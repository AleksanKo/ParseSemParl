















































DEMA4C5.tmpSave.xml


Pöytäkirjan asiakohta PTK 129/2016 vp
Pöytäkirjan asiakohta 

PTK 129/2016 vp

Täysistunto

Maanantai 12.12.2016 klo 14.03—21.19

6. Hallituksen esitys eduskunnalle laiksi kaupallisen kalastuksen vakuutustuesta annetun 
lain muuttamisesta

Hallituksen esitys HE 179/2016 vp
Valiokunnan mietintö MmVM 20/2016 vp

Toinen käsittely

Ensimmäinen varapuhemies Mauri Pekkarinen: Toiseen käsittelyyn esitellään päivä-
järjestyksen 6. asia. Nyt voidaan hyväksyä tai hylätä lakiehdotus, jonka sisällöstä päätet-
tiin ensimmäisessä käsittelyssä.

Keskustelu

19.34 Mikaela Nylander r: Arvoisa puhemies! Tällä hallituksen esityksellä heikenne-
tään todellakin ammattikalastajien toimintaedellytyksiä. Näillä säästöillä, joita saadaan, ei
ole suurta merkitystä valtiontaloudessa, mutta jos ajatellaan ammattikalastajakuntaa, näil-
lä säästöillä on suuria vaikutuksia. Varsinkin kun tiedetään, että suomalaiset mielellään
syövät kotimaista kalaa, voidaan todeta, että kun tällä hetkellä Suomessa syötävästä kalas-
ta kotimaista on vain 16 prosenttia — josta 6 prosenttia on kaupallisesti pyydettyä ja 10
prosenttia viljeltyä — niin kyllä tämä luku tulee olemaan ihan toista luokkaa, jos tätä hal-
lituksen esitystä viedään eteenpäin. 

Siksi ehdotan, että lakiehdotus hylätään.

19.36 Jari Myllykoski vas: Arvoisa herra puhemies! Hallituksen säästölaki leikkaa juuri
ammattikalastuksen, troolikalastuksen, uusien kalastajien mahdollisuuksia ruveta harjoit-
tamaan ammattia. Ei ole sellaista pankkia, joka antaisi ilman vakuutusvastuuta yritykselle
lainoja, ja näin ollen tämä sulkee pois kokonaisuudessaan uusien troolikalastajien mukaan-
tulon kalastukseen.

Siltä osin tässä kohtaa on helppo yhtyä edustaja Nylanderin esitykseen ja kannattaa hä-
nen tekemäänsä ehdotusta.

19.36 Peter Östman kd: Arvoisa puhemies! Lyhyesti: kannatan myöskin edustaja Nylan-
derin tekemää hylkyesitystä.

19.37 Maria Tolppanen sd: Arvoisa puhemies! Kun puhutaan kaupallisista kalastajista
eli ammattikalastajista, niin jos heidän vakuutusasiansa eivät voi olla enää sillä mallilla
kuin aikaisemmin, se uhkaa koko tuota ammattikuntaa. Nyt esimerkiksi Merenkurkussa on
harmaahylje erittäin suurena probleemana. Harmaahylje syö saaliit, ja harmaahylje syö
verkot — verkot maksavat monta sataa euroa kappale. Ja tämä on ihan arkipäivää siellä.
 Tarkistettu
4.0



Pöytäkirjan asiakohta PTK 129/2016 vp
Tämän lakiesityksen hyöty valtion kassaan on arvion mukaan vain 400 000—500 000
euroa eli puoli miljoonaa. Kannattaako tällaisen summan takia panna kokonainen ammat-
tikunta ja kokonaisen ammattikunnan toimintaedellytykset vaakalaudalle? Kalastajat eivät
tänä päivänä elä mitenkään isoiksi herroiksi. Meillä ei valitettavasti ole niin paljon sitä saa-
lista, Pietarin saalista, että sen avulla pystyisi rikastumaan. He tekevät arvokasta työtä, he
kalastavat kotimaista tuotetta ja pyrkivät sitä myöskin kotimaahan jakamaan — muun
muassa Merenkurkusta Vaasan seudulta tuodaan tänne Helsinkiin Kauppatorille päivittäin
tuoretta kalaa, ja olisi erittäin suotavaa, että sitä pystyttäisiin jatkossakin tuomaan.

Tänä päivänä verkot ja veneet ovat niin kalliita, että mikäli apua ei tule silloin kun va-
hinko sattuu, niin sen jälkeen valitettavasti täytyy panna pillit pussiin. Tässä kohdassa nyt-
ten kyllä pyytäisin, että hallitus ja hallituspuolueet katsoisivat syyn ja seurauksen ja katsoi-
sivat hyödyn ja haitan, koska tämä ei oikeasti tuo valtiolle, valtion kassaan, juurikaan ra-
haa mutta sen sijaan uhkaa ja haittaa kokonaista ammatinharjoittamisalaa.

19.38 Stefan Wallin r: Ärade talman! Yrkesfisket i Finland har länge varit i stora pro-
blem och ovanpå den här lönsamhetskrisen som finns nu häller regeringen ytterligare en
börda på axlarna. Det betyder i praktiken att en bransch i svår lönsamhetskris blir ytterli-
gare olönsam i och med den här ändringen av fiskeriförsäkringssystemet som kommer att
skapa stora problem.

  Ammattikalastus Suomessa on pitkään ollut vakavissa vaikeuksissa, ja tämän kannatta-
vuuskriisin päälle hallitus kaataa nyt vielä lisää ongelmia. Tämä ehdotettu kalastusvakuu-
tuslain muutos on valtion kassassa aivan mitätön säästötoimenpide, mutta siellä kentällä
itse elinkeinolle se on suoranaista myrkkyä.

Kannatan lämpimästi edustaja Nylanderin tekemää hylkäysesitystä.

19.39 Heli Järvinen vihr: Arvoisa puhemies! Ammattikalastus on vaikeuksissa ollut jo
pitkään ja tulee olemaan sitä vielä enemmän jatkossa, etenkin kun jatkajia ammattiin on
hyvin vaikea saada. Ja tämä lakiesitys ei todellakaan ainakaan helpota jatkajien saamista.
Sen takia vihreiden on helppo yhtyä opposition yhteiseen hylkäysvastalauseeseen.

19.40 Eeva-Maria Maijala kesk: Arvoisa puhemies! Suomessa syödystä kalasta 24 pro-
senttia on kotimaista kalaa. Tästä 16 prosenttia on kaupallista kalaa, ja sitten tästä 10 pro-
senttia on todellakin viljeltyä kalaa ja vain 6 prosenttia on pyydettyä kalaa, ja vain 2 pro-
senttia tästä syödystä kalasta on sisävesistä pyydettyä kalaa. Se, että me saisimme tämän
kotimaisen kalan käyttämisen ihan toiseen mittakaavaan, vaatii todella paljon isoja toimen-
piteitä, ja silloin edessä on se, että meidän pitää alkaa miettimään isojakin määrärahoja,
millä tavalla me saamme kokonaisen systeemin muutettua. Me tarvitsemme muutoksia
ammatilliseen kalastukseen, me tarvitsemme muutoksia logistiikkaan, me tarvitsemme
muutoksia kauppaketjuun, me tarvitsemme muutoksia hyvin moneen eri kuvioon ja koko-
naisuuteen, jotta me saisimme tämän kotimaisen kalan käyttämisen ihan toiseen mittakaa-
vaan kuin mitä se tällä hetkellä on.

Kalatalouden Keskusliitto olisi toivonut, että tämä esitys olisi mennyt toisella tavalla
kuin mitä tässä nytten on esityksessä ja miten se ilmeisesti menee nyt sitten tässä tilantees-
sa. Minulle itselleni tämä on erittäin vaikea päätös, tietenkin, ollessani kyseisen liiton pu-
heenjohtaja, mutta me olemme joutuneet tällä vaalikaudella tekemään monia hyvin vaikei-
2



Pöytäkirjan asiakohta PTK 129/2016 vp
ta päätöksiä, ja ehkä tämä on nyt sitten minulle niitä erittäin vaikeita päätöksiä, joiden mu-
kaan joudutaan menemään eteenpäin, että säilyttäisiin ja selvittäisiin tässä yhteiskunnassa.

19.41 Mats Nylund r: Arvoisa herra puhemies! Tämä on säästölaki, ja säästölait ovat
usein erittäin ikäviä. Mutta tämä kuuluu tähän pahempaan luokkaan, koska se iskee niin
voimakkaasti ammattiryhmään, jolla on jo erittäin haasteelliset olosuhteet. Kaikkein pa-
hinta tässä on, että se tulee vaikeuttamaan nuorten kalastajien pääsemistä mukaan bisnek-
seen. On äärimmäisen vaikeaa saada esimerkiksi pankkilainaa, jos ei saa vakuutuksia — ja
nimenomaan tähän se johtaa.

Olen aivan samaa mieltä kuin edustaja Maijala. Voin sanoa, että myös maa- ja metsäta-
lousvaliokunnan mietintö on kirjattu erittäin kriittisellä sävyllä, mutta valitettavasti halli-
tuspuolueitten johtopäätös tästä on aivan päinvastainen kuin mitä mietinnön teksti antaa
ymmärtää. Pienestä rahasta on kysymys, mutta vaikutukset ovat kovia.

19.42 Hannakaisa Heikkinen kesk: Arvoisa herra puhemies! Täällä on voivoteltu ja
mietitty, mitä kaikkea pitäisi muuttaa, että suomalaiset käyttäisivät suomalaista kalaa. Yksi
asia ainakin, minkä ekana pitäisi muuttua, on asenne. Meillä luokitellaan roskakalaksi
moni sellainen, jonka poisto, esimerkiksi särjen ja lahnan poisto, vesistöistä vähentäisi ra-
vinnekuormitusta kovasti ja joka on valtavan hyvää kala-ainesta, kun se osataan oikealla
tavalla jalostaa. Onneksi viime päivinä ja viikkoina ja kuukausina on nähty myös median
kautta näitä innovaatioita. Muutama päivä sitten yhdessä lähetyksessä esiteltiin oliko se
särkiburgeri vai mistä niin sanotusta roskakalasta tehty, ja näytti kovin herkulliselle. Tätä
asennekasvatusta tarvitaan, hyviä innovaatioita, ja sitä kautta kun löytyy markkinoita, niin
sitä kautta sitä kotimaista kalaa kannattaa myös sieltä järvestä nostaa, saada vesien ravin-
nekuormitusta vähemmäksi ja sitten myös terveellisempää ravintoa.

Vielä en malta olla mainitsematta sitä, että kyllä siinä myös hankintaosaaminen on yh-
dessä roolissa. Esimerkiksi meillä Kiuruvedellä osataan hyödyntää lähijärvien paikalliset
kalat kunnan omassa keittiössä. Siellä meidän koululaisten, vanhusten ja muissa julkisissa
ruokailuissa käytetään paljon kalaa, kun ruokalukujärjestys suunnitellaan sillä tavoin, että
sinne sisältyy kalaa, ja se ostetaan paikallisilta tuottajilta, ja paikalliset ihmiset sitä sieltä
järvistä pyytävät. Ei aina tarvita rahaa eikä muutoksia — pienillä asioilla, kun oikeanlaiset
immeiset ovat oikeilla paikoilla, paljon hyvää saadaan — vaan ennen kaikkea asennetta.

19.44 Jari Myllykoski vas: Arvoisa herra puhemies! Edustaja Heikkiselle on sanottava,
että tervetuloa tutustumaan Satakuntaan, jossa näitä asenteita ei tarvitse uudistaa vaan esi-
merkiksi Pyhäjärvellä ollaan särkeä pyydetty jo useita vuosia. Miksi niin tapahtui? Valtio-
valta lähti tukemaan särjen kalastusta jo, niin kuin tässä sanotaan, vesistönsuojelun vuoksi,
mutta nimenomaan siitä tehtiin kaupallinen tuote, ja tällä hetkellä sitä muutama nuottakun-
ta jo pyytää, tekee siitä massaa, ja sitä hyvää herkullista kalapihviä voimme syödä myös
täällä eduskunnassa. Asenteissa ei sinällään ole kyllä vikaa, kyllä asenteet ovat kohdal-
laan, ainakin meillä Satakunnassa.

Mutta tämä hallituksen esitys itsessään on täysin hallitusohjelman vastainen. Tällä ei
edistetä hallituksen tavoitetta kotimaisen kalan osalta — tai niin kuin hienosti sanotaan,
oliko se nyt sininen — vaan me olemme joutuneet oppositiossa toteamaan, että hallitus
omilla toimillaan heikentää mahdollisuuksia kotimaisen kalan saamiseksi pöytään. Tämä
tuo erinomaisesti esille sen, kuinka voidaan näin yksisilmäisesti katsoa ja voidaan yhden
3



Pöytäkirjan asiakohta PTK 129/2016 vp
ammattikunnan osalta tulevien toimijoiden ja uusien kalastajien mahdollisuudet mitätöi-
dä. Asenteita ei ole tässä kohtaa oikeastaan missään muualla kuin hallituksella itsellään.

19.46 Mikaela Nylander r: Värderade talman! Jag tycker att ledamot Nylund tog upp en
mycket viktig fråga här, det vill säga att det inte är möjligt att få försäkringar på den privata
marknaden. Det finns inte bolag som är intresserade av att sälja försäkringar åt yrkesfiskar-
na.

  Edustaja Nylund otti kantaa tähän asiaan, että ei oikein tahdo löytyä niitä tahoja yksityi-
siltä markkinoilta, jotka myyvät näitä vakuutuksia, joten tällä ehdotuksella tulee olemaan
kohtalokkaita seuraamuksia.

Haluaisin esittää kiitokset valiokunnalle. Minun mielestäni on erinomaista, että olette
tässä painottaneet, että erityistä huomiota tulee kiinnittää kestävän käytön mukaiseen te-
hokkaaseen hylje- ja merimetsokantojen vähentämiseen. Elikkä siinä, missä esiintyy on-
gelmia, meidän tulisi puuttua aivan toisella tavalla kuin mitä tehdään tänä päivänä, joten on
erinomaista, että olette tässä teidän mietinnössänne tunnistaneet näitä ongelmia.

19.48 Eeva-Maria Maijala kesk: Arvoisa puhemies! Tässä salissa on esitetty todella hy-
viä puheenvuoroja. Esimerkiksi edustaja Heikkinen toi hyvin esille tämän kotimaisen, mo-
nipuolisen kalan käyttämisen. Elikkä ei puhuta mistään roskakalasta enää, vaan tällä het-
kellä puhutaan vähempiarvoisesta kalasta, joka on meille todella suuri ja hyvä mahdolli-
suus. Onneksi asenteet alkavat vähitellen muuttumaan ja hommia saadaan eteenpäin. Esi-
merkiksi Kuusamossa on tällä hetkellä pidetty talvinuottauskursseja särjen pyyntiä varten,
ja siellä sanovat sillä tavalla, että kylmän veden särki menee tällä hetkellä kaupaksi ihan
kokonaisuudessaan, että sitä ei saada ylös niin paljon kuin sitä tällä hetkellä menee. Kuu-
lemma Kuusamossa tilanne on jopa sellainen, että siellä saa särjestä tällä hetkellä parem-
man hinnan kuin muikusta.

Elikkä paljon meillä on mahdollisuuksia, jos me asennetta kehitämme. Mutta jotta me
saisimme myös tuloksia aikaiseksi, meidän täytyy alkaa kehittelemään sitä, miten me sai-
simme tämän kalamassan kokoon, niin että me saisimme kohtuuhintaista, järkevää tuotetta
aikaiseksi. Esimerkiksi meidän kalapuikot eivät ole tällä hetkellä kotimaisesta raaka-ai-
neesta tehtyjä, ja todellakin, jos me saisimme sitä massaa aikaiseksi meidän vesistöistä, me
voisimme tehdä herkullisia, hyviä kotimaisia kalapuikkoja.

Positiivinen asia norjalaisen lohen tilan osalta on minun mielestäni nyt se, että on hyvin
tullut julkisuuteen esille se, että norjalainen lohi ei välttämättä ole edes Norjan vesiltä ja
toisekseen se, että sen kasvattamiseen käytetään aika paljon antibiootteja. Elikkä pitäisi
kaksi kertaa miettiä, mitä sieltä oikeasti ostaa.

Suomalaiset on saatu syömään kalaa, mutta muistetaan, että kalan pitää olla kotimaista.
Meillä Kalatalouden Keskusliitossa ensi vuoden yksi suurimmista toimenpiteistä on se,
miten erimuotoisesti saataisiin kotimaisen kalan käyttöä lisättyä.

19.50 Hannakaisa Heikkinen kesk: Arvoisa herra puhemies! Erinomainen puheenvuoro
edellä edustaja Maijalalla, juuri tärkeitä asioita siihen, mitenkä me saisimme nimenomaan
kotimaista kalaa suomalaisiin pöytiin, ettei se vähäinen kala, mitä syödään, tulisi muualta.
4



Pöytäkirjan asiakohta PTK 129/2016 vp
Vielä nostaisin esille myös ne huolet, että kun meidän talvemme muuttuvat, jäätilanne
muuttuu, niin tämä osaltaan vaikuttaa myös siihen, että talvikalastuksen mahdollisuudet
muuttuvat. Se on myös huolestuttava asia.

Kaiken kaikkiaan tätä kalastuksen perinnettä ja osaamista ei kyllä liikaa varmasti meillä
ole. Voidaan myös ajatella, että se tavallaan on yksi semmoisista ei nyt jokamiehenoike-
uksista mutta ennen aikaan melkein jokamiehen osaamisalueista, että osataan kalastaa.
Mutta kyllä tällä hetkellä varmasti on niin, että kalastus harrastusmielessä ei ole sellaista
kalastusta, että sillä yleensä joka viikko omaan pöytään saadaan kalaa, vaan se on enem-
män semmoista virkistykseen, mielenterveyteen ja sen parantamiseen liittyvää kalastusta. 

Yhtä kaikki, kun me käymme erilaisilla messuilla näin joulunkin alla, niin siellä on to-
della upeita tuotteita, mitä kaloista, myös näistä niin sanotuista vähempiarvoisista kaloista,
on tehty, jotka maistuvat aivan mahtavalle. Mutta kyllä meillä on vielä tekemistä tässä
tuotteistamisessa, mitenkä me saamme nämä tuotteet laajemmin suomalaisiin pöytiin, ja
entäpä se vienti? Se on se yksi oikeastaan lähes käyttämätön alue, tämä suomalaisen kala-
raaka-aineen vienti.

19.51 Eeva-Maria Maijala kesk: Arvoisa puhemies! Edustaja Myllykoski otti esille tä-
män sinisen. Sininen biotalous on yksi olennainen osa meidän hallitusohjelmaamme, ja si-
nisen biotalouden mukaisesti siinä mietitään, mitä kaikkia osa-alueita aletaan kehittä-
mään, jotta saataisiin muun muassa kalatalouspuolen asioita kehitettyä. Yksihän siellä on
tämä vaelluskala-asia. Sinne on varattu määrärahoja. Mutta myös muihin innovatiivisiin
asioihin on käytettävissä määrärahoja ja toimintoja, elikkä mietitään näitä uusija toiminta-
malleja, miten näitä kuvioita viedään nyt sitten eteenpäin. 

Meillä on monia asioita tässä vielä edessä. Muun muassa ensi vuonna on todennäköistä
se, että meidän täytyy kalastuslaissa, mikä on uusi laki, ainakin jonkun verran korjata tiet-
tyjä asioita. Toivon mukaan me saamme korjattua sitä myöskin sillä tavalla, että se paran-
taisi asioita entistä enemmän niin, että me saisimme sitä kotimaista kalaa monimuotoisesti
käyttöön. 

Sitten matkailupuolelta vielä kalastuksesta minun on pakko mainita hauki. Puhutaan
koko ajan lohijoista, jotka ovat tärkeitä ja hyviä jokia, mutta meidän paras matkailutuot-
teemme kalastuspuolella on hauen pyytäminen. Haukia meillä riittää joka paikassa, ja se on
herkullinen ja hyvä kala. Onneksi asenteet alkavat vähitellen muuttumaan siinäkin, että me
saamme sitä haukea kalastettua ja saamme sen myöskin matkailutuotteeksi. Olen kuullut
hyvin monen turistin saaneen mahtavan kokemuksen siitä, kun ovat saaneet pyytää haukia
ja saaneet jopa ylös isonkin vonkaleen.

19.53 Jari Myllykoski vas: Arvoisa herra puhemies! Jos edustaja Myllykoskikin tulee
pois Pyhäjärveltä ja vähempiarvoisten kalojen kalastuksesta, niin tästä asiasta täytyy sa-
noa, että me oppositiopuolueet kyllä pikkusen olisimme voineet olla aktiivisempia ja tehdä
lausumaehdotuksen siitä, että edellytämme hallituksen ryhtyvän toimiin, että kansainväli-
siltä tahoilta lähdetään hakemaan vakuutusmahdollisuuksia troolikalastukseen, koska me
tiedämme, että EU-alueella, Tanskassa esimerkiksi, on tällaisia vakuutusmahdollisuuksia.
Mutta ehkä me yhdessä sitten, maa- ja metsätalousvaliokunnan oppositiopuolueet, teem-
me toimenpidealoitteen, jonka sitten viemme hallituksen käsiteltäväksi, että tällaisen toi-
menpiteen pitää lähteä liikkeelle, niin että todellakin nämä troolikalastajat ovat edelleen ja
heille luodaan vakuutusjärjestelmä kansainvälisellä yhteistyöllä.
5



Pöytäkirjan asiakohta PTK 129/2016 vp
Keskustelu päättyi ja asian käsittely keskeytettiin.
6


