















































DEME16E.tmp.xml


Pöytäkirjan asiakohta PTK 27/2019 vp
Pöytäkirjan asiakohta 

PTK 27/2019 vp

Täysistunto

Torstai 5.9.2019 klo 16.00—19.00

3.3. Suullinen kysymys keliakiakorvauksen palauttamisesta (Sari Tanus kd) 
Suullinen kysymys SKT 7/2019 vp

Suullinen kyselytunti

Puhemies Matti Vanhanen: Seuraava kysymys, edustaja Tanus.

Keskustelu

16.54 Sari Tanus kd: Arvoisa puhemies! Hyvän yrittäjän päivän lisäksi haluan toivottaa
hyvää keliakiaviikkoa! Keliakia on vakava autoimmuunisairaus, ja useisiin autoimmuu-
nisairauksiin on käytössä lääkehoito ja lääkkeiden 65- tai 100-prosenttinen erityiskorvat-
tavuus. Keliaakikon ainoa hoito, ainoa lääke, on jatkuva, ehdoton gluteeniton ruokavalio,
joka on huomattavasti tavallista ruokaa kalliimpi. Hoito on lääkärin määräämä, ja keliakia-
korvauskin on lääkekorvauksiin rinnastettava. Lapsiperheiden lisäksi erityisesti eläkeläis-
ten, työttömien, opiskelijoiden ja useamman keliaakikon perheissä odotetaan erittäin ki-
peästi erittäin tarpeellista keliakiakorvausta. Keliaakikkojen puolesta olen tehnyt lakialoit-
teen keliakiakorvauksen palauttamisesta, ja kysyisinkin asianosaiselta ministeriltä: ym-
märretäänkö tämän autoimmuunisairauden vakavuus, ja saadaanko pikaisesti erittäin tar-
peellinen keliakiakorvaus takaisin?

16.55 Sosiaali- ja terveysministeri Aino-Kaisa Pekonen (vastauspuheenvuoro): Arvoi-
sa puhemies! Oikein hyvää keliakiaviikkoa minunkin puolestani! Hallitusohjelmaan on
kirjattu, että hallitus selvittää ruokavaliokorvauksen tarpeellisuuden. Tämä ruokavaliokor-
vaus lakkautettiin vuonna 2015 säästösyistä, ja lakkauttamisen yhteydessä huomattiin —
siis vaikka keliakia tai mitkään ruoka-aineallergiat eivät ole verrattavissa toisiinsa — että
on yhdenvertaisuusongelma siinä, että toisista sairauksista maksetaan ruoka-ainekorvauk-
sia. Meillä on olemassa myös sairauksia, joiden hoidossa ruokavalion noudattaminen on
välttämätöntä. Hallitusohjelman mukaisesti sosiaali- ja terveysministeriössä käynniste-
tään tämä selvitystyö, ja teemme sen huolellisesti ja suhtaudumme asiaan vakavasti.

Puhemies Matti Vanhanen: Pyydän niitä edustajia, jotka haluavat esittää lisäkysymyk-
siä, ilmoittautumaan painamalla V-painiketta ja nousemalla seisomaan.

16.56 Sari Tanus kd (vastauspuheenvuoro): Arvoisa puhemies! Todellakin hoitamaton
tai huonosti hoidettu keliakia aiheuttaa monia lisäsairauksia, muun muassa osteoporoosia,
anemiaa, lapsettomuutta, masennusta, moninaisten vatsaoireiden ja väsymyksen lisäksi ni-
vel- ja hermosto-oireita, myös suoliston syöpää ja lapsilla ja nuorilla kasvun ja kehityksen
 Tarkistettu
4.0



Pöytäkirjan asiakohta PTK 27/2019 vp
hidastumista. Tätä ei tapahdu allergiassa eikä monissa muissakaan sairauksissa, ja kelia-
kiassa gluteeniton ruokavalio on ainoa hoito toisin kuin muissa tilanteissa.

Inhimillisen kärsimyksen lisäksi näistä lisäsairauksista aiheutuvat lääkärissä käynnit,
tutkimukset, hoidot ja sairauspoissaolot aiheuttavat myös yhteiskunnalle merkittäviä lisä-
kustannuksia. Liian usein keliakian mahdollisuus unohdetaan terveydenhuollossakin ja
diagnoosi viivästyy. Arvion mukaan noin 70 000 suomalaista sairastaa keliakiaa tietämät-
tään. Kysynkin ministeriltä: mitä hallitus aikoo tehdä tietämättään keliakiaa sairastavien
löytämiseksi, heidän saamiseksi hoidon piiriin ja näin monien lisäsairauksien välttämisek-
si?

16.57 Sosiaali- ja terveysministeri Aino-Kaisa Pekonen (vastauspuheenvuoro): Arvoi-
sa puhemies! Edustaja Tanus tuntee tämän keliakiakysymyksen varsin hyvin, ja pidän erit-
täin tärkeänä, että kun me hallitusohjelman mukaisesti nyt selvitämme tämän ruokavalio-
korvauksen tarpeellisuuden, me myös puutumme kaikkiin niihin asioihin, mitä tässä myös-
kin edellä mainittiin. Ja kun korvauksesta puhutaan, niin tietysti on selvitettävä monia
asioita, esimerkiksi milloin tätä korvausta aletaan maksaa, ja silloin nimenomaisesti tämä
diagnoosi ja diagnoosin tekeminen nousevat siinä keskiöön.

Pidän myös erittäin tärkeänä sitä, että me ennalta ehkäisemme useita sairauksia. Tosin
keliakia ei ole ennaltaehkäistävissä, mutta sen aikainen ja varhainen löytyminen on äärim-
mäisen tärkeää, jotta sairauden kulkuun voidaan myöskin puuttua ajoissa.

Puhemies Matti Vanhanen:  Tällä kertaa viimeinen kysymys.

16.58 Mari Rantanen ps (vastauspuheenvuoro): Arvoisa puhemies! Kiitos tästä edustaja
Tanuksen kysymyksestä. Se oli erinomaisen tärkeä ja erittäin tärkeä niille ihmisille, jotka
tästä äärimmäisen ikävästä sairaudesta kärsivät.

Ministeri jo selvittää tätä tarvetta, mutta olisin kysynyt ministeriltä: missä aikataulussa
pääsette tähän selvittämiseen?

Sitten olisin halunnut kommentoida tätä yhdenvertaisuusasiaa, kun se tuntuu aina nou-
sevan näissä kohdin, kun pitäisi jotakin sairausryhmää tulla vastaan esimerkiksi täältä yh-
teiskunnan puolelta. Onko yhdenvertaisuutta se, että kaikilla on sama sairaus tai että kenel-
läkään ei ole sairautta? Minusta se on hiukan kummallinen peruste käyttää tässä, että ei
voitaisi myöntää tällaista korvausta, joka nyt ehkä hiukan harkitsemattomasti on silloin
2015 poistettu. — Kiitos.

16.59 Sosiaali- ja terveysministeri Aino-Kaisa Pekonen (vastauspuheenvuoro): Arvoi-
sa puhemies! Niin, tämä keliakiakorvaus poistettiin vuonna 2015 ministeri Mäntylän toi-
mesta. [Paavo Arhinmäki: Perussuomalaisen!]

Tämä selvitys tullaan tekemään ministeriössä mahdollisimman nopealla aikataululla,
mutta nyt tällä hetkellä siellä ovat toki syksyn budjettiasiat prioriteettilistalla. Mutta infor-
moin tästä kyllä eduskuntaa, kun saamme selvityksen käyntiin.

Yhdenvertaisuutta pidän äärimmäisen tärkeänä asiana, ja jos me puhumme erilaisista
sairauksista, joihin voidaan vaikuttaa esimerkiksi juuri ruokavaliota noudattamalla, niin
silloin mielestäni yhdenvertaisuuden nimissä on selvitettävä myöskin se, mitkä kaikki ovat
niitä sairauksia, joihin ruokavalion noudattaminen vaikuttaa sairauden etenemistä hidasta-
2



Pöytäkirjan asiakohta PTK 27/2019 vp
vasti, ja silloin tämä selvitys on varsin paikallaan. Minusta on tärkeää, että kaikilla sairau-
desta huolimatta on sitten yhdenvertaiset oikeudet näihin korvauksiin.

Kysymyksen käsittely päättyi.

Kyselytunti päättyi. 
3


