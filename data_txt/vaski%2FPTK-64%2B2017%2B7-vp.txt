















































DEM46D0.tmp.xml


Pöytäkirjan asiakohta PTK 64/2017 vp
Pöytäkirjan asiakohta 

PTK 64/2017 vp

Täysistunto

Tiistai 6.6.2017 klo 14.04—16.38

7. Hallituksen esitys eduskunnalle laiksi kansainvälisen avun antamista ja pyytämistä kos-
kevasta päätöksenteosta

Hallituksen esitys HE 72/2016 vp
Valiokunnan mietintö UaVM 1/2017 vp

Toinen käsittely

Toinen varapuhemies Arto Satonen: Toiseen käsittelyyn esitellään päiväjärjestyksen 7.
asia. Nyt voidaan hyväksyä tai hylätä lakiehdotus, jonka sisällöstä päätettiin ensimmäises-
sä käsittelyssä.

Keskustelu

14.46 Timo Heinonen kok: Arvoisa puhemies! Kävimme tästä hyvän keskustelun, kun
ministerikin oli tuossa ensimmäisessä keskustelussa täällä paikalla. Kyse on siis jo lähes
kymmenen vuotta sitten, vuonna 2009, voimaan tulleessa Lissabonin sopimuksessa anne-
tusta lupauksesta, että saamme apua pahimman hetkellä sitä pyytäessämme tai toisaalta
olemme valmiita antamaan sitä toisen EU-maan sitä tarvitessa, ajatuksella kaikin mahdol-
lisin keinoin. 

Me emme ole voineet täyttää tätä tässä sopimuksessa lupaamaamme. Se on ehkä tullut
esille ensimmäisen kerran konkreettisesti keskusteluissa avunannosta Ruotsin sukellusve-
nejahdissa. Toinen esimerkki oli sitten Pariisin tapahtumien jälkeen, kun Ranska aktivoi
ensimmäisen kerran ja käytti näitä solidaarisuus- ja yhteisvastuulausekkeita ja pyysi apua
muilta EU-mailta. Me jouduimme auttamaan hivenen kiertotien kautta, sinänsä varsin hy-
vällä ja arvokkaalla tavalla. Nyt laki saatetaan siis ajan tasalle. Myös päätöksenteko kiireel-
lisissäkin tilanteissa on ollut eduskunnan käsittelyssä, ja niihin on löytynyt hyvät ratkaisut,
ja se on osoitus siitä, että ulko- ja turvallisuuspolitiikassa meillä vallitsee hyvä, laaja yh-
teisymmärrys.

Yksi asia, joka tässä on erityisesti ollut esillä, on tämä velvollisuus kantahenkilökunnan
osalta osallistua tehtäviin näissä tilanteissa. Reserviläisillä se on luonnollisesti pelkästään
vapaaehtoista, mutta tämä palveluvelvollisuus on jouduttu kirjaamaan lakiin sen takia, että
meillä on tiettyjä avaintehtäviä, joihin ei välttämättä löydy vapaaehtoisia, tai jos nämä
muutamat henkilöt kieltäytyisivät näistä tehtävistä, niin silloin emme pystyisi vastaamaan
tuohon avunpyyntöön. Ja jos taas olisimme edenneet pelkästään sillä, että vain uudet... [Pu-
hemies koputtaa] — Puhemies! Tulen hetkeksi jatkamaan sieltä. [Puhuja siirtyy puhujako-
rokkeelle]

Arvoisa puhemies! Hyvät edustajakollegat! Jos siis olisimme edenneet pelkästään sillä
tavalla, että näihin tehtäviin olisivat osallistuneet vain uudet, jotka sopimuksen tekevät,
niin siirtymäaika olisi ollut jopa 30 vuotta. No, se ei tietysti ihan reaalisesti olisi totta, sillä
 Tarkistettu
4.1



Pöytäkirjan asiakohta PTK 64/2017 vp
näihin tehtäviin, lähes jokaiseen paikkaan, löytyy vapaaehtoinen henkilö. Niin löytyy jat-
kossakin. Tämä oli oikeastaan se, mitä halusin alleviivata, että nämä joukot pitää rakentaa
pääsääntöisesti vapaaehtoisuuteen perustuen, mutta ymmärrän sen tilanteen, että jos on
esimerkiksi alus, joka on jo lähellä jotain tilannetta ja jota käytettäisiin nopeammalla aika-
taululla hyväksi, niin ei voi olla niin, että yksi henkilö estäisi vaikkapa tämän laivan osal-
listumisen tällaiseen tehtävään, ja sen takia pitää olla myös tämäntyyppinen velvoittava
pykälä tässä lainsäädännössä. Pidän sitä hyvänä, ja sitä käytetään vain näissä avaintehtä-
vissä, joita nyt voivat olla esimerkiksi helikoptereiden taikka Hornetien tietty tekninen
osaaminen, mekaanikkopuolen osaaminen ja tämäntyyppinen. Niissä pitää varautua sii-
hen, että ei voi olla mahdollista, että yksi henkilö tai kaksi henkilöä estää tämän toiminnan
liikkeelle saamisen.

Arvoisa puhemies! Olen eduskunnassa pitkään pitänyt huolta kansainvälisiin tehtäviin
osallistuvien mutta myös varusmiesten vakuutusturvasta erilaisissa onnettomuustilanteis-
sa taikka taistelutilanteissakin haavoittuessa. Olen tyytyväinen siihen, että puolustusminis-
teri Niinistön johdolla aikanaan ministeri Haglundin liikkeelle laittama kriha-veteraanioh-
jelma on nyt saatu maaliin. Me valiokunnassa pidimme tärkeänä, että myös tämän kansain-
välisen avun antamisen ja vastaanottamisen kohdassa pitää seurata tarkasti sitä, että mei-
dän vakuutusturvamme on riittävällä tasolla. Se ei pelkästään tarkoita näitä naisia ja mie-
hiä, vaan sen pitää tarkoittaa myös sitä, että heidän läheisistään pidetään huolta, jos mah-
dollisesti jotain sattuisi: lapset, puolisot, tai sitten se saattaa säteillä isompaankin ryhmään,
jos jotain vakavaa näissä tilanteissa tapahtuisi.

Arvoisa puhemies! Tietysti itse toivon, että tätä lakia ei koskaan tarvita, mutta me olem-
me nyt valmiita siihen, että voimme ottaa apua vastaan tai antaa sitä toisen EU-maan niin
pyytäessä.

14.51 Ilkka Kanerva kok: Arvoisa herra puhemies! Ehkäpä merkittävin asiamuutos, mitä
tässä ollaan säätämässä, liittyy siihen, että tästä eteenpäin Puolustusvoimilla on mahdolli-
suus omaan toimialaansa liittyvissä asioissa antaa tukea toiselle valtiolle, Euroopan unio-
nille ja tietysti kansainvälisille järjestöille kaiken kaikkiaan — luonnollisesti niiden peri-
aatteiden puitteissa, joita Yhdistyneiden kansakuntien peruskirja määrittelee. Se tarkoittaa
käytännössä sitä, että Suomen puolustusvoimat voi tästä eteenpäin kolmen aiemman teh-
tävänsä lisäksi ottaa hoitaakseen myöskin voimankäyttöön perustuvaa kansainvälistä toi-
mintaa, kun kansainvälinen tilanne avun pyytämisen kautta sitä meiltä edellyttää tai kun
avun meille tuominen on mahdollista kansainvälisen yhteisön kautta tapahtuvan avun vas-
taanottamisen merkeissä. Toisin sanoen, merkittävä periaatteellinen muutos on siinä, että
Puolustusvoimat voi tämän jälkeen toimia tavalla, jonkalaisia voimankäyttösäädöksiä Eu-
roopan unionissa edellytetään jo Lissabonin sopimuksen valossa ja jolla muut Euroopan
unionin jäsenmaat ovat jo aikaisemmassa vaiheessa toimineet.

Tietysti Suomen sotilaallinen puolustaminen on ja tulee säilymään Puolustusvoimien
kaikkein olennaisimpana tehtävänä myöskin huomenna. Luonnollisesti muiden viran-
omaistahojen kanssa yhteistyön toteuttaminen on edelleen aivan keskeisessä roolissa, sa-
moin kuin kriisinhallintatehtävät. Mutta tämän kansainvälisen avun antaminen rajojen ul-
kopuolelle ja sen vastaanottaminen rajojen sisäpuolella on se, joka tässä tapauksessa tulee
kysymykseen.

No, me tiedämme Suomen ulkopolitiikan perusperiaatteet, niitä en lähde sen enempää
kertaamaan, vaan totean, että Suomi ei missään olosuhteissa halua nostaa asetta. Suomi ei
2



Pöytäkirjan asiakohta PTK 64/2017 vp
halua lähteä sotimaan. Mikäli meidän omasta puolustautumisestamme on kysymys, asia
tietysti näyttäytyy päinvastaisessa valossa. Jo YK:n peruskirjan periaatteiden nojalla Suo-
mella on tietysti mahdollisuus kaikin käytettävissä olevin keinoin puolustaa itse itseään ja
saada myös kansainvälistä apua omien toimintojensa tueksi. Tämä laventaa tätä perusfilo-
sofiaa siis niin, että tästä eteenpäin erillisen prosessin määräämällä tavalla, josta on myös-
kin oma säädöstönsä olemassa, Suomi voi olla myöskin omien rajojensa ulkopuolella voi-
mankäyttöä koskevissa toimissa mukana. Tämä on ymmärrettävästi iso periaatteellinen
muutos.

Me haluamme pysyä luonnollisesti konfliktien ulottumattomissa, se on Suomen maan-
puolustuksen peruslähtökohta. Mikään olosuhde ei sitä lähtökohtaa luonnollisesti muuksi
muuta. Me emme halua tieten tahtoen lähteä mukaan konflikteihin vaan pitäytyä niiden ul-
kopuolella. Yhtä lailla selvää on se, että Suomi ei voi olla kauttakulkumaa mitään muuta
valtiota kohtaan tapahtuvien hyökkäysten kyseessä ollen, tulevat tai menevät nämä hyök-
käykset mihin suuntaan tahansa. Sen vuoksi tällainen yleinen vakauspolitiikan filosofia on
läpikäyvä periaate Suomen puolustusfilosofiassa, ja se ulottuu aina Suomen ulkopolitiikan
keskeisiin periaatteisiin saakka.

Se, että me emme halua aluettamme käytettävän vihollisuustarkoituksiin muita valtioita
kohtaan, on sen asian luonnollinen filosofian jatke, että me itsekin haluamme pysyä konf-
liktien ulkopuolella, mutta sitten on otettava luonnollisesti huomioon se, että saattaa muo-
dostua tilanteita, hyvinkin mahdollisia tilanteita, joissa tämä filosofia ei riitä vaan joissa
meidän välittömässä turvallisuusympäristössämme on muutoksia, joitten ulkopuolella
Suomi ei valitettavasti voi pitäytyä. Sen vuoksi tämä säädöspohjan tarkistaminen on tässä-
kin suhteessa välttämätöntä, ja sen vuoksi on selvää, että vaikka Suomi itse haluaa pysyä
konfliktien ulottumattomissa ja vaikka meidän maaperäämme ei käytetä vihollisuuksiin
muita valtioita kohtaan, niin nämä periaatteet eivät voi rajoittaa meidän omaa toimintaam-
me. Ne eivät voi rajoittaa meidän kansainvälistä puolustusyhteistyötämme, jolla meidän
omaa suorituskykyämme ja puolustuskykyämme ollaan parantamassa, eivätkä näin muo-
doin myöskään estää kansainvälisen avun antamista ja vastaanottamista. Ja kaiken aikaa on
pidettävä huoli tietysti siitä, että ymmärretään oikealla tavalla Suomen ajattelu, filosofia,
joka on luonnollisesti se, että Suomi itse omilla ratkaisuillaan, mitä nyt käsiteltävänä oleva
lainsäädäntö tarkoittaa, tekee kaikki ratkaisut omalta pohjaltaan, oman päätöksentekojär-
jestelmänsä varassa.

Puhemies! Valitettavasti maailma on siinä asennossa, että tällainen lainsäädäntö on
koko Euroopassa katsottu välttämättömäksi aikaansaada. Siihen ollaan nyt edustaja Heino-
sen kertomalla tavalla lähes — tai ollaankin — kymmenen vuoden viiveellä yhtymässä. Ja
asiat kymmenen vuoden aikana eivät valitettavasti ole kehittyneet parempaan suuntaan
vaan siihen suuntaan, että tällaisen lainsäädännön säätäminen Suomessa on tänä päivänä
välttämätöntä.

14.58 Lea Mäkipää ps: Arvoisa puhemies! Ihan lyhyesti.
Kuten täällä on mainittu, Puolustusvoimat saa uuden tehtävän eli kansainvälisen avun

antamisen ja vastaanottamisen. Ja edelleen täällä edustaja Kanerva mainitsi, että meidän
kaikkien päämäärä on tietysti Suomen pitäminen sotilaallisten konfliktien ulkopuolella. Se
on hyvin tärkeätä.

Kansainväliseen toimintaan käytetään ensisijaisesti sellaista Puolustusvoimain henki-
löstöä, joka on todella sitoutunut näihin kansainvälisiin toimintoihin, mutta henkilöstöä
3



Pöytäkirjan asiakohta PTK 64/2017 vp
voidaan kuitenkin määrätä muuhun kuin kansainvälisyyteen liittyviin tehtäviin, jotta var-
mistetaan riittävät henkilöstövoimavarat ja osaaminen. Mutta puolustusvaliokunta toteaa
myös, että tässäkin asiassa pitäisi aina ottaa mahdollisesti huomioon henkilökohtaiset syyt
ja perhesyyt. Mielestäni aina niitä vapaaehtoisia löytyy, kuten asiantuntijoiden puheenvuo-
roistakin on käynyt ilmi. Palveluehtojen on oltava kunnossa, vakuutusten ynnä muiden, ja
kun ajatellaan esimerkiksi tätä Afganistan-operaatiota, joka on kestänyt kymmenen vuotta
jo, niin siihen on kyllä löytynyt aina helposti halukkuutta.

Laki tapaturman ja palvelussairauden korvaamisesta kriisinhallintatehtävässä tuli voi-
maan tämän vuoden alussa, ja sitähän sovelletaan kaikkiin kriisinhallinta- ja muihin kan-
sainvälisiin tehtäviin. Myös puolustusvaliokunnassa mainitaan, että jos vakuutusturva ei
ole riittävä tai muut ehdot pitäisi korjata, niin ne pitää myös valtiovallan toimesta tehdä,
koska tämä on tämmöinen suuri periaatteellinen asia, johonka nyt ollaan menemässä.

15.00 Matti Semi vas: Arvoisa puhemies! Sen verran otan kantaa tähän pakolliseen lähte-
miseen, että toivon, että lähtijöitä valitaan ennen kaikkea vapaaehtoisista, koska se vapaa-
ehtoinen pohja luo sen motiivin, mitenkä asioita hoidetaan, ja se työn tulos on paljon pa-
rempi silloin, kun on vapaaehtoinen lähtemispohja, kun lähetetään meidän sotilaita kan-
sainvälisiin tehtäviin. Yleensä he ovat motivoituneet ja kouluttautuneet jo niin pitkälle, että
se ammattitaitokin on erittäin hyvä niillä valituilla sitten.

15.01 Timo Heinonen kok:  Arvoisa puhemies! Alleviivataan vielä loppuun tämä asia,
jonka edustaja Semi vielä esille nosti. Eli valiokunnan kuulemisessa, niin kuin edustajat
Mäkipää ja Kanerva, jotka keskusteluun osallistuivat, hyvin tietävät, tuli laajasti esille se,
että nämä joukot pystytään rakentamaan todennäköisesti kokonaan vapaaehtoisista tehtä-
viin osallistuvista. Reserviläisten kohdalla tämä on automaatio ja ehto, että kaikki ovat va-
paaehtoisia, ja kantahenkilökunnan kohdalla sitten tuo pakko saattaisi tulla kysymykseen
vain näissä tietyissä avaintehtävissä. Meillä on yksi esimerkki meidän Puolustusvoimista,
kun muutama avainhenkilö pystyi estämään tietyn toiminnan, ja tällaista tilannetta emme
voi tietysti hyväksyä sen takia, että olemme Lissabonin sopimuksessa luvanneet sen, että
meillä on valmius myös apua antaa, jos toinen EU-maa sitä tarvitsee.

Mutta alleviivaan aivan loppuun myös sen, että mielestäni tämä lainsäädäntö tehdään
ennen muuta sen takia, että pahimman hetkellä meillä on mahdollisuus apua pyytää ja apua
saada.

Keskustelu päättyi.

Eduskunta hyväksyi ensimmäisessä käsittelyssä sisällöltään päätetyn, hallituksen esityk-
seen HE 72/2016 vp sisältyvän lakiehdotuksen. Lakiehdotuksen toinen käsittely päättyi.
Eduskunta hyväksyi mietintöön sisältyvän lausumaehdotuksen. Asian käsittely päättyi.
4


