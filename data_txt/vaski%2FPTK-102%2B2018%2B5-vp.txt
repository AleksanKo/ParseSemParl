















































DEM3F0.tmp.xml


Pöytäkirjan asiakohta PTK 102/2018 vp
Pöytäkirjan asiakohta 

PTK 102/2018 vp

Täysistunto

Keskiviikko 17.10.2018 klo 14.01—18.42

5. Hallituksen esitys eduskunnalle laiksi rikoslain 2 c luvun 5 §:n muuttamisesta
Hallituksen esitys HE 175/2018 vp

Lähetekeskustelu

Puhemies Paula Risikko: Lähetekeskustelua varten esitellään päiväjärjestyksen 5. asia.
Puhemiesneuvosto ehdottaa, että asia lähetetään lakivaliokuntaan, jolle perustuslakivalio-
kunnan on annettava lausunto.

Tätä keskustelua varten varataan enintään 45 minuuttia. Mikäli puhujalistaa ei ehditä an-
netussa ajassa käydä loppuun, asiakohdan käsittely keskeytetään ja sitä jatketaan tämän
päivän istunnossa muiden asiakohtien tultua käsitellyiksi. Jos keskustelu asiasta puoles-
taan päättyy ennen sille varatun määräajan päättymistä, siirrytään päiväjärjestyksen 6.
asiakohtaan.

Keskustelu

15.44 Oikeusministeri Antti Häkkänen (esittelypuheenvuoro): Arvoisa puhemies, ära-
de talman! Myös nyt käsittelyyn tuleva ehdotus on osa rangaistusten kiristämisen ohjel-
maa, josta nyt tuodaan pitkin syksyä esityksiä tänne eduskuntaan. Haluan korostaa, niin
kuin myös äskeisessä keskustelussa, että rangaistuksella on monta erilaista tehtävää. Jos
katsotaan pelkästään ennaltaehkäisevää vaikutusta, niin voidaan todeta, että ehkäpä suun-
nitelmallisissa talousrikoksissa voi olla, että kova rangaistus estää niitä hyvin voimakkaas-
tikin. Mutta entäpä intohimorikokset, päihteiden alla tehdyt rikokset? Niissä se ei välttä-
mättä estä niin paljoa. [Ben Zyskowicz: Kuulitteko, edustaja Karimäki?] Mutta onko se pe-
ruste poistaa vaikkapa huumausainerikollisuuden tai kovien, törkeiden pahoinpitelyjen tai
päihteiden alla tehtyjen seksuaalirikosten kovia rangaistuksia? Ei varmasti ole, vaan myös
oikeudenmukainen teon sovittaminen on rangaistusten yksi merkki.

Rangaistusjärjestelmän täytyy siis nauttia yleistä luottamusta, ja viime kädessä tämä sali
päättää arvopohjaisesti siitä, minkälaisia rangaistuksia mistäkin teoista tulee. Erityisen on-
gelmallisena pidän tilanteita, joissa rikollisuuskierrettä ei saada katkaistua ensimmäisen-
kään vankilakerran jälkeen vaan rikoksentekijä uusii tekonsa. Nyt käsiteltävänä olevan esi-
tyksen tarkoituksena on kiristää rikoksenuusijoiden rangaistuksia.

Suomen rangaistusjärjestelmä on rakennettu niin, että rikoksesta tuomittu ei pääsääntöi-
sesti suorita koko tuomiotaan vankilassa. Rangaistusjärjestelmämme sisältää kaksi erilais-
ta tapaa siinä, kuinka pitkä osa rangaistuksestaan ehdottomaan vankeusrangaistukseen tuo-
mitun tulee suorittaa vankilassa ennen kuin hänet vapautetaan ehdonalaisesti. Pääsääntö on
kaksi kolmasosaa vankeusrangaistuksesta. Ensi kertaa ehdottomaan vankeuteen tuomitun
kohdalla määräaika on lyhyempi, puolet vankilatuomiosta. Ensimmäistä kertaa vankilaan
tuomittuja on pääosin perusteltua kohdella hieman lievemmin kuin rikoksenuusijoita —
 Tarkistettu
4.0



Pöytäkirjan asiakohta PTK 102/2018 vp
ehdonalaiseen vapauteen tuomion loppusuoralla. Tämän tarkoituksena on mahdollistaa
tuomitun sopeutuminen yhteiskuntaan ja pyrkiä ennaltaehkäisemään rikoksen uusimista.

Pidän kuitenkin ongelmallisena, että rikoksenuusija pääsee hyödyntämään tätä ensiker-
talaisuusedellytystä nykyisin aina, kun edelliseen rikokseen syyllistymisestä on kolme
vuotta. Nyt annettavassa hallituksen esityksessä on kuitenkin kysymys siitä, onko oikeu-
denmukaista, että myös monet rikoksensuusijat vapautuvat vankilasta suoritettuaan vain
puolet vankeusrangaistuksestaan. Näin rikoslaissa nykyisin säädetään. Edellytyksenä on,
ettei rikoksenuusija edellisen vapautumisen jälkeisen kolmen vuoden aikana syyllisty ri-
kokseen, josta seuraa ehdoton vankeus. Rikoksensuusijaan siis sovelletaan samaa, pää-
sääntöä lyhyempää määräaikaa kuin ensi kertaa vankeusrangaistukseen tuomittuun, jos hä-
nellä on takanaan kolme vuotta rikoksetonta aikaa edellisen vapautumisen jälkeen.

Tässä esityksessä rikoslakia ehdotetaan muutettavaksi siten, että rikoksettoman ajan
vaatimus olisi viisi vuotta. Tämä myös vastaa alkuperäistä aikaa, josta säädettiin jo vuonna
1944. Esityksellä on tarkoitus lisätä rikosoikeusjärjestelmän oikeudenmukaisuutta ja hy-
väksyttävyyttä. Tällä muutoksella kovennettaisiin rikoksenuusijoiden rangaistuksia. Esi-
tyksellä halutaan parantaa ehdonalaisjärjestelmää nykyistä oikeudenmukaisemmaksi ja us-
kottavammaksi. Tämä on tärkeää järjestelmän uskottavuuden kannalta kokonaisuutena.
Ehdotettavan muutoksen syynä on, että nykyistä kolmea vuotta on yleisestikin pidetty var-
sin lyhyenä. Oikeusjärjestelmän on tunnuttava oikeudenmukaiselta. Muutos parantaisi eh-
donalaisen vapauttamisen järjestelmän oikeudenmukaisuutta, uskottavuutta — juuri sitä,
mitä tässäkin salissa monet ovat vaatineet.

Esitys ankaroittaisi seuraamusjärjestelmää jonkin verran. Korostan, että käytännössä
muutos koskisi pääsääntöisesti vain rikoksenuusijoita. Muutoksesta seuraisi, että nykyistä
useampi vanki suorittaisi pidemmän määräosan rangaistuksestaan vankilassa. Määräosa
olisi useammalle kaksi kolmasosaa rangaistuksesta nykyisen puolen sijaan. Pidemmistä
vankilassa suoritetuista tuomioista aiheutuisi Rikosseuraamuslaitokselle lisäkustannuksia
yhteensä noin 2,2 miljoonaa euroa vuodessa. Tämä rahoitus on huomioitu julkisen talou-
den suunnitelmassa tuleville vuosille.

Arvoisa puhemies! Tämä esitys on osa rangaistusten kiristämisen ohjelmaa. Tämä esi-
tys on myös osa sitä käännettä, jolla uhri ja teon sovittaminen nostetaan keskeisempään
rooliin.

15.49 Timo Heinonen kok: Arvoisa rouva puhemies! Kiitos ministeri Häkkäselle jo toi-
sesta maalista tänä iltana. Erinomainen esitys, jossa tiukennetaan rangaistuksia ja vahvis-
tetaan meidän oikeusjärjestelmämme yleistä hyväksyttävyyttä. Tässä esityksessä siis ri-
koksenuusijoiden mahdollisuutta ehdonalaiseen vapautumiseen tiukennetaan, eli puhu-
taan niin sanotusta ensikertalaisuusmääritelmästä. Esityksellä halutaan ennen muuta lisätä
meidän rikosoikeusjärjestelmämme oikeudenmukaisuutta ja yleistä hyväksyttävyyttä.

Tässä esityksessä ehdotetaan, että vanki vapautettaisiin ehdonalaiseen vapauteen, kun
hän on suorittanut puolet vankeusrangaistuksestaan, jos hän ei ole rikosta edeltäneiden vii-
den vuoden aikana ollut vankilassa. Nykyisin tämä vastaava määräaika on kolme vuotta.
Tämä on hyvä uudistus, joka vie oikeaan suuntaan omasta mielestäni tätä tilannetta, ja sen
takia tästä täytyy antaa kiitosta ministeri Häkkäselle. Meillähän on ollut tähän asti tilanne,
jossa on voinut raiskata kolmen vuoden välein ensi kertaa. Nyt onneksi tätä ollaan muutta-
massa, mutta tietyllä tavalla tämä haaste jää vielä jatkoonkin. Tällä muutoksella siis koven-
2



Pöytäkirjan asiakohta PTK 102/2018 vp
netaan ennen muuta rikoksenuusijoiden rangaistuksia ja halutaan parantaa ehdonalaisjär-
jestelmää nykyistä oikeudenmukaisemmaksi ja uskottavammaksi.

Nyt vihreistä ei enää edustaja Niinistö ole täällä paikalla, mutta edellisen esityksen eli
sakon muuntorangaistuksen palauttamisen kohdalla, jota hän kiivaasti täällä puolueensa
kanssa ainoana vastusti, hän syytti kokoomusta ja edustaja Zyskowiczia ja allekirjoittanut-
ta. En tiedä, syyttäisikö hän tässäkin tapauksessa edustaja Zyskowiczia tästä muutoksesta,
sillä tämä tehtiin 1970-luvulla, kun viidestä vuodesta siirryttiin kolmeen vuoteen. Nyt on-
neksi palautetaan ministeri Häkkäsen aikana tämä takaisin viiteen vuoteen. [Ben Zysko-
wicz: Siihen aikaan ei ainakaan ollut kokoomus koskaan hallituksessa!]

Tämän uudistuksen on arvioitu lisäävän vuotuisia vankilakustannuksia noin 2,2 miljoo-
naa euroa, ja tämä uudistus on hyvä.

Arvoisa puhemies! Itse haluan nostaa keskusteluun myös sen, olisiko oikeus ja kohtuus
— ja vastaan, että olisi — että vähintäänkin vakavissa väkivaltarikoksissa, seksuaalirikok-
sissa ja huumerikoksissa ensikertalaisuusmääritelmää käytettäisiin rikoksentekijän koh-
dalla maksimissaan sen yhden kerran. Ei tarvitse tässä maassa voida raiskata monta kertaa
ensimmäistä kertaa. Ei tarvitse tässä maassa voida tappaa monta kertaa ensimmäistä ker-
taa. Ei tarvitse tässä maassa tuoda isoja huumelasteja ja jäädä kiinni ensimmäistä kertaa
monta kertaa. Minun mielestäni, jos ensikertalaisuusmääritelmää ensinnäkään meidän oi-
keusjärjestelmässämme tarvitaan, näissä henkilöön kohdistuvissa väkivaltarikoksissa ja
huumerikoksissa olisi syytä edetä siihen suuntaan, että ensikertalaisuusmääritelmää voitai-
siin käyttää enintään yhden kerran ihmisen kohdalla, tai sitten ei lainkaan, ja niistä saatavat
tuomiot istuttaisiin kokonaan, päivästä päivään.

Arvoisa puhemies! Ministeri Häkkäsen aikana kriminaalipolitiikkaa viedään oikeaan
suuntaan, yleisesti hyväksyttävään suuntaan. Olen vakuuttunut, että suomalaisista valta-
osa on sitä mieltä, että on oikein, että tätä uudistusta viedään eteenpäin ja tiukennetaan ri-
koksenuusijoiden rangaistuksia.

15.54 Jani Mäkelä ps: Arvoisa puhemies! Tämänkin esityksen yhteydessä täytyy ihme-
tellä, miksi tällainen jo alusta alkaen hallitusohjelmaan kuulunut asia on esittelyssä vasta
istuntokauden aivan viimeisenä vuonna. Kenties siihen joku syy löytyy.

Sinänsä tämä esitys ehdonalaiseen vapauttamisen määräaikojen pidentämisestä kolmes-
ta vuodesta viiteen vuoteen on yleisen oikeustajun mukainen ja kannatettava, ainakin siinä
mielessä, että suunta on oikea. Mutta sitä sopii kysyä, onko muutos siltikään riittävä. Sen
voi kansalainen varmaankin ymmärtää useimmissa tapauksissa, jos lievemmän pään rikok-
sissa ensikertalainen pääsisi sillä ensimmäisellä kerralla, aidosti ensimmäisellä kerralla,
vähemmällä — tämänkään ei pitäisi tosin olla käytössä puhuttaessa vakavista väkivaltari-
koksista tai seksuaalirikoksista. Mutta kukaan ei pysty normaalilla järjellä ymmärtämään
sitä, miten ensikertalaisuus voi ikään kuin uusiutua. Tässä on tällainen kriminaalipoliitti-
nen omituisuus, joka Suomen laista kyllä pitäisi korjata. Itse ainakin kyseenalaistan sen
pohjaoletuksen, että tuomioita ei istuttaisi niin kuin ne tuomitaan. Useista rikoksista tuo-
mitut rangaistukset kuitenkin ovat liian lieviä jo päivästä päiväänkin istuttuna, puhumatta-
kaan tällaisesta alennusmyynnistä.

15.55 Reijo Hongisto sin: Arvoisa rouva puhemies! Edustajakollega Mäkelälle totean,
että parempi myöhään kuin ei ollenkaan. Tästä asiasta sovittiin kevään 2015 hallitusneu-
votteluissa sisäisen turvallisuuden työryhmässä. Minä olin itse sitä työryhmää johtamassa,
3



Pöytäkirjan asiakohta PTK 102/2018 vp
ja hallituspuolueet silloin sopivat, että näitä kiristyksiä tehdään, niin kuin tuossa edellises-
sä kohdassa käsiteltiin ja nyt myös tässä, ja hallitus noudattaa omaa linjaansa ja saattaa
maaliin näitä asioita, mitkä silloin on laitettu alulle. [Timo Heinosen välihuuto] — Anteek-
si, nimenomaan, oikeusministeri.

Arvoisa puhemies! Lakimuutoksessa ehdotetaan, että vangilla olisi mahdollisuus päästä
ehdonalaiseen vapauteen suoritettuaan puolet rangaistusajasta, jos hän ei ole rikosta edel-
täneiden viiden vuoden aikana suorittanut ehdotonta vankeusrangaistusta vankilassa. Ny-
kylaissa määrä on kolme vuotta. Aikaa on pidetty oikeudenmukaisuuden kannalta liian ly-
hyenä, erityisesti toistuviin vakaviin rikoksiin syyllistyneiden kohdalla. Moni sanoo, että ei
voi olla niin, että ensikertalaisena tuomitaan aina, kun edellisestä tuomiosta on kulunut kol-
me vuotta ja yksi päivä. Tätä ei todellakaan moni ymmärrä, ja tässä lakiesityksessä tuo ”en-
sikertalaisuus” pitenee siis kolmesta vuodesta viiteen vuoteen. Niin kuin edustaja Heino-
nen — ennen kuin poistui salista — totesi tuossa, että hänen mielestään ensikertalainen
voisi olla vain kerran, minä kyllä yhdyn lämpimästi edustaja Heinosen ajatukseen. Olen sa-
maa mieltä, että ensikertalainen voi olla vain yhden kerran ja sen jälkeen toistuu.

Ehdonalaisella vankeusrangaistuksella on maassamme pitkä historia. Rikoslakiin asia
kirjattiin jo vuonna 1889. Käytännössä menettely oli tuolloin jo kymmenen vuotta vanha.
Ehdonalainen vankeus ehdottoman vankeuden loppupäässä on osoittautunut pääosalle tuo-
mituista hyväksi tavaksi sopeutua yhteiskuntaan. Asteittaisella vapauttamisella paranne-
taan myös yhteiskunnan turvallisuutta, kun rikoksentekijän valvonnan intensiivisyyttä las-
ketaan portaittain ja samalla hänen vastuunsa ja valmiutensa elää rikoksetonta elämää kas-
vaa. Näin me ainakin toivomme.

Kokemukseen perustuvien tutkimusten mukaan käytäntö on toiminut erityisesti nuorten
vankien kohdalla varsin hyvin. Määräajan nostaminen kolmesta viiteen vuoteen ei ole uut-
ta, vaan palataan siis vanhaan käytäntöön. Kiristys kohdistuu pieneen määrään taparikolli-
sia. Näin ollen se ei aiheuttane merkittäviä lisäkustannuksia, päinvastoin. Muutos saattaa
jopa vähentää vankipäivien määrää.

Arvoisa rouva puhemies! Minä kannatan tätä lakiesitystä lämpimästi.

15.57 Mika Kari sd: Arvoisa rouva puhemies! Tässä tulee peräkkäisissä asioissa kehut-
tua ministerin esitystä ja annettua palautetta. Syytä on antaa positiivista palautetta, kun sen
paikka on.

Ministeri Häkkänen tuossa esittelypuheenvuorossaan hyvin kuvasi tätä tilannetta, jossa
nyt elämme, ja hallituksen esitystä siitä, mihin suuntaan tätä lainsäädäntöä tältä osin ollaan
viemässä. Kuitenkin kyse on nyt vuosien lisäämisestä tähän asteikkoon kolmesta viiteen.
Ensikertalaisuuden raja käsitteenä siirtyy nyt kahdella vuodella.

Tässä edustaja Heinonen viittasi siihen, että hänen mielestään ei voi olla ensikertalainen
kuin yhden kerran. Olisin mielelläni kysynyt tässä yhteydessä ministeriltä ministerin näke-
mystä tähän ensikertalaisuuteen ja samassa yhteydessä myös sitä, onko Euroopassa oikeus-
käytäntöä, jossa ensikertalaisuutta käsiteltäisiin niin, että kyse on vain ja ainoastaan yhdes-
tä kerrasta, jolloin tämä armo käy oikeudesta -periaate toteutuu, ja mikäli rikoksen uusii,
niin sitten ei. Tämä tietenkin, luonnollisesti, koskisi vain näitä vakavia rikoksia — mikä se
vakavan rikoksen määrittely sitten onkaan, mutta ainakin julkisessa keskustelussa usein
puhutaan väkivaltarikoksista tai vastaavista. Löytyykö Euroopasta oikeuskäytäntöä, jossa
ei tunneta tällaista jatkuvaa tai toistuvaa, jonkun vuosirajan taakse kätkeytyvää ensikerta-
laisuuden uusiutumista?
4



Pöytäkirjan asiakohta PTK 102/2018 vp
Pidän hyvänä tätä esitystä. Viittaan aikaisempaankin puheenvuorooni edellisen lakieh-
dotuksen käsittelyn yhteydessä. Puhutaan ihmisten oikeustajusta, siitä, mikä on oikeus ja
kohtuus. Meillä on valitettavan paljon tässä yhteiskunnassa vakavia rikoksia, joiden koh-
dalla rikoksenuusijat saavat kohtuutonta etua siitä, että ensikertalaisuuden toistuva raja on
ollut näinkin pieni kuin kolme vuotta. Siltä osin askel viiteen vuoteen on oikeansuuntai-
nen, mutta onko se riittävä, herra ministeri?

16.00 Katri Kulmuni kesk: Arvoisa rouva puhemies! Myös minä yhdyn kiitoksiin oi-
keusministerille, että nyt sitten saamme näitä jo hallitusohjelmassa päätettyjä linjauksia
eduskunnankin käsittelyyn. Kuten tässä keskustelussa on tullut esille, itse asiassahan me
palaamme nyt siihen vanhaan, alkuperäiseen järjestelmään, joka tässä maassa on varsin
pitkään ollut. 

Mielenkiintoinen detalji lienee se, että vuonna 76, kun siirryttiin tähän lyhyempään, kol-
men vuoden vankeusrangaistukseen rikoksenuusijoille siinä, miten tarkastellaan heidän
ensikertalaisuuttaan, perusteena oli valtiontalouden tiukka tilanne. Eli mielenkiintoisilla
perusteilla on kriminaalipolitiikkaa aikaisemminkin tehty.

Minusta on erittäin hyvä, että palataan tuohon alkuperäiseen käytäntöön siitä, että rikok-
sen uusimisen ensikertalaisuudessa pidättäydytään viidessä vuodessa. On ihan totta toki,
että keskustelussa erityisesti vakavista henkeen, väkivaltarikoksiin liittyvistä asioista on
perusteltua kysyä, onko viisikään vuotta riittävä aika ensikertalaisuudelle ja sen mitätöity-
miselle, mutta tietenkin järjestelmän selkeyden kannalta täytyy jostain aloittaa, ja sikäli
viisi vuotta on perusteltu aika.

Täytyy huomioida se, kuten tässä hallituksen esityksessäkin sanotaan, että kolmen vuo-
den rangaistuksen suorittamisen jälkeen yleisimmin nämä rikosnimikkeet, jotka ovat sit-
ten toistuneet, ovat olleet kulkuneuvon kuljettaminen oikeudetta, varkaus, näpistys, huu-
mausaineiden käyttörikos, rattijuopumus, petos ja pahoinpitely. Sen sijaan törkeitä hen-
keen ja terveyteen kohdistuvia rikoksia on ollut huomattavasti vähemmän, joten sikäli var-
masti kansan oikeustajun mukaista on se, että siirrytään tähän alkuperäiseen käytäntöön
ensikertalaisuuden osalta, kolmesta viiteen vuoteen. 

16.02 Johanna Karimäki vihr: Arvoisa puhemies! Varsinkin vakavien rikosten osalta
kansalaisten oikeustajua on kummastuttanut se, että ensikertalaisuus on ollut kiinni kol-
men vuoden määrärajassa, joten tuntuu järkevältä, että tämä nyt nostetaan viiteen vuoteen. 

Tällä esityksellä on arvioitu olevan noin 2 miljoonan euron budjettivaikutuksia, ja ky-
syisinkin ministeriltä: onko nämä budjettivaikutukset otettu huomioon? Haluaisin myös
kysyä teidän arviotanne siitä, kohdentuuko tämä esitys vakavien rikosten uusijoihin ja voi-
vatko nyt kansalaiset sen suhteen olla paremmalla mielellä eli parantaako tämä esitys mie-
lestänne heidän turvallisuuttaan.

Lakivaliokunnassa on käyty paljon vakavaa keskustelua siitä, että oikeusministeriön toi-
mialalta on säästetty ja nakerrettu vuodesta toiseen niin valtavan paljon, että nyt ollaan jo
tilanteessa, että oikeusvaltion perusteet ovat siinä mielessä natisemassa, että resurssien
määrä on niin niukka, että tuomioistuinkäsittelyt pitkittyvät, monet jutut ovat monimut-
kaistuneet, joskus tullaan jopa tilanteisiin, että määräajat, missä ajassa asiat pitäisi käsitel-
lä ja tuomiot antaa, ovat tulossa vastaan, koska määrärahat ovat niin niukat. Miten te arvi-
oisitte koko tilannetta ottaen huomioon varsinkin sen, että teillä on lukuisia esityksiä, jotka
5



Pöytäkirjan asiakohta PTK 102/2018 vp
lisäävät määrärahan tarpeita teidän toimialallanne mutta myös laajemminkin poliisilla ja
muilla toimialoilla?

Edellä keskustelimme sakon muuntorangaistuksesta, joka esityksenä on huomattavasti
kalliimpi kuin tämä esitys. Kerroitte, että 10 miljoonaa euroa sen osalta löytyy budjetista,
mutta toisaalta haluan muistuttaa siitä, että siinä rahassa ei ole kuitenkaan arvioitu kaikkia
niitä vaikutuksia, jotka muihinkin viranomaisiin kohdistuvat, kuten esimerkiksi poliisien
määrärahan tarpeisiin. Näin ollen toivoisin, että pitäisitte huolen myös oman toimialanne
määrärahan kehityksestä. 

16.04 Ben Zyskowicz kok: Arvoisa rouva puhemies! Huomaan, että vihreät miehet ovat
kaikonneet ja jättäneet edustaja Karimäen edustamaan vihreiden kriminaalipoliittisia linja-
uksia. Hyvä niin, sillä edustaja Karimäki suhtautuessaan positiivisesti tähän esitykseen
edustaa mielestäni parempaa kriminaalipoliittista linjaa kuin edellisessä päiväjärjestyksen
kohdassa, jossa vihreät edustaja Ville Niinistön johdolla vastustivat sakon muuntorangais-
tuksen palauttamista.

Edustaja Karimäki varsinkin siinä keskustelussa kiinnitti huomiota taloudellisiin seik-
koihin, kuten nytkin, ja totta kai, kaikessa, mitä täällä päätämme, merkitystä on myös sillä,
mitä se maksaa veronmaksajille. Mutta itse näen, että nämä taloudelliset seikat ovat saa-
neet liikaakin painoarvoa kriminaalipolitiikassa viimeisten vuosien aikana — tarkoitan
siis, että ennen ministeri Häkkäsen toimikautta.

Taloudellisista syistä johtui myös se poukkoilu sakon muuntorangaistuksen palauttami-
sen ja ei-palauttamisen kanssa, johon täällä aiemmassa keskustelussa viitattiin. Kun edus-
taja Karimäki siinä keskustelussa sanoi, että tulee kalliiksi pitää ihmisiä vankilassa — ja
tämä oli yksi argumentti, niin ymmärsin, suhtautua torjuvasti sakon muuntorangaistuksen
palauttamiseen — niin kaikkien vankien pitäminen tulee kalliiksi. Jos en väärin muista,
niin on laskettu, että yhden vankipäivän hinta on, olisiko, noin 200 euroa kaikkine kului-
neen. Mutta emme me kuitenkaan tämän takia, edustaja Karimäki ja vihreät, ole sitä miel-
tä, että me voimme hyvin pitkälle sitten luopua vankiloista kokonaan, että siinä säästetään
pitkä penni, joka raha voidaan antaa poliisille — no, en tiedä, mitä poliisikaan niillä rahoil-
la tekee, jos ei konnia enää pantaisi kiven sisään. Eli taloudelliset seikat ovat relevantti ar-
gumentti, mutta se, että kriminaalipolitiikan keskeisin pyrkimys olisi säästöt ja sitä kautta
sitten vankiluvun vähentäminen, ei voi olla oikea lähtökohta.

Oli erittäin tervetullutta, että ministeri Häkkänen selosti sitä, miten rangaistusjärjestel-
mällä on monta merkitystä. Jos todellakin olisi niin, niin kuin edustaja Niinistö edellisessä
keskustelussa sanoi, että kaiken tarkoituksena on vain ennaltaehkäistä rikoksia, niin miksi
me sitten rankaisemme joitakin mustasukkaisuuskiihkossa tehdyistä rikoksista, koska ei
välttämättä ole oletettavaa, että asianomainen uudelleen samanlaiseen syyllistyisi?

Kaiken kaikkiaan kannatan poliisin voimavarojen lisäämistä ja kannatan tätä esitystä,
joka on erittäin perusteltu.

16.07 Timo Heinonen kok: Arvoisa puhemies! Ihan lyhyesti. Unohdin tuossa omassa pu-
heenvuorossani, kun kyse on uudistuksesta, jossa ensikertalaisuusvaadetta muutetaan kol-
mesta viiteen vuoteen, ja puhemies kertoi, että tämä lähetetään lausunnolle perustuslakiva-
liokuntaan, kysyä ministeri Häkkäseltä: miksi tämä esitys vaatii perustuslaillisen arvioin-
nin, vai onko tämän päivän niin sanottu uusi normaali se, että kaikki lainsäädännöt lähete-
tään perustuslakivaliokuntaan?
6



Pöytäkirjan asiakohta PTK 102/2018 vp
Toinen varapuhemies Tuula Haatainen: Ja ministeri Häkkänen, 3 minuuttia, olkaa hyvä. 

16.08 Oikeusministeri Antti Häkkänen: Arvoisa puhemies! Kiitoksia hyvästä keskuste-
lusta. Tämä paketti on tosiaan osa rangaistusten kiristämisen ohjelmaa.

Ehkä laajemmin rikollisuuden torjunnasta. Sehän on tosiaan niin kuin sanoin ja edustaja
Zyskowiczkin korosti: rikollisuuden torjunta on yksi osa rangaistusjärjestelmää ja sen tar-
koitusta, mutta rangaistusjärjestelmän tehtävä on myös sovittaa rikokset uhrin ja yhteis-
kunnan silmissä ja lisätä sitä kautta myös lain noudattamisen uskottavuutta. Erityisesti
asialistalla on ollut oikeusministeriössä se, että minulle valmistellaan hankkeita, joilla puu-
tutaan fyysiseen koskemattomuuteen liittyviin rikoksiin, ovat ne sitten naisiin ja lapsiin
kohdistuvia seksuaalirikoksia, mikseivät miehiinkin, väkivaltarikoksia tai muita tämänkal-
taisia. Nämä rikokset ovat niitä kaikista vakavimpia, mutta emme me voi jättää pienempiä-
kään rikoksia huomioimatta.

Ensikertalaisuuden poistaminen kokonaan nousi täällä esille. Sanotaan näin, että henki-
lökohtaista ajatteluani on sellainen, että tässä rangaistusjärjestelmässä on vielä aika reilusti
korjattavaa useissa eri osissa — eikä pelkästään niin, että joka paikassa pitää kiristyksiä
tehdä, vaan niin, että siellä on siellä täällä viilaamista aika paljon. Nyt vain on sellainen ti-
lanne, koska aloitin puolivälissä vaalikautta, että tässä nyt ei sitten ihan kaikkia hankkeita
ehditty käynnistämään, niitä ei saada lainvalmistelussa tänne asti etenemään.

Otan esimerkin. Kansainvälisessä vertailussa ensikertalaisuusmenettely ja siihen osit-
tain liittyvä vapautuminen vankilasta puolet istuttua tai kaksi kolmasosaa istuttua eivät ole
ainakaan tiukimmasta päästä — ne ovat enemmänkin lepsummasta päästä. Ja Suomessa,
mitä tulee siihen ajatukseen, että päätavoite olisi vankiluvun laskeminen tai taloudelliset
perusteet, mitä täällä mainittiin, se ei saa mielestäni olla mikään pääperuste, vaan ratkaisut
rangaistusjärjestelmässä täytyy tehdä arvoihin perustuen ja tässä salissa punniten, minkä-
lainen rangaistus on oikeudenmukainen rangaistus vaikkapa törkeästä pahoinpitelystä tai
vaikkapa törkeästä raiskauksesta, ja sen jälkeen ne yhteensovitetaan resurssien kanssa. Ja
siellä vankilassa, niin kuin jo nyt tehdään, pitää antaa kuntoutusta seksuaalirikollisille, vä-
kivaltarikollisille, sarjanäpistelijöille. Siellä pitää antaa rangaistuksen kärsijöille kuntou-
tusta. [Mika Kari: Kriminaalipolitiikka on sosiaalipolitiikkaa!]

Eli kriminaalipolitiikassa täytyy ottaa pientä suunnanmuutosta, ja näillä esityksillä sitä
ollaan tuomassa. Mutta samaan hengenvetoon sanon sen, mistä täällä edustaja Karikin osit-
tain mainitsi: Yhteiskunta on kokonaisuus. Turvallisuus rakentuu siitä, että meillä on eheä
yhteiskunta, jossa sosiaaliturva, koulutus, kaikki muut tukevat sitä, että ihmiset eivät läh-
tisi rikoksen poluille. Tämä on äärimmäisen tärkeää. Mutta samaan hengenvetoon sanon
myös sen, että taloudellisista ongelmista, mielenterveysongelmista tai mistä tahansa muis-
ta ongelmista johtuen kenelläkään ei ole nyt eikä jatkossa oikeutta tehdä rikoksia.

16.12 Johanna Karimäki vihr: Arvoisa rouva puhemies! Tässä keskustelussa on nous-
sut esiin oikeusministeriön toimialan resurssit. Kysehän on juuri siitä, että niiden resurssi-
en tulee olla riittävät, jotta ihmiset saavat oikeutta. Monelle ihmiselle heidän asiassansa on
todella keskeistä se, että saadaan nopea käsittely, että he saavat laadukkaan esitutkinnan ja
että heidän oikeutensa otetaan huomioon, että uhrin asema on turvattu. Ja siihenhän juuri
liittyy se kysymys, mitä olisin toivonut teidän arvioivan, että oikeusministeriön määrära-
hat riittävät oikeusturvan takaamiseen ja oikeusvaltion perusteiden vankistamiseen. On ol-
lut paljon keskustelua siitä, että tällä hetkellä määrärahan taso on ollut vuosia niukkeneva
7



Pöytäkirjan asiakohta PTK 102/2018 vp
ja että jos tästä vielä mennään alaspäin, niin oikeusturvan taso heikkenee kohtuuttomasti.
Elikkä haluan tässä oikaista sen väärän käsityksen, että ikään kuin meidän tavoitteemme
olisi säästää tältä toimialalta. Näinhän ei suinkaan ole, vaan tarpeet ovat huomattavasti suu-
remmat kuin mitä nyt on satsattu.

Keskustelu päättyi.

Asia lähetettiin lakivaliokuntaan, jolle perustuslakivaliokunnan on annettava lausunto.
8


