















































DEM20C4.tmp.xml


Pöytäkirjan asiakohta PTK 163/2018 vp
Pöytäkirjan asiakohta 

PTK 163/2018 vp

Täysistunto

Torstai 21.2.2019 klo 16.01—22.46

2.1. Suullinen kysymys markkinoiden asemasta poliittisessa päätöksenteossa (Riitta Mäki-
nen sd)

Suullinen kysymys SKT 265/2018 vp

Suullinen kyselytunti

Puhemies Paula Risikko: Aloitetaan sosiaalidemokraattisesta eduskuntaryhmästä, siellä
kysymyksen esittää edustaja Mäkinen, olkaa hyvä.

Keskustelu

16.02 Riitta Mäkinen sd: Arvoisa puhemies! Sipilän hallituksen toimintaa on ohjannut
markkinat ensin -ajattelu. Sen keskeisenä arkkitehtina on toiminut muun muassa ministeri
Berner, joka nyt on palaamassa liike-elämään. 

Hallituksen politiikassa ihmiset on jätetty sivuosaan ja heidät on asetettu eriarvoiseen
asemaan. Tämä on lyönyt kipeimmin kaikkein heikoimmassa asemassa oleviin suomalai-
siin. Yksi räikeimmistä esimerkeistä on ministeri Bernerin taksiuudistus, joka on tuonut
hätää ja turvattomuutta erityisesti muistisairaiden ja vammaisten sekä heidän läheistensä
elämään. 

SDP:n linja on toinen. Me haluamme asettaa ihmiset aina markkinoiden edelle. Kysyn
ministeri Berneriltä: oletteko yhä kaiken jo nähdyn ja koetun jälkeen sitä mieltä, että mark-
kinat voidaan asettaa ihmisten edelle poliittisessa päätöksenteossa? 

16.03 Liikenne- ja viestintäministeri Anne Berner (vastauspuheenvuoro): Arvoisa rou-
va puhemies! En ole koskaan ollut sitä mieltä, että ihmiset voidaan asettaa markkinoiden
edelle. [Välihuutoja] Olen ollut sitä mieltä, että me tarvitsemme myös markkinoita tuotta-
maan palveluita, ja kun markkinat tuottavat palveluita, on äärimmäisen tärkeätä, että ne
tuottavat niitä tasapuolisesti siten, että markkinat myöskin luovat asiakkaille, käyttäjille,
kuluttajille, kansalaisille parhaat mahdolliset hinnat ja parhaan mahdollisen palvelun, ja
yleisesti kilpailulla on mahdollisuus juuri tuottaa näitä edellytyksiä.

Mutta on myöskin totta, että markkinat tarvitsevat usein ohjausta. Liikennepalvelumark-
kinoissa on luovuttu perinteisestä markkinaohjauksesta tietyiltä osin mutta sisällytetty
huomattavasti voimakkaampi markkinaohjaus, joka edellyttää avoimien tietorajapintojen
käyttöä, joka on erittäin vaativa toimenpide markkinoille. 

Puhemies Paula Risikko: Pyydän nyt niitä edustajia, jotka haluavat esittää lisäkysymyk-
siä tästä aiheesta, ilmoittautumaan painamalla V-painiketta ja nousemalla seisomaan. 
 Tarkistettu
4.0



Pöytäkirjan asiakohta PTK 163/2018 vp
16.04 Riitta Mäkinen sd (vastauspuheenvuoro): Arvoisa puhemies! Markkinoiden ja po-
litiikan välinen epäterve yhteys on nyt jälleen esillä, kun ministeri Bernerin aikomus siir-
tyä ulkomaalaisen suurpankin palvelukseen on tullut julki. [Kokoomuksen ryhmästä:
Luottamustehtävään!] Kuluvalla kaudella politiikan pyöröovi onkin käynyt vinhasti. Il-
miöön liittyy monia ongelmia ja kysymyksiä, ja avoimia kysymyksiä, aivan kuten me kaik-
ki tiedämme. 

Ministeri Sipilä, teillä on ollut tieto ministerinne suunnitelmista jo pidemmän aikaa ja
olette julkisesti ne hyväksynyt. Ettekö ole nähnyt ristiriitaa tai minkäänlaista ongelmaa sii-
nä, että hallituksenne ministeri nimitetään ulkomaalaisen yhtiön hallitukseen ja johtoon en-
nen eduskuntavaaleja ja vielä virkakauden kestäessä? Oletteko sitä mieltä, että ministerille
ei synny sidonnaisuutta yhtiöön jo nimityksen johdosta? 

16.05 Pääministeri Juha Sipilä (vastauspuheenvuoro): Arvoisa puhemies! Ensinnäkin
sain tietää tästä samanaikaisesti kuin ministeri Bernerkin, silloin kun yhtiö tiedotti siitä jul-
kisesti. Näin pörssiyhtiöt toimivat. [Välihuutoja]

Meistä kansanedustajista ja ministerinäkin toimivista kansanedustajista aika moni on
virkavapaalla jostakin muusta tehtävästä silloin, kun lähtee tänne. 

Tässä ei ole kysymys täyspäiväisestä tehtävästä vaan ehdolla olosta ulkomaalaisen yri-
tyksen hallituksen jäseneksi. Samaan aikaan olemme varmistaneet ja sopineet ja ministeri
on alusta pitäen tehnyt selväksi, että hän ei ole samaan aikaan hallituksen jäsenenä ja mi-
nisterinä. Sen on tuo kyseinen yhtiö myöskin selventänyt tänä päivänä tiedotteellaan. 

Olemme keskustelleet oikeuskanslerin kanssa, ja myöskään hän ei näe mitään estettä sii-
nä, että on ehdolla, [Puhemies koputtaa] mutta siinä saattaa tulla esteitä, jos ottaa tehtävän
yhtäaikaisesti ministerin tehtävän kanssa vastaan. 
2


