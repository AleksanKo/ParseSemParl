















































DEM2192.tmpSave.xml


Pöytäkirjan asiakohta PTK 129/2016 vp
Pöytäkirjan asiakohta 

PTK 129/2016 vp

Täysistunto

Maanantai 12.12.2016 klo 14.03—21.19

7. Hallituksen esitys eduskunnalle laeiksi opetus- ja kulttuuritoimen rahoituksesta annetun 
lain muuttamisesta ja väliaikaisesta muuttamisesta sekä vapaasta sivistystyöstä annetun 
lain muuttamisesta

Hallituksen esitys HE 177/2016 vp
Valiokunnan mietintö SiVM 15/2016 vp

Toinen käsittely

Ensimmäinen varapuhemies Mauri Pekkarinen: Toiseen käsittelyyn esitellään päivä-
järjestyksen 7. asia. Nyt voidaan hyväksyä tai hylätä lakiehdotukset, joiden sisällöstä pää-
tettiin ensimmäisessä käsittelyssä.

Keskustelu

19.54 Mikaela Nylander r: Värderade talman! Det här lagförslaget eller den här sparla-
gen är en av de svåraste utbildningsfrågorna under den här perioden, och jag vet att själva
sparbeslutet för yrkesutbildningen fattades under föregående period, men det vi djupt be-
klagar och som vi ser stora hot i är det att vi nu kommer att godkänna sparlagen, men själva
reformen och innehållet, den nya finansieringsgrunden har vi ingen aning om hur den kom-
mer att se ut i dess slutliga form. Och just på grund av att den här frågan är stor och oerhört
svår kommer jag att föreslå följande.

  Tulen ehdottamaan seuraavaa: että toinen lakiehdotus hylätään. Lisäksi ehdotan, että
eduskunta hyväksyy vastalauseen 1 mukaiset lausumaehdotukset: "Eduskunta edellyttää,
että hallitus tuo toisen asteen ammatillisen koulutuksen säästöjä koskevat lakiehdotukset
eduskunnan käsiteltäväksi samanaikaisesti kuin toisen asteen ammatillisen koulutuksen
toimintalainsäädännön ja rahoituksen uudistamista koskevat lakiehdotukset."

Ja toinen lausumaehdotus: "Eduskunta edellyttää, että hallitus viipymättä ryhtyy toi-
menpiteisiin toisen asteen ammatillisen koulutuksen alueellisen saatavuuden ja ruotsinkie-
lisen koulutustarjonnan turvaamiseksi."

19.56 Li Andersson vas: Arvoisa puhemies! Vain kaksi päivää viikossa. Niin monta kou-
lupäivää kertoi eräs ammatillisessa oppilaitoksessa opiskeleva heillä olevan viikossa.
Muuten tehdään etäkursseja eli opiskellaan tulevaa ammattia esimerkiksi kirjatenttien ja
nettikurssien kautta. 

Ammatillisen koulutuksen säästöt näkyvät jo nyt lähiopetuksen vähäisyytenä. Leikka-
ukset uhkaavat heikentää ammatillisen koulutuksen laatua sekä tulevien ammattilaisten
osaamistasoa. Kun lähiopetuksen lähtötaso on OAJ:n mukaan ollut noin 36 tuntia viikossa,
 Tarkistettu
4.0



Pöytäkirjan asiakohta PTK 129/2016 vp
on se tällä hetkellä huomattavasti alle 20 tuntia per opetusviikko, ja tämä siis ennen näitä
nyt esitettyjä säästöjä.

Hallituksen esittämiä 190 miljoonan leikkauksia ammatillisen koulutuksen rahoituk-
seen on syystäkin kritisoitu ankarasti. Leikkaukset heikentävät koulutuksen laatua entuu-
destaan, leikkaukset vaikeuttavat ammatillista aikuisopiskelua, leikkaukset heikentävät
koulutustakuun toteutumista, ja leikkaukset lisäävät opetushenkilöstön työttömyyttä. Sääs-
töjen toteuttamiseksi on myös valittu mahdollisimman huono malli. Sen sijaan, että leik-
kaukset olisi jaksotettu useammalle vuodelle tai kytketty suoraan ensi vuoden ammatilli-
sen koulutuksen reformin yhteyteen, tehdään 190 miljoonan leikkaukset kerralla ja vuosi
ennen sisällöllistä reformia. Tämän leikkauksen jälkeen ammatillisen peruskoulutuksen ra-
hoitus on 316 miljoonaa alhaisempi kuin mitä se oli vuonna 2013. Ammatillisen koulutuk-
sen puolella on toisin sanoen jo tehty isoja säästöjä. Oppilaitoksissa on jouduttu voimak-
kaasti sopeuttamaan toimintaa jo edellisen kauden aikana tehtyjen päätösten vuoksi. Siksi
nämä nyt esitetyt leikkaukset tulevat näkymään poikkeuksellisen voimakkaasti, jopa niin,
että ammatillisen koulutuksen reformin tavoitteet vaarantuvat.

AMKE ry:n kesällä tekemän kyselyn perusteella suurimmat koulutuksenjärjestäjät ei-
vät leikkaa aloituspaikoista vaan yksikköhinnoista. Se tarkoittaa, että opettavaa henkilös-
töä vähennetään, ryhmäkokoja suurennetaan ja lähiopetusta vähennetään. Paikkakunnilla,
joissa nuorisoikäluokat pienenevät, tehdään leikkauksia myös aloituspaikkojen määrään.
Se taas tarkoittaa, että alueelliset erot tulevat kasvamaan. Nuorten koulumatkat ovat jo nyt
pidempiä ammattiin opiskelevien kuin lukiolaisten kohdalla, ja huonoin on tilanne tältä
osin Itä- ja Pohjois-Suomessa. Leikkausten seurauksena on vaara, että koulutuksen saavu-
tettavuus heikkenee entuudestaan näillä alueilla. Se tarkoittaa myös, että meillä ei enää ole
varmaa tietoa siitä, toteutuuko koulutustakuu enää koko maassa.

Tämän lisäksi leikkaukset iskevät kovaa myös vapaan sivistystyön kenttään. Vapaan si-
vistystyön koulutuksenjärjestäjiltä leikataan pois kilpailukykysopimuksen tuomat talou-
delliset hyödyt siitä huolimatta, että nämäkään koulutuksenjärjestäjät eivät ole osa julkista
sektoria, kuten eivät korkeakoulutkaan. Tämän lisäksi vapaaseen sivistystyöhön kohdistu-
vat edelleen myös edellisen hallituksen tekemät päätökset järjestäjä- ja ylläpitäjäverkon
kehittämisestä ja toisen asteen koulutuksen rahoituksen uudistamisesta. Vaikka tämä esi-
tys toisen asteen ammatillisen koulutuksen osalta raukesi edellisellä kaudella, jäivät va-
paan sivistystyön säästöt voimaan. Sen päälle tulevat vielä tämän hallituksen päättämät
lisäleikkaukset.

Arvoisa puhemies! Kaikilla näillä leikkauksilla on todella tuhoisat seuraukset koulutuk-
selliselle tasa-arvolle ja koulutuksen laadulle. Kuten tiedämme, on Suomessa iso joukko
nuoria ilman toisen asteen tutkintoa. He tarvitsevat koulutuksen ja tutkinnon lisäksi myös
yhteisöllistä toimintaa ja tukea. Nämä hallituksen esittämät leikkaukset vaikeuttavat syr-
jäytymisen ehkäisyä entuudestaan, ja siksi esitän, että tämä hallituksen esitys hylätään.

20.01 Peter Östman kd: Arvoisa puhemies! Korkeatasoinen koulutus on tärkeä Suomen
kilpailukyvylle, ja hallitushan on jo leikannut rajulla kädellä korkeakoulutuksesta ja nuo-
risotakuusta. Nyt vuorossa on ammatillinen koulutus, johon ensi vuonna kohdistetut 190
miljoonan euron leikkaukset on ajoitettu taitamattomasti ennen reformilainsäädännön val-
mistumista.

Suomen menestys riippuu nyt ja tulevaisuudessa vahvasta osaamisesta. Siksi eduskun-
taryhmämme lisäesitysten pääpaino on nimenomaan koulutuksessa sekä tutkimus-, kehi-
2



Pöytäkirjan asiakohta PTK 129/2016 vp
tys- ja innovaatiotoiminnassa. Näitä asioita KD:n eduskuntaryhmä on nostanut omassa
vaihtoehtobudjetissaan, ja tulemme myöskin esittämään näihin konkreettisia toimenpiteitä
budjettivastalauseessamme. 

Tässä vaiheessa kannatan edustaja Nylanderin tekemää hylkyä ja kahta lausumaehdo-
tusta.

20.02 Jukka Gustafsson sd: Arvoisa puhemies! Tavallaan harmi, että näin vauhdikkaan
päivän illan aikana käsittelemme näin merkittävää hallituksen esitystä, joka liittyy paljon
puheena olleeseen ammatillisen koulutuksen reformiin, josta itse asiassa varsinainen laki-
esitys on vielä lausunnolla ja tulee ensi talvena, keväänä eduskuntaan, mutta nyt, ennen toi-
mintalainsäädäntöä ja tutkintojen rakenneuudistusta, tehdään merkittävät 200 miljoonan
euron säästöt. Tämä on suoraan sanoen historiallinen hyppy tuntemattomaan, vaikka tie-
dän, että tätä asiaa on opetus- ja kulttuuriministeriössä pyritty tietysti valmistelemaan hy-
vin.

Lainaan OAJ:n lausuntoa sivistysvaliokunnalle: "Mikäli leikkaus toimeenpannaan
vuonna 2017, reformin tavoitteet jäävät toteutumatta ja koulutuksen laatu heikkenee. Esi-
tetty rahoitusleikkaus on vakava uhka koko uudistumisen toimeenpanolle." Sitten Akavan
lausunnosta: "Ammatilliseen peruskoulutukseen kohdennetut 190 miljoonan leikkaukset
vuodesta 2017 alkaen vaikuttavat väistämättä koulutuksen saatavuuteen ja laatuun, vähen-
tävät rajusti työpaikkoja ja henkilötyövuosia." No, mitä sanoo SAK: "Näiden päätösten
seurauksena ammatillisen koulutuksen järjestäjien tulevat vuodet ovat erittäin vaikeita.
Massiiviset säästöt on toteutettava yhden vuoden aikana, ja jo vuodesta 2018 voimaan as-
tuva reformi muuttaa ammatillisen koulutuksen rahoitusjärjestelmän kokonaan ja jakaa
ammatilliseen koulutukseen käytettävän rahoituksen uudella tavalla järjestäjille." No, sit-
ten tämä tulee myöskin johtamaan ennalta arvaamattomaan tilanteeseen siinä, miten oppi-
laitokset näitä opiskelijapaikkoja vähentävät, ja monet asiantuntijat ovat aidosti sitä miel-
tä, että sellaisille osaajille, joilla työmarkkinoilla olisi käyttöä, monet oppilaitokset omista
talous- tai muista syistään ovat niitä aloituspaikkoja vähentämässä.

Sitten tässä jo edustaja Li Andersson viittasi tähän lähiopetuksen määrään. Kysymys on
siis kontaktiopetuksesta, jossa nuoret eivät ole tekemässä kotona etätehtäviä. Vielä 90-lu-
vulla oppilaat saivat lähiopetusta lähes täyden työviikon, 38 tunnin, verran. Tänä päivänä
ollaan jo 28 tunnin alapuolella. Viime vuosien leikkausten vuoksi esimerkiksi pääkaupun-
kiseudun Varian yhteisten opintojen tuntiopetuksen vähimmäismääräksi asetetaan elo-
kuusta 2015 lukien 14 tuntia. Aiemmin vähimmäismäärä on ollut 28 tuntia.

Hyvät kollegat! Hyvät kansanedustajat! Hyvät kuulijat! Hyvät Suomen kansalaiset!
Olemme aivan perimmäisten kysymysten äärellä. Toisin sanoen kolmivuotinen ammatti-
tutkinto on näiden leikkausten, jo tehtyjen ja nyt päätettyjen, jälkeen johtamassa siihen,
että ammattitutkintojen opetustuntimäärät lähenevät kahta vuotta, kahta ja puolta vuotta.
Se on vääjäämättä vaikuttamassa opetuksen laatuun, osaamiseen ja työllistettävyyteen.
Olin kolmisen viikkoa sitten Tampereen Tredun, meidän Pirkanmaan isoimman ammat-
tioppilaitoksen, opettajien vieraana, he olivat sähköalan opettajia. He olivat äärimmäisen
huolestuneita tästä tilanteesta.

Arvoisa puhemies! Lopuksi vielä haluan todeta minulle ja — tiedän — täällä monille
edustajille tärkeästä koulutussektorista, joka liittyy vapaaseen sivistystyöhön ja kansan-
opistoihin. Kansanopistojahan on 38, ja nyt nämä leikkaukset, säästöt ovat merkittävällä
3



Pöytäkirjan asiakohta PTK 129/2016 vp
tavalla vaarantamassa monialaisten kansanopistojen kansanopistotyötä, ja tämänkin takia
tämä hallituksen esitys on hylättävä.

Kannatan tässä yhteydessä myöskin edustaja Nylanderin ponsilauselmaesityksiä, jotka
ovat erinomaisia — niitähän oli kaksi kappaletta.

Edustaja Li Andersson jo kerkesi esittämään koko hallituksen lakiesityksen hylkäämis-
tä. Yhteisessä vastalauseessammehan me ehdotimme, että sekä 1. että 2. lakiesitys hylä-
tään. Kysymys on samasta asiasta. Kannatan Li Anderssonin ehdotusta, ja myöskin edus-
taja Nylander esitti tämän kakkoslain hylkäämistä. — Kiitos, puhemies.

20.09 Eva Biaudet r: Herr talman! Jag vill också för min del understöda riksdagsledamot
Nylanders förslag om förkastande och hennes två förslag till uttalande.

Precis som tidigare riksdagsledamöter här har lyft fram så är det naturligtvis fråga om en
väldig nonchalans och arrogans mot unga människors behov av utbildning och att helt en-
kelt stöda deras uppväxt till vuxna människor. Yrkesutbildningen är naturligtvis en yrkes-
utbildning allra främst, men samtidigt handlar det om att lära sig att arbeta, att lära sig att
fungera i ett sammanhang, vara regelbunden, och det är många gånger som just unga som
finns i den här utbildningen kanske har haft jobbigt i grundskolan med att känna att de trivs
och att det känns meningsfullt för dem, så de skulle helt enkelt behöva ett extra stort stöd av
klassen och lärarna i närundervisning.

  Olen erittäin huolestunut siitä, että hallitus ei näe niitä ongelmia, joita tämä nuorille tulee
tuottamaan, ja siitä laadun huononnuksesta, jonka tämä todennäköisesti tulee aiheutta-
maan. 

Kannatan siis edustaja Nylanderin tekemiä hylkäys- ja lausumaehdotuksia.

20.10 Heli Järvinen vihr: Arvoisa puhemies! Käsittelemme nyt lakiehdotusta, joka kos-
kee puolta perusopetuksen päättävistä nuorista ja noin 150 000:ta aikuista suomalaista, eli
varsin mittavaa ja vaikuttavaa lakia.

Kuten moneen kertaan on sanottu, järkevämpää olisi toteuttaa ensin uudistus ja vasta sen
jälkeen mahdolliset leikkaukset, jotta valmistautumisaikaa, mahdollisuuksia ja keinoja oli-
si riittävästi tarjolla. Nyt kun katsotaan koulutuksenjärjestäjiä, heillä ei tosiasiassa ole pal-
jonkaan harkinnanvaraa ja valinnanvaraa leikkauksen kohdentamisesta, kun henkilöstö- ja
tilakustannuksista muodostuvat kustannukset ovat yli 80 prosenttia koulutuksen kaikista
kuluista. Tämän ikäisille nuorille lähiopetustunnit ovat aivan elintärkeitä, ja kun muiste-
taan se, että suurella osalla nuorista on erilaisia oppimisvaikeuksia, erilaisia erityistarpeita,
on täysin mahdotonta ajatella, että näistä lähitunneista enää voidaan leikata.

Näistä syistä tuemme vahvasti hylkäysvastalausetta, jossa mukana ovat myös sosialide-
mokraatit ja vasemmistoliitto.

20.12 Anneli Kiljunen sd: Arvoisa herra puhemies! Aivan kuten edustaja Gustafssonkin
omassa puheenvuorossaan totesi, olemme todellakin perimmäisten asioiden äärellä, kun
me puhumme toisen asteen koulutuksen kysymyksistä. On valitettavaa, että tämän halli-
tuksen aikana hallituksen pääpaino on keskittynyt hyvin voimakkaasti koulutuksen leik-
kauksiin varhaiskasvatuksesta ihan tänne korkeakouluun asti, ja sitten tässä välissä on vie-
lä tämä ammatillisen koulutuksen leikkaus. Kuten täällä on myös todettu, järkevämpää oli-
si, että ensin tehtäisiin rakenteellisia uudistuksia ja vasta tämän jälkeen lähdettäisiin teke-
4



Pöytäkirjan asiakohta PTK 129/2016 vp
mään tarvittavia säästöjä — aivan kuten viime kaudella suunniteltiin, mutta valitettavasti
siinä ei viime metreillä kuitenkaan onnistuttu viemään sitä uudistusta loppuun asti.

Arvoisa puhemies! Ammatillisen koulutuksen leikkaus koskettaa laajasti erilaisten ih-
misten elämää. Esimerkiksi meillä Etelä-Karjalassa Lappeenrannassa nämä säästöt tulevat
vaikuttamaan siten, että nuorisokoulutuksen aloituspaikat tulevat pysymään ennallaan
mutta tämä tulee tarkoittamaan sitä, että aikuisten aloituspaikkoja tullaan vähentämään
kolmessa vuodessa siten, että noin 100 aloituspaikkaa häviää vuosittain, ja siten kolmen
vuoden aikana noin 300 aikuista jää ilman ammatillista tutkintoa. Ja kuten tiedämme, nämä
ihmiset ovat useimmiten sellaisia ihmisiä, joilta puuttuu perustutkinto tai ammatillinen tut-
kinto, minkä takia tämä koulutus olisi heille äärettömän tärkeää heidän työllistymisensä ja
elämäntilanteensakin takia.

Olen Valtakunnallisen työpajayhdistyksen puheenjohtaja, ja tämä meidän Valtakunnal-
linen työpajayhdistys on tehnyt ja viime perjantaina julkaissut tämmöisen selvitystyön,
jossa selvitellään, miten meidän 15-vuotiaat ja sitä vanhemmat nuoret joko pääsevät kou-
lutukseen tai sitten mahdollisesti työpajoihin. Näiden selvitysten perusteella todettiin, että
tilastoista oli luettavissa, että noin 15 prosenttia ikäluokasta jättää koulutuksensa peruskou-
luun ja heistä noin 40 prosenttia on 30 vuoden iässä työttömänä tai opiskelun ulkopuolella.
Elikkä tämä koskettaa juuri niitä nuoria, joita tämäkin lakiesitys, tämä 190 miljoonan eu-
ron leikkaus. Jo tällä hetkellä on valitettava tosiasia, että meillä on noin 32 000 nuorta, alle
30-vuotiasta, jotka ovat vailla perustutkintoa ja jotka ovat myös syrjäytyneet yhteiskunnan
ulkopuolelle. Jos me emme lähde aktiivisesti tarjoamaan näille nuorille tukea ja mahdol-
listamaan heille myös koulutusta, niin se todennäköisyys, että nämä ihmiset ovat pysyvästi
meidän yhteiskunnan ulkopuolella, tulee todellakin kalliiksi.

Tämän selvityksen perusteella on arvioitu, että nyt jo näistä 32 000 nuoresta, jotka ovat
vailla perustutkintoa ja joilla ei ole ammatillista tutkintoa ja jotka ovat syrjäytyneet yhteis-
kunnan ulkopuolelle, aiheutuva yhteiskunnan menetys on noin 1,4 miljardia euroa per vuo-
si. Ja kun me tiedämme, että tämä kertautuu vuosi toisensa jälkeen, on hämmästyttävää,
että me emme panosta näihin nuoriin esimerkiksi tätä 190:tä miljoonaa. Siltä osin me
voimme todeta, että tämäntyyppinen säästö ei ole millään tavalla järkevää eikä perusteltua.

Tämän lisäksi haluaisin nostaa myös niiden nuorten asian, joka viime kaudella oli lähel-
lä sydäntäni, ja olisin tietenkin toivonut, että silloinen ministeri Kiuru olisi ehtinyt saada tä-
män esityksensä loppuun. Se koski nimenomaan erityistä tukea tarvitsevia nuoria. Heidän
tilanteensa tällä hetkellä on todella vaikea. Me tiedämme, että osa näistä nuorista tarvitsee
vahvaa tukea, jotkut myös terveyspalveluita. Vanhempien ja perheiden tuki on erittäin tär-
keää. Nyt on todella hämmentävää, että nämä nuoret joutuvat matkustamaan satoja kilo-
metrejä pois omalta paikkakunnaltaan, jotta he saisivat itselleen tutkinnon, ja nyt tämä 190
miljoonan euron säästö ei ainakaan tule helpottamaan heidän tilannettaan vaan pikemmin-
kin vaikeuttamaan. Miten me turvaamme, että jokaiselle nuorelle, myös näille erityistä tu-
kea tarvitseville nuorille, tarjotaan myös tutkintoon johtavaa koulutusta? Tämä on tämän
tulevan reformin yksi tärkeä huomio.

20.17 Mikaela Nylander r: Värderade talman! Ledamöterna Andersson, Gustafsson och
Biaudet tog upp viktiga aspekter gällande behovet av och också rätten, tycker jag, till kon-
takt- eller närundervisning, och när själva reformen nu sedan i februari kommer till riksda-
gen måste vi mycket noga titta på det här, hur vi kan trygga rätten till närundervisning för
5



Pöytäkirjan asiakohta PTK 129/2016 vp
dem som behöver det. Jag tror att det är en av de absolut viktigaste frågorna som vi ska titta
på sedan i februari.

  Mutta, arvoisa puhemies, halusin sanoa muutaman sanan vapaasta sivistystyöstä, koska
vapaa sivistystyö on todellakin tärkeä osa elinikäistä oppimista.

Suomessa on edelleen reilusti yli 300 vapaata sivistystyötä tarjoavaa tahoa, ja jopa joka
viidennes suomalainen osallistuu vuosittain tähän toimintaan, jota järjestetään eri puolilla
maata. Vapaa sivistystyö on kaikille avointa, edullista ja helposti kaikkien saatavilla. Sillä
on ollut erityisen ratkaiseva merkitys maahanmuuttajien kotouttamisessa. Maahanmuutta-
jilla on ollut ensisijaisesti vapaan sivistystyön laitoksissa mahdollisuus oppia Suomen kan-
salliskieliä.

Sivistysvaliokunnassa olemme saaneet kuulla, että vapaan sivistystyön saavutettavuus
on heikentynyt merkittävästi viime vuosina. Tämä on todella vakava signaali, ja siihen on
nyt reagoitava.

20.19 Toimi Kankaanniemi ps: Herra puhemies! Toisen asteen koulutus on todella tär-
keää nyt ja tulevaisuudessa. Siksi sen uudistaminen on myös kiireellinen asia, ja nykyinen
hallitus onkin siinä edennyt ripeää vauhtia. Nyt jo uudistusesitysten päälinjat ovat lausun-
nolla, ja uudistus siis toteutuu, toisin kuin viime vaalikaudella, jolloin se päättyi kauden lo-
pulla hyvinkin nolosti.

Tässä esityksessä, mikä nyt on käsittelyssä, todellakin toisen asteen koulutuksesta leika-
taan 190 miljoonaa euroa. Sosialidemokraattien vaaliohjelmassa 20.3.2015 toisen asteen
koulutuksesta esitettiin leikattavaksi tämän vaalikauden alussa etupainotteisesti 270 mil-
joonaa euroa eli 90 miljoonaa euroa enemmän kuin mihin Sipilän hallitus on päätynyt. Täs-
sä suhteessa on hyvä, että hallitus on tällä pohjalla eikä ole leikkaamassa tärkeästä toisen
asteen koulutuksesta sellaisia määriä, joihin sosialidemokraatit olivat menossa.

Arvoisa puhemies! Kun tässä yhteydessä puhuttiin myös korkeakouluopetuksesta,
muistutan, että Jyväskylän yliopisto on sopeutunut niihin leikkauksiin, joita on korkea-
koulutukseen tullut. Siellä on tilat käyty läpi, henkilöstö on käyty huolella läpi, hankinnat
on tarkastettu, huonosti perusteltavista hankkeista on luovuttu, yksiköitä on yhdistetty ja
niin edelleen. Ilman että opetuksen ja tutkimuksen tasoa on yhtään alennettu, on saatu riit-
tävät säästöt aikaiseksi ja henkilöstölle on jopa maksettu tänä vuonna bonusta. Eli tällaiset
uudistukset ja säästötkin voidaan tehdä hyvin ja vastuullisesti, kun halua on, ja Jyväskyläs-
sä on ollut. Toivon, että toisella asteella myös saadaan tällä tavalla hoidettua asiat.

20.21 Li Andersson vas (vastauspuheenvuoro): Arvoisa puhemies! Tässä edustaja Kan-
kaanniemi ensinnäkin puhui ammatillisen koulutuksen reformista, joka ei vielä edes ole
eduskuntakäsittelyssä. Tämä esitys nyt koskee ihan puhtaasti hallituksen esittämiä säästö-
jä ammatillisen koulutuksen rahoitukseen. Eli tässä ei ole kyse opetuksen tai koulutuksen
sisällöllisestä uudistamisesta, vain rahoituksen leikkaamisesta.

Tämän lisäksi edustaja Kankaanniemi puhui tässä korkeakoulutuksesta, Jyväskylän yli-
opiston tilanteesta, mutta tässä käsitellään, keskustellaan hallituksen esityksestä, joka kos-
kee toista astetta, ammatillista koulutusta, josta jo, kuten totesin omassa puheenvuorossa-
ni, on säästetty hyvin paljon muun muassa edellisellä kaudella tehtyjen päätösten seurauk-
sena.
6



Pöytäkirjan asiakohta PTK 129/2016 vp
Eli kun käsitellään ammatillista koulutusta, pitäisi keskustelun keskittyä nimenomaan
toisen asteen ja ammatillisen koulutuksen tilanteeseen.

20.22 Jari Myllykoski vas: Arvoisa herra puhemies! Mielenkiintoista keskustelua. Edus-
taja Kankaanniemi aloitti sen "menneet ajat meillä ja muualla" -historiapohdiskelulla, ja
sitten hän hyppäsikin jo suoraan korkeakoulu-uudistuksen Jyväskylässä toteutuneisiin toi-
menpiteisiin. Johdonmukaista, todella johdonmukaista.

Ollaan tekemässä toisen asteen leikkauksia. Reformista tässä yhteydessä on vähän en-
nenaikaista puhua, kun emme tiedä sen sisällöstä mitään. Tämä hallitus on todella nopea
uudistuksissaan: leikkaa rahat ennen kuin on tiedossa, mitä tuleman pitää. Edustaja Kan-
kaanniemi, me voimme täällä keskustella siitä, onko nyt kyseessä uudistus vai leikkaus, ja
minun näkemykseni mukaan kyse on siitä, että nyt ollaan leikkaamassa toisen asteen kou-
lutuksesta.

On hämmentävää ajatella, kuinka toisen asteen reformia viedään eteenpäin, kun oppilai-
toksissa joudutaan pohtimaan ja voimavarat menevät siihen, kuinka näistä leikkauksista
selvitään. Henkilöstöresursseja joudutaan ilman muuta vähentämään, tulee irtisanomisia,
ja sen prosessin läpivieminen on jo itsessään niin iso asia, kun 190 miljoonaa otetaan rahaa
pois, että oppilaitosten henkilöhallinto ei yksinään pysty enää keskittymään uudistuksen
läpiviemiseen.

Olen hallituksen kanssa yhtä mieltä siitä, että meillä tarvitaan varmasti toisen asteen
koulutuksen reformia ja uudistamista, sillä liian moni nuori jää tällä hetkellä vaille opiske-
lupaikkaa syystä taikka toisesta. Keskeyttämisiä on liikaa, joten me tarvitsemme oikeasti
uusia välineitä, niin että meillä ne nuoret, kädelliset oppijat, jotka ovat erityisiä oppijoita,
voivat asettua ehkäpä juuri siten, että työn kautta voidaan oppia ammatti. Mutta olisi kiva
kuulla tässä yhteydessä, kuinka 190 miljoonan euron osalta voidaan kehittää esimerkiksi
oppisopimuskoulutusta, jolla voitaisiin ottaa jo aiemmin nuoria erilaisia oppijoita mukaan
työstä oppimaan. 

On erityisen tärkeää huolehtia siitä, minkä edustaja Gustafsson hyvin toi esille, mitenkä
olemme lyhentämässä tutkintoa kolmesta vuodesta alaspäin. On todella tärkeää, että jokai-
sella suomalaisella on mahdollisuus jatkaa opintojaan myös ammattikorkeakouluun, ja sitä
kautta opintojen myös toisella asteella pitää tukea sitä toimenpidettä, että nuorilla on mah-
dollisuus kehittyä. Mutta ilman että osaisin tässä arvioida, mitä hallitus on tekemättä, niin
nyt olisi vähän semmoinen olo, että tulee puskista luvattua jotakin, mistä emme mitään tie-
dä. Erityisen huolissani olen juuri siitä, että tämä vuosi, mikä tässä leikkausten jälkeen on,
ei anna mahdollisuuksia oppilaitoksille suoriutua siitä uudistuksesta, vaan onko se sitten
täältä hallituksesta, mistä se viisaus tulee, että annetaan ohje, kuinka oppilaitoksissa pitää
reformi tehdä. No, tätä sanelua olemme toki saaneet maistaa tämän hallituksen osalta.

Arvoisa puhemies! Tätä esitystä ei millään muotoa voi hyväksyä.

20.26 Ulla Parviainen kesk: Arvoisa puhemies! Tämähän on nyt hallitusohjelman mu-
kainen julkisen talouden sopeuttamispaketti eikä ollenkaan mieluisa, jos ajatellaan sivis-
tysvaliokunnassakin käsiteltäväksi, mutta tämä on välttämätön — täytyy näin sanoa.

Onneksi koulutuksenjärjestäjille jää kuitenkin mahdollisuus toteuttaa säästö tehostamal-
la ja hakemalla sieltä omasta toiminnastaan parhaaksi katsomallaan tavalla, ja monet kou-
lutuksenjärjestäjät ovatkin ennakoineet jo ammatillisen koulutuksen reformin toimeenpa-
noa ja uudistaneet koulutusprosesseja. Vaikka tässä vähän kiellettiin puhumasta ammatil-
7



Pöytäkirjan asiakohta PTK 129/2016 vp
lisen koulutuksen reformista, niin se olisi nyt toivottavaa, että se etenisi ihan aikataulus-
saan ja sillä tavalla luotaisiin ne paremmat mahdollisuudet sitten meidän nuorille koulut-
tautumiseen ja työelämään valmiuksien hankkimiseen. 

Ei tämä esitys nyt ihan kaikilta osin huono ole. Siellä on muutama positiivinen ehdotus-
kin, kuten maahanmuuttajien koulutustarpeen edellyttämät muutokset perusopetukseen ja
ammatillisen koulutuksen järjestämiseen ja myöskin sitten nuorten aikuisten osaamisohjel-
malle ehdotettu lisärahoitus eli NAO-ohjelman rahoitus.

20.28 Sari Tanus kd: Arvoisa herra puhemies! Ammatilliseen koulutukseen kohdistuvat
leikkaukset ovat nyt suuruudeltaan täysin käsittämättömiä, ja sen takia haluan tässä myös
sanoa, että kannatan edustaja Nylanderin esittämiä hylkäys- ja lausumaehdotuksia.

Me tiedämme, että lapsiin ja nuoriin panostaminen on erittäin tärkeää. Varsinkin tässä
yhteiskunnan tilanteessa, jossa monilla nuorilla on suuria haasteita ja monet nuoret ovat
syrjäytymisvaarassa ja jo syrjäytyneet, koulutus on erityisen tärkeää. Ammatillinen koulu-
tus on erittäin tärkeää. Me kaikki tiedämme, että ammatin saaminen on keskeisen tärkeää. 

Mutta tähän ammattiin valmistumiseen tarvitaan paitsi opettajia ja tietysti sitä omatoi-
mista opiskelua ja etäpäiviä mutta tarvitaan myös lähiopetusta. Kentältä on kuulunut, että
osin lähiopetus alkaa paikoin olla jo niin kortilla eli niin harvinaista, että elävä opettaja
luokkahuoneessa saa todella suuren suosion. 

Ammatillisen koulutuksen taso on säilytettävä sellaisena, että opiskelijat todella saavat
ammatin lisäksi myös hyvän ammattitaidon, koska hyviä ammattilaisia tarvitaan ja hyviä
ammattilaisia ei synny leikkaamalla.

20.29 Merja Mäkisalo-Ropponen sd: Arvoisa puhemies! Olen opettajana huolissani
opetuksen laadusta, opettajien hyvinvoinnista sekä tulevien ammattilaisten ammattitaidos-
ta. Ammattia ei nimittäin opita etäkurssina eikä sitä opita itseopiskeluna eikä myöskään
pelkästään työtä tekemällä. Tarvitaan myös teoriaopetusta ja opettajien henkilökohtaista
ohjausta. Jos oppitunnit, teoriatunnit, vähenevät entisestään, oppimisvaikeuksista kärsivät
ja erilaiset oppijat kärsivät kaikkein eniten tästä tilanteesta. 

Minä entisenä ammattioppilaitoksen opettajana tiedän, miten tärkeää on 15—16-vuoti-
aalle nuorelle opettajan ohjaus ja tuki. Minä keskustelin viikonloppuna entisen kollegani
kanssa, mitenkä hänen oppilaitoksessaan nyt näitä asioita on hoidettu, ja hän kertoi, että hä-
nellepä on suunniteltu kaksi yli 20 oppilaan ryhmää kerralla opetettavaksi, 40 opiskelijaa,
ammatillisessa oppilaitoksessa. Opettaja sanoi, että hän ei kyllä pysty enää vastaamaan
opetuksen laadusta, ja kun hän oli mennyt kysymään, mitä hän tekee, häntä oli ohjattu an-
tamaan opiskelijoille lisää itsenäistä opiskelua. Teoriatunteja ei juuri enää ole mahdollista
pitää, opiskelijat ohjataan lukemaan asiat kirjasta. Tämmöisissä olosuhteissa ammattiin
oppiminen on kyllä kyseenalaista ja ammattitaito jää kyllä vaillinaiseksi, jos ei ole kunnol-
lista ja riittävää teoriapohjaa sille käytännön työlle. Tämä opettaja sanoi minulle, että hän
etsii koko ajan jotain muuta työtä, koska hänen ammattietiikkansa ei salli hänen tekevän
työtä tämmöisissä olosuhteissa. Minä kyllä vähän pahoin pelkään, että aika monella am-
matillisen oppilaitoksen opettajalla on ihan samanlainen tunnelma tällä hetkellä.

20.31 Outi Alanko-Kahiluoto vihr: Arvoisa herra puhemies! Hallituksen ministerit ovat
eri käänteissä rehennelleet sillä, että hallitus kehittää koulutusta ja koulutuspalveluita eikä
niinkään leikkaa, mutta kyllä tämä laki osoittaa hyvin selkeästi sen, että hallitus nimen-
8



Pöytäkirjan asiakohta PTK 129/2016 vp
omaan menee leikkaukset edellä: ensin leikataan ja sitten vasta vuoden päästä tuodaan am-
matillista opetusta koskevaa lainsäädäntöä, jonka avulla voitaisiin, jos niin halutaan, ha-
kea rakenteellisia säästöjä ammatillisesta koulutuksesta.

Kävin itse vierailulla Kouvolan ammattioppilaitoksessa kuluneena syksynä, ja oli jär-
kyttävää havaita se, että yksin esimerkiksi Kouvolan seudulla puhutaan näiden ammatillis-
ten leikkausten takia ensi keväänä 250 opiskelupaikasta vähemmän kuin aikaisemmin. Eli
yhteishaussa jää 250 nuorta ilman aloituspaikkaa Kouvolan seudulla. Kun kysytään, keitä
nämä nuoret ovat, niin ne ovat nimenomaan niitä nuoria, joiden keskiarvo ei riitä — joilla
on alempi keskiarvo — ja jotka nimenomaan tarvitsisivat tämän toisen asteen koulutuspai-
kan. Nimenomaan näiden nuorten sitten pitäisi lähteä pois omalta asuinseudultaan, hakea
opiskelemaan jonnekin muualle, jos ylipäätään Suomesta enää sitten ylimääräisiä opiske-
lupaikkoja, aloituspaikkoja, löytyy. Sehän on hyvin epävarmaa näiden leikkausten jäl-
keen. Täytyy sanoa, että myöskin kuntapäättäjien mahdollisuudet ikään kuin taklata näitä
päätöksiä ovat aika heikot, koska esimerkiksi lukiopaikkoja lisäämällä ei auteta näitä kaik-
kein alimman keskiarvon nuoria, jotka jäävät vaille ammatillisen koulutuksen paikkaa.

Tämänkaltainen ammatillisen opetuksen osaamisen lasku ja osaavan työvoiman tietoi-
nen vähentäminen Suomessa on hyvin lyhytnäköistä ja hyvin surullista. Se heikentää työl-
lisyyttä ja meidän mahdollisuuksiamme sukeltaa ulos tästä talouden alhosta... (Puhemies
koputtaa) 

Ensimmäinen varapuhemies Mauri Pekkarinen: Nyt pyytäisin edustajaa tulemaan pu-
hujapönttöön, mikäli hän aikoo jatkaa.

...jossa olemme. Siksi kannatan lämpimästi sivistysvaliokunnassa näitä vihreiden, sosi-
alidemokraattien ja vasemmistoliiton tekemiä hylkäysesityksiä.

Ensimmäinen varapuhemies Mauri Pekkarinen: Se oli 2,30 minuuttia. 

20.34 Jani Mäkelä ps: Arvoisa puhemies! Tämäkin esitys on niitä asioita, jotka ovat ol-
leet tiedossa jo puolitoista vuotta mutta joita kauhistellaan nyt sitten illan pitkinä tunteina
tänä päivänä. On helppo luetella ikäviä asioita, mutta on paljon vaikeampaa kertoa, kuinka
asiat tehtäisiin paremmin.

Täällä on sanottu, että pitäisi ensin tehdä rakennemuutos, sitten säästää. On todettu
myös, että ei edellisestä hallituksesta ollut kumpaankaan. Tästä voisi muuten olla samaa
mieltä, ellei tietäisi, että itse asiassa edellinen hallitus kylläkin leikkasi, vaikkei siitä ollut-
kaan rakennemuutoksiin. Se on myönnettävä, että ajat ovat vaikeat, mutta silti on vaikea
ymmärtää sitä, etteivät oppositiopuolueetkaan pysty parempaan omissa vaaliohjelmissaan
vaan olisivat olleet valmiit jopa leikkaamaan enemmän koulutuksesta. Se, onko kyse var-
sinaisesti koulutuksen leikkauksista, on toinen asia. Ainakin korkeakoulujen osalta panos-
tettu raha on säilynyt koko 2000-luvun lopun melko samassa tasossa suhteessa bruttokan-
santuotteeseen.

Arvoisa puhemies! Välttämättömyyttä vastaan kapinoinnin sijaan toivoisinkin opposi-
tiolta rakentavaa asennetta ja sen miettimistä, kuinka rakennemuutos voitaisiin toteuttaa,
kuinka saadaan samalla rahalla enemmän kuin ennen. Tämä asia on tarpeen niin koulutuk-
sessa kuin monilla muillakin elämänalueilla.
9



Pöytäkirjan asiakohta PTK 129/2016 vp
20.35 Li Andersson vas (vastauspuheenvuoro): Arvoisa puhemies! Kun tässä edustaja
Mäkelä kysyi parempia vaihtoehtoja, niin voin antaa kaksi, ja näistä on puhuttu useam-
paan otteeseen tässä puolentoista vuoden aikana, kun nämä leikkaukset ovat olleet tiedos-
sa.

Ensimmäinen vaihtoehto on se, että ei tehdä lainkaan näin mittavia leikkauksia amma-
tillisen koulutuksen rahoitukseen. Eikä pidä paikkaansa, että kaikkien oppositiopuoluei-
den vaaliohjelmat tai vaihtoehtobudjetit olisivat sisältäneet leikkauksia koulutuksen rahoi-
tukseen. Tämä ei pidä paikkaansa ainakaan vasemmistoliiton osalta. Eli tehdään ensin si-
sällöllinen reformi ja sen jälkeen mietitään mahdollisesti toteutuvia leikkauksia.

Toinen vaihtoehto on se, että tehkää vain 190 miljoonan leikkaukset mutta jaksottakaa
niitä useammalle vuodelle, jolloin koulutuksenjärjestäjät pystyvät paremmin niihin leik-
kauksiin varautumaan, ja tehkää ne siinä ammatillisen koulutuksen sisällöllisen reformin
yhteydessä, jolloin koulutuksenjärjestäjillä myöskin on paremmat välineet (Puhemies ko-
puttaa) tehdä näitä säästöjä kuin mitä te nyt annatte heille.

20.36 Ilmari Nurminen sd: Arvoisa puhemies! Minä olen itsekin hyvin huolestunut näi-
den koulutusleikkausten johdosta koko koulutuspolitiikan kokonaisuudesta. Varsinkin
tämä ammatillisen koulutuksen 190 miljoonan leikkaus on äärettömän iso ja huolestutta-
va. Jos pohditaan esimerkiksi Pirkanmaata ja jos mietitään aloituspaikkoja, paljonko tämä
rahoitusleikkaus tarkoittaa, niin se tarkoittaa yli 800 aloituspaikan vähentämistä. Kuiten-
kaan meilläkään, kasvava maakunta ja nuorisotyöttömyys ja opiskelijamäärät tietäen, ei
ole lähdetty leikkaamaan aloituspaikoista vaan on jouduttu säästämään opetuksen laadus-
ta, opettajista ja lähiopetuskerroista.

Olen äärettömän huolestunut: koska noin puolet meidän nuorista valitsee ammatillisen
koulutuksen, huolenaiheeksi nousee näiden nuorten jatko-opintokelpoisuus. Jatkossa hei-
dän tarvitsisi opiskella muun muassa englannin ja matematiikan perustaidot 48 tunnissa, ja
ainakin omasta mielestäni tämä saattaa kyseenalaiseksi sen, onko heillä aito mahdollisuus
päästä jatko-opiskelemaan ammatillisessa koulutuksessa. Ylipäätänsä tässä muuttuvassa
työelämässä kannan huolta nimenomaan nuorten sukupolvien osaamistasosta näitten työ-
elämän haasteiden keskellä — varsinkin tässä tilanteessa, jossa nuorisotyöttömyys edel-
leen on pitkittynyt. Muistuttaisin, että joka kolmas meidän alle 30-vuotiaista nuorista työt-
tömistä ei ole koskaan ollut töissä. Tämänkaltaiset koulutusleikkaukset ovat vastuuttomia
tässä ajassa, ja niitä ei tulisi toteuttaa.

20.38 Laura Huhtasaari ps: Arvoisa puhemies! Uskottavuus sille, että oppositio ei olisi
leikannut koulutuksesta, on nolla.

Meillä on ongelma: meillä on parikymppisiä nuoria, joilla ei ole työkokemusta. Amma-
tillista koulutusta on välttämätöntä uudistaa, koska tulevaisuuden työelämässä tarvitaan
uudenlaista osaamista ja ammattitaitoa. Lisäksi nyt lisätään työpaikoilla tapahtuvaa oppi-
mista ja yksilöllisiä opintopolkuja sekä puretaan sääntelyä ja päällekkäisyyksiä. Saksan-
kielisissä maissa oppisopimus on ammatillisen koulutuksen pääväylä. Tähän suuntaan
meidän pitää mennä, ja olemme nyt avanneet tätä tietä. (Eva Biaudet: Kovin yksinäisiä
opintopolkuja!) Näin vältämme kohtaanto-ongelmia eikä tule kuilua opintojen ja työelä-
män välillä.
10



Pöytäkirjan asiakohta PTK 129/2016 vp
20.39 Jukka Gustafsson sd: Arvoisa puhemies! Tartunpa nyt heti tuohon edustaja Huhta-
saaren esitykseen. Sanoitte saman asian jo aikaisemminkin, mutta en halunnut silloin käyt-
tää puheenvuoroa. On sinällään ihan oikein puhua oppisopimuskoulutuksesta ja sen mer-
kityksestä, mutta tähän ammatilliseen reformiin on leivottu ihan uutena asiana tämä niin
sanottu koulutussopimus, ja muutkin koulutuksen tuntijat ovat kanssani samaa mieltä, niin
kuin sivistysvaliokunnan kuulema Suomen oppisopimuskoulutuksen järjestäjät ry:n asian-
tuntijahenkilö, jolla oli minua enemmän harmaata jo ohimoillaan ja joka totesi kirjallisessa
kannanotossaan: "Oppisopimuskoulutuksen järjestäjien mukaan on olemassa merkkejä sii-
tä, että säästöjen kohteeksi joutuu oppisopimuskoulutus ja se ajetaan alas, vaikka se on eh-
dottomasti tehokkain koulutusmuoto kustannus- ja vaikuttavuusmittareilla mitattuna." —
Siis tämä ei ollut minun tekstiäni vaan oppisopimusyhdistyksen toimitusjohtajan, muis-
taakseni.

Te ymmärrätte, kollegat, sen, että me sosialidemokraatit olisimme halunneet kehittää
oppisopimuskoulutusta voimakkaasti. Sain paljon myönteistä palautetta, kun sen työn aloi-
tin ja saatiin tuloksia. Nyt käy niin, että voimavaroja siirretään merkittävästi tähän niin sa-
nottuun koulutussopimukseen, jolloin nuoret tulevat työpaikalle ilman oppisopimuskoulu-
tusta. No, ans kattoo, miten siinä käy.

Sitten tähän isoon kysymykseen näitten säästöjen suuruusluokasta: Siis sosialidemo-
kraatit ovat halunneet tehdä koko keskiasteen kohdalta rakenteellisia uudistuksia. Mitä
tämä tarkoittaa? Tilojen yhteiskäyttöä koko keskiasteella: ammatillinen koulutus, lukio-
koulutus, kansanopisto ja niin edelleen. Toisena, opettajien yhteiskäytön merkittävä lisää-
minen — palvelee nuorten oppimista ja kehittymistä.

Sitten täällä jo tuli esille myöskin tämä säästöjen vaiheistaminen. Siis tämä on kerta
kaikkiaan armoton laaki tämä 190 miljoonan päättäminen tässä ja nyt, jos te niin päätätte.
Sen vaikutukset tulevat olemaan dramaattisia, ja sen takia me emme sitä hyväksy. Eli so-
sialidemokraattien toisen asteen uudistamisen linja oli se, että tehdään rakenteellisia uudis-
tuksia, eikä niin, mihin nyt tämä hallituksen esitys johtaa, että se leikkaa aloituspaikkoja, se
leikkaa opettajien ja henkilöstön määrää ja pakottaa ammatillisia oppilaitoksia myöskin
sentyyppisiin koulutusaikojen lyhentämisiin, joihin täällä nyt on jo viitattu.

Ja sitten se ydinkysymys: olisi pitänyt tehdä rahoitusuudistus, toimintalainsäädännön
uudistus ja säästöt samanaikaisesti. Sen nyt ymmärtää jokainen, että näin olisi pitänyt teh-
dä. Sivistysvaliokunta on yksimielisesti todennut, että näin ei pidä tehdä. Täällä on paikal-
la sivistysvaliokunnan jäsenistä kaksi, jotka ovat käyttäneet puheenvuorot, edustajat Par-
viainen ja Huhtasaari. Sen lisäksi on kaksi perussuomalaisten edustajaa käyttänyt puheen-
vuoron: Mäkelä ja Kankaanniemi. Arvostan sitä, että puhutte tärkeästä asiasta.

Olisin toivonut, että näin merkittävän asian suhteen olisivat myöskin sivistysvaliokun-
nan puheenjohtajat olleet paikalla, mutta en sano tätä nyt moralisoiden, koska molemmilla
voi olla pätevä syy olla poissa. Me tiedämme toinen toistemme työtilanteet.

Hohhoh, ehkä se oli tässä. (Naurua)

20.44 Laura Huhtasaari ps (vastauspuheenvuoro): Arvoisa puhemies! Oppisopimus on
erittäin kannatettava asia myös Suomessa. Mutta meillä on ollut siinä haasteita, että opis-
kelijoille ei löydy sitä työpaikkaa, joka ottaisi nuoren töihin. Niistä on ollut iso pula. Me
haluamme lisätä työpaikoilla tapahtuvaa oppimista. Tämä systeemi ei ole vielä täydelli-
nen, mutta jostain on aloitettava. Uskomme, että tämä mahdollisuus lisäisi koulutussopi-
musten muuttamista myös oppisopimuksiksi, kun tämä nuoren osaaminen kehittyy. Tämä
11



Pöytäkirjan asiakohta PTK 129/2016 vp
on askel kohti tätä oppisopimusta, jotta mekin saisimme sen joskus pääväyläksi täällä Suo-
messa.

20.45 Marisanna Jarva kesk (vastauspuheenvuoro): Arvoisa puhemies! Tästä ammatil-
lisesta koulutuksesta kun puhutaan, niin todellakin on hyvä muistaa, että viime kaudella oli
suunnitteilla toisen asteen koulutukseen vielä suuremmat leikkaukset ilman mitään refor-
mia. (Jukka Gustafsson: Ei se pidä paikkaansa!) Tällä hetkellä, kun ollaan tätä reformia te-
kemässä täällä ammatillisen koulutuksen puolella, nykyinen tilannehan on se, että yhä suu-
rempi prosentti ammatillisen koulutuksen opiskelijoista keskeyttää koulutuksen. Prosentti
on jatkuvasti kasvanut. Opiskelijat eivät koe mielekkääksi teoriapainotteista opiskelua ei-
vätkä myöskään työnantajat. Työnantajat monesti joutuvat kouluttamaan käytännössä uu-
destaan työntekijät. Nämä tarpeet eivät nyt todellakaan kohtaa, ja siksi tämä reformi on
välttämätön.

Kun säästöjä myös tehdään, työpaikalle siirtyvässä opetuksessa ei kiinteistöjä tarvita sa-
malla tavalla eikä myöskään silloin lähiopetusta koko ikäluokalle samalla tavalla. Mutta
tärkeää on se, että niille, jotka sitä lähiopetusta edelleen tarvitsevat, sitä voidaan suunnata
ja turhista ja (Puhemies koputtaa) tarpeettomista kiinteistöistä, joista nämä oppilaitokset
haluavat päästä eroon, eroon pääsemistä nopeutetaan.

20.46 Anneli Kiljunen sd (vastauspuheenvuoro): Arvoisa herra puhemies! Vastaisin
edustaja Jarvalle siihen, kun hän toteaa ja sanoo ja väittää, että viime kaudella ei olisi val-
misteltu tai tehty toisen asteen ammatillisen koulutuksen reformia: Näin tehtiin. (Marisan-
na Jarvan välihuuto) Viime kaudella se jäi kesken sen takia, että silloinen oppositio kes-
kusta ja perussuomalaiset halusivat, ettei uudistusta tehdä, vaikka se olisi tarkoittanut sitä,
että aloituspaikat olisivat säilyneet ennallaan ja se olisi tehty nimenomaan siten, että am-
matilliset oppilaitokset olisivat valmistautuneet rakenneuudistukseen ja olisivat hakeutu-
neet siihen järjestämisluvan kautta, minkä seurauksena — kun he olisivat valmistautuneet
siihen — tavallaan heillä oli jo eväät siihen, (Antti Kurvinen: Viime kaudella oli vahvempi
oppositio!) että ne tulevat säästöt tehdään, eli heillä oli tietoisuus siitä, minkälaisia uudis-
tuksia tehdään ja mitä heiltä odotettiin, aivan kuten edustaja Gustafsson äsken totesi. (Pu-
hemies koputtaa) Siltä osin edustaja Jarvan näkökulma on aivan väärä.

20.47 Maria Tolppanen sd (vastauspuheenvuoro): Arvoisa puhemies! Nyt kun täällä
hehkutetaan tätä oppisopimuskoulutusta, minä pyytäisin saada huomauttaa, että oppisopi-
muskoulutus ei ole ilmaista koulutusta. Oppisopimuskoulutus on aika kallista koulutusta.
Ensinnäkin se vaatii työpaikan, missä oppisopimusta voidaan harjoittaa. Tässä tilanteessa,
missä suurin osa suomalaisista yrittäjistä on yhden kahden hengen yrityksiä, ei pysty löy-
tymään näitä oppisopimuspaikkoja. Jos oppisopimus halutaan oikeasti nostaa vaihtoeh-
doksi toisen asteen koulutukselle, niin nyt on kiire ruveta tekemään töitä sen eteen, että se
pystyttäisiin oikeasti käynnistämään ja oikeasti tekemään. Se vaatii palkallista koulutusta,
se vaatii palkkaa sille ihmiselle, joka opiskelee, se on hyvä asia. Sitä kautta saa ammatin, se
on hyvä asia. Mutta sen lisäksi se vaatii takuut siitä, että kun oppisopimus ammattiin on
saatu, niin se työpaikka säilyy, missä se koulutus on saatu ja missä on oppisopimuksessa
käyty.
12



Pöytäkirjan asiakohta PTK 129/2016 vp
Ensimmäinen varapuhemies Mauri Pekkarinen: Mennään puhujalistaan. Edettiin jo
pikkasen äskeisen debatin alkujuurista kauemmaksi. — Edustaja Kiljunen, listapuheen-
vuoro.

20.48 Anneli Kiljunen sd: Arvoisa puhemies! Oikeastaan pyysin puheenvuoron Alanko-
Kahiluodon hyvän puheenvuoron jälkeen, jossa hän analysoi ja pohti sitä, miten nämä
säästöt kohdistuvat nuoriin ja nimenomaan niihin nuoriin, joittenka keskiarvo on heikko. 

Tämä sama asia on huolestuttanut myös minua, ja viittasin aikaisemmin tähän Valtakun-
nallisen työpajayhdistyksen tekemään raporttiin ja selvitykseen, jossa todettiin, että noin
15 prosenttia ikäluokasta jättää koulutuksensa peruskouluun ja heistä noin 40 prosenttia on
30 vuoden iässä työttömänä ja opiskelun ulkopuolella. Elikkä lähtökohtaisesti tämä kertoo
juuri sen ongelman, että kun meillä on alhaisen keskiarvon nuoret, jotka eivät pääse oppi-
laitoksiin opiskelemaan, eikä sitä kautta sitten heille mahdollistu myöskään ammatin saa-
minen, niin he tulevat syrjäytymään. Ja nyt on suuri huoli siitä, että hallituksen tekemä uusi
reformi tulee aiheuttamaan sen, ja me olemme nyt jo näkemässä sen — kun tämä 190 mil-
joonan euron leikkaus toteutetaan — että kun näitä aloituspaikkoja vähennetään, niin nämä
leikkaukset tulevat kohdistumaan kipeämmin nimenomaan näihin nuoriin, joilla on tämä
alhainen keskiarvo. Sama ongelma näiden nuorten osalta on siinä, että hallitus leikkaa
myös työpajarahoitusta. Ja nyt käytännössä eri puolilla Suomea työpajoja ajetaan alas,
minkä takia nämä nuoret, jotka syrjäytyvät — eivät pääse ammatilliseen koulutukseen —
eivät pääse myöskään työpajoihin.

Elikkä meille on syntymässä hallituksen monien eri päätöksien seurauksena joukko nuo-
ria, joita hallitus syrjäyttää pysyvästi yhteiskunnan ulkopuolelle omilla toimillaan, ja tämä
tulee yhteiskunnalle todella kalliiksi.

20.50 Sari Tanus kd: Arvoisa herra puhemies! Halusin tuoda tähän saliin vielä terveisiä
kentältä. Nimittäin Tampereella OAJ:n ja opettajien tapaamisissa opettajien huoli tilan-
teesta on tullut esiin, ja se huoli tilanteesta on todella suuri. Säästöjen ja leikkausten myötä
monien opettajien toive kiteytyikin sanoihin "jos vain saisin, jos vain voisin opettaa viisi
täyttä päivää viikossa". Eli etäpäivien, tuon tuostakin oppilaille tarjottavan omatoimisen
opiskelun, sijaan ammatillisen koulutuksen opettajat unelmoivat, että voisivat opettaa viisi
täyttä päivää viikossa.

Kun kuunteli ammatillisen koulutuksen opettajia siellä Tampereellakin, ei voi sanoa täs-
sä tilanteessa mitään muuta kuin että nämä leikkaukset, tämä hallituksen esitys, on hylät-
tävä.

20.51 Li Andersson vas: Arvoisa puhemies! Ihmettelen hallituspuolueiden edustajien pu-
heita työpaikalla tapahtuvan oppimisen lisäämisestä ja erityisesti oppisopimuskoulutuk-
sesta. Olemme varmaan kaikki samaa mieltä siitä, että on erittäin kannatettavaa, jos pysty-
tään lisäämään työpaikoilla tapahtuvaa oppimista ammatillisessa koulutuksessa, mutta
nämä leikkaukset ovat sen tavoitteen kanssa ristiriidassa. Koko ajan tulee viestiä niin kou-
lutuksenjärjestäjiltä kuin työnantajilta siitä, että lähiopetuksen vähentäminen, kun se nä-
kyy oppilaiden osaamisessa, vaikeuttaa työpaikalla tapahtuvan oppimisen lisäämistä, kos-
ka työnantajat eivät pysty ottamaan oppilaita työssäoppimaan, elleivät pysty luottamaan
siihen, että nämä saavat tarvittavan vahvan osaamispohjan jo valmiiksi sieltä oppilaitok-
sesta. Tämän lisäksi hallitus on koulutussopimuksen kautta valinnut nimenomaan työssä-
13



Pöytäkirjan asiakohta PTK 129/2016 vp
oppimisen, työpaikalla tapahtuvan oppimisen, malliksi, jota jatkokehitetään, ei oppisopi-
muskoulutusta. Eli se, mitä olette tekemässä koulutussopimuksen kautta, on se, että työs-
säoppimisjaksoja lisätään, niiden käyttöä joustavoitetaan, mutta nimenomaan oppisopi-
muskoulutus ja esimerkiksi 2+1-mallin kehittäminen jätettiin nyt kokonaan sivuun.

20.53 Jani Mäkelä ps: Arvoisa puhemies! Tässä tilanteessa, kun koulutukseen kohdistuu
suuria kustannuspaineita, olen kuitenkin erittäin hyvilläni siitä, että hallitus on käynnistä-
mässä kielikokeiluja toisen kotimaisen kielen suhteen. Ajatelkaa kaikki, kuinka paljon re-
sursseja käytetään sen opettamiseen eri kouluasteilla (Välihuutoja) oppilaille, jotka eivät
tule kieltä koskaan tarvitsemaan. Tämän tuhlauksen karsiminen olisi eräs sellainen raken-
nemuutos — kun täällä rakennemuutoksista puhutaan — jonka kautta voitaisiin saavuttaa
miljoonasäästöjä aivan kaikilla kouluasteilla.

Lisäksi toisena tekijänä mainitsisin tässäkin esityksessä käsitellyn maahanmuuttajien
ammatillisen koulutuksen. Esityksessä todetaan, että maassa asuu nyt jo satojatuhansia ul-
komaan kansalaisia, joiden määrän ennustetaan kasvavan voimakkaasti. Heidän koulutta-
misensa on itsestäänselvästi suomalaisia kalliimpaa jo kielivaikeuksien vuoksi, ilmenee-
hän turvapaikanhakijoissa jopa aikuisten lukutaidottomuutta. (Eva Biaudet: Osaavat yleen-
sä enemmän kieliä kuin useimmat suomalaiset!) Niinpä pidän äärimmäisen hyvänä halli-
tuksen laatimia tiukkoja maahanmuuttolinjauksia, koska kuormitettu koulutusjärjestel-
mämme ei todellakaan tätä lisätaakkaa enää kaipaa.

20.54 Jari Myllykoski vas: Arvoisa herra puhemies! Ammatilliseen koulutukseen suun-
tautuneet leikkaamiset ilman sisältöä reformista, ei edes pienintäkään avausta siihen, ovat
käsittämättömiä. Olisin halunnut kuulla, että tässä yhteydessä joku hallituspuolueitten
edustajista olisi ottanut esille sen, kuinka iso ja vaativa tilanne meillä on elinkeinoelämäs-
sä, missä työpaikkojen ja ammattien katoaminen on tänä päivänä nopeaa ja meillä tarvit-
taisiin isoja reformeja siihen suuntaan, että meillä muuntokoulutukseen pystytään keskit-
tymään, niin että me pystymme turvaamaan sen, että meillä on liikkuva, monimuotoinen
oppisopimuskoulutuksen tai jonkun muun ammatillisen koulutuksen aikuiskoulutukseen
keskittyvä osio, jolla me pystymme hitsareista tekemään ehkä jonkun toisen alan osaajia.
Mutta meillä tämän hallituksen osalta ei ole tästä elinkeinoelämän nopeasta murroksesta,
jota meillä tapahtuu eri toimialoilla, puolta sanaa käyty keskustelua.

Mitä tulee oppisopimukseen tai koulutussopimukseen: Pitää nähdä se tosiasia — ol-
koon edellistenkin ja sitä edellisten hallitusten ja Opetushallituksenkin murheita, ja kanne-
taan siitä sitten vaikka yhteistä syntiä — että meillä ei ole resursseja ollut, että me pystym-
me varmentamaan työssäoppimisen hyvän sisällön oppisopimuskoulutuksessa. Oppisopi-
muskoulutus on tällä hetkellä tilastojen mukaan kaikkein parhaiten työllistävää koulutus-
ta. Tässä kohtaa kuitenkin pidättäydyn hehkuttamasta liiaksi, sillä tiedän omasta kokemuk-
sesta, että meillä esimerkiksi teollisuudessa otetaan rekrytoinnin välineenä oppisopimus-
koulutuksesta ihmisiä oppimaan, jolloin nämä tulevat niin, että heillä on toisen asteen
tutkinto tai sitten lukion päästötodistus, ja he tulevat ammattiin oppimaan sinne, ja he myös
työllistyvät sitä kautta. Oman entisen työpaikkani osalta voi sanoa, että 98 prosenttia eli jo-
kainen oppisopimusoppilas työllistyi oppisopimuskoulutuksen jälkeen. Oppisopimuskou-
lutus on erityisen hyvä niillä aloilla, missä ei ole toisen asteen koulutusta koulumuotoisena.

Tätä pitää edelleen kehittää, mutta tämän hallituksen pitää myös nähdä — ja toivotaan,
että se sitten reformiin herää siinä vaiheessa, kun henkilöstöresurssit ovat opintojen suun-
14



Pöytäkirjan asiakohta PTK 129/2016 vp
nittelussa liian pienet — se suuri mahdollisuus, että meidän pitää tarjota pk-sektorin yri-
tyksille parempia edellytyksiä ottaa oppisopimusoppilaita työpaikalle työssäoppimaan ja
resurssit niin, että nämä oppisopimusoppilaat voivat saada sen ammatillisen osaamisen
siellä työpaikalla. Se vaatii jonkinnäköistä reformia. Olkoonkin vaikka niin, että otamme
sitten vaikkapa sieltä Saksasta hieman mallia, että meillä on kisälli eli että pk-sektorin osal-
ta vanhempi, jo kohta eläkkeelle jäävä, työntekijä voisi opettaa sitä oppisopimusoppilasta
niin, että vaikkapa sitten yhteiskunnan tuella hänen palkastaan maksettaisiin 30 prosenttia
siihen, että mahdollistetaan ja varmistetaan tämä työssäoppimisen jakso. Tällä hetkellä va-
litettavasti kyllä toisellakin asteella tapahtuu sitä, että pienissä yrityksissä näissä työssäop-
pimisjaksoissa liian usein toisen asteen oppilas törmää siihen, että hän on kahvinkeittäjä
taikka muuten siellä työpaikalla mutta sitä konkreettista työssäoppimista ei mahdollisteta.

Siinä mielessä reformia varmasti odotellaan, mutta tämä on väärä lähestymistapa, että
me leikkaamme 190 miljoonaa niistä resursseista, joittenka pitäisi todellakin toteuttaa tämä
reformi.

20.59 Arja Juvonen ps: Arvoisa herra puhemies! Edelliseen puheenvuoroon on helppo
jatkaa oppisopimuskoulutuksesta. 

Tässä valiokunnan mietinnössä kerrotaan, että oppisopimuskoulutus on järjestämiskus-
tannuksiltaan ja yksikköhinnaltaan oppilaitosmuotoista koulutusta edullisempaa. Olen itse
hoitoalan edustaja, ja täytyy sanoa, että siinä vaiheessa, kun työmaalle ilmestyivät innok-
kaat oppisopimusopiskelijat, niin kyllähän se oli myös työpaikalle uudistus ja iloinen asia.
Monet nuoret ottavat yhteyttä ja kysyvät — toki myös aikuiset ihmiset — kuinka päästä
uudelleenkouluttautumaan oppisopimuskoulutukseen. Se on haluttu, ja se on toivottu, ja
todellakin näen, että olisi toivottavaa, että niitä paikkoja, mihin opiskelija pääsisi, olisi
myös. Hoitoala on yksi sellainen, joka kiitettävästi näitä oppisopimuspaikkoja tarjoaa.
Toki paljon riippuu myös siitä, millainen sattuu olemaan sitten se oppisopimusopiskelijan
henkilökohtainen ohjaaja ja kouluttaja siellä, eli siinä tarvitaan yhteenpuhaltamista ja sel-
laista yhteisen tekemisen halua, että opetetaan ja neuvotaan toinen toistamme ja sitä kautta
saadaan hyviä ammattilaisia. Todellakin yhä useampi oppisopimusopiskelija, kun valmis-
tuu, saattaa jopa jäädä siihen työpaikkaan, missä on opiskellut — hän saa sieltä sitten pi-
tempiaikaisen työsuhteen, kun näyttää, mitenkä siellä onnistuu.

Tätä asiaahan on valmisteltu, ja 84 lausuntoa ainakin annettiin, kun tämä asia oli käsit-
telyssä. Maahanmuuttajien ammatillinen koulutus ja nuorten aikuisten osaamisohjelma oli
sellainen, johon ei tullut yhtään kriittistä lausuntoa, elikkä tämä on koettu ja nähty erittäin
hyvänä. Kyllä on tosi hieno asia, että nuoret ja maahanmuuttajat on myös nostettu täällä
esille, ja se, että sellaiset maahanmuuttajat, joilla ei ole mitään alkukoulutusta, pääsevät
myös sitten johonkin kiinni ja oppivat muun muassa sitä kieltä siellä kaiken joukossa, ja se-
hän on tärkeää, että saadaan kaikki integroitua ja ihmiset pääsevät myös työelämään kiin-
ni. Se on myös (Puhemies koputtaa) hallituksen tavoite ja tärkeää.

21.01 Maria Tolppanen sd: Arvoisa puhemies! Reformi on tietenkin aina hyvä asia sil-
loin, jos se toimii siten, että se uudistaa. Mutta jostain kumman syystä tässä salissa on
unohdettu, mitä sana "reformi" tarkoittaa. Täällä unohdetaan se, että sen pitäisi olla uudis-
tus. Täällä sitä käytetään leikkauksen synonyyminä. Kun tässä salissa sanotaan sana "re-
formi", se tarkoittaa sitä, että jostakin leikataan. Jos toisen asteen koulutuksesta leikataan
190 miljoonaa, niin se ei ole enemmän, tapahtuipa se opiskelu sen jälkeen kotona tai naa-
15



Pöytäkirjan asiakohta PTK 129/2016 vp
purissa. Se on vähemmän. Se on 190 miljoonaa pois niistä resursseista, mitä opiskeluun pi-
täisi käyttää ja mitä meidän pitäisi meidän nuorillemme antaa. 

Täällä oli hämmästyttävä puheenvuoro, jossa sanottiin, että senkin takia tämä leikkaus
on ihan hyvä, että maahanmuuttajia koulutetaan ihan turhaan, että se on niin kallista. Kyllä
minä voin kuulkaa kertoa teille, että jos meidän maahanmuuttajiamme ei kouluteta, jos ei
ensin anneta kielitaitoa ja luku- ja kirjoitustaitoa niille, joilla sitä ei ole — suurimmalla
osalla se muuten on — ja sen jälkeen jos ei anneta ammatillista koulutusta ja työpaikkaa,
niin se, pojat, maksaa ja se maksaa paljon ja silloin sinä maksat, minä maksan, jokainen ve-
ronmaksaja maksaa. Tarkoitus on, että jos me otamme ihmisiä maahan, heidät kotoute-
taan, heille annetaan elämisen mahdollisuudet ja heistä tulee ihmisiä, jotka käyvät töissä ja
maksavat veronsa aivan samalla tavalla kuin kaikki muutkin. Jos näin ei tehdä, silloin tar-
vitaan leikkauksia vielä enemmän sen takia, että se tulee niin kalliiksi.

Mutta se tulee myöskin kalliiksi, jos meidän nuoremme jäävät ilman ammatillista kou-
lutusta, jos he ovat ikuisesti näyttämässä työnantajille — milloin kuukauden, milloin kaksi
kuukautta, milloin kolme kuukautta, varmaan tämän hallituksen aikana kohta puoli vuotta
— osaavatko he tehdä jotakin vai eivätkö osaa. (Puhemies koputtaa) Se on turmiota tälle
maalle.

21.03 Ritva Elomaa ps: Arvoisa puhemies! 190 miljoonaa leikataan ammatillisesta kou-
lutuksesta, ja se on totuus ja totta. Se on tietysti ikävä asia, mutta näinä talousaikoina siitä-
kin joudutaan leikkaamaan.

Hallitus lähtee kuitenkin siitä, että jokaiselle opiskelupaikka, ja syrjäytymistä yritetään
estää kaikin tavoin. Nyt on havahduttu siihen, että ammattimiehiä ja -naisia ei ole tarpeek-
si. Minä otan esimerkiksi tämän meidän kotiseudun Uudenkaupungin autotehtaan. Siellä
on iso rekrytointi käynnissä, tarvitaan paljon osaavaa henkilökuntaa, ja se, saammeko hei-
tä kaikkia kantasuomalaisista, jää kysymysmerkiksi. Siihen pitää panostaa, että ammatilli-
nen koulutus on sen mukaista, että niihin työpaikkoihin, joihin tarvitaan, ammatti-ihmisiä
on tulevaisuudessa.

Oppisopimuskoulutuksesta on puhuttu tänään paljon. Se on jämähtänyt vuosikausiksi
paikalleen. Ihmettelen, miksi sitä ei ole kehitetty tarpeeksi. Meillä on loistavia esimerkke-
jä Saksasta, Itävallasta, Sveitsistä, kuinka oppisopimuskoulutus toimii. Totta kai siellä on
monen vuoden, vuosikymmenten, hyvä perinne siihen, mutta siihen meidän pitää myös
Suomessa tähdätä.

Myös koulutussopimus on hyvä uudistus, ja ehkä niiden, oppisopimuskoulutuksen ja
koulutussopimuksen, joustava yhdistelmä voisi olla tulevaisuudessa hyvä ratkaisu. Se,
mitä oppisopimuskoulutuksesta Suomessa tällä hetkellä kipeästi puuttuu, ovat ne yrittäjät,
jotka lähtevät siihen mukaan. Sitä varten pitää kehittää oppisopimuskoulutusta, ja siinä
meillä on suuri tulevaisuus. 

On tärkeää pystyä tosiaan ennakoimaan (Puhemies koputtaa) ne tulevat haasteet, jotka
meidän työelämässämme tulee olemaan.

21.05 Johanna Karimäki vihr: Arvoisa puhemies! 190 miljoonan leikkaukset ammatti-
koulutuksesta vievät todellakin nuoriltamme tulevaisuutta ja mahdollisuuksia. Neljännek-
sen leikkaus ammattikoulutukseen vaikuttaa vääjäämättä opetuksen laatuun ja määrään.
Esimerkiksi Espoossa Omniassa on varauduttu tähän karsimalla koulutuspaikkoja. Se on
todella lyhytnäköistä, sillä monia nuoria työttömiä yhdistää se, että heillä ei ole muuta kou-
16



Pöytäkirjan asiakohta PTK 129/2016 vp
lutusta kuin peruskoulu. Ja koska paikkoja on aivan liian vähän, niihin on vaikea päästä.
Keskiarvot sisäänottoihin ovat korkeat, ja silloin monet käsistään kätevät nuoret jäävät
vaille opiskelupaikkaa.

Kysymys on ihmisläheisestä toiminnasta. Sitä ei pysty samalla tavalla tehostamaan kuin
robotiikassa, leikkaamalla resursseja. Mikäli nuoriin halutaan tosissaan panostaa, silloin
voidaan myös taklata oikeasti kestävyysvajetta. Hallituksen pitäisi perua nämä järjettömät
leikkaukset ammattikoulutuksesta.

21.06 Merja Mäkisalo-Ropponen sd: Arvoisa puhemies! Eräs ammatillisen oppilaitok-
sen opettaja seuraa tätä keskustelua parasta aikaa, ja hän lähetti minulle sellaisen viestin,
jossa hän ihmetteli, onkohan täällä nyt lainkaan tietoa ja ymmärrystä ammatillisen opetta-
jan työstä tänä päivänä, siitä, mitä on työskennellä 15—16-vuotiaiden nuorten kanssa. Op-
pitunnit ovat vähentyneet vuosi vuodelta, ja nyt tulevaisuus tämän opettajan mukaan näyt-
tää siltä, että teoriaopinnot jäävät itsenäisesti opiskeltavaksi tai opiskelijat opiskelevat
asioita keskenään. Tällä opettajalla oli erittäin suuri huoli oppimisvaikeuksista kärsivistä
oppilaista, jotka eivät välttämättä kykene ilman opettajaa itsenäisesti tätä teoria-asiaa opis-
kelemaan, ja tiedot voivat jäädä vajaiksi, tai sitten ne voivat olla kokonaan vääriä. Opettaja
olikin huolissaan siitä, kuka vastaa tässä tilanteessa siitä, jos opiskelijalle jää vääriä tai va-
javaisia tietoja, kun hän siirtyy sitten sinne työelämään.

Toinen asia on tietysti se, että jos teoriaopetus ei ole riittävän laadukasta, niin jatko-
opintoihin ei ole mahdollista edetä. Meillä on kuitenkin ollut meidän yhteiskunnassa se
hyvä tavoite, että opiskelussa ei koskaan saisi tulla umpiperää. Se, että on mahdollista aina
edetä asteelta toiselle, edellyttää sitä, että teoriaopinnot ovat riittäviä ja ne ovat riittävän
laadukkaita.

21.08 Jani Mäkelä ps: Arvoisa puhemies! Vielä lyhyesti kommentti siihen, kun edustaja
Tolppanen ilmeisesti kuuli hieman väärin puheeni maahanmuuttajien koulutuksesta. Elik-
kä meillähän on tähän koulutukseenkin liittyen maahanmuutossa kaksi rakenteellista on-
gelmaa. Toinen ongelma on liika maahanmuutto, toinen ongelma on vääränlainen maahan-
muutto, jotka molemmat aiheuttavat meidän koulutusjärjestelmäämme kustannuksia ja
paineita. Esimerkiksi näitä kalliita lukutaito-ongelmiahan esiintyy paljon enemmän turva-
paikanhakijoilla kuin valikoidusti maahan muuttavalla väellä. Eli meidän pitäisi pyrkiä en-
sinnäkin vähempään maahanmuuttoon, toisena parempaan maahanmuuttoon, jos aiomme
säästää koulutuksen kustannuksissa rakenteellisesti.

21.08 Mikaela Nylander r: Arvoisa puhemies! Harvoin kehutaan hallituksen esityksiä ja
ehdotuksia, mutta nyt täytyy kehua: ei tätä säästöä, mutta kiitän hallitusta siitä, että olette
tunnistaneet maahanmuuttajien tarpeen saada koulutusta ja täten myös kotoutetaan heitä
paljon paremmin, joten tästä suuri kiitos.

21.09 Ville Niinistö vihr: Arvoisa puhemies! Kyllä maan hallituksen puheet ja teot ovat
vakavasti ristiriidassa. Me olemme nähneet tämän syksyn aikana sen, kuinka ammatillisen
opetuksen ammattilaiset, opettajat ja rehtorit, ja lastensa tulevaisuudesta huolissaan olevat
vanhemmat ja erityisesti pienten kuntien sivistysalan ihmiset ovat sanoneet, että näin suur-
ta leikkausta ei voi toteuttaa niin, että otetaan ensiksi rahat pois ja vasta myöhemmin uu-
distetaan näitä sisältöjä.
17



Pöytäkirjan asiakohta PTK 129/2016 vp
Olen itse kiertänyt paljon maakuntia, ja viesti on kaikkialta se, että tämä tulee merkitse-
mään sitä, että on vähemmän opettajia tai vähemmän koulutuspaikkoja tai yhä kauemmas
meneviä koulutuspaikkoja. Nyt hallituksen olisi pitänyt tunnistaa se, että uuden Pisa-tutki-
muksen mukaan meillä on jo se riski, että tyttöjen ja poikien väliset oppimiserot ovat kas-
vaneet ja myös syrjäseutujen ja kaupunkien, menestyvien koulujen ja lähiökoulujen ja syr-
jäseutujen koulujen väliset oppimiserot ovat kasvaneet. Näiden koulujen nuorten perus-
koulumenestykseen pitäisi pystyä panostamaan enemmän, mutta pitäisi myös varmistaa se,
että jokaiselle nuorelle on tarjolla toisen asteen koulutuspaikka.

Tämä leikkaus vie Suomea siinä ihan väärään suuntaan. Meille tulee yhä enemmän kou-
lupudokkaita, yhä enemmän nuoria, jotka jäävät ulkopuolelle, ja sen hinta on kova. Jos hal-
litus olisi yhtään kuunnellut asiantuntijoita, tätä leikkausta olisi vähintään kohtuullistettu
tai lykätty. (Puhemies koputtaa) Nyt näin ei ole tapahtunut, ja on suomalaisten nuorten
koulutuksen tasa-arvon kannalta todella surullista, että alan ammattilaisten ääntä ei ole
kuunneltu ollenkaan. Minun on vaikea ymmärtää, että näin on tässä käynyt. Vaikka halli-
tuspuolueiden kansanedustajat täällä puhuvatkin siitä, että syrjäytymistä ja eriarvoistumis-
ta pitäisi ehkäistä, niin eihän tässä päätöksessä ole sitä huomioitu mitenkään, pelkkää pu-
hetta, mutta teot ovat toisia, ja teot ovat kovia, ja se on tosi surullista.

21.11 Jukka Gustafsson sd: Arvoisa puhemies! Paikaltani. — Täällä on aivan viisaasti
todettu se, että nyt kun sitä reformiesitystä ei ole, niin on äärimmäisen vaikeaa puhua nyt
pelkästään tästä rahasta.

Sen verran nyt haluan todeta, että tätä uudistusta on valmisteltu pitkään. Siinä on kaksi
kantavaa tavoitetta: työelämälähtöisyyden lisääminen ja osaamisperusteisuuden vahvista-
minen. Ja tästä työelämälähtöisyyden lisäämisestä kaikki ovat kutakuinkin samaa mieltä.

No, sitten tullaan näihin isoihin kysymyksiin, jotka sivistysvaliokunta joutuu ensi talve-
na ja keväänä arvioimaan ja analysoimaan: Mistä saadaan työpaikat tähän työelämälähtöi-
syyteen? Työnantajapuoli aidosti toteaa sen, että se on ihan hyppy tuntemattomaan. Mistä
saadaan niille työpaikoille riittävästi päteviä työnohjaajia, jotka niitä nuoria siellä ohjaa-
vat? Se tulee muuttamaan opettajien työn roolin aivan ratkaisevasti, ja se on äärimmäisen
iso muutos. Tämä on nyt se diplomityö, mikä talvella ja keväällä on edessä, eikä tässäkään
kai ole kaikki sanottuna.

Iloinen, lähes onnellinen, olen siitä, että näin moni kansanedustaja on nyt kuitenkin
ikään kuin kiinnostunut tästä asiasta (Hälinää) ja ollaan tavallaan kärryillä nyt siitä, missä
mennään.

21.12 Maria Tolppanen sd: Puhemies! Täytyy sanoa, että nyt olen aika lailla hämmenty-
nyt, kun kuuntelen hallituspuolueiden puolusteluja 190 miljoonan leikkauksille koulutuk-
sesta. Jos perustelu sille, että tarvitaan tämmöinen leikkaus, on, että maassa on vääränlais-
ta maahanmuuttoa ja vääränlaisia maahanmuuttajia koulutetaan, niin kylläpä minä olen
hämmästynyt, todella hämmästynyt.

Kyllä tässä kuulkaa nytten on kysymys meidän omista nuoristamme. Tässä on kysymys
meidän omasta olevasta sukupolvesta ja tulevista sukupolvista, niistä nuorista, joilla ei täl-
lä hetkellä ole koulutuspaikkaa ja joilla ei tällä hetkellä ole työpaikkaa ja joilla ei ole min-
käänlaista tulevaisuutta edessään. He tarvitsevat koulutusta. Me tarvitsemme koulutusta
uusille aloille, tämä työelämä muuttuu koko ajan. Nyt pitäisi olla kärppänä paikalla etsi-
mässä niitä koulutussuuntauksia, mihin tarvitaan seuraavaksi työntekijöitä.
18



Pöytäkirjan asiakohta PTK 129/2016 vp
Jos meiltä otetaan pois koulutuspaikat maaseudulta, niin maaseutu autioituu ja peräkam-
marinpoikaistuu. Sieltä ei lähdetä minnekään, sinne jäädään ja jämähdetään, kun ei ole am-
mattia, kun ei voida työn perässä lähteä mihinkään, kun ei osata mitään. Ei elämää ole pel-
kästään täällä Helsingissä ja Uudellamaalla. Elämää on ihan ympäri Suomen, ja myös ne
nuoret, jotka asuvat pääkaupunkiseudun ulkopuolella, tarvitsevat ammatillisen koulutuk-
sen ja tarvitsevat ammatillista koulutusta — lappilaiset, pohjalaiset, itäsuomalaiset, kaikki
tarvitsevat — ja meidän velvollisuutemme on pitää huolta siitä, että koulutusta riittää kai-
kille.

21.14 Sari Essayah kd: Arvoisa puhemies! Nämä 190 miljoonan leikkaukset on todella
onnettomasti ajoitettu, kun ottaa huomioon sen, että tuo reformilainsäädäntö on tulossa sit-
ten 2018, ja niin kuin täällä monet kollegat ovat todenneet, tietenkin pelkäämme sitä, että
nyt sitten oppilaitoksissa tehdään sellaisia nopealla tempolla tapahtuvia alasajoja ja leik-
kauksia, jotka ovat epätarkoituksenmukaisia.

Erityisesti täällä on kiinnitetty huomiota myöskin tähän alueelliseen epätasa-arvoon,
jota nämä leikkaukset saattavat aiheuttaa. Nimittäin täällä ministeri Grahn-Laasonen on
aiemmin luvannut moneen kertaan, että näistä aloituspaikoista ei tulla leikkaamaan, mutta
silloin todennäköisesti näitä toimipisteitä tullaan sitten sulkemaan eri puolilla Suomea, ja
se tarkoittaa sitten esimerkiksi juuri Itä- ja Pohjois-Suomessa sitä, että nämä välimatkat
kasvavat näihin toisen asteen oppilaitoksiin. Ja me olemme juuri saaneet näitä uusimpia
Pisa-tietoja, joissa on kerrottu, että erityisesti nämä tyttöjen ja poikien väliset erot alkavat
jo tuossa yläasteella, tai nykyisessä yläkoulussa, kasvamaan ja monesti vielä juuri esimer-
kiksi luonnontieteessä, matematiikassa, tämäntyyppisillä aloilla poikien kehitys on huo-
mattavasti ruvennut heikentymään. Ja siinä mielessä tämä voi olla hyvinkin se alku sitten
sille syrjäytymiskehitykselle monien poikien kohdalla.

Edustaja Jani Mäkelä täällä aiemmin totesi jotenkin näin, että tämän hallituksen aikana
ollaan nyt toteuttamassa kielikokeilua siksi, kun Suomessa ei jotakin kieltä tarvittaisi jol-
lakin alueella. Nyt vähän ristiriitainen olo jäi tästä hänen heitostaan, koska minä nyt ym-
märrän, että esimerkiksi Seinäjoella tullaan tulevaisuudessa hallituksen näkemyksen mu-
kaan hyvinkin paljon tarvitsemaan ruotsin kieltä ja tarvitaan lääkäriä ja hoitohenkilökun-
taa, erityisesti nimenomaan ruotsinkielentaitoisia. Nyt tarvittaisiin oikeastaan vähän Mä-
kelältä selvennystä: tarvitaanko sitä (Puhemies koputtaa) vai eikö sitä tarvita?

21.16 Joakim Strand r: Arvoisa puhemies! On aina välillä hyvä hieman pysähtyä ja miet-
tiä, miksi erilaisia säästöihin tähtääviä uudistuksia ja tasapainottamistoimenpiteitä tarvi-
taan. Pääsyy on yksinkertaisesti siinä, että vienti ei vedä tarpeeksi hyvin. Uusia teollisia
työpaikkoja — jos vähän katsoo tilastoja — on viimeisen 10 vuoden aikana syntynyt lä-
hinnä Vaasan energiaklusteriin. Hallituksen esityksiä kun lukee, niin aika harvoin näkee,
että olisi ylipäätään peilattu suhteessa viennin toimintaedellytyksiin. En tiedä, ehkä vien-
nin edistäminen ei tarpeeksi paljon kiinnosta. Mutta se raha tulee kuitenkin sieltä.

21.17 Jani Mäkelä ps: Puhemies! Edustaja Tolppanen valitettavasti taisi juuri poistua
kuuntelemasta kehujani, sillä olisin sanonut, että olen hänen kanssaan täysin samaa mieltä.
Nimenomaan asiahan on niin, että Suomen nuoret tarvitsevat näitä väheneviä koulutusre-
surssejamme, ja juuri siksi mielestäni maahanmuuton aiheuttamia resurssimenetyksiä pi-
täisi vähentää.
19



Pöytäkirjan asiakohta PTK 129/2016 vp
Mutta toiseen asiaan: Täällä mainittiin vapaa sivistystyö siinä merkityksessä, että sen
väheneviä resursseja käytettäisiin maahanmuuttajien kielikoulutukseen. Mielestäni täm-
möinen vastuun sysääminen ja siirto ei missään tapauksessa voi olla oikein. Itsekin vapaan
sivistystyön puolella tietotekniikkaa opettaneena tiedän sen työn arvon. Ne vähät resurssit
on käytettävä monipuolisesti suomalaisten kouluttamiseen ja sivistämiseen.

Keskustelu päättyi ja asian käsittely keskeytettiin.
20


