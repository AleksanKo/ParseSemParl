















































DEMC63F.tmp.xml


Pöytäkirjan asiakohta PTK 125/2018 vp
Pöytäkirjan asiakohta 

PTK 125/2018 vp

Täysistunto

Tiistai 4.12.2018 klo 14.02—20.52

3. Hallituksen esitys eduskunnalle laeiksi puolustusvoimista annetun lain 37 §:n, Maanpuo-
lustuskorkeakoulusta annetun lain 16 §:n ja rajavartiolaitoksen hallinnosta annetun lain 10 
ja 26 §:n muuttamisesta

Hallituksen esitys HE 252/2018 vp

Lähetekeskustelu

Ensimmäinen varapuhemies Mauri Pekkarinen: Lähetekeskustelua varten esitellään
päiväjärjestyksen 3. asia. Puhemiesneuvosto ehdottaa, että asia lähetetään puolustusvalio-
kuntaan, jolle perustuslakivaliokunnan ja hallintovaliokunnan on annettava lausunto.

Lähetekeskusteluun varataan tässäkin enintään 45 minuuttia. Asian käsittelyssä nouda-
tetaan aikataulutettujen asioiden osalta sovittuja menettelytapoja.

Keskustelu

14.48 Puolustusministeri Jussi Niinistö (esittelypuheenvuoro): Arvoisa puhemies! Puo-
lustushallinnossa ja vähän muuallakin on noussut esille kansalaisuuden tai muun ulko-
maansidonnaisuuden merkitys tehtävissä, joissa päästään kansallisen turvallisuuden kan-
nalta kriittisiin tietoihin. Näkemyksemme on, että Puolustusvoimien sotilasvirkaan nimi-
tettävän henkilön ehdottomalle lojaalisuudelle Suomen valtiota kohtaan on asetettava eri-
tyisen korkeat vaatimukset. Sama pätee luonnollisesti Rajavartiolaitoksen sotilasvirkoihin.

Kuten esityksessä todetaan, kaksoiskansalaisuus ja muu vastaava ulkomaansidonnai-
suus asettavat turvallisuuden näkökulmasta haasteita jo opintojen aikana Maanpuolustus-
korkeakoulussa, sillä opiskelijoilla on pääsy turvallisuusluokiteltuun tietoon. Sama koskee
rajavartijan peruskurssilla opiskelevia. Kaksoiskansalaisen toimiessa jo sotilasvirassa on
turvallisuusriskien arvioinnin kannalta merkityksellistä erityisesti se, millaisissa tehtävis-
sä kyseinen henkilö palvelee. Henkilön edetessä sotilasuralla hän saa tietoonsa ja käsitte-
lee yhä enemmän sellaista turvallisuusluokiteltua tietoa, jolla on keskeistä merkitystä kan-
sallisen turvallisuuden ja maanpuolustuksen kannalta, niin rauhan kuin sodankin aikana.

Sotilaallisissa tehtävissä toimiminen voi aiheuttaa vakavia lojaliteetti- ja eturistiriitaon-
gelmia, jos henkilöllä on vahvat siteet kahteen eri valtioon samanaikaisesti kansalaisuuk-
siensa vuoksi. Kaksoiskansalainen voi joutua tilanteeseen, jossa hänen toisessa kotimaas-
saan ei hyväksytä kaksoiskansalaisuutta eikä Suomen kansalaisuuden tuomille velvoitteil-
le ja oikeuksille anneta merkitystä. Henkilöä voidaan painostaa toisen valtion etuja palve-
leviin toimiin. Näin voi olla esimerkiksi silloin, kun henkilöön vaikutetaan uhkaamalla
seurauksista hänen toisessa valtiossa asuville läheisilleen. On myös valtioita, joiden kan-
salaiset ovat kaksoiskansalaisuudesta riippumatta velvoitettuja auttamaan kyseisen valtion
turvallisuusviranomaisia. Kyse on siis lopulta valtioiden välisestä ristiriidasta eikä yksit-
täisen henkilön luotettavuuteen liittyvästä asiasta tai sen kyseenalaistamisesta.
 Tarkistettu
4.0



Pöytäkirjan asiakohta PTK 125/2018 vp
Arvoisa puhemies! Euroopan unionin turvallisuussännöksissä edellytetyn ulkomaansi-
donnaisuuksien selvittämisen ulkopuolelle jätetään EU-kansalaisuus eli tilanteet, joissa
henkilöllä on toisen EU-jäsenmaan kansalaisuus. Tämä lähtökohta tulisi pääsääntöisesti
ottaa huomioon myös harkittaessa kelpoisuutta sotilasvirkaan. Muutoinkin on selvää, että
tilanteissa, joissa henkilöllä on toisen demokraattisen oikeusvaltion kansalaisuus, ei kak-
soiskansalaisuudella yksistään olisi merkitystä. Vaikutusta voi olla sillä, tunnustaako toi-
nen valtio kaksoiskansalaisuuden vai ei ja minkälaisia sellaisia velvoitteita toisen valtion
kansalaisuudesta aiheutuu, jotka voivat olla ristiriidassa selvityksen kohteen tehtävien
kanssa Suomessa. Turvallisuusselvityslain vuoden alusta voimaan tulleen muutoksen
myötä henkilön ulkomaansidonnaisuuksia koskeva selvitys voidaan laatia osana henkilö-
turvallisuusselvitystä henkilöstä, jota ollaan valitsemassa valtion turvallisuuden kannalta
keskeiseen tehtävään.

Arvoisa puhemies! Esityksessä voitaisiin sotilasvirkaan nimittää vain henkilö, jolla ei
ole sellaista toisen valtion kansalaisuutta tai muuta turvallisuusselvityslaissa tarkoitettua
ulkomaansidonnaisuutta, joka voi vaarantaa valtion turvallisuutta, yleistä turvallisuutta,
maanpuolustusta tai Suomen kansainvälisiä suhteita taikka palvelusturvallisuutta Puolus-
tusvoimissa tai Rajavartiolaitoksessa. Henkilöllä ei siis saisi jatkossa olla sotilasviran hoi-
toa vaarantavia turvallisuusselvityslaissa tarkoitettuja ulkomaansidonnaisuuksia. Tästä tu-
lisi samalla sotilasviran ja Maanpuolustuskorkeakoulun upseerin virkaan johtaviin opintoi-
hin liittyvän opiskelijavalinnan yksi kelpoisuusvaatimus. Samaa vaadittaisiin rajavartijan
peruskurssille. Sotilasvirkaan valittavien ja Maanpuolustuskorkeakoulussa sekä Raja- ja
merivartiokoulussa opiskelevien ulkomaansidonnaisuuksia voidaan jo nyt selvittää turval-
lisuusselvityksen osana. Pykälämuotoilulla korostettaisiin, ettei tiettyjä ulkomaansidon-
naisuuksia hyväksytä näissä tehtävissä. Vastaavasti jo nykyisin Puolustusvoimista anne-
tussa laissa vaaditaan Puolustusvoimien virassa palvelevalta tehtävien edellyttämää luotet-
tavuutta, vaikka virkamieslaissa onkin asetettu viranomaisille yleinen velvoite ottaa nimi-
tyksissä huomioon muun muassa nimitettävän luotettavuus. Kelpoisuusvaatimus koskisi
sekä Puolustusvoimien että Rajavartiolaitoksen sotilasvirkoja. Rajavartiolaitosta koskevia
säännöksiä muutettaisiin hallituksen esityksessä liitelakina. Kaksoiskansalaisuus mainit-
taisiin pykälässä erikseen, mutta aina tehtäisiin tapauskohtainen kokonaisharkinta, jossa
arvioitaisiin ulkomaansidonnaisuuksista aiheutuvaa turvallisuusriskiä.

Ensimmäinen varapuhemies Mauri Pekkarinen: Käydäänpä pieni debatti tässä.

14.54 Ilkka Kanerva kok (vastauspuheenvuoro): Arvoisa puhemies! Hyvä perustelupu-
heenvuoro ministeriltä.

Tähän tilanteeseen on jouduttu itse asiassa viime vuosien turvallisuuspoliittisessa ympä-
ristössä tapahtuneitten muutosten takia, ja tiedossa on, että kaksoiskansalaisuustapauksis-
sa on identifioitavissa vaikuttamisyrityksiä, jotka eivät ole tietysti hyväksyttävyyden ra-
joissa. Näin muodoin lojaalisuusvaatimus on luonnollinen ja itsestään selvä tällaisessa ny-
kymaailman tilanteessa — yhdessä maassa kun ei voi olla kuin yksi isäntä kerrallaan.

On aihetta sanoa, että samantyyppistä turvallisuusselvitysfilosofiaa pyydän miettimään
myös silloin, kun ruvetaan keskustelemaan esimerkiksi turvallisuusviranomainen ja polii-
si -tapauksen jatkokehittelystä ehkäpä seuraavan eduskunnan aikana.
2



Pöytäkirjan asiakohta PTK 125/2018 vp
14.55 Ozan Yanar vihr (vastauspuheenvuoro): Arvoisa puhemies! Tässäkin salissa on
monta kaksoiskansalaista. Me olemme täysin lojaaleja Suomelle, ja siinä ei pitäisi olla mi-
tään kysymysmerkkiä. Minun huoleni on se, että jos tämä pandoran lipas avataan, niin mi-
hin ollaan menossa — edustaja Kanerva nyt alkoi puhumaan poliisin toimista. Että tässä on
tällainen huoli olemassa.

Kaksoiskansalaisten oman äänen pitäisi tässä kuulua. Esimerkiksi yksi ystäväni laittoi
minulle viestiä siitä — hän on siis venäläistaustainen — että hän ei voi edes erota Venäjän
kansalaisuudesta ilman, että hän käy esimerkiksi armeijan. Ja meillä on monta suomalais-
ta, joilla voi olla tällaisia hankalia tilanteita. Onko ministeri ottanut selvää tällaisista asiois-
ta, onko kaksoiskansalaisia kuultu, ja miten huolellista työtä tässä on tehty näiden asioiden
suhteen?

14.56 Mikko Savola kesk (vastauspuheenvuoro): Arvoisa herra puhemies! Laki kaksois-
kansalaisuudesta liittyen tiettyihin sotilasvirkoihin jatkossa on tärkeä askel eteenpäin mei-
dän oman kansallisen turvallisuutemme kannalta.

Se pitää pystyä estämään, että kaksoiskansalaisia voidaan tietyissä tapauksissa, tai hei-
dän omaisiaan, käyttää hyväksi turvaluokitellun tiedon saamisessa ja meille keskeisten
asioiden vuotamisessa ulkomaille. Sen vuoksi on hyvä, että tämä lainsäädäntö nyt tulee
meille käsittelyyn. Tämä itse asiassa taidettiin jo hallitusohjelmaan muotoilla, että se tulee.
Hyvä, että se tuli näin vaalikauden loppupuolella.

Oikeastaan kysyisinkin ministeriltä sitä, kuinka näette tämän turvallisuustilanteen. Ja
kuinka näette oikeastaan sen, että jos tässä korkeakouluopiskeluvaiheessa nyt tehdään tur-
valuokitukset ja katsotaan nämä kaksoiskansalaisuusstandardit, niin pitäisikö näitä jatkaa
myös sotilasuran varrella, jos on henkilöitä, joilla on kytköksiä?

14.57 Mika Kari sd (vastauspuheenvuoro): Arvoisa herra puhemies! Pidän tätä lakiehdo-
tusta sinänsä tarpeellisena ja olisinkin toivonut, että jo lain valmisteluvaiheessa oltaisiin
lähdetty siitä turvallisuusselvityksen tarpeen näkökulmasta. Pidän vähän valitettavana si-
tä, että tässä julkisessa keskustelussa on vähän tullut sellainen tunne, että Suomessa on
kahden kerroksen väkeä, mitä tulee maanpuolustustahtoon tai luotettavuuteen. On äärim-
mäisen tärkeätä, että varmistetaan sensitiivisissä viranomaistehtävissä, muun muassa Puo-
lustusvoimissa ja miksei laajemminkin tasavallassa, hyvin se, että viranomainen palvelee
vain yhtä tsaaria, yhtä hallintoa. Lojaliteetti maiden osalta, joissa lojaliteettisäännökset on
viety äärimmäisyyksiin, on luonnollisesti niitä asioita, jotka estävät toimimasta — minun
mielestäni estävät toimimasta — Suomen viranomaistehtävissä.

Mutta olisin toivonut sitä, ja kysynkin ministeriltä, että olisiko ollut alun perin viisaam-
paa lähteä tällä turvallisuusselvitystiellä eli niin, että olisi ensiksi katsottu henkilön lojali-
teetit, [Puhemies koputtaa] luotettavuudet ja niin poispäin. Kansalaisuudella ei kai loppu-
jen lopuksi ole väliä.

14.58 Lea Mäkipää sin (vastauspuheenvuoro): Arvoisa puhemies! Maamme turvallisuu-
den parantamiseksi keskustellaan nyt tästä kaksoiskansalaisuuslaista. Esityksessä maini-
taan, että Suomen lähialueilla jatkuu voimakas muutos ulko- ja turvallisuuspolitiikan toi-
mintaympäristössä. Toimintaympäristön muutos on luonut myös uusia uhkia ja epävakaut-
ta, kaksoiskansalaisuuteen sisältyy myös piileviä hybridiuhkia. Tässähän muutetaan lakia
Puolustusvoimista, Maanpuolustuskorkeakoulusta ja Rajavartiolaitoksesta.
3



Pöytäkirjan asiakohta PTK 125/2018 vp
Kun täällä on puhuttu näistä selvittämisistä, niin turvallisuusselvityslain mukaan ulko-
maansidonnaisuuksilla tarkoitetaan esimerkiksi henkilön nykyisiä ja aikaisempia kansalai-
suuksia, toimimista toisen valtion palveluksessa, osallistumista elinkeinotoimintaan toi-
sessa valtiossa, toisessa valtiossa olevaa varallisuutta, läheisiä, jotka ovat toisen valtion
kansalaisia. Eli hyvin tarkkaa on tämä turvallisuusselvitys, ja se on mielestäni oikein täl-
laisissa [Puhemies koputtaa] korkeissa viroissa, joita joku on hakemassa.

14.59 Seppo Kääriäinen kesk (vastauspuheenvuoro): Arvoisa puhemies! Ministeri Nii-
nistö selosti perusteellisesti ja erittäin hyvin tämän hallituksen kaavailun, tämän lakiesityk-
sen kaksoiskansalaisuudesta ja siihen liittyvästä turvallisuusselvityksestä. Tämähän perus-
tuu hallitusohjelmaankin, ainakin siihen kohtaan, missä puhutaan ulkoisen turvallisuutem-
me sisäisistä edellytyksistä. Selostus oli erittäin hyvä.

Kansalliseen turvallisuuteen liittyvissä asioissa ei pidä olla rahtuakaan sinisilmäinen,
vaan pitää katsoa asioita semmoisina kuin ne ovat, ja ne ovat kulkeneet viime aikoina va-
litettavasti huonoon suuntaan, joka meidän on syytä kyllä tunnistaa. Niin kuin täällä on jo
todettu, näissä asioissa voi olla lojaliteetti vain yhtä kohtaan ja vain Suomea kohtaan. Täs-
sä on perimmältään kysymys valtioiden välisistä ristiriidoista silloin, kun mennään ihan
pohjaan saakka.

Toivotaan, että tämä asia saapi täällä joutuisan mutta totta kai erittäin asiallisen käsitte-
lyn, että se tulisi voimaan mahdollisimman nopeasti, niin kuin on tarkoitettukin, [Puhe-
mies koputtaa] vuoden 20 alusta lukien muistaakseni.

15.00 Jani Mäkelä ps (vastauspuheenvuoro): Arvoisa puhemies! Hallituksen esitys on
erinomainen, ja tervehdin ilolla hallituksen siirtymistä perussuomalaisten järkilinjalle.
Huonoa on vain se, että tässä on kestänyt näinkin kauan, vaikka asia oli alun perin kirjattu
hallitusohjelmaan.

On suorastaan käsittämätöntä, että tällä hetkellä jopa näkökulmastamme jossain tilan-
teessa uhkaavan maan kansalaisella voisi olla sotilasvirka maamme asevoimissa. Tämä
kielto suojelisi henkilöitä itseäänkin epäasialliselta vaikuttamiselta, ja kannatan myöskin
edustaja Kanervan esille ottamaa ajatusta poliisien taustan selvittämisestä vastaavalla ta-
valla.

Laajemmaltikin tämä lojaliteettikysymys voitaisiin ottaa huomioon erityisesti ministe-
reitä nimitettäessä tai jopa vaalikelpoisuutta kansanedustajaksi mietittäessä. [Ozan Yanar:
Ohhoh!] Jos joku ei ole valmis sitoutumaan vain ja ainoastaan Suomen kansalaisuuteen,
niin onko hän sopiva päättämään kansallisista asioista? Kaksoiskansalaisuuden saamisen
ehtoja voisi myös tiukentaa — tässä vihjettä hallitukselle — ja erityisesti jos jollakin on
joitain epäasiallisia yhteyksiä, niin kansalaisuuden perumisen ehtojakin voisi käydä selvit-
tämään.

15.02 Krista Mikkonen vihr (vastauspuheenvuoro): Arvoisa puhemies! On selvää, että
silloin kun työskennellään vaikka Puolustusvoimissa tai Rajavartiolaitoksessa, niin täytyy
olla varmuus siitä, että henkilöt, jotka pääsevät kansallisen turvallisuuden näkökulmasta
tärkeään tietoon, eivät sitä tietoa levitä minnekään.

Olen iloinen, että tässä lakiesityksessä ei nyt lähdetty siitä, niin kuin alussa oli, että ka-
tegorisesti kaksoiskansalaisuudet jotenkin suljettaisiin ulkopuolelle, koska eihän se ole to-
diste yhtään mistään, että on kaksoiskansalainen, vaan ilman muuta täytyy aina tehdä täm-
4



Pöytäkirjan asiakohta PTK 125/2018 vp
möinen kokonaisharkinta ja yksilöllisesti selvittää, jos ihminen on epäluotettava. Sen ta-
kiahan meillä vuoden alusta tuli voimaan tämä turvallisuusselvityslaki, jossa todetaan, että
henkilön ulkomaansidonnaisuuksia koskeva selvitys voidaan laatia, kun ollaan valitsemas-
sa valtion turvallisuuden kannalta keskeisiin virkoihin ja tehtäviin, niin kuin esimerkiksi
näihin sotilasvirkoihin. Kysynkin nyt: [Puhemies koputtaa] Eikö se laki olisi riittävä? Mik-
si tarvitaan vielä tämä, kun tässä ei kuitenkaan [Puhemies koputtaa] nyt tätä kansalaisuutta
rajata vain suomalaisuuteen? Siksihän laki alun perin ehkä laadittiin.

Ensimmäinen varapuhemies Mauri Pekkarinen: Anteeksi, että joudun tulemaan pääl-
le, mutta jos reippaasti ylittyy aika, niin teen sen.

15.03 Markus Mustajärvi vas (vastauspuheenvuoro): Arvoisa puhemies! Yllätyin tä-
nään siitä, kun sain tiedon, että meillä ei ole tilastoja niistä henkilöistä, kaksoiskansalaisis-
ta, jotka ovat jo nytten palveluksessa Puolustusvoimissa tai Rajavartiostossa. Jos kuuntelin
oikein, niin ministerikään ei tainnut esittää tästä arviota.

Ministeri Niinistö puhui EU-jäsenmaista oikeusvaltioina, mutta kyllä kai tänä päivänä
saa laittaa oikeusvaltio-sanan lainausmerkkeihin monen EU:n jäsenmaan kohdalla: esi-
merkiksi Puola, Unkari, Tšekki. En ihan ensimmäisenä puhuisi niistä maista täysimääräi-
sinä oikeusvaltioina.

Kyllähän se on päivänselvä asia, että kaksoiskansalaisuus ei sinällään tee ihmisestä kel-
vollista eikä kelvotonta, mutta ei turvallisuusselvityskään takaa, ei tässä eikä missään
muussakaan yhteydessä, että henkilö on tulevalla ajalla luotettava.

15.04 Marisanna Jarva kesk (vastauspuheenvuoro): Arvoisa puhemies! Käsillä on hyvä
esitys, ja tosiaan tätä on jo pitkään toivottu, ja hallitus vie tätä nyt eteenpäin. Elikkä henki-
löllä ei siis saisi jatkossa olla sotilasviran hoitoa vaarantavia, turvallisuusselvityslaissa tar-
koitettuja ulkomaansidonnaisuuksia. Tämä säädettäisiin sotilasviran ja Maanpuolustuskor-
keakoulun upseerin virkaan johtaviin opintoihin liittyvän opiskelijavalinnan yhdeksi kel-
poisuusvaatimukseksi myös. Samaa vaadittaisiin Raja- ja merivartiokoulun rajavartijan
peruskurssille. Jo nykyisinkin tehdään näihin kouluihin valittaville turvallisuusselvitykset
ja ulkomaansidonnaisuuksia voidaan selvittää turvallisuusselvityksen osana. Esityksessä
ehdotetuilla säännöksillä korostettaisiin, ettei vaarallisia ulkomaansidonnaisuuksia hyväk-
sytä näissä tehtävissä. Arvioinneissa olisi otettava huomioon esimerkiksi selvityksen pe-
rusteena oleva tehtävä ja ulkomaansidonnaisuuksien luonne, kesto ja jatkuvuus.

Pidän erityisen tärkeänä sitä, että tässä suojellaan nimenomaan sellaisten maitten kansa-
laisia, jotka mahdollisesti joutuisivat painostuksen kohteeksi tästä toisesta niin sanotusta
kotimaastaan, ja Suomen tehtävä on suojella myös heitä.

15.05 Mika Niikko ps (vastauspuheenvuoro): Arvoisa puhemies! Tässä yhteydessä täy-
tyy antaa ministerille kiitosta siitä, että olette toiminut kylmähermoisesti tilanteessa, jossa
ruvettiin Puolustusvoimia moittimaan siitä, että se toimii olemassa olevien arvioiden pe-
rusteella, kuten pitää toimia. On tärkeää, että pidetään huolta siitä, että Suomessa turvalli-
suus ja tieto säilyvät niiden käsissä, joihin voidaan sataprosenttisesti luottaa, että he toimi-
vat Suomen edun mukaisesti. Siinä mielessä haluan myös kiittää siitä, että eduskuntaan tuli
nopeassa valmisteluaikataulussa tällainen hallituksen esitys, jossa lisätään Puolustusvoi-
mien mahdollisuuksia toimia isänmaan edun mukaisesti.
5



Pöytäkirjan asiakohta PTK 125/2018 vp
15.06 Laura Huhtasaari ps (vastauspuheenvuoro): Arvoisa puhemies! Tämä on todella-
kin tie ja askel oikeaan suuntaan. Kysymyshän ei ole pelkästään siitä, jos me teemme tur-
vallisuusselvityksen, että onko kyseinen henkilö, joka valitaan tehtävään, luotettava, vaan
siitä, alkaako sen jälkeen — jos esimerkiksi on kaksoiskansalaisuus naapuriimme Venä-
jään — millainen painostus, koska Venäjähän katsoo asian niin, että henkilö on aina ensi-
sijaisesti Venäjän kansalainen, ja sitten saattaa olla joku muukin passi, ja henkilö voi jou-
tua rikosoikeudelliseen vastuuseen Venäjällä siitä, jos ei ajakaan aina Venäjän etua.

Tässä on ennen kaikkea kysymys valtioiden välisistä asioista, ja meillä ei ole varaa sini-
silmäisyyteen eikä sellaiseen toimintaan, mikä millään tavalla vaarantaa Suomen valtion
toimintaa.

Ensimmäinen varapuhemies Mauri Pekkarinen: Myönnän vielä vastauspuheenvuorot
edustajille Yanar ja Kari, ja sitten tämä vaihe debatista päättyy.

15.07 Ozan Yanar vihr (vastauspuheenvuoro): Arvoisa puhemies! On tämä aika jäätä-
vää keskustelua siinä mielessä, että masentaa kuunnella yksipuolisten puheenvuorojen
kuoroa tässä.

Haluaisin kysyä ministeriltä: minkä takia nykyiset keinot eivät riitä, vaan nyt halutaan
tätä uutta lakia? Siis tässä maassa kaksoiskansalaisia on 105 000, niin että puhutaan aika
isosta joukosta. Tässäkin eduskunnassa tietääkseni esimerkiksi ministeri Berner, edustaja
Vartia, edustaja Vartiainen ja minä, muun muassa, olemme kaksoiskansalaisia. Näkeekö
kukaan meitä jotenkin epälojaaleina? Te, jotka puhutte siitä, että me emme saisi olla sini-
silmäisiä — onko siis kaksoiskansalaisuus asiana teille ongelma? Onko tilanne siis se, että
minä voin nousta puolustusministeriksi, mutta minä en voi nousta tiettyihin virkoihin puo-
lustushallinnossa? Yksi kysymys vielä: Muuttuuko ihminen jotenkin superlojaaliksi, kun
hän palauttaa kansalaisuutensa takaisin? Mutta entä jos henkilö ei voi palauttaa sitä kansa-
laisuutta, kuten kerroin äsken ystäväni tilanteesta? Miten ministeri vastaa?

15.08 Mika Kari sd (vastauspuheenvuoro): Arvoisa herra puhemies! Tämmöiset perus-
suomalaisten edustajapuheenvuorot järkevästä perussuomalaisesta linjasta jätän vähän
omaan arvoonsa. Tässä ei tarvitse paljon muistia herkistää, kun muistamme tiedustelulain
rakentamisen, jossa perussuomalaisia sai naaraamalla naarata tähän eduskunnan yhteiseen
tahtoon, että vahvennetaan viranomaisten toimivaltuuksia ja samaan aikaan tietenkin myös
viranomaistoiminnan valvontaa.

Yksi osa tätä laajaa turvallisuuden parempaa kuorta, jota nyt yritetään yhdessä rakentaa,
on se, että me emme myöskään aseta kansalaisia täällä ihon tai silmien värin mukaan tai
kansalaisuudenkaan mukaan erityisesti huonompaan asemaan, epäluotettavampaan ase-
maan tai niin poispäin, vaan nimenomaan rakennamme tämän turvallisuusselvityslain poh-
jalle.

Haluaisin ministeriltä vielä ikään kuin alleviivauksen tälle logiikalle, että kansalainen
on kansalainen, hänen maanpuolustustahtonsa on 100 prosenttia, mutta jos hän jostain
syystä joutuu vaikka painostuksen kohteeksi kaksoiskansalaisuutensa takia, niin silloin
hän ei ole niihin tehtäviin sopiva. Meidän pitää viestiä myös niille kaksoiskansalaisille, jot-
ka Suomea haluavat puolustaa, että he ovat tervetulleita tähän joukkoon.

Ensimmäinen varapuhemies Mauri Pekkarinen: Ministeri, 3 minuuttia puhujapöntöstä. 
6



Pöytäkirjan asiakohta PTK 125/2018 vp
15.10 Puolustusministeri Jussi Niinistö: Arvoisa herra puhemies! Kiitoksia edustajille
tuesta. Tämä on ollut kieltämättä pitkä prosessi. Edustaja Kanerva aloitti täällä mainitse-
malla poliisin turvallisuusselvityksen mahdollisuuden, ja ymmärtääkseni poliisilla on ol-
lut tämänsuuntaisia toiveita, joten seuraavalle vaalikaudelle jää vielä tehtävää.

Edustaja Yanar kysyi tämän esityksen valmistelusta. En ole henkilökohtaisesti tunnista-
nut kaksoiskansalaisilla etujärjestöä. Kieltämättä 105 000 henkilöä on suuri määrä. Toki
eduskunta voi valiokuntakäsittelyssä kuulla kaksoiskansalaisia, mutta missään vaiheessa,
kun tämä hallitusohjelmaan otettiin ja tätä esitystä on työstetty, tavoitteena ei ole ollut lei-
mata yksilöitä. [Ozan Yanar: Eipä!] 

Edustaja Mustajärvi kysyi, kuinka paljon kaksoiskansalaisia palvelee Puolustusvoimis-
sa. Noin 50, Rajavartiolaitoksessa useita kymmeniä.

Edustaja Yanar kysyi vielä esityksen valmistelusta. Esitys on valmisteltu tiiviissä yh-
teistyössä sisäministeriön rajavartio-osaston kanssa. Tätä valmisteluahan edelsi valtiova-
rainministeriön työryhmä, jossa pohdittiin laajaa monikansalaisuuden kieltoa. Tässä työ-
ryhmässä puolustusministeriö ja sisäministeriö olivat mukana, ja tuo työ johti turvallisuus-
selvityslain muuttamiseen ulkomaansidonnaisuuksien selvittämisen osalta. Puolustusmi-
nisteriössä kuitenkin katsottiin tuolloin, että tuo muutos ei ollut riittävä — tämä vastauk-
sena myös edustaja Mikkoselle. Edeltäneen työryhmätyön vuoksi työryhmää ei katsottu
tarpeelliseksi perustaa. Mutta joka tapauksessa tällä lailla, jos eduskunta sen hyväksyy,
saadaan ulkomaansidonnaisuuksien selvittäminen osaksi upseerin ja rajavartijan virkaan
valittavan kelpoisuusvaatimuksia. Turvallisuusselvitykset eivät yksin riitä. Turvallisuus-
selvityslaki on hyvä työkalu mutta riittämätön Puolustusvoimain tarpeisiin. 

Ensimmäinen varapuhemies Mauri Pekkarinen: Puhujalistaan.

15.12 Lea Mäkipää sin: Arvoisa puhemies! Keskustelemme tästä hyvästä niin sanotusta
kaksoiskansalaisuusesityksestä, joka on tosiaan hallituksen ohjelmassa ollut. Kuten deba-
tissa mainitsin, Suomen lähialueella jatkuu voimakas muutos ulko- ja turvallisuuspolitii-
kan toimintaympäristössä. Ajatellaanpa näitä tapahtumia Kertšinsalmessa ja Asovanme-
rellä: siellä eivät nämä tapahtumat osoita aivan rauhan merkkejä.

Tässä esityksessä ehdotetaan siis muutettavaksi lakeja puolustusvoimista, Maanpuolus-
tuskorkeakoulusta ja rajavartiolaitoksesta siten, että edellytettäisiin, ettei sotilaan virkaan
johtaviin opintoihin valittavalla henkilöllä ole toisen valtion kansalaisuutta tai muuta tur-
vallisuusselvityslaissa tarkoitettua ulkomaansidonnaisuutta, joka voisi vaarantaa valtion
turvallisuutta, yleistä turvallisuutta, maanpuolustusta tai Suomen kansainvälisiä suhteita
taikka palvelusturvallisuutta Puolustusvoimissa tai Rajavartiolaitoksessa.

Lausuntokierroksen jälkeen todettiin, että kansainvälisten sopimusvelvoitteiden mu-
kaan kaksoiskansalaisuuden kieltoon liittyy ongelmia. Mutta on EU-valtioita, joissa kan-
salaisuuden saadakseen on luovuttava toisesta kansalaisuudesta. Eduskunnan apulaisoike-
usasiamies lausui, että perustuslain 6 §:n tulkintakäytäntö hyväksyy perusteet sille, että so-
tilasviroissa voidaan edellyttää Suomen kansalaisuutta. Näin ollen lausuntokierroksen jäl-
keen lisättiin perusteluja sotilasvirkojen erityisestä luonteesta.

Suomen sotilaalliseen puolustamiseen kuuluvista tehtävistä johtuu, että Puolustusvoi-
mien sotilasvirkaan nimitettävän henkilön on oltava ehdottomasti lojaali Suomen valtiota
kohtaan. Nimitettävälle on asetettava erityisen korkeat vaatimukset. Asiaa on lähestyttävä
7



Pöytäkirjan asiakohta PTK 125/2018 vp
sodanajan tehtävien näkökulmasta eikä vain rauhanajan tehtäviä ajatellen. Sama koskee
Rajavartiolaitoksen sotilasvirkoja.

Rajavartiolaitoksen upseerit koulutetaan samoilla perusteilla ja jatkokursseilla kuin
Puolustusvoimien upseerit. Rajavartiolaitos osallistuu kiinteästi Suomen maanpuolustuk-
sen valmisteluihin rauhan aikana, ja se tai sen osia voidaan liittää Puolustusvoimien alai-
suuteen sotatilanteessa. On myös tapauksia, että Puolustusvoimien virassa oleva upseeri
siirtyy virkauransa aikana Rajavartiolaitokseen ja päinvastoin. Näin ollen lakimuutosten
tulee koskea kaikkia sotilasvirkoja niin Puvissa kuin Rajavartiolaitoksessakin.

Esityksen perusteluissa todetaan, etteivät kansalaisuutta koskevat tiedot ole sotilasvir-
kaan nimittämistä harkittaessa painoarvoltaan aivan samanlaisia. Luotettavuuden arvioin-
nissa olennaista on se, onko todennäköistä, että ulkomaansidonnaisuus altistaa selvityksen
kohteen epäasialliselle vaikuttamiselle. Tämä puolestaan merkitsee sitä, että kaksoiskansa-
laisuuden vaikutus voi vaihdella sen mukaan, minkä valtion kansalaisuudesta on kysymys.
Perusteluissa todetaan myös, että Euroopan unionin turvallisuussäännöissä edellytetyn ul-
komaalaissidonnaisuuksien selvittämisen ulkopuolelle jätetään EU-kansalaisuus eli tilan-
teet, joissa henkilöllä on toisen jäsenmaan kansalaisuus. Tämä lähtökohta tulisi pääsään-
töisesti ottaa huomioon myös harkittaessa kelpoisuutta sotilasvirkaan.

Arvoisa puhemies! Tilanteissa, joissa henkilön toinen kansalaisuus on sellaisen valtion
kansalaisuus, joka on demokraattinen oikeusvaltio, kaksoiskansalaisuudella yksistään ei
vahvan pääsäännön mukaan olisi yleensä merkitystä. Merkitystä voi olla myös sillä, tun-
nustaako toinen valtio kaksoiskansalaisuuden vai ei ja minkälaisia velvoitteita toisen val-
tion kansalaisuudesta aiheutuu. Ne voivat olla ristiriidassa henkilön tehtävien kanssa Suo-
messa. Kyse on myös henkilön omasta turvallisuudesta niin, ettei joudu tietämättään pai-
nostuksen kohteeksi.

Tämä on hyvä lakiesitys, ja toivottavasti tämän saamme pian käsittelyyn ja valmiiksi.

15.17 Mikko Savola kesk: Arvoisa herra puhemies! Maailma tosiaan muuttuu, ja erilai-
set vaikuttamisen keinot yleistyvät, sellaiset, mitä ei olla aikaisemmin osattu edes odottaa.
Sen vuoksi on hyvä, että myös tällä lainsäädännöllä nyt puututaan siihen, että kaksoiskan-
salaisten kautta ei voi minkäänlaisia painostamisyrityksiä tai painostamista tehdä, missä
meidän kansallista turvallisuuttamme vaarantavaa tietoa voisi rajojen ulkopuolelle mennä
sellaisille tahoille, joiden ei sitä tarvitse tietää. Niin kuin täällä on mainittu, sinisilmäisiä
me emme saa olla.

Sen vuoksi on hyvä, että tätä lakia nyt muutetaan. Eli tätä Maanpuolustuskorkeakoulus-
ta annettua lakia muutetaan siten, että muun muassa upseerin virkaan johtaviin opintoihin
edellytetään, että valittavalla henkilöllä ei ole toisen valtion kansalaisuutta tai muuta ulko-
maansidonnaisuutta tai valtion turvallisuutta vaarantavaa sidonnaisuutta, yleistä turvalli-
suutta, maanpuolustusta, Suomen kansainvälisiä suhteita tai palvelusturvallisuutta Puolus-
tusvoimissa tai Rajavartiolaitoksessa vaarantavaa sidonnaisuutta.

Kuinka tästä eteenpäin pitäisi sitten mennä, kun tämä lainsäädäntö saadaan voimaan?
Mielestäni tässä pitäisi aika laajasti katsoa meidän turvallisuusviranomaisia laajemmin-
kin, ja täällä jo esiin nostettu lainsäädännön kehittäminen poliisin suhteen ehkä tulisi ensi
vaalikaudella nostaa myöskin esiin ja katsoa tarkasti, josko tämä vastaava lainsäädäntö tu-
lisi saattaa myös sille puolelle voimaan.
8



Pöytäkirjan asiakohta PTK 125/2018 vp
15.19 Ozan Yanar vihr: Arvoisa puhemies! Minä äsken sanoin, että tämä on aika masen-
tavaa ja yksipuolista keskustelua, ja haluan vielä tuoda kyseisen huomioni esille.

Kysyin ministeriltä monta kysymystä, joihin en saanut vieläkään vastausta. Ministeri to-
tesi, että nykyiset turvallisuusselvitykset eivät riitä. Hän ei kertonut, miksi eivät — jos hän
voisi avata esimerkiksi tämän. Olisi hyvä tietää, minkä takia tämä on tekeillä.

Toinen keskustelu, joka liittyy näihin kaksoiskansalaisiin, on lojaalius. Jos tavallaan lo-
jaalius saavutetaan sillä, että ollaan yksöiskansalaisia, ei kaksois- vaan yksöiskansalaisia,
niin tekeekö siis se, että luopuu kansalaisuudestaan, henkilöstä lojaalin? No, näin minä ym-
märrän tämän keskustelun.

Ihmisethän saavat kansalaisuuden sillä tavalla, että sattuvat nyt syntymään johonkin
tiettyyn maahan. Minä itse satuin aikoinaan syntymään turkkilaisten vanhempien lapseksi.
Ja on siis maita, joissa kansalaisuudesta luopuminen on tehty hyvin byrokraattiseksi, hyvin
vaikeaksi. Kerroin äsken ystävästäni, jolla on venäläistausta. Hän sanoi minulle näin:
”Ozan, jos minä haluan luopua kansalaisuudestani, Venäjän kansalaisuudesta, jotta tulisin
lojaaliksi tämän ajattelutavan mukaan, tämän lakiesityksen ajattelutavan mukaan, minun
tulisi käydä Venäjän armeija.” Eli siinä on tämmöinen kriteeri. Eli meillä on ihmisiä, jotka
ovat meidän kansalaisia ja joilta nyt vaaditaan lojaaliutta ja yksöiskansalaisuutta ja jotka
eivät tavallaan pysty irtaantumaan esimerkiksi siitä toisesta kansalaisuudesta.

Mitä me teemme tässä tapauksessa? Minusta olisi hyvä, että ministeri kävisi tätä läpi,
valiokuntakeskusteluissa tätä käytäisiin läpi. Se ei nyt tavallaan vastaa minun kysymyksee-
ni, että joo, Suomessa on 105 000 kaksoiskansalaista eikä heillä ole mitään etujärjestöä.
No, se nyt on ihan selvä, mutta aidosti kannattaa keskittyä tavallaan niihin kohtiin, jotka ih-
misten arjessa tulevat vaikuttamaan.

Minä toistan tämänkin: Tässäkin eduskunnassa minun tietääkseni meillä on neljä kak-
soiskansalaista. Yksi meistä on ministeri, kolme kansanedustajaa — ainakin siis tietääkse-
ni. Miten me nämä ihmiset näemme, näemmekö me heidät jotenkin epälojaaleina? Emme
tietenkään. Me olemme ihan tavallisia suomalaisia, joilla on erilaisia elämäntarinoita, jot-
ka ovat syntyneet johonkin, jonkun isä tai äiti tai joku muu on juuriltaan jostain muualta.
Miettikää, laittakaa itsenne minun tilalleni ja pohtikaa, miltä tämä koko lakiesitys ja nämä
kommentit siitä, että emme saisi olla sinisilmäisiä, kuulostavat.

Jos mietitään, kuka tässä maassa pelaa Venäjän pussiin ja on näitä Venäjän trolleja, ne
ovat ihan valkoihoisia, valkoisia suomalaisia, niin sanottuja kantasuomalaisia. [Kari Kul-
mala: Miksi puhut Venäjästä, eikö ole muita maita?] — No, tässä keskustelussa se nyt tuli
esille. — Eli tavallaan jos tilanne on se, että joku nyt pelaa vaikka jonkun toisen maan pus-
siin, ja uhkakuvana on toki Venäjä, niin tässä maassa ne, jotka pelaavat Venäjän pussiin,
ovat olleet perinteisesti ihan valkoisia suomalaisia, niin sanottuja kantasuomalaisia, joilla
on yksi kansalaisuus, kuten teillä kaikilla. Siis miettikää, kuinka jännältä tämä keskustelu
kuulostaa.

Kuten toin esille, minä voin tämän lakiesityksen läpimenon jälkeen, mahdollisen läpi-
menon jälkeen, asettua ministeri Niinistön saappaisiin, minä voin olla puolustusministeri,
minä voin saada kaikki mahdolliset tiedot. Mutta minä en voi sitten olla jossain sotilasvi-
rassa, joita on muistiinpanojeni mukaan nyt 8 000 virkaa. [Seppo Kääriäinen: Eihän se näin
mene!] — Miten se ei näin mene? Minä haluan nyt vähän perusteluita tähän keskusteluun.

Minä lopetan ehkä siihen, että Suomen syntyvyys perustuu tällä hetkellä merkittävästi
ulkomaalaistaustaisiin ihmisiin. Siellä on iso ihmismäärä, joka osallistuu suomalaisten
syntyvyyteen ja jolla on ulkomaalaistausta. Meillä on siis hirveästi nuoria, joilla on kan-
9



Pöytäkirjan asiakohta PTK 125/2018 vp
sainvälinen tausta. Itsekin kuulun siihen joukkoon, olen nyt 31 — tai en minä tiedä, olenko
minä nuori, nuorekas ainakin. Mutta siis miettikää, millaisen viestin tämä antaa meidän
nuorille, jotka käyvät tällä hetkellä yläastetta tai lukiota tai näin, katsovat tulevaisuuteen ja
miettivät tulevaisuutta tässä maassa. Ja nämä ihmiset ovat ihan syntyperäisiä suomalaisia.
Eli me saatamme nyt luoda sellaisen tilanteen, jossa meillä on suomalaisia ja sitten toisia
suomalaisia.

Ja minun isoin kysymykseni, ministeri, johon minä haluan aidosti nyt vastauksen — tän-
ne ei saa tulla vetämään mitään löysiä puheita jostain sinisilmäisyydestä: jos henkilö ei voi
erota kansalaisuudestaan, jos se on hyvin byrokraattista, jos se vaatii esimerkiksi armeijas-
sa käyntiä, niin miten ministeri on varautunut tähän? Ei tässä voi leikkiä mitään tietämä-
töntä tai sitä, että joo, näillä ihmisillä ei ole mitään etujärjestöä. Nyt faktoja ja vastauksia
kehiin. Ihmiset ovat huolissaan, ja kannattaa aidosti pohtia, millaisia viestejä me annam-
me, kun me puhumme tietyllä tavalla, kun me teemme tiettyjä lakeja.

Siis Suomen turvallisuus on, totta kai, kaikki kaikessa. Sen takiahan me tässä olemme.
Mutta jos esimerkiksi minut nähtäisiin epälojaalina sen takia, että minä olen sattunut syn-
tymään turkkilaisten vanhempien lapseksi joskus vuonna 87, kyllä minä ottaisin sen todel-
la todella kummalla tavalla. Minä en tunne ketään muuta, joka olisi tehnyt pitkät päivät
Suomen eteen. Siis miettikää: Minä olen oppinut suomen 14-vuotiaana. 27-vuotiaana olen
noussut kansanedustajaksi tässä maassa, tehnyt kaikkeni, antanut kaikkeni tämän maan
eteen. Ja sitten tullaan tällaisilla lakiesityksillä, jotka kaventavat minun ja minun jälkeläis-
teni ja kaikkien minun näköisteni ja oloisteni ihmisten tilanteita. [Puhemies koputtaa] Poh-
tikaa näitä.

15.26 Mika Niikko ps: Puhemies! Ei tähän enää ole muuta lisättävää, mutta edustaja Yan-
ar varmaan nytten oikoi mutkat suoraksi siinä mielessä, että kyllähän tämän tarkoitus on ni-
menomaan lisätä Suomen ja ministeriön mahdollisuuksia päättää siitä, keitä palkataan sin-
ne, koska tämä esimerkkitapaus, mikä menneisyydessä oli, osoitti sen, että jos tulee syyt-
teitä siitä, että ei ole noudatettu Suomen lakia palkattaessa kaikkia haettuja henkilöitä niil-
lä kriteereillä, mitkä nykyisin ovat olemassa, ilman harkintaa, niin siitä voi joutua vastuu-
seen myös ministeri. Ja siinä mielessä ei tämän tarkoitus ole ymmärtääkseni millään taval-
la asettaa vastakkain kyseisellä tavalla, miten Yanar asian kuvasi.

15.27 Kari Kulmala sin: Arvoisa puhemies! Hallituksen esityksessä muutettaisiin lakeja
Puolustusvoimista, Maanpuolustuskorkeakoulusta ja Rajavartiolaitoksen hallinnosta. Esi-
tyksen mukaan Puolustusvoimien sotilasvirkaan voitaisiin nimittää ja upseerin virkaan
johtaviin opintoihin valita vain henkilö, jolla ei ole sellaista toisen valtion kansalaisuutta
tai muuta turvallisuusselvityslaissa tarkoitettua ulkomaansidonnaisuutta, joka voi vaaran-
taa valtion turvallisuutta, yleistä turvallisuutta, maanpuolustusta tai Suomen kansainväli-
siä suhteita taikka palvelusturvallisuutta Puolustusvoimissa. Vastaavat muutokset tehtäi-
siin Rajavartiolaitoksen hallinnosta annettuun lakiin Rajavartiolaitoksen sotilasviran ja ra-
javartijan peruskurssille valittavien opiskelijoiden osalta.

On selvää, että Puolustusvoimien sotilasvirkaan nimitettävän henkilön ehdottomalle lo-
jaalisuudelle Suomen valtiota kohtaan on asetettava hyvin korkeat vaatimukset. Tämä la-
kiesitys toteutuessaan edesauttaa tätä tavoitetta. Puolustusvoimien sotilasviroissa ehdoton-
ta lojaalisuutta Suomen valtiota kohtaan on tarkasteltava poikkeusolojen tehtävien ja sijoi-
tusten kannalta, ei pelkästään normaaliajan tehtävien kannalta.
10



Pöytäkirjan asiakohta PTK 125/2018 vp
Arvoisa puhemies! Pidän tätä esitystä kannatettavana erityisesti siksi, että esityksessä ei
mainita mitään tiettyjä maita tai automaattisesti kielletä kaikkia kaksoiskansalaisia toimi-
masta näissä viroissa tai opinnoissa. Valinta perustuu esityksen mukaan aina tapauskohtai-
seen harkintaan, jossa arvioitaisiin ulkomaansidonnaisuuksista aiheutuvaa turvallisuusris-
kiä.

15.29 Mika Kari sd: Arvoisa herra puhemies! Tästä jo pari puheenvuoroa käytin ja sa-
noin, että on hyvä, että näitä virkamiesten lojaliteettiin liittyviä asioita nyt perataan, ja va-
liokuntavaiheessa varmasti puolustusvaliokunnallekin jää tässä vielä paljon mietittävää.

Kuitenkin korvaani jäi soimaan ministerin puheenvuoronsa lopussa sanoma kohta, jos-
sa mainitsitte, että tämä turvallisuusselvityslaki ei riitä sinänsä nykytilanteessa Puolustus-
voimien omiin tarpeisiin. Olen itse saanut olla hallintovaliokunnassa, sisäisen turvallisuu-
den valiokunnassa, ja puolustusvaliokunnassa kohta kahdeksan vuotta. Jos tällainen asiain-
tila tasavallassa on tänäkin päivänä, että laaja turvallisuusselvitys ei vastaa muun muassa
tähän lojaliteettikysymykseen, niin pitäisin tilannetta enemmän kuin huolestuttavana. En
tiedä, onko puhemies vielä ministerille antamassa vastauspuheenvuoroa, mutta mielelläni
kuulen perusteluita tälle kommentillenne.

15.30 Mikko Savola kesk: Arvoisa herra puhemies! Edustaja Yanar piti tunteellisen pu-
heenvuoron siitä, miltä tämä kaksoiskansalaisen näkökulmasta vaikuttaa. Uskon, että tun-
teet olivat tässä aivan aitoja. Mutta kun tätä kokonaisuutta mietitään, kyse ei ole aina pel-
kästään henkilöstä itsestään, vaan kyse näissä painostuskeinoissa voi monta kertaa olla
myös siitä, että niitä perheenjäseniä voidaan sitten kaksoiskansalaisuuden perusteella tai
eri sidonnaisuuksien perusteella painostaa ja sitä kautta pyrkiä saamaan sitä tietoa.

Tämä turvallisuusselvityshän, joka tehdään, antaa tietoa viranomaiselle. Se antaa tietoa
myös henkilölle itselleen. Ja kun tässä on aina se tapauskohtainen harkinta, ketkä sitten
voivat näihin virkoihin jatkaa, niin kyllä tässä suojaa myös sillä ihmisellä on. Ei ole mi-
kään itsetarkoitus, että kaikki, joilla on kaksi eri passia, olisivat kiellettyjä tekemään uraa
Suomessa, mutta tietyt peruskysymykset täytyy pystyä katsomaan ennalta. Sitä lainsäädän-
töä meillä ei ole aiemmin ollut, ja nyt on hyvä, että se tehdään ja ministeri on tämän laki-
esityksen tänne tuonut.

Ensimmäinen varapuhemies Mauri Pekkarinen: Myönnän vielä ministerille, hänen
niin halutessaan, 2 minuuttia.

15.31 Puolustusministeri Jussi Niinistö: Arvoisa puhemies! Edelleen kiitos edustajille
tuesta. Ehkä lienee vielä tarpeellista painottaa, että kansalaisia ei todellakaan tämän esityk-
sen myötä olla asettamassa eriarvoiseen asemaan. Kyse on ulkomaansidonnaisuuksien sel-
vittämisestä ja toisen valtion vaikuttamismahdollisuuksien minimoimisesta. Kyse on kan-
sallisesta turvallisuudesta, ja mielestäni tätä asiaa, tätä kysymystä ei kannata ottaa henki-
lökohtaisesti.

Sanon vielä kerran: turvallisuusselvitykset eivät riitä, koska niissä kestämättömistä ul-
komaansidonnaisuuksista ei muodostu kelpoisuudelle estettä. Tässä laissa muodostuu,
edustaja Kari.

Pitää ymmärtää, edustaja Yanar, että sotilasvirka ei ole kenellekään, ei kenellekään, sub-
jektiivinen oikeus. Tällä tavalla Suomi suojelee itseään ja kansalaisiaan toisen valtion vai-
11



Pöytäkirjan asiakohta PTK 125/2018 vp
kuttamisyrityksiltä. [Ozan Yanarin välihuuto] Ei tässä olla ketään yksilöä tai ryhmää de-
monisoimassa.

Keskustelu päättyi.

Asia lähetettiin puolustusvaliokuntaan, jolle perustuslakivaliokunnan ja hallintovaliokun-
nan on annettava lausunto.
12


