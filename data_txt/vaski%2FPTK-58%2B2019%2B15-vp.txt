















































DEM5B7C.tmp.xml


Pöytäkirjan asiakohta PTK 58/2019 vp
Pöytäkirjan asiakohta 

PTK 58/2019 vp

Täysistunto

Tiistai 5.11.2019 klo 14.00—19.35

15. Hallituksen esitys eduskunnalle laiksi kansalaisaloitelain muuttamisesta 
Hallituksen esitys HE 57/2019 vp

Lähetekeskustelu

Toinen varapuhemies Juho Eerola: Lähetekeskustelua varten esitellään päiväjärjestyk-
sen 15. asia. Puhemiesneuvosto ehdottaa, että asia lähetetään perustuslakivaliokuntaan.

Lähetekeskusteluun varataan enintään 45 minuuttia. Asian käsittelyssä noudatetaan aika-
taulutettujen asioiden osalta sovittuja menettelytapoja.

Keskustelu

18.16 Heikki Autto kok: Arvoisa puhemies! Suomi on varmasti maailman menestyksek-
käin parlamentaarinen demokratia — ainakin, jos mittarina pidetään sitä, että kun meillä
yksikamarinen eduskunta alkoi kokoontua vuonna 1906, olimme tuolloin edelleen yksi Eu-
roopan köyhimpiä maita, ja tänä päivänä olemme yksi Euroopan vauraimpia maita ja lähes
mittarilla kuin mittarilla kansainvälisesti arvioiden sijoitumme viiden maailman menesty-
neimmän maan joukkoon. Joten tässä mielessä voimme ajatella, että parlamentaarinen de-
mokratia ja eduskunta Suomessa ovat onnistuneet tekemään hyviä päätöksiä, hyvää lain-
säädäntöä ja siten rakentamaan hyvää yhteiskuntaa. 

Arvoisa puhemies! On tietysti hienoa, että kansalaisyhteiskunta on myös kehittynyt ja
perustuslaki on elänyt ajassa niin, että on mahdollistettu kansalaisaloite tapana tehdä aloit-
teita lainsäädäntöön, ja että tämä on tullut hyvin aktiiviseksi osaksi suomalaisten tapaa
osallistua — voisi sanoa — päivän politiikkaan.

Mutta, arvoisa puhemies, kun asiat harvoin ovat hyvin mustavalkoisia — kuten ne aloit-
teentekijälle voivat helposti näyttäytyä — niin hyvin harvoin tällainen kansalaisaloite joh-
taa todelliseen lainsäädäntömuutokseen. Näin ollen mietin sitä, että kun käydään keskus-
telua kansalaisaloitteen kehittämisestä, tulisiko esimerkiksi kansalaisaloitteen allekirjoitta-
jien määrää nostaa niin, että niin useat kansalaisaloitteet eivät tulisi tänne eduskuntaan, jot-
ta sitten ne kansalaisaloitteet, jotka tulevat, saisivat ehkä jopa aiempaa perusteellisemman
käsittelyn ja voisivat sitten jopa johtaa siihen, että — mikäli eduskunnan enemmistö niin
katsoo — niiden pohjalta valmistelua ohjattaisiin siihen, että hallitus toisi vaikkapa omana
esityksenään sitten esityksen, jolla lainsäädäntöä voidaan oikeasti muuttaa.

Arvoisa puhemies! Tämä nyt tehtävä esitys on hyvin tekninen, mutta mielestäni tätä kes-
kustelua olisi hyvä käydä. On totta, että tänäkin syksynä eduskunnassa on päästy keskus-
telemaan monista tärkeistä ja ajankohtaisista asioista, kun ne ovat kansalaisaloitteiden
kautta eduskuntaan tulleet, mutta on todennäköistä, että hyvin harva, jos yksikään näistä
 Tarkistettu
3.0



Pöytäkirjan asiakohta PTK 58/2019 vp
aloitteista sinänsä etenee lainsäädäntöön asti. Tässä mielessä voisi olla tarpeellista miettiä
uudistuksia tämän sinänsä tarpeellisen instituution merkityksen vahvistamiseksi.

18.19 Kimmo Kiljunen sd: Arvoisa puhemies! Meillä on keskustelussa nyt tämä kansa-
laisaloiteinstituutio ja sen saattaminen EU:n asettamien edellytysten tasolle. Itse asiassa
tämä tarjoaa myöskin nyt tilaisuuden keskustella — kuten edustaja Autto tässä jo avasi tä-
män keskustelun — myöskin kansalaisaloiteinstituutiosta sinänsä ja sen kehittämistarpeis-
ta. Käyttäisin tilaisuutta hyväkseni osin myöskin sen vuoksi, että minulla on ollut itse tilai-
suus osallistua hyvin vahvasti yhden kansalaisaloitteen kokoamiseen, joka sai silloin
85 000 allekirjoitusta ja joka myöskin käsiteltiin täällä eduskunnassa — jolloin learning by
doing, tekemällä on oppinut. Ja tässä on joitain huomioita, jotka ehkä olisi hyvä ottaa huo-
mioon, kun tätä kansalaisaloiteinstituutiota jatkossa kehitellään.

Ihan ensimmäiseksi on tietenkin todettava se, että suomalainen yhteiskunta perustusla-
kinsa mukaan ankkuroituu demokraattiseen päätöksentekoon, mutta meillähän on yksi
muoto demokratiaa käytössä, eli nimenomaan edustuksellisen demokratia on se hallitseva
päätöksentekomuoto. Suomessa tämä sali on juuri se korkein päätöksentekopaikka tässä
meidän edustuksellisessa demokratiassamme. Meillä on myöskin ituja — ja on järjestel-
miä, jotka ovat pidemmälläkin kuin Suomi konsanaan, mutta meilläkin on ituja — suoran
demokratian esiintymismuodoista. Meillähän on kahdellakin eri tavalla mahdollisuuksia
antaa tilaa suoralle demokratialle: suora kansanäänestys on tietenkin yksi tapa, ja toinen
tapa on ollut tämä kansalaisaloiteinstituutio.

Tämäntyyppinen kansalaisaloiteinstituutio on myöskin siinä Euroopan unionin perus-
tuslaissa — minä käytän rohkeasti sitä termiä, vaikka sitä kutsutaan vain perussopimuk-
seksi eli Lissabonin sopimukseksi — jossa saadaan miljoonan EU-kansalaisen allekirjoi-
tuksen kautta unionin päätöksentekojärjestelmään kansalaisten tekemä aloite. Suomessa
luonnollisesti on tyydytty ihan toisenlaiseen lukuun, eli 50 000 allekirjoitukseen, jolla
tämä kansalaisaloite astuu voimaan, jos ne puolen vuoden aikana kyetään kokoamaan.
Nämä suoran demokratian idut ja muodot ovat mitä suurimmassa määrin kannatettavia. Ne
jalostavat ja kehittävät meidän demokratiaamme eteenpäin, antavat osallistumismuotoja
kansalaisille, ja ennen kaikkea — kuten tässä edustaja Auttokin puheenvuorossaan totesi
— nostavat keskusteluun tärkeitä kysymyksiä, ehkä sellaisia kysymyksiä, jotka hallitusten
esitysten kautta tai kansanedustajien lakialoitteiden kautta eivät tähän saliin tule.

Sitten muutama huomio siitä kokemuksesta, minkä kansalaisaloitteen tekijänä olen ha-
vainnut ja elänyt läpi. Ihan ensimmäiseksi meidän edustuksellisen demokratiamme kipu-
piste — sanon sen tällä tavalla, kun se tarkoittaa monissa maissa aidosti kipupistettä — on
neljännen valtiomahdin rooli. Eli johtavat tiedotusvälineet tässä maassa muokkaavat pal-
jon politiikan agendaa ja luovat viime kädessä todellisuuskuvan, jonka pohjalta myöskin
edustuksellisessa demokratiassa päätökset tehdään. Kansalaisaloiteinstituution onnistumi-
nen nojautuu ykkösenä siihen, että valtamedia antaa tilan. Jos valtamedia antaa julkisuus-
tilan jollekin kansalaisaloitteelle, se menee läpi, ja jos se ei sitä anna syystä tai toisesta —
aihe on niin herkkä, vaikea tai joku muu syy — niin se ei mene läpi. Eli tästä kansalaisa-
loitejoukosta — joita on minun käsitykseni mukaan tehty jo yli 500, jos muistan luvun oi-
kein, voi olla, että olen väärässä tässä — niillä, mitkä media, valtamedia erityisesti nostaa
esiin, on erittäin suuret läpimenomahdollisuudet.

Itse tiedän omasta aloitteestamme, joka koski eläkejärjestelmän uusimista, että kun me
saimme tilaa valtamediassa, niin sillä hetkellä me saimme 10 000 allekirjoitusta saman
2



Pöytäkirjan asiakohta PTK 58/2019 vp
tien, samana päivänä — heti. Eli median rooli oli aivan ratkaiseva. Jos media ei sitä tilaa
anna — kuten kävi toisessa kansalaisaloitteessa, joka tehtiin, jolle sitä ei saatu — niin me
emme pysty sitä viemään silloin läpi. Eli median rooli on hyvin, hyvin kriittinen kysymys,
ja siihen kannattaa suhtautua myöskin avoimella mielellä, ymmärtää median rooli, mutta
myöskin osaten sitä arvioida.

Toinen seikka, joka tulee vastaan ja mikä tässäkin lakiesityksessä tulee esille, on se roo-
li, missä muodossa, millä tavalla, nämä allekirjoitukset kootaan. Se on hallitsevasti digi-
muodossa internetin välityksellä. Äsken käytin puheenvuoron siitä, että meillä on yli 75-
vuotiaita ihmisiä iso joukko, 80 prosenttia, joilla ei ole tietokonetta käytettävissä. Joten sil-
loin, kun on asiakysymys, joka koskee ikäihmisiä kansalaisaloitteen kautta, ollaan huomat-
tavasti toivottomammassa tilanteessa kerätä se 50 000 allekirjoitusta kuin jos nostetaan
esiin sellainen teema, joka on esimerkiksi nuorille ihmisille akuutti, olennainen ja merkit-
tävä, koska he elävät digimaailmassa ja he pystyvät heti reagoimaan siihen. Tämä on iso
ongelma, minkä kanssa me olemme tekemisissä, että digitalisoituminen määrittää kansa-
laisaloitteen kohtalon. Meillä on selkeästi olemassa joitain osa-alueita, tässä tapauksessa
esimerkiksi ikäihmisten ongelmat, jotka eivät samalla tavalla saa mahdollisuutta tulla esil-
le — ellei sitten, niin kuin totesin, media anna sille tilaa — kuin toisentyyppiset. Tämä on
rakenteellinen ongelma, siitä ei voi ketään syyttää, se on rakenteellinen tilanne, mutta on
hyvä myöskin tässä asiassa tiedostaa, että kansalaisaloitteelle on tämä kynnys myöskin
olemassa. Se on tärkeä tunnistaa.

Kolmantena seikkana halusin tuoda esille sen — edustaja Autto sen jo omassa puheen-
vuorossaan toikin esille — millä tavalla kansalaisaloite käsitellään tässä eduskunnan täys-
istunnossa. Miten se käsitellään? Lähtökohtaisesti ideana on, se on lainsäädännön kautta
määritelty, että kansalaisaloite pitäisi käsitellä samassa kiireellisyysjärjestyksessä, samal-
la tasolla kuin hallituksen esitykset. Ja nehän tulevat tänne lähetekeskusteluun, ne menevät
valiokuntaan — ja kyllä, valiokunnat ovat ne usein myöskin käsitelleet — ja sitten ne tu-
levat tänne täysistuntoon, mutta vähän tilanteesta riippuen ne elävät tai ovat elämättä.

Sitten on tämä iso kysymys, joka on tässä hallituksen esityksessä ja koskee nyt tätä esil-
lä olevaa asiaa, eli tämä ikärajakysymys. Euroopan unionin sisällä on lähdetty liikentee-
seen siitä, että kansalaisaloitteen voisi allekirjoittaa myöskin niin sanotusti alaikäinen Suo-
messa, sellainen ihminen, jolla ei ole äänioikeutta, eli 16 ikävuodesta alkaen. Tämä on poh-
dittavan arvoinen asia, koska tietysti tämä voisi olla vaihtoehto kasvattaa kansalaisia, nuo-
ria erityisesti, ottamaan kantaa yhteiskunnallisiin asioihin siitä huolimatta, että heillä ei ole
vielä varsinaista äänioikeutta. Tämä on iso kysymys. Me olemme Suomessa omaksuneet
sen kannan — joka on kyllä perusteltu myöskin — että äänioikeusikä, eli 18 vuoden ikä, on
se, jota kautta määrittyy oikeus myöskin allekirjoittaa kansalaisaloite.

Arvoisa puhemies! Täällä palaa punainen valo, 7 minuuttia on ummessa, pitääkö minun
käydä pyytämässä toinen puheenvuoro? Minulla olisi ollut iso asia tässä vielä ottaa esille
eli tämä allekirjoittajien määrä, minkä edustaja Auttokin tässä otti esille.

Toinen varapuhemies Juho Eerola: Kyllä nyt melkein täytyy pyytää toinen puheenvuo-
ro. 

Ja ehdin sen tekemään, painamaan napin vielä?
3



Pöytäkirjan asiakohta PTK 58/2019 vp
Toinen varapuhemies Juho Eerola: Ehditte hyvin, sillä täällä on muun muassa edustaja
Vestman, joka odottaa puheenvuoroaan.

18.27 Heikki Vestman kok: Arvoisa puhemies! Tämän hallituksen esityksen teknisestä
luonteesta huolimatta haluaisin edellisten puhujien tavoin kiinnittää huomiota muutamaan
laajempaan seikkaan, mitä tulee tähän kansalaisaloiteinstituutioon. Olen samaa mieltä
edustaja Auton kanssa siitä, että meillähän on varsin toimiva parlamentarismiin perustuva
edustuksellinen demokratia, ja se turvaa erinomaisella tavalla kansalaisten vaikutusmah-
dollisuudet, mutta tämän rinnalla on tärkeätä, että meillä on tällaisia suoran demokratian
kanavia, ja tämä kansalaisaloiteinstituutio mielestäni on osoittautunut varsin toimivaksi
suoran vaikuttamisen kanavaksi. Minä haluan kiinnittää huomiota näiden kansalaisaloittei-
den käsittelyyn täällä eduskunnassa, mitä noissa edellisissä puheenvuoroissa on sivuttu.

Ensinnäkin täällä on tänä syksynä käsitelty jo useampi kansalaisaloite. Täällä on käsi-
telty kansalaisaloite, joka koskee seksuaalirikoksesta tuomitun oleskeluluvan peruuttamis-
ta ja tuomitun karkottamista, täällä on ollut käsittelyssä Suostumus2018-kansalaisaloite ja
täällä on käsitelty kansalaisaloite, joka koskee kaivoslain uudistamista. Sen lisäksi täällä
on käsitelty muun muassa dieselin käyttövoimaveron poistamista koskeva kansalaisaloite,
joka keräsi muuten lähes historialliset 125 000 allekirjoitusta. Minä olen osallistunut täällä
salissa lähes jokaiseen keskusteluun ja olen tehnyt tämän salin osalta muutamia huomioita.
Ensinnäkin on äärimmäisen tärkeätä, kun kansalaisaloite on täällä meillä lähetekeskuste-
lussa, että asianomaiset ministerit osallistuvat siihen keskusteluun. Tässä noteerasin kai-
voslain uudistamista koskevan kansalaisaloitteen osalta, kuinka paljon hedelmällisempää
se keskustelu tämän kansalaisaloitteen johdosta oli, kun täällä oli ministeri vastaamassa, ja
tähän on varmasti syytä jatkossakin kiinnittää huomiota.

Toiseksi, mielestäni tapa osoittaa kunnioitusta kansalaisaloitetta kohtaan on se, että nii-
den käsittelyyn osallistuisi mahdollisimman moni kansanedustaja. T ässä on myös meidän
edustajien toimintaan syytä minun mielestäni kiinnittää huomiota.

Edustaja Kiljunen nosti tuossa esille myös sen, miten sitten tämä kansalaisaloite nousee
mediassa esille, ja sillä on varmasti, tai voi olla, vaikutusta siihen, miten tämä kansalaisa-
loite sitten konkretisoituu mahdollisesti lainsäädännöksi tulevaisuudessa, mutta tähänhän
me voimme täällä eduskunnassa vaikuttaa. Tämän salin lisäksi haluan kiinnittää huomiota
siihen, että valiokunnillahan on myöskin vaikutusmahdollisuuksia siihen, miten tätä kan-
salaisaloitteita käsitellään, ja nämä julkiset kuulemiset ovat olleet erinomaisia. Tämän va-
liokuntatyön kautta sitten kansalaisaloitteelle on myöskin mahdollisuus antaa tukea, ja tä-
män asian myöskin haluaisin nostaa esille.

18.30 Sebastian Tynkkynen ps: Arvoisa herra puhemies! On todella ikävää kuulla ko-
koomuksen suunnalta, että kansalaisaloiteinstituutiota halutaan sillä tavoin heikentää, että
tätä allekirjoitusmäärää lähdettäisiin nostamaan. Kansalaisaloiteinstituutio nimenomaan
on tarkoitettu sitä varten, että kansalaisilla olisi mahdollisuus tuoda eduskunnan käsitte-
lyyn mahdollisimman helposti asioita, koska edustuksellisen demokratian kautta se valitet-
tavasti on pikkasen useamman kulman takana. Tällä hetkellä suomalaiset kokevat jo, että
he eivät valitettavasti saa ääntään kuuluviin tarpeeksi. Meillä äänestysprosentti ei ole tar-
peeksi korkealla tasolla ja tämmöinen kansalaisaktivismi ja uudet tavat vaikuttaa ottavat
valtaa, ja siihen sopii äärimmäisen hyvin, että meillä on tämä kansalaisaloiteinstituutio.
Vuodesta 2012, kun tämä kansalaisaloite otettiin käyttöön, meillä ei ole käsitelty kuin vas-
4



Pöytäkirjan asiakohta PTK 58/2019 vp
ta 28 kansalaisaloitetta — vuodesta 2012 lähtien — joten se ei kyllä ole minkäänlainen
määrä, jos katsotaan, kuinka monta vuotta tässä on mennyt välissä. Osa johtaa lainsäädän-
töön, niin kuin me olemme nähneet, osa itsessään luikahtaa seuraaviin hallitusohjelmiin,
niin kuin me olemme nähneet, ja ennen kaikkea nekin, jotka eivät suoraan päädy lainsää-
däntöön, johtavat ihan valtavaan yhteiskunnalliseen keskusteluun erilaisista tärkeistä
asioista, kuten tässä on mainittu: ollaan puhuttu esimerkiksi juurikin karkotuksista tai ben-
saverotuksista ja muista vastaavista tai sitten esimerkiksi Veikkauksesta nyt — tämä kes-
kustelu on noussut myöskin kansalaisaloitteen kautta. Eli nämä ovat myöskin äärimmäi-
sen tärkeitä kanavia kansalaisille mahdollistaa yhteiseen isoon keskusteluun semmoisia
teemoja, jotka eivät muuten sinne nousisi, ja sen takia olisi todella valitettavaa, jos me nyt
lähtisimme siihen suuntaan, että alkaisimme ottaa pois sitä valtaa kansalaisilta, jota heille
on annettu, säätämällä jonkin uuden rajan, että nostetaan sitä 50 000:stä 100 000:een. Voin
kertoa, että sen jälkeen ainakin — jos puhutaan eläkeläisiin liittyvistä asioista — on aika
vaikea kerätä 100 000 paperista lomaketta, ellei netissä lähdetä allekirjoittamaan, eli tämä
on myöskin yhdenvertaisuuskysymys. 

Vielä yhden näkökulman haluaisin tuoda tähän keskusteluun, ja se on se, että kansalai-
saloite on myöskin väylä just semmoisille ryhmille tuoda asioita tänne käsittelyyn, jotka ei-
vät täällä ole edustettuina edustuksellisesti, niin kuin esimerkiksi nuorille. Me emme ole
täällä edustettuina samassa suhteessa kuin me olemme yhteiskunnassa. Myöskin sosioeko-
nomisesti vähän pienempituloisista taustoista tulevat henkilöt eivät ole edustettuina, ja
tämä on sen takia ihan älyttömän tärkeä juttu. [Kimmo Kiljunen: Eläkeläiset eivät ole edus-
tettuina!]

Toinen varapuhemies Juho Eerola: Arvoisat edustajat, en avaa tässä nyt laajempaa de-
battia, mutta myönnän vastauspuheenvuoron edustaja Autolle, kun hänen puheeseensa
suoraan viitattiin. 

18.33 Heikki Autto kok (vastauspuheenvuoro): Arvoisa puhemies! Olemme tosiaan
edustaja Tynkkysen kanssa täysin samaa mieltä kansalaisaloitteen merkityksestä ja siitä,
miten se palvelee suomalaista edustuksellista parlamentaarista demokratiaa. Oma huoleni,
ja miksi ääneen pohdiskelin asiaa, liittyy siihen, että kun näitä kansalaisaloitteita, uskoisin
näin, kiihtyvään tahtiin tulevaisuudessa eduskuntaan tulee, päästäisiin tilanteeseen, jossa
sitten myös koetaan, että ne konkreettisesti etenevät lainsäädäntöön asti, kun eduskunnan
enemmistö voi esitetyt ajatukset hyväksyä, niin että siinä mielessä tavallaan emme ole
Tynkkysen kanssa eri mieltä tästä asiasta, [Sebastian Tynkkynen: Kyllä me ollaan eri miel-
tä!] mutta mielestäni pitää uskaltaa käydä keskustelua. Ja myös haluan sitä korostaa, että
oman pohdintani olen esittänyt yksittäisenä kansanedustajana, en niinkään puolueen edus-
tajana tässä. Uskon, että tämä kysymys on mitä suurimmassa määrin perustuslakikysy-
mys, ja varmasti jokaisen on hyvä [Puhemies koputtaa] tähän paneutuakin nimenomaan
sen oman kansanedustajuuden kautta [Puhemies koputtaa] ennemmin kuin puoluepoliitti-
sena kysymyksenä. 

Toinen varapuhemies Juho Eerola: Emme myöskään nosta debattiin käytettävää aikara-
jaa. Se on minuutti. 
5



Pöytäkirjan asiakohta PTK 58/2019 vp
18.34 Tiina Elo vihr: Arvoisa puhemies! Käytän myös tässä tilaisuuden käyttää puheen-
vuoro kansalaisaloitteista yleisemminkin. 

Olemme tosiaan, niin kuin täällä salissa on jo todettu, tällä kaudella päässeet käsittele-
mään useaa tärkeää kansalaisaloitetta ja asiaa, ja pidän tosi arvokkaana sitä, että näin on, ja
pidän näitä kansalaisaloitteita tärkeänä osana demokratiaa ja kansalaisten vaikutusmahdol-
lisuuksia. Näillä kansalaisaloitteilla on tosiaan tärkeä rooli asioiden nostamisessa julki-
seen keskusteluun ja tänne eduskunnan agendalle. Ja edelleen, kuten täällä on todettu, niin
vaikka ne kansalaisaloitteet eivät sellaisenaan menisi läpi ja tulisi osaksi lainsäädäntöä tai
johtaisi lainsäädännön muutokseen, niin ne parhaimmillaan kyllä sparraavat ja vievät lain-
säädäntövalmistelua siihen suuntaan, mihin aloite on halunnut maailmaa muuttaa, ja sitä
kautta vaikutus voi olla merkittävä. Täällä meillä salissa käsittelyssä olleista kansalaisa-
loitteista näkee, että niiden eteen on nähty todella paljon vaivaa. Ne nimet, ne 50 000 ni-
meäkään, eivät kuitenkaan tule helposti, vaan se edellyttää työtä, ja silloin ne kansalaisa-
loitteet myös ansaitsevat täällä salissa ja tässä talossa arvoisensa käsittelyn.

Sisällöllisesti mielenkiintoinen kysymys on se, että tämä EU-asetus mahdollistaa aloit-
teen ikärajan laskun 16 vuoteen. Tässä vaiheessahan siihen asiaan ei oteta kantaa, mutta
ikärajakysymyksiä on tarkoitus käsitellä myöhemmin parlamentaarisessa työryhmässä,
joka selvittää puoluelain, vaalirahoituslain ja vaalilain kehittämistarpeita, ja tämä työ al-
kaa vielä tämän vuoden aikana.

Ilmastolakot ja ilmastomielenosoitukset ovat osoittaneet, että nuorilla on halua ja osaa-
mista vaikuttaa, ja on todella tärkeää, että tarjoamme myös nuorille siihen mahdollisuuk-
sia. 

Ja vielä sen totean, että tätä kansalaisaloitelakiahan muutettiin tosiaan niin, että kesä-
kuun alussa voimaan tulleella muutoksella pyrittiin ehkäisemään aloitteiden raukeamista
eduskunnan vaihtuessa pidentämällä vuoteen sitä määräaikaa, jossa vastuuhenkilöiden on
toimitettava kannatusilmoitukset. Tätä pidin myös tärkeänä muutoksena, että meidän pitää
pikemminkin — olen sitä mieltä — pyrkiä tätä instituutiota kehittämään siihen suuntaan,
että se on mielekäs vaikuttamisen tapa kansalaisille, ja tuoda asioita julkiseen keskuste-
luun.

18.36 Ari Koponen ps: Arvoisa herra puhemies! Täällä puhuttiin median toimista näitten
kansalaisaloitteitten kanssa, ja täytyy sanoa, että heillä on iso vaikutus siinä, mutta jos kat-
soo vaikka tätä omaa kansalaisaloitetta, niin media teki kyllä kaikkensa, ettei se saisi näitä
50 000:ta nimeä, mutta niin vain kuudessa viikossa 50 000 nimeä täyttyi. Siinä varmaan
isona tekijänä on sosiaalinen media, mikä auttaa kyllä näitten nimien keräämisessä. Mutta
niin kuin edellinenkin edustaja sanoi, niin ei tämä 50 000 nimen kasaan saaminen ole mi-
kään helppo ja itsestäänselvä asia. Kyllä se aihe pitää olla mielipiteitä herättävä.

Sitten tuosta ikärajan laskusta, niin itse kyllä laskisin sitä ihan sen takia, että myös nuo-
riso kiinnostuisi päivänpolitiikasta ja heillä olisi mahdollisuus vaikuttaa siihen. Eli laski-
sin kyllä tätä ikärajaa.

18.38 Jani Mäkelä ps: Arvoisa puhemies! Kansalaisaloite on tärkeä instituutio, ja siitä
sopii keskustella monipuolisesti tällaisen teknisenkin lakiesityksen yhteydessä. Tuo alle-
kirjoittajien määrän muuttaminen on tietysti monitahoinen asia. Itse en siihen lähtisi sen ta-
kia, että nyt tuollainen määrä sinne on määritetty ja se toimii tällä hetkellä ja se asettaa tie-
tyn rajan sille, millaisia aloitteita tänne eduskuntaan päätyy. Tästähän on aiemmin keskus-
6



Pöytäkirjan asiakohta PTK 58/2019 vp
teltu esimerkiksi suhteessa Malmin lentokentän säilyttämiseen ja sitten jonkun pienem-
män kaupungin vastaavan asian esille tuomiseen: pienemmässä kaupungissa ei kenties ole
50 000:ta asukasta, joita se asia koskisi, eikä sitä kautta tulisi sellaista määrää allekirjoituk-
sia siihen aloitteeseen, että se eduskunnan käsittelyyn päätyy, verrattuna sitten Malmiin,
jolloin tämmöinen väestömassa on helposti löydettävissä. Tämä on tietysti ongelmallista,
mutta itselläni ei siihen ole suoranaista ratkaisua esittää.

Sellaisen huolen toisin esille, että kun puhutaan kansalaisaloitteista, niin niiden ei pitäisi
olla kansalaisjärjestöaloitteita. Loppujen lopuksi kuinka moni kansalaisaloite, joka on pää-
tynyt eduskuntaan käsittelyyn, on aidosti lähtenyt liikkeelle yksittäisten kansalaisten huo-
lesta ilman minkäännäköisen järjestön — pahimmassa tapauksessa veronmaksajien rahaa
nauttivan järjestön — masinointia? Eli kansalaisjärjestöt yrittävät ajaa lainsäädäntöön
asioita, joita eivät ole saaneet hallitusohjelmaan, kansalaisaloitteen kautta julkisuutta hy-
väksi käyttäen, ja toisaalta puolueet ja poliitikot yrittävät tuoda asioita niin sanotusti tiskin
alta ohi hallitusohjelman. Tätäkin ilmiötä on ollut havaittavissa useina hallituskausina, ja
eräskin kansalaisaloite tavallaan tällaisenaan saatiin lävitse eduskunnassa. Tämmöiseen
toimintaan kansalaisaloite tuskin on tarkoitettu vaan enemmänkin kansalaisten keinoksi
tuoda esille huolia, joita heillä on, eikä meidän poliitikkojen keinoksi tuoda asioita esille,
koska me voimme tehdä lakialoitteita.

Eräs syy siihen kysyntään, miksi kansalaisaloitteita tarvitaan, on se, että on yleisessä tie-
dossa, että yksittäisten kansanedustajien tai jopa pienempien kansanedustajajoukkojen la-
kialoitteita ei eduskunnassa käytännössä käsitellä vaan ne haudataan valiokuntiin. Edes yli
100 allekirjoittajan lakialoitteet, kansanedustajan lakialoitteet, eivät ole tulleet lainsäädän-
nöksi, vaikka niiden periaatteessa pitäisi tulla, jos eduskunnan enemmistö on niiden taka-
na. Onko tässä eräs syy, joka saa aikaan lisää kysyntää kansalaisaloitteelle, että koetaan,
että kansanedustajaan yhteyttä ottamalla ja sitä kautta lakialoitteen eteenpäinviemisellä ei
pystytä vaikuttamaan asioihin?

18.40 Minna Reijonen ps: Arvoisa herra puhemies! Kansalaisaloitteella on erittäin tär-
keä rooli kansan vaikuttamisessa. Ne ovat tosiaan tärkeitä muotoja vaikuttaa. Kansalaisa-
loitteet ovat mahdollisia myös kunnissa. Niin kuin monet kuntapäättäjät tietävät, sielläkin
niitä silloin tällöin aina liikkuu, mutta turhan harvoin niitä on. Kansalaisten vaikuttami-
seen pitäisi oikeastaan kiinnittää enemmän huomiota, siihen, mitenkä se tapahtuisi. Kan-
salaiset pitäisi ottaa mukaan jo siinä alkuvaiheessa, kun niitä asioita käsitellään — elikkä
aika varhaisessa vaiheessa pitäisi kansalaiset ottaa mukaan. Mikä sitten olisi semmoinen
konsti? Eräs konsti voisi olla kyllä se, että järjestettäisiin kyselytunteja kunnissa ja kaupun-
geissa, ja miksei tulevaisuudessa vaikka eduskunnassakin jotakin semmoista voitaisi miet-
tiä. Kyllä se kansalaisten rooli on tärkeä. Heitä tarvitaan eräänä vaikuttamisen yksikkönä
mukaan kovastikin.

18.41 Kimmo Kiljunen sd: Arvoisa puhemies! Muutamia huomioita tästä keskustelusta
ja sitten tämä, minkä minä halusin varsinaisesti vielä puhua. 

Tässä oli esillä keskustelu siitä, voisiko ikäraja olla 16 tai 18 vuotta — 18 vuotta olisi siis
se äänioikeuden antava ikä. Kyllä voisi pohtia sitä 16 vuoden ikää tässä kansalaisaloitteen
puolella erityisesti ottaen huomioon, että se olisi siis nuorten kasvatusta tähän demokraat-
tiseen päätöksentekojärjestelmään, ja kun me tiedämme, että nuoret ihmiset yleensä ovat
hyvin voimakkaasti, englanniksi sanotaan, issue-oriented eli ovat hyvin keskittyneet tiet-
7



Pöytäkirjan asiakohta PTK 58/2019 vp
tyyn yksittäiseen asiaan, niin tämä olisi ilman muuta helppo tapa heidän kokea se osalli-
suutensa yhteiskunnalliseen päätöksentekoon ja siinä olla aidosti mukana. 

Edustaja Mäkelä nosti esille kysymyksen siitä, ovatko jotkut kansalaisjärjestöt käyttä-
neet ”väärin” tätä kansalaisaloiteinstituutiota. Minä en ymmärtänyt ollenkaan teidän argu-
mentaatiotanne. Kansalaisjärjestöt käsitykseni mukaan ovat kansalaisten järjestöjä, ja sii-
nä mielessä ihmiset, jotka tekevät kansalaisaloitteita kansalaisina, ovat usein aktiivisia
joissakin kansalaisjärjestöissä. Sen minä ymmärrän hyvin, jos te olitte sitä mieltä, että puo-
lueiden ei kannata käyttää kansalaisaloiteinstituutiota hyväksensä, ajaa puoluepoliittisia
asioita. Siinä mennään vähän hakoteille, koska puolueilla on nämä edustuksellisen demo-
kratian foorumit käytettävissään. En minä lähtisi syyllistämään kansalaisaloitteiden teki-
jöitä siitä, että erilaisilla ihmisillä saattaa olla erityyppisiä järjestötaustoja. Niitä varmasti
löytyy jokaiselta, joka on aktiivinen kansalainen. 

Sitten kysymys siitä, että monet kansalaisaloitteet ovat todella johtaneet lainsäädäntöön
ja keskusteluun. Nyt hallitusohjelmassakin on esimerkiksi yksi asia, joka on selkeästi kan-
salaisaloitteiden kautta tullut esiin, eli tämä vanhusasiavaltuutettu. Se on ollut pidempään
esillä, siitä on tehty aloitteita kansalaisten toimesta. Vihdoin meillä on hallitus, joka on ot-
tanut sen hallitusohjelmaan, ja se tullaan toteuttamaan. Ehdottomasti juuri näin on, että
näillä kansalaisaloiteinstituutioilla on tässä suhteessa merkitystä. 

Edustaja Tynkkynen nosti esille kysymyksen, kritisoi edustaja Auton kantaa tästä
50 000 allekirjoituksesta. Olen edustaja Tynkkysen kanssa samaa mieltä. Kokeilkaapa ke-
rätä 50 000 allekirjoitusta, erityisesti kun joudutte sen käsin keräämään. Se on muuten val-
tava määrä kansalaisia. Se on muuten valtava urakka. Ei nyt nosteta kynnystä 100 000:een,
mikä tekee sen mielettömäksi ja jolloin tulee entistä selkeämmäksi median vaikutusvallan
korostaminen, koska silloin median kautta pystytään käytännössä sanelemaan se, tuleeko
kansalaisaloite läpimeneväksi vai ei. 50 000 on ehdottomasti se maksimiraja. 

Itse asiassa minä pohtisin sitä toisinpäin. Olisiko se kansalaisaloitteen allekirjoittaja-
määrä jopa laskettavissa? Ei välttämättä niin — älkää hätääntykö — ei välttämättä niin,
että se kansalaisaloite, joka saisi esimerkiksi 10 000 allekirjoitusta, tulisi lakialoitteena tän-
ne eduskuntaan, mutta niin, että jos on saanut 10 000 allekirjoitusta kansalaisaloitteeseen
— ja on muuten iso urakka se 10 000:kin, jos se tehdään käsityönä, niin kuin monesti jou-
dutaan tekemään tietyissä tilanteissa — se johtaisi samantyyppiseen käsittelyyn kuin täällä
eduskunnassa kirjallinen kysymys, jonka kansanedustaja tekee hallitukselle. Eli jos 10 000
ihmistä on ilmaissut kantansa, niin silloin tavallaan valtioneuvoston asianosainen ministe-
ri olisi velvollinen vastaamaan tähän yhtä lailla kirjallisesti, jolloin se synnyttäisi tätä de-
battia. Se olisi kansalaisaloitteen pehmennetty muoto, kun 10 000:kin on jo iso, iso määrä
ja valtaosa kansalaisaloitteista, siis valtaenemmistö, ei koskaan saavuta sitä 10 000:ta. Eli
jos saa 10 000 allekirjoitusta, se on jo luonteeltaan vakava kansalaisaloite, ja silloin mei-
dän päätöksentekojärjestelmämme voisi hengittää siihen suuntaan, että siihen kansalaisa-
loitteeseen vastattaisiin esimerkiksi kirjallisesti, jolloin dialogi päätöksentekojärjestelmän
ja kansalaisten välillä tässä eläisi. 

Tämäntyyppisiä ajatuksia tässä voisi kehittää pikemminkin kuin lähteä siihen, että nos-
tettaisiin sitä kynnystä vielä hurjempiin korkeuksiin, jolloin tosiasiassa se tarkoittaa vain
median vaikutusvallan lisäämistä tässä kansalaisaloiteinstituutiossa. 

18.46 Satu Hassi vihr: Arvoisa puhemies! Kuten tässä on useampi kollega jo todennut,
kansalaisaloite on vakiinnuttanut asemansa tärkeänä kansalaisten poliittisen osallistumi-
8



Pöytäkirjan asiakohta PTK 58/2019 vp
sen ja vaikuttamisen muotona. Mielestäni yksi tärkeimpiä puolia tässä kansalaisaloitteessa
on se, että se havainnollistaa kansalaisille sitä, mitä väliä on poliittisella päätöksenteolla ja
poliittisilla valinnoilla. 

Tämä hallituksen esitys, jota nyt käsitellään, kuitenkin sisältää lähinnä tosi teknisiä
muutoksia, jotka eivät nyt kansalaisten näkökulmasta merkittävästi muuta tätä nykyistä
järjestelmää. 

Mutta haluaisin vain muistuttaa kaikille niille, jotka eivät tunne tämän asian historiaa,
että tämähän on saanut alkunsa siitä, että oikeusministeri Tuija Braxin oikeusministerikau-
della eli vuosien 2007 ja 2011 välisellä eduskunta- ja hallituskaudella, vihreän oikeusmi-
nisterin Tuija Braxin johdolla valmisteltiin se perustuslain pykälä, johon tämä koko kansa-
laisaloitejärjestelmä nykyään perustuu ja jonka pohjalta seuraava hallitus sitten silloisen
oikeusministeri Anna-Maja Henrikssonin johdolla valmisteli kansalaisaloitelain. 

Olen tosi iloinen siitä, että tämä järjestelmä on olemassa ja toimii, ja kuten tässä nyt jo
todettiin, niin osa kansalaisten aloitteista on johtanut varsinaiseen lainsäädäntöön, osa
muuhun reagointiin poliittisten päättäjien taholta. Kansalaisaloite on siinä mielessä aika
samassa asemassa kansanedustajien aloitteiden kanssa, että osasta tulee lainsäädäntöä,
osasta ei. Siihenhän demokratiassa tietysti ei voida mennä, että asia olisi sillä jo päätetty,
että kansalaisaloite läpäisee tämän 50 000 allekirjoittajan rajan, vaan jokainen kansalaisa-
loite ansaitsee huolellisen käsittelyn eduskunnassa. Mielestäni on myös tärkeää, että sil-
loinkin, kun eduskunnan enemmistö on sitä mieltä, että kansalaisaloitetta ei hyväksytä tai
että se ei johda toimenpiteisiin, asia käsitellään täysistunnossa ja jokainen kansanedustaja
joutuu sitten nappia painamalla myöskin henkilökohtaisesti niin sanotusti näyttämään kar-
vansa, että kannattaako vai ei. 

18.48 Jani Mäkelä ps: Arvoisa puhemies! Vielä tähän kannatusikärajan muuttamiseen.
Sen suhteen olisin kyllä kohtuullisen varovainen siinä mielessä, että kyllä äänioikeuden
mukana tulee tavallaan myöskin vastuu sen äänestämisen vaikutuksista, koska nämä ovat
kuitenkin lainsäädäntötoimia. On helppo — tällaisena klassisena esimerkkinä — olla sitä
mieltä, että haluaa lisää rangaistuksia, kun ei tarvitse miettiä, mistä otetaan rahat lisäänty-
neisiin vanginhoitomenoihin. Eli vastuu tulee vallan mukana. 

Edustaja Kiljuselle kommenttina: tuo 10 000 allekirjoittaneen eräänlainen kansalaisky-
symys kuulostaa erittäin hyvältä ajatukselta, ja sellaista voisin kannattaa ajatuksena, jos se
joskus eduskuntaan tuotaisiin.

Tästä järjestökysymyksestä: Nythän on niin, että näitä suurimpia kansalaisjärjestöjä jo
nyt kuullaan eduskunnassa, valiokunnissa, erilaisten lakiesitysten ja hallituksen esitysten
yhteydessä. Ne saavat jo nyt äänensä kuuluviin eduskunnassa, tapaavat kansanedustajia ja
käyvät eduskuntaryhmien vieraina. Niillä on rahoitus joskus verovaroista, valtion rahoista,
ja sitä kautta aivan eri resurssit kerätä allekirjoituksia ja saada julkisuutta näille kansalai-
saloitteille kuin yksityisillä kansalaisilla. Ne eivät ole samalla viivalla tässä kysymykses-
sä. Sen vuoksi toin esille tämän kansalaisjärjestöaloitteen epätoivottavuuden ongelmatii-
kan.

18.50 Sebastian Tynkkynen ps: Kiitos puheenjohtaja! Suomessa käydään paljon sitä
keskustelua, varsinkin just ennen vaaleja, että pitäisikö pikkasen nuorempien kuin 18-vuo-
tiaitten päästä päättämään vaaleissa, koska heitä koskevat niin monet asiat, mistä pääte-
tään. Ja sitten aina jotkut perustelevat sitä sillä tavalla, että no, ei ehkä nyt näissä yleisissä
9



Pöytäkirjan asiakohta PTK 58/2019 vp
vaaleissa, koska täällä nyt päätetään edustuksellisesti, ketkä menevät läpi, ja puhutaan niin
valtavan monimutkaisista asioista, mistä tullaan päättämään. 

Ja sitten taas tämän kansalaisaloitejärjestelmän kohdalla on kyse nimenomaan hyvin yk-
sittäisistä asioista, mitä käsitellään. Ja voisi sanoa näin, minä luulen, että tässä olisi ehkä ai-
nakin tavallaan se, että päästäisiin eteenpäin siinä, miten nuoret pystyvät hyvin konkreet-
tisella tavalla osallistumaan vaikuttamiseen nimenomaan lainsäädännön osalta. Minä sa-
noisin, että tässä voisi olla kompromissiratkaisu se, että laskettaisiin 16 vuoteen sitä ikära-
jaa kansalaisaloitteisiin osallistumisen osalta. Nuorilla on todella paljon aiheita, mitä he
haluaisivat tuoda päätöksentekoon, ja me edustajat olemme lähtökohtaisesti yleensä vähän
vanhempia kaikki — minäkään en enää mikään 16-vuotias teini ole, niin en ehkä samalla
tavalla enää jotenkin ymmärrä kuitenkaan, että mitä siellä maailmassa liikkuu. Ja minä us-
kon, että nämä nuoret voisivat olla myöskin hyvin aktiivisia sen suhteen, että he voisivat
olla niitä, jotka erilaisten festarien yhteydessä ovat keräämässä sitten niitä allekirjoituksia
heille tärkeisiin asioihin. 

Ja tuo, mitä just tässä esimerkiksi kansanedustajat — perussuomalaisten Ari Koponen ja
Kiljunen ja muut — ovat puhuneet, niin kyllä me voisimme oikeasti yhdessä harkita sitä,
että jos tässä kohtaa laskettaisiin ikäraja 16 ikävuoteen. Samalla se toimisi myöskin sem-
moisena tietynlaisena ehkä testinä, että miten se aktivoi sitten nuoria. Ja minä uskon vah-
vasti siihen, että se tulee todella voimallisesti aktivoimaan nuoria, myöskin Lukiolaisten
Liiton osalta, myöskin Nuvan osalta, monien muitten osalta. Nämäkin instituutiot saatta-
vat nousta paljon isompaan merkitykseen, koska sieltä lähdetään synnyttämään tämmöisiä
asioita, joita sitten suoraan ajetaan lainsäädäntöön. — Kiitos, arvoisa puhemies. 

18.52 Heikki Autto kok: Arvoisa puhemies! Tästähän virisi oikein hyvä ja rakentava kes-
kustelu, ja mielestäni edustaja Kiljunen teki mielenkiintoisen avauksen siitä, että tätä koko
kansalaisaloiteinstituutiota voisi tarkastella siitäkin näkökulmasta, olisiko useampia kan-
salaisten ikään kuin aloitteella tekemiä valtiopäivätoimiin rinnastettavia toimia, kuten täl-
lainen kansalaiskysymys, ehkä kansalaiskeskustelualoite ja sitten tämä varsinainen lain
muuttamiseen tai kokonaan uuden lain säätämiseen tähtäävä kansalaisaloite. Tällaisen kes-
kustelun käyminen on varmaan tarpeellista, jos esimerkiksi halutaan edetä edustaja Kilju-
sen esittämään suuntaan, että näitä tarvittavia allekirjoitusmääriä lähdettäisiin pienentä-
mään. Se, mistä itse kannan erityistä huolta, on se, että kun avaamme ja olemme avanneet
erinomaisen väylän kansalaisille vaikuttaa, niin on tärkeää, että se koettaisiin mielekkääk-
si ja juuri siihen tarkoitukseen toimivaksi väyläksi, niin että se johtaisi konkreettisiin vai-
kutuksiin. Ja kun tosiaan suhteuttaa vielä asiaa lain muuttamisen osalta vaikkapa kansan-
edustajien tekemiin aloitteisiin, niin esimerkiksi 100 kansanedustajankaan allekirjoittama
aloite ei välttämättä sitten valiokunnassa etene edes mietintöön asti, ja noin teoriassa voi
ajatella, että siellä on kuitenkin takana 1,5 miljoonan äänestäjän antama mandaatti, kun
puolet eduskunnasta on jonkin aloitteen allekirjoittanut. Elikkä tässä mielessä pitää käydä
aivan uusi keskustelu, jos tosiaan lähdetään alentamaan näitä tarvittavia allekirjoitusten
määriä.

18.54 Kimmo Kiljunen sd: Arvoisa puhemies! Arvostan edustaja Tynkkysen ja Auton
esille tuomia näkökohtia koskien tätä ideaa siitä, että kun nyt 50 000 allekirjoituksella kan-
salaisaloite tulee lakialoitteen tapaisesti käsiteltäväksi tänne eduskunnan täysistuntoon ja
eduskuntaan, niin jos — tämä oli se uutuusajatus siinä — olisi 10 000 allekirjoitusta, se
10



Pöytäkirjan asiakohta PTK 58/2019 vp
johtaisi toisentyyppiseen menettelytapaan eli esimerkiksi ministerin kirjalliseen vastauk-
seen kansalaisaloitteen tekijöille, joka olisi tietysti julkinen myöskin saman tien. Sen si-
jaan, että me jäisimme nyt odottamaan kansalaisaloitetta tästä ehdotuksesta, niin täytyykö
meidän tehdä tässä yhteinen lakialoite ja käynnistää sitä kautta tämä keskustelu eduskun-
nan kautta, että me haluamme tukea tässä suhteessa tätä suoran demokratian muotoa. Jäte-
tään se harkittavaksi, en sano, että jätän sen kollegoille.

Edustaja Hassi tässä toi esille historiasta oikeusministeri Braxin. Hän korosti, että vih-
reän oikeusministerin Braxin aloitteesta tämä kansalaisaloiteinstituutio on tullut Suomeen.
Nyt kun me menemme historiaan, niin katsotaan historiaa vielä taaemmaksi, koska tiedän
myöskin sen, mistä tuleva ministeri Brax sai tämän idean tälle kansalaisaloitteelle. Hän oli
hyvin vahvasti mukana myöskin Euroopan unionin perustuslakiprosessia viemässä eteen-
päin ja konventin taustatöissä mukana. Konventissa 2003—2004 sitten sopimusteksteissä
oli kehitetty tämä Euroopan laajuinen kansalaisaloite, jossa miljoona allekirjoitusta edel-
lytettiin unionitasolla, ja se on siis edelleenkin unionin lainsäädäntöä tältä puolelta. Tässä
suhteessa tiedän, kun tätä keskustelua tulevan ministerin Braxin kanssa käytiin: tämähän
on heureka, tämä kansalaisaloiteinstituutio täytyy saada myöskin tänne Suomeen. On hie-
noa, että ministerinä ollessaan hän käynnisti tämän prosessin Suomeen ja meillä on nyt ole-
massa tämä suoran demokratian muoto eli kansalaisaloiteinstituutio.

Haluaisin vielä, arvoisa puhemies, palauttaa keskustelun siihen, minkä edustaja Vest-
man täällä nosti esille, eli millä tavalla eduskunta suhtautuu näihin kansalaisaloitteisiin,
kuinka me sen käsittelemme, minkä kuvan me jätämme kansalaisille, jotka ovat tämän
aloitteen tehneet. Minä arvostan sitä, että tässä salissa on tänään selkeästi yksioikoinen nä-
kemys siitä, että meidän täytyy suhtautua vakavasti ja kunnioittaen siihen, että tällainen
aloite on tehty. Jotkut ovat vakavasti siihen paneutuneet ja onnistuneet saamaan kymme-
niätuhansia allekirjoituksia, niin kuin totesin, usein valtavan työprosessin jälkeen. Niin
kuin sanottu, itse olin käynnistävänä voimana tässä eläkkeitä koskevassa kansalaisaloit-
teessa ja tiedän, mikä työ on kerätä se 50 000 allekirjoitusta. Tässä suhteessa olisi arvokas-
ta, että kun se asia tulee tänne eduskuntaan, me kansanedustajat olisimme paikalla, kun jo-
kaista kansalaisaloitetta täällä käsitellään. Se osoittaa meidän arvonantomme tälle instituu-
tiolle, myöskin kansalaisille. Ja hieno idea edustaja Vestmanilla: ministeri paikalle. Minis-
teri paikalle, se pistää meidätkin ottamaan kantaa suhteessa valtioneuvostoon, ja ministeri
osoittaa arvovallan myöskin, että tähän asiaan suhtaudutaan täydellä vakavuudella edus-
kunnan puolelta. Nämä ovat niitä pieniä eleitä, mutta ne osoittavat sen, [Puhemies koput-
taa] että instituutio on tärkeä ja vakava, ja meidän täytyy sillä tavalla siihen suhtautua.

18.57 Ari Koponen ps: Arvoisa herra puhemies! Kuten edustaja Tynkkynen toi hienosti
esiin, näiden kansalaisaloitteiden määrä on ollut varsin mitätön vuosien aikana, ja onko sii-
tä nytten, vaikka niitä on nyt tullut tänne enemmän tässä viimeisten kuukausien aikana, ol-
lut haittaa täällä? Omasta mielestäni ei, vaan kaikki ovat herättäneet oikein hyvää keskus-
telua täällä, ja just se keskustelu, näitten asioitten keskusteluun saaminen, on se melkein
tärkein asia, mitä näillä kansalaisaloitteilla voi tehdä. Eli ei muuta kuin lisää vaan.

18.58 Kimmo Kiljunen sd: Arvoisa puhemies! En meinaa halua jatkaa tätä keskustelua
muuten, mutta kun tätä on nyt käyty perusteellisesti: Tämä puheenvuoro oli juuri nimen-
omaan tärkeä, eli näillä kansalaisaloitteilla ollaan ihan vakavasti liikkeellä, kun keskustel-
laan tämän täysistunnon keskustelujen luonteesta. Useimmiten poikkeuksellisen mielen-
11



Pöytäkirjan asiakohta PTK 58/2019 vp
kiintoisia keskusteluja syntyy näistä kansalaisaloitteista. Ei ainoastaan kansalaisyhteiskun-
ta ole puhunut niistä asioista, myöskin lehdistö on niistä asioista puhunut, ne ovat aikaan
liittyviä aiheita, ja ne koskettavat useimmiten ihmisiä. Sen takia se aloite on tehty, ja sen ta-
kia me saamme täällä eduskunnassakin tavallaan suoran yhteyden kansalaisiin vaalien vä-
lillä, koska tämä on suoran demokratian muoto, tämä kansalaisaloiteinstituutio. Sen takia
meidän täytyy antaa sille oikea arvonsa ja pikemminkin tukea sitä, että se instituutio vah-
vistuu kuin sitä, että se heikkenisi.

18.59 Heikki Autto kok: Arvoisa puhemies! Olen täysin samaa mieltä siitä, että kansalai-
saloitteilla on saatu erittäin hyviä keskusteluja aikaan täällä eduskunnan suuressa salissa —
kun edustaja Kiljunen osoitti arvostusta edustaja Vestmanin tekemille parannusehdotuksil-
le tämän käytännön käsittelyn osalta, että esimerkiksi hallinnonalan asianomainen minis-
teri on aina läsnä, kun eduskunta käy lähetekeskustelua kansalaisaloitteesta, niin samalla
tavalla minusta se on erittäin tärkeää ja kannatettavaa. 

Mutta oman alkuperäisen pointtini haluan vielä tuoda tähän: Kun nyt tässä ikään kuin
korostamme, että näillä kansalaisaloitteilla ajetaan tällaisen eduskunnan keskustelualoit-
teen asemaa, niin eihän sen näin pidä olla, vaan kansalaisaloite on säädetty perustuslain
mukaiseksi menettelyksi kansalaisille tehdä suoran demokratian mukainen aloite lainsää-
dännön muuttamiseksi. Ja tämä on minusta se edustaja Kiljusen hyvä ajattelu, että pitäisi-
kö olla kansalaisilla käytettävissään useampia erilaisia työkaluja, jotta voidaan ajatella,
että tämä suora demokratia sitten tämän edustuksellisen demokratian rinnalle voisi vahvis-
tua. Tätä hain sillä, kun alun perin halusin nostaa keskustelua siitä, olisiko syytä tarkastella
jopa tämän allekirjoitusmäärän nostoa silloin, kun puhutaan todella lain muuttamiseen täh-
täävästä aloitteesta. Mutta siitä olen täysin samaa mieltä, että on hyvä, että näitä aloitteita
tehdään ja keskustelua ajankohtaisista aiheista syntyy.

19.00 Sebastian Tynkkynen ps: Arvoisa herra puhemies! Nyt täytyy jälleen oikoa näitä
vääriä käsityksiä. Ei tässä ole kyse siitä, että haluttaisiin näillä 50 000:lla jonkinlaisia kes-
kustelualoitteita tänne, vaan kyse on siitä, että ihan tosissaan kansalaiset haluavat muuttaa
lainsäädäntöä ja se 50 000 nimen raja on jo vaikea saada. Ja jos on niin, että esimerkiksi se
toivottu lainsäädäntömuutos ei ole mahdollinen sen vuoksi, että vaikkapa perustuslaki on
niin rankka muuttaa, että yhtä toivottua asiaa ei saa läpi sen takia, että tarvittaisiin parin
eduskunnan hyväksyntä perustuslain muutokselle, niin ainakin on tehty se lainsäädännöl-
linen harkinta, josta ikään kuin sivutuotteena tulee se yhteiskunnallinen keskustelu, joka
jää talteen myöskin tulevia eduskuntia varten. Niitä ei lähtökohtaisesti tehdä sillä ajatuk-
sella, että ne tehtäisiin joksikin keskustelualoitteeksi, vaan ne tehdään nimenomaan sen
vuoksi, että lainsäädäntö muuttuisi, ja siksi se 50 000 raja on hyvä, ja jos sitä johonkin
suuntaan täytyy pohtia, niin sitten mieluummin alaspäin kuin ylöspäin.

Ja vielä viimeisenä täytyy antaa kyllä erityiskiitos edustaja Kiljuselle siitä, että ikään
kuin... no, se menee tällä samalla lyhenteellä kuin meillä täällä eduskunnassa KK, kirjalli-
nen kysymys. KK, se olisi niin kuin kansalaisten kysymys tai mitä ikinä. Tällainen uusi
instrumentti itse asiassa tähän suoraan demokratiaan voitaisiin tuoda.

 Sitten yksi pointti oli vielä se, että tässä on myöskin se hyvä, että jos kansalaiset saavat
läpi kansalaisaloitteen, niin on silloin mahdollista myöskin tuoda tosiaan ihmisiä tälle foo-
rumille, missä me edustuksellisessa demokratiassa olemme, eli meillä on nämä julkiset
kuulemiset. Meillä usein kansalaisaloitteen myötä tuolla... nyt ollaan kakkoskerroksessa,
12



Pöytäkirjan asiakohta PTK 58/2019 vp
mutta neloskerroksessa on tuo Arkadia-sali, siellä sitten kuvataan, ja nämä, jotka sen aloit-
teen ovat panneet liikkeelle, he pääsevät asiantuntijaroolissa puhumaan siitä enemmän tä-
hän arvovaltaiseen laitokseen ja myöskin kutsumaan yleensä muita asiantuntijoita, mitä he
katsovat, että pitäisi tänne tulla, mitä ehkä muuten ei tajuttaisi ottaa mukaan. Eli saadaan
myöskin nämä julkiset kuulemiset, ja siellä kansanedustajat ovat sitten kyselemässä erilai-
sia kysymyksiä näiltä kansalaisilta, jotka tänne taloon ovat tulleet. Eli tässäkin mielessä
tämä on aivan äärimmäisen hieno juttu, ja siksikään sitä ei kannata nostaa sitä 50 000:ta.
Se, että se on 100 000, ei itsessään tekisi sitä, että siitä nyt jotenkin tulee kohtuuttomasti jo-
tenkin arvokkaampi. Ne ovat kaikki arvokkaita, ja meillä on jo tällä hetkellä se allekirjoi-
tusten lukumäärä — jos ajattelee, että lukumäärä tuo painoarvoa, niin se jo nykyisellään
tuo, nykyiselläänkin se voi olla sen yli 50 000, ja sitten vain taivas on rajana, että kuinka
paljon tulee, ja kyllä minä luulen, että jokainen kiinnittää huomiota siihen, jos siellä
200 000:ta lähennellään. — Kiitos, arvoisa rouva puhemies.

Ensimmäinen varapuhemies Tuula Haatainen: Tässä aika on täynnä tähän, mutta täällä
on yksi puheenvuoro, niin otetaan edustaja Kiljunen — pidättekö paikalta? [Kimmo Kilju-
nen: Pidän paikalta!] 

19.04 Kimmo Kiljunen sd: Arvoisa puhemies, kiitos tästä! Edustaja Tynkkysen puheen-
vuoro: olen enemmän kuin samaa mieltä teidän kanssanne, en vain ainoastaan sen vuoksi,
että kannatitte sitä ideaa, minkä toin esille, että voisi olla varioidumpi tämä tapa käsitellä
näitä kansalaisaloitteita. Eli se 50 000 allekirjoitusta kyllä johtaa lakialoitteen kaltaiseen
käsittelyyn, ja 10 000 voisi johtaa ikään kuin kirjallisen kysymyksen kaltaiseen käsitte-
lyyn ministerin vastauksineen. 

Ja haluaisin edustaja Autolle sanoa, kun tekin kannatatte tätä ajatusta — hienoa, että on
juuri näin: ei nosteta kysymystä siitä, että yli 50 000 täytyisi olla näitä allekirjoituksia [Se-
bastian Tynkkynen: Näin on!] Eivät nämä kansalaisaloitteet inflaatiota täällä kärsi. 50 000
allekirjoituksen kerääminen on valtava ponnistus. Se on valtava työ, uskokaa, ja siinä on
ollut monenlaista tahoa tekemässä ja toimimassa siinä, ja sen kynnyksen nostamisella vie-
lä isommaksi me luomme itse asiassa keinotekoiseen esteen sille kansalaisten aloitteelle,
ja, kuten totesin aikaisemmin, sen jälkeen se on vain median varassa. Valtamedia silloin
päättää sen, mitkä kansalaisaloitteet ovat täällä, mitkä eivät. 

Eli ei nosteta siitä 50 000:sta, mutta kehitellään tätä instituutiota eteenpäin, ja arvostan
teidän puheenvuorojanne.

Keskustelu päättyi.

Asia lähetettiin perustuslakivaliokuntaan.
13


	15
	18.16
	18.19
	18.27
	18.30
	18.33
	18.34
	18.36
	18.38
	18.40
	18.41
	18.46
	18.48
	18.50
	18.52
	18.54
	18.57
	18.58
	18.59
	19.00
	19.04


