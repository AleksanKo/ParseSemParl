















































DEM79AF.tmpSave.xml


Pöytäkirjan asiakohta PTK 113/2016 vp
Pöytäkirjan asiakohta 

PTK 113/2016 vp

Täysistunto

Perjantai 11.11.2016 klo 12.58—13.30

6. Hallituksen esitys eduskunnalle laiksi valtion televisio- ja radiorahastosta annetun lain 
3 §:n väliaikaisesta muuttamisesta

Hallituksen esitys HE 146/2016 vp
Valiokunnan mietintö LiVM 24/2016 vp

Toinen käsittely

Puhemies Maria Lohela: Toiseen käsittelyyn esitellään päiväjärjestyksen 6. asia. Nyt
voidaan hyväksyä tai hylätä lakiehdotus, jonka sisällöstä päätettiin ensimmäisessä käsitte-
lyssä.

Keskustelu

13.18 Katja Taimela sd:  Arvoisa rouva puhemies! Yleisradion rahoituksesta, tehtävistä
ja tulevaisuudesta on pidetty salissa lukuisa määrä puheenvuoroja tälläkin vaalikaudella, ja
senpä vuoksi ajattelin olla nyt varsin lyhyt jo senkin vuoksi, että istunto on lyhyt ja monilla
edustajilla alkaa suuri valiokunta.

Jotta tämä Ylen parlamentaarisen työryhmän tahtotila tulee selväksi myös viimeistään
tässä salissa kaikille edustajille, teen seuraavanlaisen lausumaehdotuksen tähän hallituk-
sen esitykseen 146: "Eduskunta edellyttää, että Yleisradion tehtävää ja rahoitusta selvittä-
neen parlamentaarisen työryhmän yksimielisen esityksen mukaisesti hallitus palauttaa vii-
pymättä Yleisradion rahoituksen valtiontalouden kehysten ulkopuolelle."

13.18 Pia Viitanen sd:  Arvoisa rouva puhemies! Kannatan edustaja Taimelan tekemää
lausumaehdotusta.

Täytyy kyllä sanoa, että ihmettelen kovasti, että tällainen tilanne nyt voi olla. Me olem-
me ennenkin tässä salissa Yleisradiota koskevien asioiden yhteydessä ihmetelleet sitä, että
kun parlamentaarinen työryhmä sai työnsä kunnialla valmiiksi — ja se oli hyvä ja tärkeä
työ, jolla tavallaan Ylen tulevaisuus tehtiin ennakoitavaksi ja näin — ja yhdessä sovittiin,
että nimenomaisesti Yle-rahaston tulisi olla kehyksen ulkopuolella tästä eteenpäin, niin on
käsittämätöntä, että miksi ihmeessä ensin hallitus kirjaa, että vasta ensi kehysriihessä tä-
hän palataan. Ja nyt kävi vielä ilmi tästä valiokunnan mietinnöstä, että saadun selvityksen
mukaan itse asiassa siihen palattaisiinkin vasta syksyn budjettiprosessin yhteydessä vuo-
den päästä.

Eli nyt kyllä kysymys kuuluu, että mistä on kysymys, koska kaikkiin hyviin tapoihin ja
parlamentaariseen perinteeseen kuuluu kyllä se, että parlamentaarista yhteistyötä noudate-
taan. Täällä on ryhmän puheenjohtaja Arto Satonenkin paikalla, ja ryhmä teki hyvää työtä,
jota olen moneen kertaan täällä kiittänyt ja sanonut, että sillä sinänsä pelastettiin vakaaksi
Ylen tulevaisuus. Ja nyt sitten tällaisessa hyvin periaatteellisessa kysymyksessä, mistä yh-
 Tarkistettu
4.0



Pöytäkirjan asiakohta PTK 113/2016 vp
teisesti sovittiin, hallitus yhtäkkiä ei noudatakaan parlamentaarisen työryhmän työtä. Siksi
minä toivon, että viimeistään nyt, kun me olemme moneen kertaan täällä sitä kysyneet,
niin, arvoisat hallituspuolueiden edustajat, kertokaa, mistä on kyse, ja vaatikaa hallituksel-
ta toimenpiteitä ja tämän asiantilan muuttamista välittömästi.

13.20 Maria Tolppanen sd: Arvoisa puhemies! Kyllä demokraattisesti parlamentaarises-
sa komiteassa tehtyjä päätöksiä pitää kunnioittaa myöskin tässä salissa. On aivan käsittä-
mätöntä, että tätä asiaa ei ole saatu hoidettua.

Jos vähän palautetaan mieleen, mitä Satosen komitea päätti: Sehän päätti muun muassa
indeksin jäädyttämisestä vuosille 2017—2018. Vuodesta 2019 ei vielä onneksi ole tehty
päätöksiä. Voin henkilökohtaisesti sanoa, että en kannata näitä indeksin jäädyttämisiä. Mi-
nun mielestäni ne saattavat olla haitaksi journalismille ja vapaalle tiedonvälitykselle ja ob-
jektiivisuudelle. Mutta hyväksyn nämä päätökset sen takia, että ne on tehty demokraatti-
sessa järjestyksessä, ne on tehty parlamentaarisesti, ja niitä on silloin kunnioitettava.

Nyt ihmettelen suunnattomasti, että Yle-rahoituksen siirtämistä ei voida hoitaa ja panna
sitä kehyksen ulkopuolelle, ihan kuten on aikaisemmin jo yhdessä sovittu. Miksi näin?
Miksi tällaista asiaa halutaan vetkuttaa ja vatkuttaa eikä viedä maaliin? Se, jos saadaan ke-
hysten ulkopuolelle siirrettyä, on sitten taas tae sille, että me saamme hyvää, uskottavaa,
objektiivista journalismia tehtyä Yleisradiossa tästä eteenpäinkin, kuten tähänkin saakka
siellä on tehty.

13.22 Ari Torniainen kesk:  Arvoisa rouva puhemies! On aivan totta, että Yleisradion
tehtävää ja rahoitusta selvittäneen parlamentaarisen työryhmän elikkä Satosen työryhmän
yksimielisen esityksen mukaisesti Yleisradion rahoituksen tulisi olla valtiontalouden ke-
hysten ulkopuolella, siirretty sinne kehysten ulkopuolelle. Kun liikenne- ja viestintävalio-
kunta käsitteli tätä asiaa, niin siellä tämä asia myöskin nostettiin esille, ja valiokunnan saa-
man selvityksen mukaan tämä on tarkoitus toteuttaa vuoden 2018 valtion talousarvion laa-
dinnan yhteydessä ja siinä talousarvion yhteydessä.

Se, miksi sitä ei ole nyt tässä, tietysti herättää kysymyksiä. Miksi sitä ei ole ensi vuoden
talousarviossa talousarvion ulkopuolella, tietysti herättää kysymyksiä. Se varmaankin joh-
tuu valtiovarainministeriöstä, ja olisiko syynä se, että tulevien vuosien, niin ensi vuoden
kuin myöskin tulevien vuosien, kehykset on päätetty maaliskuussa ja tämä Satosen työryh-
mä antoi sen yksimielisen esityksensä kesäkuussa. Tässä ehkä on myöskin selitys tähän.

13.23 Arto Satonen kok:  Arvoisa puhemies! Tiedän, että varapuhemiehen ei ole kovin
soveliasta täällä puheenvuoroa käyttää, mutta ajattelin nyt käyttää, kun kyse oli kuitenkin
keskeisestä asiasta, joka liittyi tähän johtamaani työryhmään, joka oli siis parlamentaari-
nen, jossa kaikki puolueet olivat edustettuna.

En ota kantaa siihen, millä aikataululla tämä toteutetaan, mutta haluan sanoa sen kyllä
ihan suoraan, että oli täysin yksiselitteinen ratkaisu, että päätettiin, että Ylen rahoitus on
jatkossa kehysten ulkopuolella. Se oli täysin yksiselitteinen ratkaisu, ja siitä ei ole minun
mielestäni mitään poikkipuolista sanaa. Koska saamani tiedon mukaan kaikki muut työ-
ryhmän tekemät esitykset ovat menossa eteenpäin, niin pidän kyllä erittäin loogisena, että
myös tämä asia menee eteenpäin. Kuten sanoin, millä aikataululla, siihen en ota kantaa,
mutta ratkaisu sinänsä on täysin yksiselitteinen.
2



Pöytäkirjan asiakohta PTK 113/2016 vp
13.24 Jyrki Kasvi vihr: Arvoisa puhemies! Olin tosi iloinen kuullessani työryhmän pu-
heenjohtaja Satosen puheenvuoron, että tämä menee eteenpäin.

Se, että Yleisradio on riippumaton hallituksen kulloisistakin poliittisista linjauksista, on
hirveän tärkeää. Sen takia on periaatteellinen kysymys, että Yleisradion rahoitus on kehys-
ten ulkopuolella. Se turvaa edelleen sitä, että siellä ei tarvitse miettiä esimerkiksi journa-
listisia päätöksiä tehtäessä, että mitähän tästä ajatellaan hallituksessa, joka sitten päättää
ensi vuoden rahoituksesta.

Sen takia olen tosi iloinen myös siitä, että tämä lausumaehdotus on tehty, ja tulen kan-
nattamaan sitä.

13.25 Pia Viitanen sd: Arvoisa rouva puhemies! Oli hyvä kuulla työryhmän puheenjohta-
ja Satoselta, että tämä on ollut yksiselitteinen eikä poikkipuolista sanaa ja tämä tulee to-
teuttaa. Se oli tärkeää. Se oli tärkeää kuulla.

Nyt se kysymys, puhemies, on vielä siitä aikataulusta, mitä me tässä olemme myös ky-
syneet. Eli minun mielestäni silloin, jos parlamentaarinen työryhmä yhteisesti ja yksiselit-
teisesti tällaisen asian päättää, tässä on hallituksella täydellinen toimintamahdollisuus to-
teuttaa tämä päätös välittömästi, jo tänä syksynä tämän talousarvion yhteydessä. En ym-
märrä enkä hyväksy sitä, että tämä ollaan siirtämässä nyt vuodella eteenpäin.

Uskoisin, että tästä kehysasiasta olisi syytä käydä vielä täällä eduskunnassa keskuste-
lua. Meillähän on sitten talousarvion päätöskokous joulukuussa ja se hyväksytään, joten
tässä yhteydessä edellyttäisin, että siihen mennessä hallituspuolueet kontaktoisivat keske-
nään, niin että tämä muutos olisi mahdollinen, koska, puhemies, eihän tästä mitään tule,
että yhteisesti päätetään ja sitten kuitenkaan ei heti toteuteta.

Sitten se on tärkeää ja se oli tärkeää kuulla, että joka tapauksessa tämä on yksiselittei-
nen. Tietenkään muunlaista vastausta tähän ei voisi antaakaan, koska parlamentaarinen
työryhmä on tämän yhteisesti sopinut.

Tähän vielä toivoisin, jos mahdollista, hallituspuolueilta kommenttia, että olisiko nyt
eduskunnan kuitenkin syytä tarttua tähän asiaan vielä tämän talousarvion yhteydessä, mikä
meillä täällä parhaillaan on käsittelyssä.

13.26 Maria Tolppanen sd: Arvoisa puhemies! Kun me muutimme viime kaudella Ylen
rahoituspohjaa, niin muistutan mieleen, että sen tarkoituksena oli se, että saadaan tietynlai-
nen työrauha Yleen, että aina ei tarvitse jännittää sitä, minkä verran tulee rahaa ja miten sitä
tulee ja mistä sitä tulee. Mehän elimme aikaa, jolloinka oli vielä tv-lupamaksu olemassa ja
tv-lupamaksuilla rahoitettiin. No, se on totta, että Yleisradion rahoitus parani aika kivasti
siitä silloin, kun me saimme sitten Yle-veron aikaiseksi, joka on mielestäni varsin kohtuul-
linen vero. Se on niitä harvoja veroja, joka on kohtuullinen ja joka suhteellisen tasapuoli-
sesti kohtelee kaikkia ihmisiä — paitsi että siinäkin tietenkin voisi sinne yläpäähän vielä
yhden pykälän nostaa tätä Yle-veroa, mutta siihen ei nytten mennä.

Mutta kun tätä rahoitusta ei nyt saada kehysten ulkopuolelle, niin onko juuri näin, että
jossakin on päätetty jo nyt, että tämä asia nostetaan esille vasta vuonna 2018, kuten tässä
mainittiin äsken? Sehän tarkoittaa silloin sitä, että tämä itse asiassa, edustaja Viitanenkin,
menee kaksi vuotta eteenpäin, ja se on kyllä aika lailla kohtuuton aika. (Pia Viitanen: Kyl-
lä!) Kukaan ei voi tietää, missä maailma makaa siihen aikaan. Kyllä tällaiset päätökset pi-
tää saada tehtyä silloin ja hoidettua maaliin silloin, kun ne päätökset on yhteisesti sovittu ja
yhteisesti tehty. Tämän ei pitäisi olla kummoinen asia hoitaa tässä salissa.
3



Pöytäkirjan asiakohta PTK 113/2016 vp
Kyllä nyt toivon tosiaan, että hallituspuolueet ottaisivat tästä asiasta kopin ja veisivät tä-
män asian kunnialla loppuun, jotta me pääsisimme yhdessä asiassa eteenpäin, että emme
joka vuosi olisi tässä samassa tilanteessa. Se rauhoittaa tilannetta Ylessä, ja se rauhoittaa ti-
lannetta täällä. Se myöskin takaa objektiivisen, hyvän tiedonvälityksen Yleisradiossa. Se
takaa, että taso pysyy sellaisena kuin se tänäkin päivänä on, ja se on, kuulkaa, äärimmäisen
tärkeää. Me tunnemme maita, joissa näin ei ole. (Puhemies koputtaa) Meillä on vielä sa-
nanvapaus. Siitä on pidettävä kiinni.

13.28 Ari Torniainen kesk:  Arvoisa rouva puhemies! On erittäin hyvä, että varapuhe-
mies Satonen tuon parlamentaarisen työryhmän puheenjohtajana käytti myöskin puheen-
vuoron tästä. Se on tietysti poikkeuksellista täällä salissa, mutta on erittäin hyvä tässä yh-
teydessä, että se näkökanta tuli myöskin erittäin selvästi esille.

Itse kyllä uskon keskustan kansanedustajana sen, että kaikki hallituspuolueet ovat sitou-
tuneet tähän parlamentaarisen työryhmän yksiselitteiseen ja yksimieliseen päätökseen ai-
van 100-prosenttisesti, elleivät yli 100-prosenttisesti. Uskon sen ja uskon myöskin, että
tämä Yleisradion rahoituksen siirtäminen valtiontalouden kehysten ulkopuolelle myöskin
selvitetään, että onko se mahdollista. Niin pian kuin se on mahdollista, niin se myöskin to-
teutetaan. Uskon, että sitä selvitetään. Tätä viedään myöskin hallituksen ministereille tie-
doksi ja sitä viestiä viedään eteenpäin. Toivon, että valtiovarainministeriössä myöskin asia
selvitetään. Tämä on sen parlamentaarisen työryhmän yksiselitteinen ja yksimielinen pää-
tös. Toivon, että se mahdollisimman nopeasti toteutetaan. Mutta kuten sanoin, me liiken-
ne- ja viestintävaliokunnassa saimme tämän selvityksen, mikä on nyt myöskin sinne valio-
kunnan mietintöön kirjattu.

Keskustelu päättyi ja asian käsittely keskeytettiin.
4


