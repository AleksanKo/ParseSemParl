















































DEMB90E.tmp.xml


Pöytäkirjan asiakohta PTK 87/2019 vp
Pöytäkirjan asiakohta 

PTK 87/2019 vp

Täysistunto

Perjantai 20.12.2019 klo 10.00—11.21

3. Hallituksen esitys eduskunnalle valtion talousarvioksi vuodelle 2020
Hallituksen esitys eduskunnalle vuoden 2020 talousarvioesityksen (HE 29/2019 vp) täyden-
tämisestä

Hallituksen esitys HE 29/2019 vp
Hallituksen esitys HE 89/2019 vp
Talousarvioaloite TAA 1-392/2019 vp
Valiokunnan mietintö VaVM 20/2019 vp

Ainoa käsittely

Puhemies Matti Vanhanen: Ainoaan käsittelyyn esitellään päiväjärjestyksen 3. asia. Kä-
sittelyn pohjana on valtiovarainvaliokunnan mietintö VaVM 20/2019 vp.

Asian käsittely keskeytettiin 19.12.2019 pidetyssä täysistunnossa.

Eduskunta hyväksyi hallituksen esityksiin HE 29 ja 89/2019 vp sisältyvän ehdotuksen val-
tion talousarvioksi vuodelle 2020 mietinnön mukaisena. Eduskunta hyväksyi mietintöön
sisältyvät lausumaehdotukset. Eduskunta yhtyi valiokunnan ehdotukseen talousarvioaloit-
teiden TAA 1—392/2019 vp hylkäämisestä. Eduskunta hyväksyi valiokunnan ehdotuksen
talousarvion soveltamisesta. 

Puhemies Matti Vanhanen: Lopuksi päätetään epäluottamuslause-ehdotuksista. 
Talousarvioehdotuksen käsittelyssä on tehty seuraavat ehdotukset epäluottamuslauseen

antamisesta valtioneuvostolle: 
Timo Heinonen kok Sari Multalan kok kannattamana: ”Eduskunta toteaa, että hallitus ei

osoita sitoutumistaan hallitusohjelmaan kirjattuihin talouspolitiikan tavoitteisiin. Keskei-
siä tavoitteita 75 prosentin työllisyysasteesta sekä julkisen talouden tasapainosta voidaan
pitää kannatettavina. Ongelmana on, hallitukselta puuttuvat konkreettiset keinot tavoittei-
den saavuttamiseksi. Hallituksen tavoitteena on ottaa vähemmän velkaa ja nostaa työlli-
syyttä. Ensi vuoden talousarvioon sisältyvät toimet kuitenkin lisäävät velkaa ja laskevat
työllisyyttä. Hallituksen toiminta ei herätä luottamusta ja uskoa siihen, että hallitus on to-
sissaan tavoittelemassa julkisen talouden tasapainoa ja korkeampaa työllisyyttä. Eduskun-
ta katsoo, että hallitus on epäonnistunut eikä nauti eduskunnan luottamusta.”

Antero Laukkanen kd Päivi Räsäsen kd kannattamana: ”Eduskunta toteaa, että hallituk-
sen talous- ja työllisyyspolitiikka ei ole kestävällä pohjalla. Pysyvien menojen lisääminen
ilman työllisyyttä vahvistavia toimia vaarantaa hyvinvointivaltion kestävyyden pitkällä
tähtäimellä. Hallituksen päätökset korottaa asumisen ja liikkumisen kustannuksia lisäävät
yhteiskunnallista eriarvoisuutta ja iskevät pahiten erityisesti maaseudulla. Tämän johdosta
eduskunta toteaa, että hallitus on epäonnistunut eikä nauti eduskunnan luottamusta.”
 Tarkistettu
1.0



Pöytäkirjan asiakohta PTK 87/2019 vp
Vilhelm Junnila ps Lulu Ranteen ps kannattamana: ”Hallitus hyväksyi edellisen halli-
tusohjelman pilkkuakaan muuttamatta, huolimatta siitä, että tässä ohjelmassa talouspoli-
tiikka pohjautuu vain ja ainoastaan työllisyyskasvun jatkumiseen. Lisäksi hallitusohjel-
man tulevaisuusinvestoinneista uhkaa tulla pysyviä menolisäyksiä valtion budjettiin. To-
delliset työllisyystoimet hallitukselta kuitenkin puuttuvat. Lähivuosina ennakoitu hidastu-
va talouskasvu yhdessä vähäisten kasvupanostusten ja yhä kasvavien ikäsidonnaisten me-
nojen osalta uhkaavat johtaa valtiontalouden ja sitä kautta myös kuntatalouden syvene-
vään ahdinkoon. Tämä johtaa koti-, hoiva- ja hoitopalveluiden sekä pienituloisten aseman
heikkenemiseen. Hallitus on näin ollen unohtamassa kaikenikäisten suomalaisten hyvin-
voinnin. Samalla hallitus on ohjelmallaan kaventamassa tavallisten kansalaisten sanan- ja
mielipiteenvapautta sekä on jättänyt puolustamatta Suomen kansallista etua EU-puheen-
johtajuuskaudella. Eduskunta toteaa, että hallitus ei tämän johdosta nauti eduskunnan luot-
tamusta.”

Selonteko hyväksyttiin.

Puhemies Matti Vanhanen: Ensin äänestetään Antero Laukkasen ehdotuksesta Timo
Heinosen ehdotusta vastaan, jonka jälkeen voittaneesta Vilhelm Junnilan ehdotusta vas-
taan. Lopuksi äänestetään siitä, nauttiiko valtioneuvosto eduskunnan luottamusta.

Äänestysjärjestys hyväksyttiin.

1) Timo Heinosen ehdotus ”jaa”, Antero Laukkasen ehdotus ”ei”. Äänestyksen tulos: jaa
141, ei 38; poissa 20 (äänestys 160). Eduskunta hyväksyi tässä äänestyksessä Timo Heino-
sen ehdotuksen. 

2) Vilhelm Junnilan ehdotus ”jaa”, Timo Heinosen ehdotus ”ei”. Äänestyksen tulos: jaa
137, ei 42; poissa 20 (äänestys 161). Eduskunta hyväksyi tässä äänestyksessä Vilhelm Jun-
nilan ehdotuksen. 

3) Luottamuslause valtioneuvostolle ”jaa”, Vilhelm Junnilan ehdotus ”ei”. Äänestyksen
tulos: jaa 103, ei 76; poissa 20 (äänestys 162). 

Eduskunta päätti, että valtioneuvosto nauttii eduskunnan luottamusta. Asian käsittely päät-
tyi.
2


	3

