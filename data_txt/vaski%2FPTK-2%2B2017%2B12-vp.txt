















































DEMDF4D.tmp.xml


Pöytäkirjan asiakohta PTK 2/2017 vp
Pöytäkirjan asiakohta 

PTK 2/2017 vp

Täysistunto

Tiistai 7.2.2017 klo 14.04—17.46

12. Hallituksen esitys eduskunnalle yhdistelmärangaistusta koskevaksi lainsäädännöksi
Hallituksen esitys HE 268/2016 vp

Lähetekeskustelu

Toinen varapuhemies Arto Satonen: Lähetekeskustelua varten esitellään päiväjärjestyk-
sen 12. asia. Puhemiesneuvosto ehdottaa, että asia lähetetään lakivaliokuntaan, jolle perus-
tuslakivaliokunnan on annettava lausunto.

Keskustelu

16.04 Oikeus- ja työministeri Jari Lindström (esittelypuheenvuoro): Arvoisa herra pu-
hemies! Nyt annettavalla hallituksen esityksellä ehdotetaan lainsäädäntöön lisättäväksi
säännökset uudenlaisesta rangaistuksesta, joka koostuisi ehdottomasta vankeudesta ja sen
jälkeisestä valvonnasta. Seuraamus olisi nimeltään yhdistelmärangaistus. Yhdistelmäran-
gaistus voitaisiin tuomita vakavan rikoksen uusijalle, jota on pidettävä erittäin vaarallisena
toisen hengelle, terveydelle tai vapaudelle. Ensikertalaista ei tähän rangaistukseen tuomit-
taisi. Yhdistelmärangaistus korvaisi nykyisen koko rangaistusajan suorittamisen vankilas-
sa.

Nykyään koko rangaistusaikaa suorittavat vangit vapautuvat säännönmukaisesti vanki-
lasta suoraan yhteiskuntaan vailla valvontaa ja tukea. Tämä on ongelma, koska kysymys on
kaikkein vaarallisimmista vangeista, jotka erityisesti tarvitsisivat näitä toimenpiteitä hei-
dän uusimisriskinsä vähentämiseksi.

Kysymyksessä on yksi tuomio, joka koostuu kahdesta osuudesta: vankeusajasta ja val-
vonta-ajasta. Valvonta-aika olisi siis osa yhdistelmärangaistusta koskevaa tuomiota. Val-
vonta-aika kestäisi aina vuoden. Yhdistelmärangaistukseen tuomitsemisen edellytykset
olisivat samat kuin koko rangaistusajan tuomitsemisen edellytykset nykyään ovat. Järjes-
telmä pysyisi ehdotettavaa valvontaa lukuun ottamatta lähes nykyisellään.

Esityksessä ehdotettavan valvonta-ajan sisältö määriteltäisiin muun muassa vangin yk-
silöllisen riskiarvion perusteella. Valvottavan keskeisimmät lakisääteiset velvollisuudet
valvonta-aikana olisivat asunnossa pysyminen määrättyinä aikoina, päihteettömyys val-
vonta-ajan täytäntöönpanoon liittyvissä tilaisuuksissa, toimintaan osallistuminen ja val-
vontaan sitoutuminen. Valvonta-ajan velvollisuuksien törkeästä rikkomisesta voisi seura-
ta, että tuomioistuin muuttaisi valvonta-ajasta jäljellä olevan ajan ehdottomaksi vankeu-
deksi. Valvonta-aikaan sisältyisi aina henkilökohtaisia valvontatapaamisia sekä muuta ri-
koksetonta elämää tukevaa toimintaa. Valvonta merkitsisi sekä kontrollia että tukea. Siitä
hyötyvät niin yhteiskunta kuin valvottava. Yhdistelmärangaistus olisi yleisen kriminaali-
poliittisen linjan mukainen. Kyseessä olisi siis asteittainen ja hallittu, tuettu siirtyminen ta-
kaisin yhteiskuntaan.
 Tarkistettu
4.0



Pöytäkirjan asiakohta PTK 2/2017 vp
Nykyään koko rangaistuksen vankilassa suorittaneet syyllistyvät melko usein vakaviin
väkivaltarikoksiin suhteellisen pian vapautumisensa jälkeen. Ehdotettava valvonta-aika tu-
lisi todennäköisesti vähentämään heidän uusintarikollisuuttaan, koska valvonnan sisällöllä
puututtaisiin uusimisen keskeisiin riskitekijöihin.

Esitys ankaroittaisi seuraamusjärjestelmää jonkin verran. Koska uudistus koskisi hyvin
pientä vankiryhmää, uudistuksen vaikutus rikollisuuden määrään olisi vähäinen. Ehdote-
tut muutokset olisivat toteutettavissa käytettävissä olevien voimavarojen puitteissa, joten
ne eivät edellyttäisi lisäresursseja. — Kiitos.

16.08 Ritva Elomaa ps: Arvoisa puhemies! Kiitos ministerille, että nämä hallituksen esi-
tykset esitetään niin selkokielellä, todella hyvin ymmärrettävästi.

Kuten ministerikin sanoi, niin tässä hallituksen esityksessä ehdotetaan muodostettavak-
si uudenlainen rangaistus, joka koostuisi ehdottomasta vankeudesta ja sen jälkeisestä val-
vonta-ajasta. Valvonta-ajan sisältö määriteltäisiin yksilöllisesti ottamalla huomioon van-
gin vaarallisuus. Päihteettömyyden vaatimukseen myös panostetaan, mikä on todella tär-
keää. Sanotaanhan, että vankilat olisivat puolillaan, jos ei alkoholia olisi, joten tämä päih-
teettömyyteen perehtyminen ja vankien auttaminen siitä pois, alkoholista nimittäin, ja
päihteettömäksi siirtyminen on todella tärkeää.

Tarkoitus on, että valvonta-ajan jälkeen henkilö pääsisi yhteiskuntaan kiinni, ja tämä-
hän hyödyttäisi ihan kaikkia. Jos tulokset osoittautuisivat hyviksi, niin mahdollisesti oltai-
siin ehkä käytäntöä laajentamassa myös lievemmän rikoksen uusijoille.

Ja vielä sanoisin, että kansalaisille ja koko oikeusjärjestelmälle tärkeintä olisi, että pää-
tökset yleensä oikeusjärjestelmistä olisivat oikeudenmukaisia ja etteivät oikeusprosessit
todella kestäisi niin kauan kuin joskus kestävät. Tässä oli taannoin justiinsa Turun Sano-
missa eräs yrittäjä, jonka oikeusprosessi käräjäoikeudesta hoviin kesti 10 vuotta: käräjäoi-
keus tuomitsi jyrkästi, hovioikeus vapautti, mutta tällä välillä hän oli menettänyt kaiken. Se
joskus ihmetyttää, että käräjäoikeuden ja hovioikeuden tuomiot, joskus korkeimmankin oi-
keuden tuomiot, ovat niin erilaiset.

16.10 Eeva-Maria Maijala kesk: Arvoisa puhemies! Esitetty yhdistelmärangaistus tulee
kyseeseen vain kaikkein vaarallisimpien rikollisten kohdalla eikä olisi siis kovin yleinen
rangaistuslaji. Kyse on vakavien rikosten uusijoista, jotka muutoin istuisivat ehdottoman
tuomionsa kokonaisuudessaan loppuun asti. Täytyy muistaa, että kovinkaan usein vankeu-
teen tuomittu ei oikeasti istu vankilassa tuomiossa mainittua aikaa.

Meillähän on Suomessa jo nyt mahdollisuus ehdonalaiseen rangaistukseen. Tuolloin eh-
dottomassa vankeudessa istunut rikollinen pääsee vapaaksi ja suorittaa loppuosan rangais-
tuksesta vapaalla jalalla. Kyse ei ole ehdollisesta vankeudesta, huom. sana "ehdollinen",
vaikka nimi onkin samankaltainen. Ehdollisessa ei istuta vankilassa ollenkaan.

On vakavasti pohdittava, onko tällainen uusi rangaistuslaji tarpeellinen. Senhän voi pe-
rustellusti kokea jälleen lieventävän meidän jo nyt melko lievää rangaistusjärjestelmää.
Toisaalta tietysti tavoite on oikea: puuttua juuri siihen ajankohtaan, kun rikollinen vapau-
tuu vankilasta. Tuolloinhan tutkitusti uusimisriski on erittäin korkea. Jos tämä rangaistus-
laji hyväksytään, niin sen toimeenpano on valvottava tarkasti ja aikanaan tehtävä johtopää-
tökset, onko rangaistuksen käytöllä ollut todellista vaikutusta rikollisten käytökseen.
2



Pöytäkirjan asiakohta PTK 2/2017 vp
16.12 Leena Meri ps: Arvoisa puhemies! Minusta on oikein hyvä, että erilaisia muotoja
tarkastellaan ja etsitään, koska kuitenkin vankilassaoloaika on ensinnäkin kallista ja toi-
saalta siinä henkilö ei kyllä kovin paljon kuntoudu takaisin yhteiskuntaan. Nämä rikokset
ovat sentyyppisiä, että niistä tulee pitkiä rangaistuksia elikkä siinä monta vuotta ollaan pois
tavallisesta elämästä.

Tarkistan ministeriltä: onko se niin, että jos saa esimerkiksi 12 vuoden määräaikaisen
rangaistuksen, niin sisältyykö se yksi vuosi siihen vai onko se siihen päälle? Minä en nyt
ihan sitä ymmärtänyt tästä. Yritin tätä vähän tavata, en ehkä osannut etsiä esimerkkiä, kyl-
lä se varmaan olisi löytynyt. Mutta vastatkaa, jos tuossa osaatte.

Mutta ehkä tuossa murhan kohdalla olisin voinut miettiä, onko se esimerkiksi semmoi-
nen rikos, että voisiko sitä vaarallisuusarviota ensikertalaisellekin miettiä. Tässä nyt on ol-
lut varmasti näin, että lähdetään katsomaan näistä rikoksenuusijoista, koska siinähän on ta-
kana hyvin pitkä vankeusaika ja armahduksen kautta sitten päästään vapauteen, eli siinä ol-
laan aika kauan vankilassa. Ehkä sentyyppisissä olisi sen vaarallisuusarvion voinut ensi-
kertalaisellekin tehdä. Mutta hyvä näin, että lähdetään nyt ottamaan selvää tästä, mitä tu-
loksia tästä saadaan.

16.13 Pauli Kiuru kok: Arvoisa puhemies! Kun rangaistuksista puhutaan, niin tuli mie-
leen keväällä tekemämme aloite — sanoin monikossa, koska allekirjoittajia oli yli 160 kap-
paletta — jonka sisältönä oli se, että oikeus syyttää taposta ei vanhennu. Tämä aloite liittyi
Nokialla tapahtuneeseen tappoon 80-luvulla. Sitä ei ole saatu selville, ja nyt se tutkinta on
jouduttu lopettamaan, koska vaikka tekijä saataisiin selville, syyteoikeutta ei enää ole.
Aloite meni lakivaliokuntaan, ja ymmärtääkseni siitä on sitten oikeusministeriö antanut
lausunnon, mutta se ei ole sitten taas julkinen asiakirja, se on valiokunnassa. Haluaako mi-
nisteri millään tavalla avata sitä, mitä mahdollisesti ministeriössä on asiasta tuumailtu ja
miten ehkä asia voisi edetä?

16.14 Oikeus- ja työministeri Jari Lindström: Arvoisa herra puhemies! Osaltani ehkä
osaan joihinkin kysymyksiin vastata.

Edustaja Meren kysymys siitä, miten tämä nyt menee: Tämä menee niin, että siinä on se
ehdoton vankeus ja sen jälkeinen vuoden pituinen valvonta-aika. Näin se menee.

Edustaja Kiurun kysymykseen: otan selvää, missä mennään tämän asian suhteen.
Ylipäätään tästä yhdistelmärangaistuksesta sen verran, että kun oltiin tuolla vierailulla

Hämeenlinnassa vankilassa ja siellä tämä oikeastaan ensimmäisen kerran tuotiin julkisek-
si, kun siellä oli rikostoimittajia paikalla, niin kyseisen vankilan johtaja, siis ammattilai-
nen, piti tätä yhdistelmärangaistusta hyvänä asiana, ja nimenomaan sen takia että nämä ih-
miset eivät mene niin kuin tyhjän päälle. Kun se kokemus tulee sieltä, niin itse arvostan si-
tä. Ylipäätään, täällä istuu salissakin ihmisiä, jotka ovat alan ammattilaisia, ja heiltä saa ar-
vokasta palautetta tästä. Sitä pidän suuressa arvossa, koska se palaute tulee kokemuksen
kautta.

Keskustelu päättyi.

Asia lähetettiin lakivaliokuntaan, jolle perustuslakivaliokunnan on annettava lausunto.
3


