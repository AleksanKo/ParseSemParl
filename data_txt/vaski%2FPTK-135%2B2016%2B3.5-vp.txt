















































DEMA75D.tmpSave.xml


Pöytäkirjan asiakohta PTK 135/2016 vp
Pöytäkirjan asiakohta 

PTK 135/2016 vp

Täysistunto

Torstai 15.12.2016 klo 10.02

3.5. Suullinen kysymys joulun ajankohdan siirtämisestä (Antti Rinne sd)
Suullinen kysymys SKT 141/2016 vp

Suullinen kyselytunti

Ensimmäinen varapuhemies Mauri Pekkarinen: Arvoisat edustajat! Tämän kyselytun-
nin monien tärkeiden kysymysten sarjan täydentää niin ikään tärkeä kysymys; puheenvuo-
ron siitä annan edustaja Rinteelle, olkaa hyvä.

Keskustelu

17.01 Antti Rinne sd: Kiitoksia, arvoisa puhemies! Nyt toivon, että hallitus voi rentoutua
tämän kyselytunnin jälkeen — ja, ministeri Soinikin, ihan rennosti vain. (Naurua)

Kun tuosta valtiosalin läpi kulkee, niin näkee, että joulupuu on rakennettu. Joulu on siis
lähestymässä. Me oppositiosta olemme pyrkineet tekemään hallituksen kovien pakettien
sijasta vähän pehmeämpiä paketteja kansalaisten näkökulmasta. Joulu on ovella, ja tontut
tarkkailevat myös meitä täällä eduskunnassa.

Mutta, hyvät hallituksen jäsenet, joulu tarkoittaa pientä lepohetkeä. Politiikan kiivaan
vuoden aika kovienkin näkemyserojen jälkeen joulurauha on paikallaan. Siksi haluan kiit-
tää koko opposition puolesta hallitusta kuluneesta vuodesta ja toivottaa teille kaikille le-
vollista joulun aikaa ja rauhoittumisen aikaa.

Mutta koska tämä on tämän vuoden viimeinen kyselytunti ja ei ole tullut oikein selkeää
vastausta siihen, minkä takia hallitus aikoo siirtää kuntavaalien yli tämän kehysriihen puo-
livälitarkastelun, niin minä kysyn hallitukselta ja erityisesti pääministerin sijaiselta Soinil-
ta sen takia, että on tullut laajaa kansalaispalautetta ja kyselyä siitä, mitä tapahtuu joululle:
voitteko te luvata suomalaisille, että joulua ei siirretä kuntavaalien yli — ei pääsiäisen yli,
ei kuntavaalien yli eikä juhannuksen yli? Arvoisa pääministerin sijainen, kysyn tätä teiltä
vakavasti. (Naurua)

Ensimmäinen varapuhemies Mauri Pekkarinen: Pääministerin sijainen, voitteko vasta-
ta?

17.03 Ulkoasiainministeri Timo Soini (vastauspuheenvuoro): Arvoisa herra puhemies!
Voin vastata ja iloita, että tämä on edustaja Rinteen ylivoimaisesti paras kysymys, minkä te
olette esittänyt. (Naurua) Täytyy sanoa myös oppositiojohtaja Rinteelle, että kiitän teitä sii-
tä, että opposition rooliin kuuluen pistätte hallituksen koville. Se on suomalaisen parla-
mentarismin ja demokratian ydin. Me voimme kaikki olla siitä ylpeitä, vaikka täällä joskus
vähän lämmin tulee, kun löylyä heitetään.
 Tarkistettu
4.0



Pöytäkirjan asiakohta PTK 135/2016 vp
Joulua ei olla siirtämässä. Joulu säilyy edelleen Jeesuksen Kristuksen syntymäjuhlana.
(Antti Rinne: Kiitos tästä vastauksesta! — Jukka Gustafsson: Vastauskin oli paras!)

Kysymyksen käsittely päättyi.

Kyselytunti päättyi.
2


