















































DEM82C0.tmp.xml


Pöytäkirjan asiakohta PTK 143/2018 vp
Pöytäkirjan asiakohta 

PTK 143/2018 vp

Täysistunto

Torstai 17.1.2019 klo 15.59—18.39

2.6. Suullinen kysymys korkeakoulujen uusista rahoitusmalleista (Outi Alanko-Kahiluoto 
vihr)

Suullinen kysymys SKT 231/2018 vp

Suullinen kyselytunti

Ensimmäinen varapuhemies Mauri Pekkarinen: Seuraava kysymys, edustaja Alanko-
Kahiluoto.

Keskustelu

16.46 Outi Alanko-Kahiluoto vihr: Arvoisa puhemies! Tänään julkistettiin yliopistojen
ja ammattikorkeakoulujen uudet rahoitusmallit. Niistä näkee, että ministeriön ohjausvalta
vahvistuu ja tulosohjaus kiristyy entisestään.

Korkeakoulujen rahoitus Suomessa on kansainvälisesti verraten poikkeuksellinen, sillä
erittäin suuri enemmistö saadusta rahoituksesta perustuu kilpailuun ja tulosohjaukseen.
Korkeakoulut kilpailevat keskenään vuosi vuodelta vähenevistä resursseista. Korkea-
koulujen henkilökunta ja opiskelijat ovat väsyneitä tähän lyhytjänteisyyteen ja epävarmuu-
teen, eivätkä nämä uudet mallit tuo parannusta. Siksi kysynkin ministeri Grahn-Laasosel-
ta: miksi rahoitusmalleissa vahvistettiin ministeriön ohjausta ja kiristettiin tulosohjausta
entisestään?

16.47 Opetusministeri Sanni Grahn-Laasonen (vastauspuheenvuoro): Arvoisa puhe-
mies! Tänään tosiaan vahvistettiin tulevalle sopimuskaudelle yliopistojen ja ammattikor-
keakoulujen rahoitusmalli. Sen valmistelu on tehty poikkeuksellisesti poikkeuksellisen
laajassa kokoonpanossa, eli korkeakoulut, opiskelijat ja henkilöstö ja keskeiset sidosryh-
mät ovat olleet valmistelussa mukana, ja tämä valtioneuvoston päätös perustuu heidän lä-
hes yksimieliseen esitykseensä. Henkilöstöjärjestöillä oli omia huomioita tähän, joita
olemme myöskin työstäneet eteenpäin. Ne liittyvät erityisesti henkilöstön hyvinvointiky-
symyksiin ja vakauteen korkeakoulujen rahoituksessa ja henkilöstötutkijoiden, korkea-
kouluhenkilöstön työskentelyedellytyksissä, ja tähän liittyen on vielä tulossa työryhmätyö-
tä tämän hallituskauden aikana.

Mutta mikä tässä korkeakoulurahoitusmallissa oli olennaista, on se, että tavoitteena on
koulutustason nostaminen, jatkuvan oppimisen mahdollisuuksien lisääminen ja korkea-
koulutuksen [Puhemies koputtaa] ja tutkimuksen vahva laatu Suomessa.

16.48 Outi Alanko-Kahiluoto vihr (vastauspuheenvuoro): Arvoisa puhemies! Elämme
keskellä työn murrosta. Jopa satojatuhansia ihmisiä täytyy kouluttaa uudestaan, täydennys-
koulutuksesta puhumattakaan. Myös yksi opetusministerin johtaman korkeakouluvisio-
 Tarkistettu
4.1



Pöytäkirjan asiakohta PTK 143/2018 vp
työryhmän kantavista teemoista on ollut jatkuva oppiminen, kuten ministeri juuri totesi.
Kuitenkin tänään julkistetuissa malleissa korkeakouluja rangaistaan siitä, että niiden opis-
kelijat suorittavat toisen samanarvoisen tutkinnon. Korkeakoulut saavat puolet vähemmän
rahaa toisen tutkinnon tekevästä opiskelijasta, eli korkeakouluihin ei enää kannata ottaa
alanvaihtajia. Kysynkin ministeri Grahn-Laasoselta: miksi toisen tutkinnon rahoituskertoi-
mesta tehtiin rankaisun elementti, vaikka se selvästi on jatkuvan oppimisen tavoitteen vas-
tainen?

16.49 Opetusministeri Sanni Grahn-Laasonen (vastauspuheenvuoro): Arvoisa puhe-
mies! Itse asiassa tämä uusi esitys merkittäviltä osin vahvistaa jatkuvan oppimisen roolia ja
rahoitusta korkeakouluissa. Yliopistojen osalta jopa kaksinkertaistaa jatkuvan oppimisen
rahoituskertoimen tässä uudessa mallissa. Ja kun viittasitte puheenvuorossanne näihin ker-
toimiin, niin pyydän tarkistamaan sen tänään hyväksytyn mallin. Nimittäin siinä tätä ker-
rointa on lausuntopalautteen osalta korjattu ylöspäin, ja sitä kautta tilannetta lausuntopa-
lautteen muodossa on sitten päästy — myöskin näitä huolia, mitä tähän liittyi — kuule-
maan.

Jatkuva oppiminen on meillä vahva teema valmistelussa, tulevaa hallituskauttakin aja-
tellen. Yhä useampi meistä, ja itse asiassa ihan jokainen, tarvitsee mahdollisuuksia uuden
oppimiseen läpi työuran, ja sitä kohti mennään. On tehty myös lainsäädäntöä ihan viime ai-
koina. Jatkuvasta oppimisesta on tullut korkeakoulujen uusi tehtävä. Se on kirjattu lainsää-
däntöön, ja siihen on luotu edellytyksiä, avattu mahdollisuuksia, ja siihen on lisätty yli sa-
dalla miljoonalla [Puhemies koputtaa] eurolla myöskin rahoitusta.

Kysymyksen käsittely päättyi.
2


