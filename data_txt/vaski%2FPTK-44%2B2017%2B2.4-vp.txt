















































DEMC712.tmp.xml


Pöytäkirjan asiakohta PTK 44/2017 vp

 Tarkistettu
4.2

Pöytäkirjan asiakohta 

PTK 44/2017 vp

Täysistunto

Torstai 27.4.2017 klo 15.59—18.48

2.4. Suullinen kysymys veteraaninen palveluista (Kalle Jokinen kok)
Suullinen kysymys SKT 59/2017 vp

Suullinen kyselytunti

Ensimmäinen varapuhemies Mauri Pekkarinen: Seuraava kysymys, edustaja Jokinen.

Keskustelu

16.53 Kalle Jokinen kok: Arvoisa herra puhemies! Tänään siniristiliput hulmuavat ke-
väisessä tuulessa, kun vietetään 30. kertaa kansallista veteraanipäivää. Hyvin nöyrällä kii-
tollisuudella ja suurella kunnioituksella tämä sali suhtautuu veteraanisukupolven työhön,
ja sen vuoksi eduskunta on päättänyt lisätä veteraanien kotiin vietäviin palveluihin 40 mil-
joonaa euroa.

Tänään tuolla kansallisessa veteraanijuhlassa nousi kommentteja ja huolta siitä, että hy-
vin moni veteraani asuu kotona omaishoitajien tuen turvin. Siihen liittyy kysymyksiä, mi-
ten järjestetään omaishoitajille hetki taukoa hoitaa omia asioita, ehkä viettää muutama va-
paapäivä, ja myöskin suodaan veteraanille hetki vaihtelua tilapäishoitopaikassa. Huo-
maan, että kyseinen ministeri puuttuu aitiosta, mutta haluan silti osoittaa kysymyksen val-
tioneuvostolle, koska pidän tätä niin tärkeänä asiana: aiotaanko varmistaa, että on riittä-
västi tilapäishoitopaikkoja veteraaneille, jotta myös omaishoitajien jaksaminen turvataan?
[Stefan Wallin: Tämä on tärkeä kysymys!]

16.54 Sisäministeri Paula Risikko (vastauspuheenvuoro):  Arvoisa puhemies! Erittäin
tärkeä päivä. Tämä päivä kunnioittaa nimenomaan veteraaneja ja myöskin niitä, jotka ovat
menettäneet henkensä.

Mutta te puhuitte nimenomaan niistä kotiin vietävistä palveluista, ja on aivan totta, että
ollaan lisätty sitä rahoitusta. Me olemme myöskin lisänneet omaishoitajien rahoitusta kai-
ken kaikkiaan. Nyt on myöskin se, miten varmistetaan niitä hoitopaikkoja: On lisätty sitä,
että myöskin nämä veljeskodit, joita vielä tällä hetkellä on, voivat sitten olla varmistamas-
sa näitä tällaisia vuorohoitoja. Mutta on myöskin niin, että kunnissa on mahdollisuus, että
niissä olisi tällainen koordinaattori, joka katsoo, että varmasti löytyy näitä vuorohoitopaik-
koja.

Olemme kehittäneet tässä hallituksessa myös perhehoitoa. Eli ei aina tarvitsisi olla niin,
että omainen joudutaan viemään johonkin laitokseen välillä, jotta omaishoitaja saa vapaa-
päivän, vaan sinne kotiin [Puhemies koputtaa] vietäisiin sitä palvelua.

Tätä asiaa nimenomaan on kehitetty.

Kysymyksen käsittely päättyi.


