















































DEMEFB0.tmp.xml


Pöytäkirjan asiakohta PTK 48/2017 vp
Pöytäkirjan asiakohta 

PTK 48/2017 vp

Täysistunto

Torstai 4.5.2017 klo 16.00—17.31

3. Hallituksen esitys eduskunnalle eräiden ympäristöä koskevien hallintoasioiden muutok-
senhakusäännösten tarkistamiseksi

Hallituksen esitys HE 43/2017 vp

Lähetekeskustelu

Toinen varapuhemies Arto Satonen: Lähetekeskustelua varten esitellään päiväjärjestyk-
sen 3. asia. Puhemiesneuvosto ehdottaa, että asia lähetetään ympäristövaliokuntaan, jolle
perustuslakivaliokunnan ja lakivaliokunnan on annettava lausunto.

Keskustelu

17.03 Satu Hassi vihr:  Arvoisa puhemies! Suhtaudun hallituksen esitykseen epäillen.
[Hälinää]

Toinen varapuhemies Arto Satonen:  Anteeksi, pyydän, että kuullaan puhujaa. — Olkaa
hyvä.

Hallitushan esittää säästöjen ja sujuvoittamisen nimissä merkittävää huononnusta ym-
päristölakien toteutumisen valvontaan. Valituslupajärjestelmä laajennettaisiin koskemaan
kaikkia keskeisiä ympäristölakeja. Valitusluvan ehdot olisivat tiukat, ja lupia tullaan to-
dennäköisesti, tähänastisen kokemuksen valossa, myöntämään vain vähän. Se, että useim-
missa ympäristöasioissa tulee käytännössä olemaan vain yksi valitusaste, tulee lisäämään
päätösten sisällön sattumanvaraisuutta ja myöskin oikeudellista epätasa-arvoa.

Tässä on siis kyseessä merkittävä oikeudellinen muutos meidän oikeusvaltioomme. Sitä
perustellaan säästöillä, jotka kuitenkin hallituksen esityksen perustelujen arvion mukaan
olisivat vain 300 000—700 000 euroa. Toinen perustelu on päätösten käsittelyn kokonais-
aikojen lyheneminen, mutta täksi lyhenemiseksikin arvioidaan vain noin 10 prosenttia. Eli
melko vähäisten arvioitujen etujen vuoksi toteutettaisiin merkittävä heikennys kansalais-
ten ja kansalaisjärjestöjen vaikutusmahdollisuuksiin ja ympäristölakien toteutumisen val-
vontaan.

Valituslupa voidaan myöntää vain oikeuskäytännön yhtenäisyyden turvaamiseksi, il-
meisen virheen korjaamiseksi tai muusta painavasta syystä. Toisin sanoen kynnys olisi
erittäin korkealla. On todennäköistä, että monet merkittävätkään alueelliset ongelmat eivät
tulisi läpäisemään valitusluvan kynnystä. On myös todennäköistä, että valituslupahake-
muksia tulee kaatumaan siksi, että kansalaisilla ja kansalaisjärjestöilläkään ei ole riittävää
asiantuntemusta pätevän hakemuksen tekemiseen. Sen sijaan yrityksillä on paljon parem-
mat mahdollisuudet palkata asiantuntevia juristeja tekemään valituslupahakemuksia, jotka
voivat menestyä.
 Tarkistettu
4.1



Pöytäkirjan asiakohta PTK 48/2017 vp
Tähänastisten tilastojen mukaan valituslupia myönnetään melko kitsaasti eli joka vii-
dennessä — joka seitsemännessä tapauksessa toissa vuonna myönnettiin valituslupa. Kor-
kein hallinto-oikeus on muuttanut alemman oikeusasteen päätöksiä neljäsosassa—viides-
osassa päätöksiä silloin, kun on ollut kyse ympäristönsuojelu-, vesitalous- ja maa-ainesla-
kien mukaisista asioista, mikä on melko paljon. Joka neljäs — joka viides alemman oikeus-
asteen päätös on siis todettu korkeimmassa hallinto-oikeudessa virheelliseksi. Tämähän
tarkoittaa sitä, että hallinto-oikeuksien ympäristöosaamisen taso eri puolilla maata vaihte-
lee ja korkein hallinto-oikeus on joutunut virheellisiä päätöksiä korjaamaan.

Ympäristöasiathan ovat usein hyvin monimutkaisia, ja myös vaikutukset ympäristöön
voivat olla laajat ja koskea kovin monia kansalaisia. Siksi on usein perusteltua, että vali-
tusta voidaan käsitellä kahdessa asteessa. Pidänkin hyvin todennäköisenä, että hallituksen
esityksen mukainen muutos johtaisi ympäristölle vahingollisten päätösten ja myös ympä-
ristölainsäädännön vastaisten päätösten lisääntymiseen. Hallituksen esityksessä, sen perus-
teluissa, kuitenkin todetaan, ettei muutoksilla olisi välittömiä ympäristövaikutuksia. Tämä
arvio ei näytä perustuvan mihinkään, ei ainakaan mihinkään syvälliseen analyysiin. Kui-
tenkin muutoksenhakuoikeus ympäristöasioissa on Suomen perustuslaissa ja monissa kan-
sainvälisissä sopimuksissa turvattu kansalaisen perusoikeus. Sen rajoittamisen tulisi poh-
jautua huolelliseen analyysiin rajoituksen vaikutuksista, ja sitä edellytystä tämän hallituk-
sen esityksen valmistelu ei täytä.

Arvoisa puhemies! Ympäristön tuhoamista useimmissa tapauksissa ei voi perua. Pidän
onnettomana, jos heikennämme ympäristölakien toteutumisen valvontaa ja sen myötä lait-
tomia, ympäristölle vahingollisia päätöksiä tulee lisää.

17.08 Jani Mäkelä ps: Arvoisa puhemies! Hallitus esityksessään ehdottaa eräiden ympä-
ristöasioiden muutoksenhaun uudistamista niin, että hallinto-oikeuden päätöksestä valitta-
minen korkeimpaan hallinto-oikeuteen edellyttäisi jatkossa valituslupaa. Olen periaatteel-
lisesti tällaisten valituslupa-asioiden järkevöittämisen kannalla. Suomi on oikeusvaltio,
meidän tulee lähtökohtaisesti luottaa siihen, että meidän hallinto-oikeutemme tekevät oi-
keita päätöksiä. Aivan kaikessa ei tarvita automaattista valitusoikeutta korkeimmalle tasol-
le. Se maksaa, kuormittaa ja vie aikaa, vaikka muutoksia tulee kuitenkin melkoisen vähän.
Mielestäni on mielekästä keskittää ylempään oikeusasteeseen niitä valituksia, joilla voi
olla juridista mielenkiintoa, sen sijaan, että luotaisiin nykyisenkaltainen valitusautomaatti,
jota käytännössä kuitenkin monesti väärinkäytetään vain asioiden jarruttamiseksi.

17.09 Timo Heinonen kok: Arvoisa herra puhemies! Hyvät edustajakollegat! Nykyinen
hallitus keväällä 2015 otti erityisesti esille rakentamisen, asumisen ja ympäristön, ja halli-
tusohjelmaneuvotteluissa tätä kokonaisuutta varten perustettiin oma erityinen työryhmä
tarkastelemaan sitä, miten saisimme näitä hankkeita etenemään ja liikkeelle. Meillä Suo-
messahan erilaiset lupaprosessit vievät tällä hetkellä äärimmäisen paljon aikaa. Kun ym-
päristölupaa jonotetaan tällä hetkellä noin 17 kuukautta ja sen päälle tulevat sitten erilaiset
valitukset, niin se yksin tarkoittaa jo useamman vuoden odotusta.

Lupajonossa seisoo tällä hetkellä asiantuntija-arvioiden mukaan jopa 14 000 uutta työ-
paikkaa ja noin 3 miljardin euron investoinnit. Vielä muutama vuosi sitten, ennen tämän
hallituksen aloittamista, lupajonossa oli lähes 3,6 miljardin investoinnit, eli hivenen tämä
hallitus on pystynyt tätä lupakäsittelyä nopeuttamaan ja purkamaan tätä jonoa. Mutta edel-
leen siis 3 miljardin investoinnit ja 14 000 työpaikkaa seisovat erilaisissa lupajonoissa.
2



Pöytäkirjan asiakohta PTK 48/2017 vp
Tässä esityksessä hallitusohjelman mukaisesti rakentamis- ja ympäristöasioita siirre-
tään niin, että valitusoikeus korkeimpaan hallinto-oikeuteen edellyttää ensin valitusluvan
saamista. Valituslupajärjestelmä esitetään otettavaksi käyttöön ympäristönsuojelulain, ve-
silain ja maa-aineslain mukaisissa asioissa. Eräissä maankäyttö- ja rakennuslain mukaisis-
sa asioissa valituslupajärjestelmä on jo aiemmalla päätöksellä käytössä. Esityksessä ehdo-
tetaan valituslupajärjestelmän soveltamisalaa laajennettavaksi uusiin maankäyttö- ja ra-
kennuslain asiaryhmiin ja valituslupajärjestelmän tarkistamista hallintolainkäyttölain
säännösten mukaisesti niin, että valituslupaa muutoksenhaun edellytyksenä ei enää kytket-
täisi viranomaisen päätöksen muuttumiseen hallinto-oikeudessa. Tämän jälkeen valituslu-
pajärjestelmä olisi kattavasti käytössä kaikissa kaava-asioissa ja muissa kunnan viranomai-
sen ratkaisuvaltaan kuuluvissa maankäyttö- ja rakennuslain mukaisissa asioissa. Luonnon-
suojelulaissa käytössä olevaa valituslupajärjestelmää esitetään laajennettavaksi siten, että
se kattaisi myös luonnonsuojelulain 49 §:n 3 momentissa tarkoitettua Euroopan unionin la-
jisuojelua koskevista erityissäännöksistä poikkeamista koskevat päätökset.

Itse pidän myönteisenä sitä, että me teemme luvituksen sujuvoittamista ja — niin kuin
tässä aiemmin on tullut jo esille — että näitä valituksia pystyttäisiin hillitsemään niin, että
oikeusasteessa käsiteltäisiin niitä merkittävimpiä hankkeita. Eli ei pidä tehdä mallia, missä
ei valitusta olisi lainkaan mahdollista tehdä, mutta tuo valituslupajärjestelmä on varmasti
hyvin perusteltu, kun ottaa huomioon sen, että meillä ympäristölupaa jonotetaan tällä het-
kellä siis noin 17 kuukautta ja sen päälle tulevat sitten erilaiset valitukset.

Arvoisa puhemies! Itse toivoisin, että hallitus etenisi myös tietynlaisessa käsittelytakuu-
ajattelussa eli annettaisiin tarkempia sitovia määräaikoja erilaisten kaavoitus- ja lupapro-
sessien käsittelylle. Sen jälkeen varsin perusteltua olisi ajattelu, että myöhästynyt lupa on
hyväksytty lupa, eli pidettäisiin kiinni niistä aikatauluista, joita tehdään. Tällainen malli on
käytössä joissakin Euroopan maissa, eli mallia sieltä saisimme ja saisimme investointeja ja
uusia työpaikkoja tähän maahan syntymään.

17.14 Riitta Myller sd: Arvoisa puhemies! Tähän esitykseen pitää paneutua todella sy-
vällisesti niissä valiokunnissa, joissa tämä on käsittelyssä, ja uskon, että näin tullaan teke-
mään ainakin ympäristövaliokunnassa.

Tämähän on nyt jatkoa sille samalle hallituksen politiikalle, jota edustivat maankäyttö-
ja rakennuslakiin muutama viikko sitten tehdyt, täälläkin käsitellyt muutokset, missä ely-
keskusten tehtäviä rajattiin ja vastuuta siirrettiin sen huolehtimisesta, että päätökset ovat
lainmukaisia kansalaisille. Nyt puolestaan ollaan kansalaisilta viemässä niitä mahdolli-
suuksia pois, joilla he voisivat edes teoreettisesti huolehtia siitä, että lainmukaisia päätök-
siä tehdään, tai sellaisia päätöksiä, jotka ovat ympäristön ja luonnon kannalta oikeita. Jopa
monet ympäristövirkamiehet ovat jo olleet huolissaan siitä, mennäänkö tässä sujuvoittami-
sessa nyt liian nopeaa tahtia eikä kyetä selvittämään sitä, mitä vaikutuksia on näillä pää-
töksillä, joita nyt sitten tehdään ilmeisesti hallitusohjelman kirjausten perusteella, eikä sit-
ten kyetä todellakaan analysoimaan sitä, mikä näitten kaikkien päätösten yhteisvaikutus on
ympäristön tilaan mutta myös ihmisten oikeussuojaan ja yhdenvertaisuuteen.

Kyllä tässä todella nyt vaaditaan sitä, että hetkeksi pysähdytään miettimään sitä, minkä-
laista Suomea me olemme rakentamassa, missä osassa siinä ovat ympäristö ja kansalaisten
oikeudet.
3



Pöytäkirjan asiakohta PTK 48/2017 vp
17.16 Ben Zyskowicz kok: Arvoisa herra puhemies! Suomi on eurooppalainen ja pohjois-
mainen oikeusvaltio, ja siihen kuuluu luonnollisesti se, että viranomaisten päätöksistä pys-
tyy valittamaan riippumattomaan tuomioistuimeen. Onko tilanteen sitten oltava se, että jo-
kainen voi valittaa kaikesta ja kaikkiin oikeusasteisiin? Minun mielestäni tilanteen ei pidä
olla sellainen. Päinvastoin olemme nähneet hyvin monia tilanteita, joissa näitä valitusoi-
keuksia käytetään niiden alkuperäisen tarkoituksen vastaisesti nimenomaan erilaisten
hankkeiden jarruttamiseen ja viivästyttämiseen. Kun jossakin kunnassa tai kaupungissa
vaikkapa yksimielinen valtuusto on päätynyt johonkin kaavaratkaisuun, niin vuosikausia
voivat halutessaan eri tahot valituskierroksilla viivästyttää valtuuston tahdon toteutumista.
Minun mielestäni on erinomainen asia, että nykyinen hallitus on lähtenyt rajoittamaan tar-
peettomia valitusoikeuksia, joilla tarpeettomasti vaikeutetaan ja haitataan erilaisten järke-
vien hankkeiden, järkevien kaavoitusratkaisujen etenemistä.

Täällä todettiin, että valiokunnissa asiaa on tarkoin ja huolellisesti tarkasteltava. Siitä
olen luonnollisesti samaa mieltä, mutta se tavoite, että säilytämme oikeusturvan, pidämme
kiinni oikeusvaltioperiaatteestamme mutta pyrimme estämään aiheetonta asioiden viiväs-
tyttämistä, on mielestäni aivan oikea.

17.18 Satu Hassi vihr: Arvoisa puhemies! Ympäristövaliokunnassa ainakin tähän men-
nessä on vallinnut täysi yksimielisyys siitä, että kaikki se, mitä voidaan tehdä käsittelyjen
sujuvoittamiseksi vaarantamatta ympäristönsuojelun tasoa ja ympäristölakien toteutumis-
ta, pitää tehdä, esimerkiksi parantamalla viranomaisten välistä tiedonvaihtoa, sitä että vi-
ranomaiset kysyvät tarpeellisia tietoja toinen toisiltaan sen sijaan, että luvanhakijan tarvit-
sisi olla viranomaisten välinen postikonttori.

Edustaja Heinonen luetteli suuria lukuja siitä, miten monta työpaikkaa seisoo ja miten
monen miljoonan investoinnit odottavat lupia. Haluaisin nyt kuitenkin huomauttaa, että
pääosa tästä odotuksesta johtuu ihan siitä, että viranomaiset käsittelevät asiaa, vain pieni
osa johtuu valituksista. Läheskään kaikista ympäristöluvista ei valiteta. Eli toivoisin, että
nyt säilytettäisiin suhteellisuudentaju myöskin siinä, miten paljon valitukset hidastavat
prosesseja.

Hallituksen esityksen perustelujen arvion mukaan käsittelyajat lyhenisivät 10 prosent-
tia, mikä on mielestäni aika pieni etu näin merkittävästä muutoksesta meidän laillisuuspe-
riaatteeseemme. Sitten annettiin sellainen mielikuva, että tehdyt valitukset korkeimmalle
hallinto-oikeudelle alemman hallinto-oikeuden päätöksistä olisivat pääosin perusteetto-
mia. Kuitenkin tähän mennessä monien ympäristölakien kohdalla joka viides — joka nel-
jäs alemman hallinto-oikeuden päätös on muutettu korkeimmassa hallinto-oikeudessa. Ei
tämä mitenkään luo vaikutelmaa siitä, että valitukset kohoonkaan olisivat valtaosin olleet
perusteettomia. [Ben Zyskowiczin välihuuto]

17.20 Timo Heinonen kok: Arvoisa herra puhemies! Omassa puheenvuorossani kyllä hy-
vin selkeästi toin esille sen, että nämä 3 miljardin investoinnit ovat lupajonossa, missä osa-
na ovat nämä valitukset, mutta toin selkeästi esille sen, että esimerkiksi ympäristölupaa jo
ennen niitä valituksia jonotetaan 17 kuukautta. Ja sitten kerroin, että jos sen päälle tulee va-
lituksia, jotka ovat aika yleisiä ja jopa ketjutettuja aika ajoin, niin se tarkoittaa vuosien odo-
tusta. Sen takia omassa puheenvuorossani toin esille myös vähän jatkoajattelua tähän eli
tätä käsittelytakuuajattelua, että meillä olisi erilaisissa lupaprosesseissa sitovat käsittely-
4



Pöytäkirjan asiakohta PTK 48/2017 vp
ajat, ja jos niissä ei pysytä, niin silloin olisi ajattelu, että myöhästynyt lupa on hyväksytty
lupa, niin kuin ymmärtääkseni esimerkiksi Hollannissa on käytössä.

Päätöksiin pystyy tämänkin jälkeen siis hakemaan muutosta. Muutoksenhaku tulee siis
toimimaan jatkossakin, ja päätöksistä pystytään myös valittamaan. Nämä eivät tässä ole
poistumassa, se että tehtäisiin päätöksiä ilman näitä periaatteita, jotka oikeusvaltioon luon-
nollisesti kuuluvat. Mutta niin kuin edustaja Zyskowicz edellä toi esille, meillä on paljon
niitä tilanteita, missä samoista hankkeista eri vaiheissa — kaavoitusvaiheessa, sen jälkeen
rakennuslupavaiheessa, sen jälkeen seuraavassa vaiheessa — samat henkilöt tekevät vali-
tuksia ja ketjuttavat niitä, ja kyllä tämän tyyppiseen pitää myös viranomaisten pystyä puut-
tumaan. Ja pidän myös myönteisenä sitä, että esimerkiksi ely-keskusten roolia on nyt muu-
tettu siten, että he toimivatkin sinne kuntiin ja kaavoittajiin päin neuvoa antaen, konsultoi-
den — ei niin, että he odottavat, että ensin tehdään päätös, mistä toinen virkamies valittaa,
vaan niin, että yhteisessä pöydässä etsitään ratkaisu, joka on sitten kaikkien kannalta, niin
ympäristön, luonnon kuin sitten hankkeenkin kannalta, hyvä.

17.22 Marisanna Jarva kesk: Arvoisa puhemies! Tämä aihehan on varsin tuttu varsinkin
tuolla meillä pohjoisessa Suomessa, missä esimerkiksi matkailuyritysten hankkeet jumit-
tuvat. Nämä ovat erittäin tärkeitä työpaikkoja erityisesti näissä pienissä kunnissa, jotka elä-
vät matkailusta, ja ikävä kyllä siellä yksittäinen ihminen voi tosiaan näillä valituskierteillä
pysäyttää lähes kaikki merkittävät investoinnit kunnassa, ja tämä on ikävää. Tämä on kiu-
saamista, johon ei voida lainsäädännöllä tällä hetkellä puuttua, koska kyse ei ole suoraan
yhteen ihmiseen kohdistuvasta kiusaamisesta vaan siitä, että käytännössä hankaloitetaan
koko kunnan toimintaa tällä. Kun on näitä tutkimuksia ja selvityksiä nyt tehty yrityksistä,
niin lasketaan, että jopa 3 miljardin euron edestä näitä investointeja tämän lupabyrokratian
ja valitusten takia on jumissa. Pelkästään valitusten takia noin miljardin euron verran arvi-
oidaan olevan jumissa, ja kun tiedetään, että keskimäärin noin kolme vuotta menee yrityk-
sillä siitä, että ne ovat päättäneet investoida, siihen, että se lopulta toteutuu ja yritys on saa-
nut luvat ja valitusprosessit käytyä läpi, niin kyllä siinä vaiheessa monesti nämä hankkeet
ovat jo ohi, ja tällä tavalla merkittävällä tavalla vaikeutetaan meillä työllistämistä Suomes-
sa. Tämä on sellainen asia, jossa viimeistään nyt on tärkeää päästä eteenpäin.

Samalla sitten tässä lupabyrokratiassa ylipäätänsä pitäisi myös päästä siihen yhden luu-
kun periaatteeseen, niin että niin kansalaiset kuin erityisesti yrittäjät voivat jatkossa hoitaa
nämä lupa-asiansa sillä yhdellä hakemusmenettelyllä mahdollisimman paljon, yhden luu-
kun kautta. Näitä prosesseja on tärkeää yhdistää. Tämä myös vähentää julkisia menoja
merkittävästi, koska eri virkamiehet eivät käsittele niitä samoja papereita eri organisaati-
oissa. 

On tärkeää monen eri asian kannalta viedä tätä esitystä eteenpäin.

17.24 Pauli Kiuru kok: Arvoisa puhemies! Sujuvoittaminen ja normien vähentäminen on
hyvä tavoite ja hallitusohjelman mukaista. Maankäyttö- ja rakennuslain käsittelyn yhtey-
dessä tätä työtä jo tehtiin, kun elyjen roolia valittavana viranomaisena rajattiin. 

On kuitenkin tärkeätä säilyttää oikeusturva ja oikeusvaltioperiaatteet, ja sen takia tämä-
kin asia on huolellisesti käsiteltävä valiokunnissa. Varsinainen kysymykseni ja toiveeni oi-
keastaan itse asiassa tässä yhteydessä onkin arvoisalle puhemiehelle, kun hieman jäi epä-
selväksi: missä valiokunnissa oli tarkoitus tämä asia tulla käsittelemään?
5



Pöytäkirjan asiakohta PTK 48/2017 vp
17.25 Martti Mölsä ps: Arvoisa puhemies! Tämä hallituksen esitys on tarpeellinen mo-
nestakin syystä. Kun kerran on kysymys lähetekeskustelusta, niin otan esille nämä ammat-
tivalittajat, jotka aiheuttavat paljon työtä viranomaisille. Ei ole tosiaan kysymys mistään
pienestä vaivasta, ja siksi näkisinkin, että tämäkin asia otetaan vakavasti valiokuntakäsit-
telyssä esille ja puututaan voimakkaasti siihen, koska se on pelkkää kiusantekoa melko pit-
källe — tiedän omastakin kunnasta tällä hetkellä nyt sitten yhden tapauksen. Rakennus-
hankkeita pystytään siirtämään melko pitkälle, ja se ei ole mikään pieni asia.

17.26 Ben Zyskowicz kok: Arvoisa puhemies! Edustaja Mölsä äskeisessä puheenvuoros-
saan nosti esiin ammattivalittajat. Toinen ryhmä, jonka voi mainita, ovat sellaiset nimby-
ihmiset, jotka kiivaasti vastustavat jotain, vaikkapa sosiaalisin perustein lähistölle raken-
nettavaa asuntolaa, ja käyttävät kaikki mahdolliset keinot hankkeen viivästyttämiseen, mu-
kaan lukien valittaminen kaikkiin mahdollisiin oikeusasteisiin kaikissa mahdollisissa pro-
sessin vaiheissa.

Esitän valiokunnille harkittavaksi, että he tässä yhteydessä, juuri näiden ehkä kaikkein
pahimpien ammattivalittajien toiminnan vähentämiseksi, harkitsisivat nykyistä laajempaa
kuluvastuuta valittajalle tietyissä tilanteissa, joissa valitus on täysin aiheeton ja valittajat
häviävät juttunsa. Mehän tiedämme, että on oikeudenkäyntimaksut — muistaakseni 250
euroa hallinto-oikeudessa, 500 euroa korkeimmassa hallinto-oikeudessa — mutta tällais-
ten ammattivalittajien kohdalla, kun aiheutetut vahingot voivat olla satojatuhansia, miljoo-
nia euroja hankkeiden viivästyttämisestä, mielestäni tulisi harkita jonkinnäköistä kuluris-
kiä, esimerkiksi vastapuolen kulujen osalta, mikä voisi omalta osaltaan olla hillitsemässä
tarpeettomia, aiheettomia valituksia. Kuitenkin tulee tietysti toimia se huomioiden, että —
kuten aikaisemmin sanoin — oikeusvaltioon kuuluu se, että viranomaisen päätöksestä pys-
tyy valittamaan: tällaiseen ensimmäiseen valitukseen ei tietysti voi täysin kohtuuttomia
maksuja tai kuluriskejä asettaa.

Keskustelu päättyi.

Asia lähetettiin ympäristövaliokuntaan, jolle perustuslakivaliokunnan ja lakivaliokunnan
on annettava lausunto.
6


