















































DEMA241.tmp.xml


Pöytäkirjan asiakohta PTK 83/2018 vp
Pöytäkirjan asiakohta 

PTK 83/2018 vp

Täysistunto

Torstai 13.9.2018 klo 15.59—18.11

2.8. Suullinen kysymys perusväylänpidon rahoituksesta (Raija Vahasalo kok)
Suullinen kysymys SKT 132/2018 vp

Suullinen kyselytunti

Puhemies Paula Risikko: Kokoomuksen eduskuntaryhmä, edustaja Vahasalo.

Keskustelu

16.55 Raija Vahasalo kok: Arvoisa puhemies! Talouden rattaat täytyy pitää pyörimässä
ja maamme kilpailukykyisenä. Talouden kasvu ei ole mahdollista ilman toimivaa liikenne-
järjestelmää. Suomi tarvitsee pitkän linjan investointistrategian tulevaisuuden infrahank-
keisiin. Ruotsi panostaa yli viisi kertaa enemmän resursseja liikenneverkkoon kuin Suomi.

Koko maassa keskustellaan erityisesti alemman tieverkon huonosta kunnosta, ja esimer-
kiksi Uudellamaalla tilanne on erittäin huono. Uusimaa on Suomen veturi ja talouden sel-
käranka, jolla on kolminkertainen liikennemäärä mutta kuitenkin koko maan huonoimmat
tiet. Kyseessä on ongelma, joka koskettaa aivan koko maata, ja Uusimaa on tässä vain vuo-
renhuippu. Budjettirahat eivät tule ikinä riittämään kustannusvajeen kuromiseksi, ja me
tarvitsemme sen vuoksi muitakin toimenpiteitä. Kysyisin hallitukselta: miten on ajateltu
hoitaa tämä asia korjausvelan osalta ja löytää uusia rahoituskeinoja [Puhemies koputtaa] ja
millä aikataululla?

16.56 Liikenne- ja viestintäministeri Anne Berner (vastauspuheenvuoro): Arvoisa rou-
va puhemies! Tämä on erittäin ajankohtainen kysymys, ja uskon, että me kaikki kannam-
me huolta siitä, että meidän tiestömme ja inframme ovat jatkuvasti huonommassa kunnos-
sa. Meidän korjausvelkamme ylittää jo 2 miljardia euroa ja kasvaa 100 miljoonalla vuosit-
tain. Parlamentaarisessa työryhmässä olemme sopineet siitä, että tarvitsemme 300 miljoo-
naa per vuosi lisää rahoitusta perusväylänpitoon, ja toivon myöskin, että tätä perusväylän-
pidon rahoituksen tasoa voidaan tulevissa hallitusneuvotteluissa pitää esillä.

Toinen asia, jota pidän tärkeänä, on se, että käymme läpi myöskin sitä, että muodostam-
me 12-vuotista liikennejärjestelmäsuunnitelmaa parhaillaan eduskunnassa. Tämän osalta
teemme parlamentaarista yhteistyötä ja huolehdimme siitä, että Suomella on jatkossa 12-
vuotinen suunnitelma siitä, miten meidän infraamme kehitetään. Tämän lisäksi olemme
[Puhemies koputtaa] sopineet talvikunnossapidon kriteereistä sekä lisänneet siihen myös-
kin rahoitusta. Uusia rahoitusmalleja myöskin työstetään, [Puhemies: Aika!] ja toivotta-
vasti niistä on lisää tietoa jo vuodenvaihteessa.

Puhemies Paula Risikko: Pääministerin sijainen, ministeri Orpo.
 Tarkistettu
4.1



Pöytäkirjan asiakohta PTK 83/2018 vp
16.58 Valtiovarainministeri Petteri Orpo (vastauspuheenvuoro):  Arvoisa puhemies!
Liikenneministeri kuvasi erinomaisesti sitä työtä, mitä LVM:ssä tehdään. Näin valtiova-
rainministeriön näkökulmasta haluan kiinnittää huomiota siihen, että tämän hallituskau-
den aikana yhtenä hallitusohjelman strategisena valintana me olemme käyttäneet perus-
tienpitoon ja korjausvelan purkamiseen enemmän rahaa kuin oikeastaan vuosiin aikaisem-
min tai kuin edellisen hallituksen aikana käytettiin, ja samaan aikaan on useita isoja infra-
hankkeita liikkeellä. Nyt tämä hallitusohjelman erityispanostus päättyy ensi vuoden alus-
sa. Me teemme jonkinlaisen siltarahoituksen tähän väliin, mutta korjausvelan purkaminen
on iso kysymys, jota on rahoitettu nyt tällä kaudella omaisuustuloilla, ja se on ehdottomas-
ti seuraavan hallituksen päätös, miten jatkaa tätä korjausvelan purkamista. Se on osa isoa
kokonaisuutta, jossa pyritään ratkomaan, miten nämä isot strategiset hankkeet saadaan ai-
kaan, miten maakunnalliset kehityshankkeet, ja tätä ongelmaa pyrimme yhdessä ratko-
maan. [Sirkka-Liisa Anttila: Aikaa ei ole hukattavaksi!]

Kysymyksen käsittely päättyi.
2


	2.8
	16.55
	16.56
	16.58


