















































DEME7EA.tmp.xml


Pöytäkirjan asiakohta PTK 165/2018 vp
Pöytäkirjan asiakohta 

PTK 165/2018 vp

Täysistunto

Tiistai 26.2.2019 klo 14.04—21.21

12. Hallituksen esitys eduskunnalle laiksi korkeakouluopiskelijoiden opiskeluterveyden-
huollosta sekä eräiksi siihen liittyviksi laeiksi

Hallituksen esitys HE 145/2018 vp
Valiokunnan mietintö StVM 35/2018 vp

Ensimmäinen käsittely

Puhemies Paula Risikko: Ensimmäiseen käsittelyyn esitellään päiväjärjestyksen 12. asia.
Käsittelyn pohjana on sosiaali- ja terveysvaliokunnan mietintö StVM 35/2018 vp. Nyt pää-
tetään lakiehdotusten sisällöstä.

Keskustelu

21.03 Pekka Puska kesk: Arvoisa puhemies! Näin illan myöhäisessä vaiheessa sitten
seuraavaan ja hyvin myönteiseen lakiasiaan eli YTHS-lakiin. Tämä on korkeakouluopis-
kelijoille varsin iloinen päivä, kun pitkään odotettu YTHS-laki on viimein täällä salikäsit-
telyssä. Tätä todellakin opiskelijajärjestöt ovat pitkään odottaneet.

Takavuosina, kun sote-uudistuksen valmisteluihin lähdettiin, tässä yhteydessä pohdit-
tiin YTHS:n eli korkeakouluopiskelijoiden terveydenhuollon järjestämistä: miten tämä tu-
lisi järjestää sitten sote-kuvion yhteydessä? Keskustelun kuluessa pikku hiljaa selkeni, että
— kun sote on valtavan suuri, kuten tiedämme, ja vuosikausien uudistus — opiskelijajär-
jestöjen ja monen asiantuntijan kanta oli, että YTHS:n tulisi jatkaa hyvää työtään suunnil-
leen nykymuodossaan. YTHS on erittäin hyvin toimiva kokonaisuus ja perusterveyden-
huollon kannalta jopa erinomainen esimerkki soten perusterveydenhuollolle. Se on, kuten
olen tainnut aikaisemminkin sanoa täällä, eräänlainen health maintenance organization,
niin kuin amerikkalaiset tapaavat sanoa.

YTHS:llä on erinomainen potilastietojärjestelmä. Sen toimipisteet ovat yleensä lähellä
yliopistoja, mutta samalla se on valtakunnallinen palvelu. YTHS panostaa paljon ennalta
ehkäisevään sekä terveyttä ja opiskeluvireyttä edistävään toimintaan. YTHS on myös pe-
rusterveydenhuollon ohi satsannut opiskelijoille tärkeään mielenterveystyöhön, mikä on
todella tärkeää opintojen hyvän sujumisen kannalta.

Näissä pohdinnoissa tuli sitten YTHS:n säilyttämisen lisäksi esille vahva tarve saada
myös ammattikorkeakouluopiskelijat YTHS:n piiriin. Tämä merkitsi lisäresurssien tarvet-
ta, joten se hidasti valmistelua. Nyt on hienosti päädytty tähän tavoitteena olleeseen ratkai-
suun, että myös ammattikorkeakouluopiskelijat tulevat YTHS:n palveluihin mukaan, ja on
hienoa, että tähän tarvittavat varat löydettiin.

Esitetty YTHS:n järjestämisratkaisu on selkeä ja hyvä. Eli Kela toimii järjestäjänä ja
YTHS valtakunnallisena tuottajana. Kansaneläkelaitoksellahan on jo nykyään hyvin kes-
keinen rooli YTHS:n toimintojen rahoittajana. Tämän uuden lain mukaan rahoitus tapah-
 Tarkistettu
4.0



Pöytäkirjan asiakohta PTK 165/2018 vp
tuu siis toisaalta Kelan eli valtion rahoitusosuudella ja toisaalta opiskelijoiden osuudella
vuotuisen terveydenhoitomaksun muodossa. Käyntimaksuja ei ole, ja myös nykyiset kau-
punkien rahoitusmaksut jäävät pois.

YTHS:n piirissä olevat korkeakouluopiskelijat voivat siis muilta osin olla täysin nor-
maalisti myös maakunnan sote-palvelujen, siis julkisten muiden sote-palveluiden, piirissä,
mikä koskee muuta palvelujärjestelmää, kuten muuta erikoissairaanhoitoa ja sosiaalipalve-
luja. YTHS:n peruspalveluihin kuuluvat nyt ehkäisevä työ ja sairaanhoito, mukaan lukien
mielenterveys- ja päihdetyö, seksuaaliterveyden edistäminen ja suun terveydenhuolto.

Kun mielenterveyden edistäminen ja tukeminen, kuten jo sanoin, ovat eräs opiskeluter-
veydenhuollon painopisteitä, on hienoa, että tässä laissa peruspalvelujen lisäksi on
YTHS:n terveydenhuoltoon voitu sisällyttää myöskin opiskelijoiden erityisen tuen ja tut-
kimuksen tarpeen varhainen tunnistaminen ja tarvittaessa jatkotutkimuksiin ja jatkohoi-
toon ohjaaminen sekä psykoterapiaan ohjaamisen edellyttämä hoito ja lausunto. Tämän
merkitykseenhän jo aikaisemmin viittasin.

YTHS:n toiminnan muuttuminen tämän lain mukana merkitsee siis huomattavaa laajen-
nusta sen toimintaan. Toimipisteitä tulee paljon ja paljon lisää asiakkaita. Tosiaan uusia
paikkakuntia ja opiskelijoita tulee paljon YTHS:n palvelujen piiriin. Sen vuoksi YTHS tar-
vitsee jatkossuunnittelussa ja toimeenpanossa kaiken mahdollisen tuen.

On hyvä, että liitännäislaeissa todetaan myöskin, kuinka ylioppilaskuntien ja ammatti-
korkeakoulujen opiskelijakuntien tulee tarpeen mukaan osallistua säädettyjen opiskeluter-
veydenhuollon tehtävien toteuttamiseen. Ja on myös hyvä, että tämän lain mukaan asete-
taan korkeakouluopiskelijoiden neuvottelukunta, jossa eri intressitahot seuraavat ja ohjaa-
vat YTHS:n tehtävien toteuttamista pyrkien sitä eri tavoin edistämään.

Kaiken kaikkiaan, arvoisa puhemies, on hienoa, että pitkään odotettu uudistus on nyt to-
teutumassa. Valiokunta kuuli paljon asiantuntijoita ja käsitteli asiaa monipuolisesti. Uudis-
tukselle antaa hyvän pohjan se, että valiokunnan mietintö on yksimielinen, ja näin lain py-
kälät voidaan varmaan nyt hyväksyä.

21.08 Jani Mäkelä ps: Arvoisa puhemies! Tänään on käsittelyssä muutamiakin sellaisia
lakiesityksiä, jotka edustavat sitä positiivista puolta asioista, joiden edistämistä hallitus-
ajoilta voi muistella. Tämä on sellainen esitys — mukava asia koulutuspolitiikasta kerran-
kin tässä salissa. Nyt kun ammattikorkeakouluopiskelijatkin pääsevät samanlaisten palve-
lujen piiriin kuin korkeakouluopiskelijat, se on edistysaskel ja siinä mielessä hyvin luonte-
va edistysaskel, että kun näitä oppilaitoksiakin on yhdistelty ja ne toimivat muutenkin yh-
teistyössä, niin nyt myös terveydenhoidon osalta.

Tähän liittyy sellainen asia, että kun viime vaalien alla tehtiin näitä koulutuslupauksia —
monet poliitikot ovat myöhemmin päätyneet niiden kuvien kanssa julkisuuteen kenties hie-
man negatiivisessa valossa — niin oma koulutuslupauskuvani nyt tässä ainakin 50-pro-
senttisesti toteutuu. Eli toinen niistä tavoitteista on nyt sitten toteutumassa tämän YTHS:n
myötä.

Jatkon kannalta haastaisin valtiovallan ja tulevan hallituksen pohdiskelemaan, miten
myös ammattioppilaitosten opiskelijoille saataisiin terveydenhuoltopalveluja parannettua.

21.09 Ulla Parviainen kesk: Arvoisa puhemies! Todellakin tämä on ilon ja onnen päivä,
että tähän nyt edetään, että korkea-asteen opiskelijat pääsevät saman terveydenhuollon pii-
riin. Tämähän tarkoittaa sitä, että palvelujen piirissä olevien opiskelijoiden määrä yli kak-
2



Pöytäkirjan asiakohta PTK 165/2018 vp
sinkertaistuu, ja tämä tarkoittaa YTHS:lle huomattavaa toiminnan laajentamisen tarvetta.
Tähän palvelujen tarpeeseen voi opiskelijamäärän kasvun lisäksi vaikuttaa ammattikor-
keakouluopiskelijoiden kasaantunut piilevä hoidon tarve, joka voi lisätä palvelujen kysyn-
tää ainakin uudistuksen alkuvaiheessa. Tuolla valiokuntakuulemisissa saimme tietää, että
tätä piilevää hoidon tarvetta on oletettavasti erityisesti hammashoidon osalta.

Palvelutuotannon kasvattaminen edellyttää ammattihenkilöstön saatavuutta opiskelu-
paikkakunnilla sekä toiminnan riittävää resursointia. Tähän me sivistysvaliokunnassa
teimme lausumaesityksen, joka ei nyt sitten kuitenkaan edennyt tuohon lopulliseen mietin-
töön, eli ehdotimme sitä, että tätä uudistusta ja sen vaikutuksia alueellisen tasa-arvon to-
teutumiseen ja resurssien riittävyyteen tulisi seurata ja antaa niistä selvitys eduskunnalle
seuraavan vaalikauden loppuun mennessä. Mutta tätä on syytä edustajien kuitenkin seuraa-
valla kaudella sitten valvoa, että resurssit ovat riittävät, koska nyt tässä alkuvaiheessa to-
dellakin se patoutunut hoidon tarve voi olla siellä palvelujen lisääjänä.

21.11 Sami Savio ps: Arvoisa puhemies! Täytyy myös yhtyä tässä muun muassa edustaja
Mäkelän tavoin edellä esitettyihin huomioihin siitä, että tämä lakiuudistus, jossa ammatti-
korkeakoulun opiskelijat tulevat jatkossa pääsemään YTHS:n varsin kattavien palveluiden
piiriin, on erittäin myönteinen ja kannatettava uudistus. Ja onnittelut myös edustaja Mäke-
lälle siitä, että ennen viime vaaleja antamistanne koulutuslupauksista nyt tämä tärkeä lu-
paus näyttää toteutuvan. En usko, että kukaan sitä täällä eduskunnassa haluaa vastustaa.

Tällainen pieni mutta sitäkin tärkeämpi uudistus on esimerkki siitä tavasta, jolla myös
esimerkiksi sote-uudistusta, joka on nyt vahvasti kriisissä, olisi tullut viedä eteenpäin —
pienillä askelilla, ei valtavilla, isoilla, suurilla harppauksilla, niin kuin nyt ollaan yrittämäs-
sä. Kun seuraavien päättäjien, jotka tänne eduskuntaan valitaan, tehtävänä varmasti tulee
olemaan, ellei sote-uudistus ole heidän edessään, ainakin sotu-uudistus, niin toivon, että
yritetään syödä se elefantti pieninä palasina.

Totean vielä tähän loppuun, että nämä YTHS:n palvelut ovat tosiaan opiskelijoille rää-
tälöityjä ja että kun tämän palvelun käyttäjien määrä nyt yli kaksinkertaistuu, se on tietysti
myös kustannustehokas tapa toimia. Muun muassa opiskelijoiden mielenterveyspalvelut,
joita YTHS tarjoaa, ovat niin hyvin opiskelijoille räätälöityjä, että niistä on varmasti mo-
nelle suuri hyöty ja apu elämässä eteenpäin.

Yleiskeskustelu päättyi.

Eduskunta hyväksyi hallituksen esitykseen HE 145/2018 vp sisältyvien 1.-5. lakiehdotuk-
sen sisällön mietinnön mukaisena. Lakiehdotusten ensimmäinen käsittely päättyi.
3


