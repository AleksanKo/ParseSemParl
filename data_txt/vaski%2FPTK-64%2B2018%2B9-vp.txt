















































DEMA413.tmp.xml


Pöytäkirjan asiakohta PTK 64/2018 vp
Pöytäkirjan asiakohta 

PTK 64/2018 vp

Täysistunto

Tiistai 12.6.2018 klo 13.59—18.11

9. Hallituksen esitys eduskunnalle laiksi metsästyslain muuttamisesta
Hallituksen esitys HE 83/2018 vp

Lähetekeskustelu

Toinen varapuhemies Tuula Haatainen: Lähetekeskustelua varten esitellään päiväjär-
jestyksen 9. asia. Puhemiesneuvosto ehdottaa, että asia lähetetään maa- ja metsätalousva-
liokuntaan.

Keskustelu

17.41 Esko Kiviranta kesk:  Arvoisa puhemies! Haluan kiitellä tätä hallituksen esitystä
lopettaa naakan rauhoitus 1. elokuuta 2018 alkaen. Kiittelen siitäkin huolimatta, että naak-
ka eli hakkinen on kotikuntani Sauvon vaakunalintu. En tiedä, mistä syystä tällainen valin-
ta on joskus tehty — naakkahan on itse asiassa haaskalintu — mutta ilmeisesti siitä syystä,
että Sauvossa on korkea kirkko ja kirkontornikin, ja naakkahan on kirkon lintu, niin kuin
sanotaan.

Naakan siirtäminen rauhoittamattomaksi linnuksi on erittäin tärkeä toimenpide. Viime
vuosina naakkakanta on kasvanut voimakkaasti. Naakka aiheuttaa vahinkoja muun muas-
sa tukkimalla savupiippuja ja muita rakenteita, sotkemalla ulosteellaan ympäristöä ja tu-
hoamalla muiden lintujen pesiä. Naakka aiheuttaa vahinkoja myös maataloudelle. Vahin-
got painottuvat ilmeisesti erityisesti juuri Lounais-Suomeen. Naakan aiheuttamat haitat
ovat kasvaneet, ja suurin osa haitoista ei ole viranomaisten tiedossa, sillä korvaushakemuk-
set ja poikkeusluvan haku ovat vain jäävuoren huippu. Siitä huolimatta osoitetut haitat ovat
merkittäviä. Naakan rauhoituksen lopettaminen ratkaisee resursseja säästävällä tavalla mo-
nia ongelmia: korvausten maksaminen, turhauttava luvanhaku ja viivettä aiheuttava lupa-
harkinta jäävät pois.

Arvoisa puhemies! Täytyy tässä vielä kiittää ministeri Leppää laajemminkin metsästys-
tä koskevien asioitten hyvästä hoitamisesta. Hänhän on puuttunut moniin tärkeisiin asioi-
hin muun muassa helpottamalla metsästysaikaa pidentämällä valkohäntäpeuran metsästys-
tä, joka on sinänsä mukava eläin kylläkin mutta erittäin hankala muun muassa maatalou-
den ja liikenteen kannalta, kun se esiintyy niin runsaana täällä Suomessa.

17.44 Pertti Hakanen kesk: Arvoisa puhemies! Edustaja Kiviranta toi hyvin äsken perus-
teluja esille, ja tämä on äärimmäisen odotettu hallituksen esitys maakunnissa. Ottaen huo-
mioon ne haitat, joita tuolla niin elinkeinolle kuin asutukselle, kaikelle arjelle naakat ovat
aiheuttaneet, tuo korvaustaso on todellakin vain jäävuoren huippu. Siltä osin tämä ongel-
ma ja tämä taloudellinen rasite, mitä on ollut vahinkojen korvaamisessa, eivät ole sillä ta-
 Tarkistettu
4.1



Pöytäkirjan asiakohta PTK 64/2018 vp
valla tasamitallisia, koska korvausta tai myöskään poistolupaa Varsinais-Suomen elyltä ei
aina olla kyllä varmastikaan oltu valmiita hakemaan ja ollaan kärsitty siitä haitasta.

Nyt ollaan sitten pääsemässä tilanteeseen, jossa voidaan 1.8. jälkeen naakkaa lopettaa ja
sitä kautta myöskin saada elintarviketurvallisuuteen huomattava lisäys, kun puhutaan ko-
tieläintiloista, joissa naakka myöskin saastuttaa elintarvikkeitten raaka-aineita kotieläinta-
loudessa. Myöskin kun mietitään, nyt kun kesäaikaa katsotaan, kesätoreja eri puolella Suo-
mea, niin kyllähän se naakka siellä ihan selkeästi on sellainen terveysriski meille kaikille.
Jotta tämä nähdään kokonaisvaltaisena asiana, niin nämä asiat pitää ottaa tasavertaisesti
huomioon.

Sitten kun miettii sitä tosiasiaa, millä tavalla tämä voidaan myöskin tulevaisuudessa
huomioida kiinteistöjen tämmöisenä likahaittana, niin kyllähän se kaupunkikuvaa myös-
kin paljon parantaa, kun voidaan näitä hätistää pois ja lopettaa.

Tosiasia on, että lausunnoissa on tullut myöskin toisenlaista näkökulmaa tähän asiaan,
mutta kun ajatellaan näitä kaikkia argumentteja, mitkä äsken tässä kertasin, niin me olem-
me kyllä nyt hyvän hallituksen esityksen saamassa valiokuntaan ja varmasti tästä nopealla
aikataululla mietintö saadaan.

17.46 Eero Reijonen kesk: Arvoisa rouva puhemies! Luonnonsuojelulla on oma arvon-
sa. Totean vaan, että me maaseudun ihmiset olemme aina olleet luonnonsuojelijoita mutta
tiedämme hyvin sen, että jos kannat kasvavat kohtuuttoman suuriksi, niin niitä tulee sitten
myös poistaa ja pitää olla kyky ratkaista ongelmat. 

Tämä hallituksen esitys on erinomainen ja erittäin kannatettava. On päästy vihdoinkin
asiassa eteenpäin. Toki jo aikaisemmin on ollut mahdollisuus poistaa naakkoja, jos vahin-
ko kohdistuu rakennukseen tai pihapiiriin, näin on, mutta nyt tämän lain kautta tietysti
avautuu aivan erilainen mahdollisuus saada tämä kanta järkiinsä, jos näin suoraan sano-
taan. 

Nykytilan arvioinnissa on selkeästi tuotu esille se, että kanta on kasvanut voimakkaasti
2000-luvulla. Parimäärä on ollut vuoden 2010 alussa jopa 110 000 pesivää paria. Kanta on
todella runsas. Muistan hyvin itse, kun olen ollut pitkään riistanhoitoyhdistyksen puheen-
johtajana omassa kotikunnassani, että hygieniahaitat ovat kirkonkylillä erittäin voimakkai-
ta ja varsinkin niillä alueilla, joilla on ollut meijeritoimintaa, myllytoimintaa, naakkoja on
erittäin paljon. Ne ovat kyllä kaikkien tautien levittäjiä, ja sitä taustaa vasten tämä ratkaisu
on nyt hyvä. 

On myös huomioitava se, että korvauksia on vuosittain maksettu yli 400 000, ja tuntuu
aivan siltä, että eihän tässä ole mitään järkeä. Samanaikaisesti, jos joku naakka on kuollut
jossakin ja on todettu, että on tapahtunut rikos, siitä on tullut 101 euron sakko. Lainsäädän-
nön osalta on todettava se, että paljon on vielä edelleenkin tehtävissä. Torjuntatoimenpi-
teistä on todettu täällä, että ne eivät ole riittäviä, että ei ole kantaa pystytty tyydyttävällä ta-
valla rajoittamaan, ja se on erittäin, erittäin hyvä, että tässä nyt on uusi avaus tehty. 

Haluan kuitenkin tässä vaiheessa nostaa vähän muitakin asioita suojelun osalta esille,
kun on mahdollisuus. Nyt naakan osalta on päästy eteenpäin, ja tästä erityiskiitos tietysti
ministeri Lepälle. Kun ministeriössä varmasti luetaan näitä meidän puheenvuorojamme,
näin uskon ja toivon, niin minusta olisi korkea aika puuttua myös tähän merimetsokantaan,
joka alkaa olla osassa rannikkoseutuja luonnon pilaaja, maiseman pilaaja. Tässäkin asiassa
minusta olisi hyvä päästä eteenpäin. 
2



Pöytäkirjan asiakohta PTK 64/2018 vp
Samoin tiedän sen, että valkoposkihanhikanta on kasvanut suureksi, ja kun se ei tunne
kovin hyvin noita rajoja ja lentää Suomen rajojen ulkopuolelle, niin metsästys on välittö-
mästi mahdollista. Tässäkin asiassa olisi hyvä saada yhtenäinen käytäntö Euroopan unio-
nin alueella, koska mehän olemme niin kuin yhteisö tässä Euroopan unionissa. Minusta
näitten suojeluasioittenkin osalta on korkea aika päästä yhtenäiseen käytäntöön.

Toki lopuksi toivon, kun karhukannat tuolla Itä-Suomessa ovat kasvaneet poikkeuksel-
lisen suuriksi, että ministeriö käyttää valtaansa ja antaa riittävän määrän karhulupia, että
riistaeläimiä voidaan näillä alueilla metsästää myöskin jatkossa.

17.50 Eerikki Viljanen kesk: Arvoisa rouva puhemies! Kannatan ja olen erittäin tyyty-
väinen, että metsästyslakia tullaan nyt tällä metsästyslain muutoksella muuttamaan niin,
että naakka lisätään rauhoittamattomien lintujen luetteloon eli ylisuureksi paisunutta naak-
kakantaa päästään vihdoin harventamaan ilman nykyistä byrokratiaa. Paikallisesti jopa
erittäin suureksi paisunut naakkakanta aiheuttaa toki monille meille harmia ja haittaa, mut-
ta etenkin maatiloilla naakkakanta aiheuttaa taloudellisia tappioita esimerkiksi nokkimalla
paaleja ja nostamalla tuotantokustannuksia monin eri tavoin, etenkin kun tuotantotiloja
joudutaan suojaamaan erittäin röyhkeiksi oppineilta naakoilta.

Harmin, haitan ja taloudellisten kustannusten lisäksi pahimmillaan naakkojen todella
suuret paikalliset kannat luovat aidon tautiriskin ja sitä kautta myös toimeentuloriskin.
Elintarvikkeisiin naakkojen levittämät taudit eivät ole päässeet, mutta huomattavia lisäkus-
tannuksia niistä on elintarvikeketjulle tullut. 

Arvoisa puhemies! Naakat eivät ainoastaan sotke ja aiheuta tautivaaraa maatiloilla. Vii-
meksi viime viikolla eräs lihakarjankasvattaja kertoi vastasyntyneen vasikan kimppuun
hyökänneistä naakoista. Naakat hyökkäsivät tarhaan syntyneen emolehmän vasikan kimp-
puun ja pyrkivät nokkimaan vielä puolustuskyvyttömän vasikan pehmeitä sorkkia ja sil-
miä. 

Naakka ei siis ole kovin sympaattinen eläin, vaikka onkin Sauvon vaakunaeläin, niin
kuin edustaja Kiviranta täällä aikaisemmin meille kertoi. Toki vasikat harvemmin synty-
vät laitumelle, mutta kun näin käy, niin etenkin Uudellamaalla ja Varsinais-Suomen
alueella tämä ylisuureksi paisunut naakkakanta on todellinen riesa. 

Toki tämän naakkariskinkin takia pyritään aina siihen, etteivät vasikat synny laitumelle,
ulkotarhoihin tai tiloihin, joihin naakat pääsevät tunkeutumaan, mutta kun kyse on luon-
non rytmeistä, tässä ei aina onnistuta, ja siksikin on erittäin tärkeää, että ylitiheitä naakka-
kantoja nyt päästään entistä pienemmällä byrokratialla harventamaan. 

Tämä lakimuutos on erittäin tervetullut ja kauan odotettu. Hyvä, että se nyt etenee. 

17.52 Timo Heinonen kok:  Arvoisa rouva puhemies! Kuolemanlintu, niin kuin naakka
ennen tunnettiin, on tänä päivänä hyvinkin yleinen isolla alueella. Suomessa taitaa pesiä
reilusti yli 100 000 naakkaparia tänä päivänä, ja erot ovat alueellisesti merkittäviä. Itse
asiassa jossain määrin olisi ehkä syytä jatkossa pohtia myös sentyyppisiä ratkaisuja, että
tällaiset päätökset eivät olisi enää koko Suomea kattavia taikka niin isoja alueita kattavia,
vaan mieluummin ehkä pohtia sitten alueellisia ratkaisuja, jos oikeasti koetaan niin, että
jollain alueella naakkoja kaivattaisiin lisää, sillä isolla alueella niitä ei todellakaan ole pit-
kään aikaan kaivattu. Ja jos naakan, kuolemanennelinnun, vaikutus olisi sellainen kuin sen
aikanaan harvalukuisempana uskottiin olevan, niin en minäkään enää tätä puhettani pitäi-
si, sillä joka päivä satoja naakkoja näen oman kotipiirini ja kirkonkylämme ympäristössä.
3



Pöytäkirjan asiakohta PTK 64/2018 vp
Minuun otti yhteyttä ensimmäisen kerran 2010-luvun alkupuolella loppilainen maanvil-
jelijä Aulis Nikkola, joka totesi, että nyt tähän täytyisi saada joku muutos. Tein silloin kir-
jallisen kysymyksen asiasta, mutta ympäristöministeri Niinistö ei katsonut tarpeelliseksi
ryhtyä toimenpiteisiin asian kanssa. Viljasatoa, kymmeniä hehtaareja hetkessä, naakat tu-
hosivat, tuhosivat myös rehupaaleja, tuhosivat vanhan kirkon katon, monien muiden kirk-
kojen ja vanhojen rakennusten kattoja, piippuja, hormeja — puhumattakaan sitten siitä
ulostemäärästä, mitä esimerkiksi ympäristöön tuli. Mietin, että antaa tilanteen olla — Nii-
nistöltä, vihreiden Niinistöltä, ei ollut lupa odottaa muutosta tilanteeseen. Uusin tämän ky-
symykseni tämän hallituksen alkutaipaleella, ja silloin asia alkoi saada myös myönteisem-
pää, vihreää valoa, kiitos ympäristöministeri Tiilikaisen ja maa- ja metsätalousministeri
Lepän, ja nyt meillä on käsittelyssä esitys, jossa naakkaa esitetään poistettavaksi rauhoitet-
tujen eläinten ja lintujen listalta. Toki tämä normaali pesintäaikainen rauhoitus edelleen,
tämänkin jälkeen, säilyisi.

Edustaja Reijonen piti erinomaisen puheenvuoron, ja melkein olisin voinut todeta, että
yhdyn siihen, ja päättää oman puheeni siihen. Siinä oli juuri se, mikä meillä maaseudulla
ihmisten henki tänä päivänä on. Me ymmärrämme ympäristönsuojelun, luonnonsuojelun,
mutta kohtuus kaikessa, ja siitä tässäkin asiassa on ollut kyse. Ja yhdyn kyllä siihenkin huo-
mioon, että esimerkiksi merimetsot ovat seuraava, voisi sanoa, vitsaus. Ne ovat leviämässä
jo eteläisen Suomen järville, ja nähtäväksi jää, missä vaiheessa tuhot alkavat olla saman-
laisia kuin saaristossa. Nyt olemme jo valitettavasti nähneet tilanteita, joissa ihmiset ovat
ottaneet oikeuden omaan käteensä, mitä en tietenkään ole kannattamassa enkä suosittele-
massa, mutta se kuvaa sitä tilannetta, turhautuneisuutta siihen, että ei ole laillisia mahdol-
lisuuksia puuttua siihen, että vaikkapa oma mökkisaari tuhoutuu vuoden sisällä täydellises-
ti. Sitten myös hanhet ja muut ovat merkittävästi lisääntymässä.

Sen takia ehkä itse halusin tämän puheenvuoron pitää, että halusin kiittää Aulis Nikko-
laa, joka herätti minun ajatteluni ja huoleni tähän — en ollut siihen sillä tavalla kiinnittänyt
huomiota, vaikka hevosen selässä monet kerrat naakkaparvia katsellut olenkin. Toinen syy
oli se, että meidän pitäisi miettiä tällaisia alueellisia ratkaisuja, että voisi olla niin, että pu-
retaan isolta osin esimerkiksi rauhoituspäätös, ja jos on tarpeen, niin joku alue voitaisiin
jättää, jos koetaan niin, että siellä esimerkiksi populaatiot eivät ole riittäviä ja kestäviä.
Enkä usko, että itse asiassa kukaan maaseudun ihminen menee naakkaa tappamaan, jos
kuolemanlintuja yksittäisiä pareja silloin tällöin taivaalla näkyy lentämässä.

Haluan antaa kiitosta keskustalaisille ministereille, maatalousministeri Lepälle ja ympä-
ristöministeri Tiilikaiselle, toimeen tarttumisesta. Tämä laki on tulossa voimaan jo elo-
kuussa. Eli kun tämän poikaskauden rauhoitusaika päättyy, niin pystytään pitämään huoli,
että vanhat rakennukset, uudet rakennukset säilyvät, mutta myös, että meidän maatalouden
sadot säilyvät meidän ruoaksemme.

17.58 Eerikki Viljanen kesk:  Arvoisa puhemies! Olen edustaja Heinosen kanssa täysin
samaa mieltä kuten edustaja Reijosenkin kanssa edeltävien puheenvuorojen osalta. Pyysin
puheenvuoron sen takia, että kiitän edustaja Heinosta tästä puheenvuorosta sikäli, että hän
erittäin hyvin kuvasi tilanteen, jossa monilla alueilla ollaan. Tilanne pahimmillaan on juuri
niin dramaattinen kuin edustaja hyvässä puheenvuorossaan kuvasi. Lisätään tähän vielä se,
että ymmärrän kyllä senkin, että sellaisten, jotka eivät asu siellä tai eivät ole kokeneet tä-
män ylisuuren naakkakannan aiheuttamia ongelmia, on ehkä vaikea ymmärtää tämän on-
gelman sisältöä ja laajuutta, minkä se paikallisesti ja alueellisesti aiheuttaa. Se saattaa olla
4



Pöytäkirjan asiakohta PTK 64/2018 vp
jopa yhden tilan kokema ongelma. Naakat voivat parvessa lentää pitkänkin matkan takaa
ruokailemaan, häiritsemään yhden tilan tuotantoa ja toimintaa. Se saattaa aiheuttaa hyvin
paikallisen ongelman, joka tälle kyseiselle tilalle tai teollisuuslaitokselle, niin kuin Reijo-
nen kuvasi, esimerkiksi meijereille, on erittäin hankala nykytilanteessa. 

Mutta hyvä on myös korostaa toki sitä, niin kuin edustaja Heinonen otti esille kuten
myös edustaja Reijonen, että kyse ei nyt suinkaan ole yhden lajin hävittämisestä vaan siitä,
että kantaa pystytään nykyistä paljon, paljon paremmin ja joustavammin säätelemään.
Naakalle on varmaan oma paikkansa suomalaisessa ekosysteemissä tulevaisuudessakin,
mutta näitä paikallisesti ylisuuria, ylitiheitä kantoja, jotka aiheuttavat erittäin suuria ongel-
mia, pitää pystyä ja päästä harventamaan nykyistä paljon helpommilla tavoilla.

18.00 Hannu Hoskonen kesk:  Arvoisa rouva puhemies! Metsästyslain muutos tähän
suuntaan, mitä hallituksen esitys esittää, on erittäin hyvä ja perusteltu.

Suomessa on paljon sellaisia lajeja, joita voitaisiin metsästää sillä keinoin, että oikeas-
taan luonto ei siitä ollenkaan kärsisi, päinvastoin. Naakka on hyvä esimerkki siitä, että sen
kanta on aivan räjähdysmäisesti kasvanut. Samoin on käynyt, kuten tässä keskustelussa on
noussut esille, esimerkiksi merimetsolle, jonka tekemät valtavat vahingot alkavat näkyä.
Jokainen on esimerkiksi käynyt laivamatkalla Tukholmassa. Matkalla näkee saaria, mitkä
ovat kuolleet käytännössä pystyyn. Kaikki puusto on tuhoutunut, ja se aiheuttaa korvaama-
tonta vahinkoa, koska luonnon toipuminen näillä alueilla kestää valtavan pitkään.

Toivon, arvoisa puhemies, että Suomessa päästäisiin vihdoinkin siihen tasapainoon met-
sästysasioissa, että me voisimme aidosti hoitaa kantoja. Meillä on hyvänä esimerkkinä
vaikka tuo susikannan hoito. Meidänhän on annettu ymmärtää, että susi on uhanalainen
eläin, vaikka se ei sitä missään nimessä ole. Pitää muistaa, että Uralin länsipuolella on val-
tava susipopulaatio, ja Suomi on alueen tällä reunalla, läntisellä reunalla, aluetta, jolla su-
sia on valtavan paljon, ellei riittävän paljon, joidenkin mielestä paikallisesti aivan varmasti
ihan liikaankin.

Näissä metsästysasioissa pitäisi heittää turha kiihkoilu pois ja päästä järkevään kantojen
hoitoon, mikä on ainoa oikea tapa. Metsästäjät tässä asiassa kantavat varmasti vastuunsa,
osaavat työnsä, ja ennen kaikkea meillä löytyy metsästäjäjärjestöistä ja myös muilta eri ta-
hoilta ja tietenkin ministeriöstä erittäin hyvää osaamista tällä alueella. Miksi emme sitä
hyödynnä? Valitettavasti moni laji on merkitty Euroopan unionin luontodirektiivin uhan-
alaisten listalle, vaikka ei sinne kuulukaan, ja se on aiheuttanut sen tilanteen, mikä meillä
Suomessa on esimerkiksi suurpetojen osalta. Toivon tässä asiassa järkevyyttä.

Tämä hallituksen esitys on hyvä ja erittäin kannatettava.

18.02 Timo Heinonen kok:  Arvoisa rouva puhemies! Tässä on ollut hyvää keskustelua
asiasta, jossa järki lopulta on voittamassa, ja pääsemme harventamaan naakkakantoja niil-
lä alueilla, missä ne aiheuttavat tuhoa ja ovat ongelmaksi niin vanhoille rakennuksille kuin
uudemmille rakennuksille ja, niin kuin täällä on tuotu esille, myös ruokataloudelle ja
maanviljelylle ja monelle muulle.

Mutta oikeastaan tämän keskustelun yhtenä viestinä pitäisi olla se, että meidän pitäisi
myös etsiä joustavampia keinoja näissä tapauksissa, kun esimerkiksi rauhoitus toimii, ja on
ehkä tarpeen maanlaajuisestikin olla helpompia keinoja päästä poistamaan ongelmayksi-
löitä taikka ongelmapopulaatioita. Tässä ei puhuta pelkästään yksilöistä vaan isommista-
5



Pöytäkirjan asiakohta PTK 64/2018 vp
kin ryhmistä, ja tämä tuska oli nimenomaan se, jota esimerkiksi loppilainen maanviljelijä
Aulis Nikkola niskassaan kantoi pitkään. 

Meillä Lopella naakkakannat ovat olleet erittäin rajuja jo ehkä noin parinkymmenen
vuoden ajan — ainakin, mitä itse muistan. Tänä aikana tuhot ovat olleet mittavia: vanhan
kirkon katto on uusittu ainakin pariin kertaan, ja siinä osatuhoajana ovat olleet runsaat
naakkakannat. Jo silloin ehkä olisi ollut paikallaan löytää tällaisia keveämpiä keinoja läh-
teä puuttumaan alueellisesti erittäin runsaaseen populaatioon. Ja kun katsoin tuossa vanho-
ja kirkkoja, esimerkiksi Turussa on jouduttu tekemään poikkeuksellisia ratkaisuja vanhoi-
hin rakennuksiin niiden suojaamiseksi tällaisten nopeasti kasvavien lintulajien haitoilta, ja
silloin pitää etsiä niitä keinoja. Aika paljon puhutaan vaikkapa susista taikka muista tämän-
tyyppisistä ongelmayksilöistä, mutta pitäisi pystyä puhumaan myös ongelmapopulaatiois-
ta, mitkä saattavat olla paikallisesti erittäin tuhoisia.

18.04 Hannu Hoskonen kesk:  Arvoisa rouva puhemies! Naakasta vielä sen verran, että
tilanne, mikä on Suomessa kehittynyt, näkyy esimerkiksi kotikunnassani Ilomantsissa, taa-
jamassa. Jokainen tietää, että varis on kulttuurieläin, se hakeutuu ihmisten pariin saadak-
seen hankittua helpommin ravintonsa, aivan luonnollista, mutta kotikunnassani on käynyt
niin, taajamassa ainakin, että siellähän naakat ovat vallanneet alan ja varis on joutunut väis-
tymään. Vanha kaveri varis on joutunut tällä kertaa antamaan tietä naakalle. Se ei sinänsä
meikäläistä häiritsisi yhtään, mutta ongelma tulee siitä, että niiden käyttäytyminen on jos-
kus äärimmäisen aggressiivista, kuten edustaja Heinonen hyvin kuvasi tilannetta, ja tähän-
kin on syytä puuttua.

Tämän takia meidän suomalaisten pitäisi tässä asiassa tulla järkiimme. Tämä susiesi-
merkki on erinomaisen hyvä. Kymmeniä läheltä piti -tilanteita on ollut susien kanssa vii-
me vuosien aikana. Silti meillä annetaan ymmärtää Luonnonvarakeskuksesta, ettei ole mi-
tään ongelmaa. Pitääkö jonkun lapsen menettää henkensä, että alamme pikkuhiljaa uskoa,
että tilanne on vakava? Susi kuuluu villiin metsään, siellä se saa juosta aivan vapaana ja
hankkia ravintonsa, mutta kun se piha-alueella liikkuu, niin sinne se ei kuulu ollenkaan.

Siinä keskustelussa, mitä nyt on viime aikoina käyty julkisuudessa erilaisten eläinkan-
tojen, riistakantojen, hoidosta taikka siitä, onko joku eläin rauhoitettu peräti kokonaan
luonnonsuojelulain nojalla, pitää Suomessa päästä sivistyneelle tasolle. Meillä on luonnon-
suojelu mennyt sellaisiin mittasuhteisiin, että tuntuu, että joka ainoa lajike pitää suojella,
vaikka kannan sääntely olisi ainoa keino hoitaa asia järkevään kuntoon.

Esimerkkinä voin mainita vaikka karhun. Meille suomalaisille on syötetty, että se on sel-
lainen mukava Nalle Puh, jonka kanssa on mukava elää ja olla. Tilanne on juuri päinvas-
toin. Ystäväni kertoi tapauksen, jossa karhu tuli pihamaahan, kun kerättiin mansikoita pel-
lolta. Karhu söi toiselta puolen puutarhapenkkiä mansikoita, ja ihmiset olivat toisella puo-
lella sitä puutarhapenkkiä. Eihän siinä ole mitään järkeä. Se on välitön hengenvaaratilan-
ne, varsinkin jos sattuu olemaan karhulla pennut lähellä. Se on välitön hengenvaaratilanne,
ja tällä vain leikitään.

Kuinka monen ihmisen pitää vielä menettää henkensä, että uskotaan pikkuhiljaa, että
tässä ei ole enää mitään järkeä? Kannat ovat räjähtäneet käsiin, ja metsästys tuntuu kohta
olevan rikos sinänsä, jos joku sitä harrastaa. Kävin tuossa viikonloppuna erään ihmisen
luona Kainuussa, ja siellä heidän alueellaan on susia niin paljon, että lapset eivät illalla us-
kalla mennä yksinään ulos. Heillä on ulkonaliikkumiskielto. Ei saa mennä yksin leikki-
6



Pöytäkirjan asiakohta PTK 64/2018 vp
mään ulos kaverien kanssa, samanikäisten lasten kanssa, pitää olla joku vanhempi muka-
na, että saa leikkiä, että on turvallista.

Jatkuvat susivierailut pihamaassa kielivät siitä, että tämä homma on karannut käsistä.
Luonnonsuojelijat meillä puhuvat siitä, että pitää suojella näitä eläimiä. Ei tässä suojella
mitään muuta kuin ihmisen itsekästä ajattelutapaa omasta aatemaailmastaan. Kyllä näitä
kantoja pitää pystyä suojelemaan, totta kai, mutta niitä pitää pystyä myös säätelemään niin,
että ylimääräiset poistetaan ja varsinkin ne eläimet, jotka eivät lajityypillisesti käyttäydy.
Esimerkiksi susi ei varmasti käyttäydy lajityypillisesti, jos tulee pihamaihin [Puhemies ko-
puttaa] lapsia häiritsemään.

Tässä asiassa on Suomi karannut aivan väärille urille, ja toivon, että tässä pikkuhiljaa
järki löytyisi.

18.08 Pertti Hakanen kesk:  Arvoisa rouva puhemies! Täällä on käytetty äärimmäisen
hyviä puheenvuoroja, ja nimenomaan tässä nyt kokonaisuudessaan järki voittaa. Tässä
nähdään se kokonaisuus, millä tavalla me voimme näitä superkantoja ruveta rankaisemaan
ja vähentämään niin, että niistä ei todellakaan olisi elinkeinolle enää jatkossa niin isoa hait-
taa. Myöskin se on tosiasia, että aika nopealla aikataululla tässä ministeri Tiilikainen ja mi-
nisteri Leppä ovat ottaneet asian hoitaakseen, ja nyt me täällä hoidamme tämän eduskun-
nassa niin, että tämä 1.8. alkaen on mahdollista.

Täällä muun muassa edustaja Heinonen on pitänyt kyllä äärimmäisen hyviä, yksityis-
kohtaisia puheenvuoroja haitta-asteesta, toimenpiteistä — monet muutkin edustajat — ja
täytyy vain todeta vielä se, että me voimme tulla siihen tilanteeseen myöskin jatkossa, että
me joudumme miettimään sitä, millä tavalla tämä metsästyslain piiriin siirretty naakka sit-
ten saadaan laajemmalti esiintymisalueeltaan kitkettyä pois, koska tämä pesimäaikarauhoi-
tus kuitenkin tänne vielä jää, mikä on tietysti myöskin luonnon ekologian kannalta hirveän
tärkeätä.

Mutta tosiasia on, että tässä on myöskin iso riski ollut. Onneksi ei ole tapahtunut mitään
merkittävää elintarviketurvallisuudelle näistä eläintaudeista, joita myöskin luonnonvarai-
set eläimet liikuttavat tuonne kotieläintiloille. Tässä on ollut käsissä ihan merkittävä, iso
riski, ja myöskin tätä me nyt lähdemme torjumaan. Ja täytyy muistaa se, että eivät myös-
kään ne elinkeinon yrittäjät, jotka ovat paljon olleet yhteydessä tästä asiasta näiden vuo-
sien aikana, halua täysin poistaa naakkaa, siis luonnon ekologiajärjestelmästä. Mutta se on
tosiasia, että haitta pitää pystyä kitkemään pois.

No, tietysti tälläkin hetkellä on ollut monenlaisia erilaisia mahdollisuuksia — on koetet-
tu ääniefekteillä saada niitä pois sieltä — mutta niin kuin ymmärrätte, luonnoneläin myös-
kin tottuu erilaisiin häiriötekijöihin ja tulee uudestaan ja uudestaan, ja edelleen se sama
asuinsija siinä säilyy.

Sitten kun ajatellaan sitä korvaussummaa, mitä nyt on korvattu vahinkoja, reilut
400 000, niin se on tosiaan vain jäävuoren huippu. Jos tämä olisi kulminoitunut ja päässyt
jossain kohtaa vakavasti kotieläintilojen eläintautipainetta kasvattamaan, niin meille olisi
tullut isoja ongelmia siitä, miten vakuutusturvat olisivat sitten kattaneet maitotilan tai nau-
danlihatilan taikka kenenkä tahansa toteutuneet vahingot.

Keskustelu päättyi.

Asia lähetettiin maa- ja metsätalousvaliokuntaan.
7


	9
	17.41
	17.44
	17.46
	17.50
	17.52
	17.58
	18.00
	18.02
	18.04
	18.08


