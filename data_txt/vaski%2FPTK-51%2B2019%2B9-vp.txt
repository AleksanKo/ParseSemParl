















































DEM3687.tmp.xml


Pöytäkirjan asiakohta PTK 51/2019 vp
Pöytäkirjan asiakohta 

PTK 51/2019 vp

Täysistunto

Keskiviikko 16.10.2019 klo 14.00—20.42

9. Lakialoite laiksi tyttöjen ja naisten sukuelinten silpomisen ennaltaehkäisemisestä
Lakialoite LA 4/2019 vp Sofia Vikman kok ym.

Lähetekeskustelu

Toinen varapuhemies Juho Eerola: Lähetekeskustelua varten esitellään päiväjärjestyk-
sen 9. asia. Puhemiesneuvosto ehdottaa, että asia lähetetään sosiaali- ja terveysvaliokun-
taan.

Tämän asian yhteydessä sallitaan keskustelu myös päiväjärjestyksen 10. asiasta.

Keskustelu

17.51 Sofia Vikman kok (esittelypuheenvuoro): Arvoisa puhemies! Suomessa elää jopa
yli 3 000 tyttöä, joilla on riski joutua silvotuksi. Teimme yhdessä edustaja Sari Sarkomaan
kanssa kaksi lakialoitetta tyttöjen ja naisten sukuelinten silpomisen kieltämiseksi omana ri-
kosnimikkeenään sekä silpomisen ennaltaehkäisemiseksi. Aloitteet on tarkoitettu käsitel-
täväksi yhtenä kokonaisuutena, kuten nyt tapahtuukin. Aloitteilla on tarkoitus parantaa tyt-
töjen silpomisen ennaltaehkäisyä, parantaa tekojen viranomaisten tietoon tuloa sekä ko-
ventaa teoista määrättäviä rangaistuksia.

Tyttöjen ja naisten sukuelinten silpominen loukkaa ihmis- ja itsemääräämisoikeuksia
sekä aiheuttaa terveydellisiä, sosiaalisia ja seksuaalisia haittoja. Terveyden ja hyvinvoin-
nin laitoksen THL:n laskelmien perusteella Suomessa on noin 10 000 silpomisen läpikäy-
nyttä tyttöä ja naista ja maassamme asuu jopa 3 000 tyttöä, joilla on riski joutua silvotuksi.
Suomen on kerta kaikkiaan onnistuttava nykyistä tehokkaammin suojelemaan silpomisu-
han alla eläviä tyttöjä ja ryhdyttävä toimiin näiden törkeiden ja epäinhimillisten rikosten
torjumiseksi ja uhrien auttamiseksi sekä tekoihin syyllistyneiden saattamiseksi vastuu-
seen. Lainsäädäntömme on selkeästi viestittävä jyrkän kielteinen kanta silpomiseen ja ri-
kosvastuu on saatava toteutumaan. 

Silpomisen kieltävä erillislaki olisi vahva viesti siitä, että tyttöjen silpominen on rikos
Suomessa. Tekojen rangaistavuutta ei tällä hetkellä ole tuotu selkeimmällä mahdollisella
tavalla esiin lainsäädännössämme. Silpomisen rangaistavuus ei aina ole tarpeeksi hyvin
yleisessä tiedossa, vaikka teot ovat rikoslain vastaisia törkeinä pahoinpitelyinä. Toisin kuin
muissa Pohjoismaissa, yksikään tapaus ei ole Suomessa edennyt oikeuteen saakka. Rikos-
vastuuta ei siis ole saatu toteutumaan nykyisellä lainsäädännöllä.

Käsittelyssä olevien lakialoitteidemme on tarkoitus tukea aiheesta tehtyä kansalaisaloi-
tetta, jossa vaaditaan erillislain laatimista silpomisen kieltämiseksi. Olin itsekin keväällä
mukana, kun kyseinen kansalaisaloite jätettiin eduskunnan käsittelyyn.

Lopuksi vielä tiiviisti lakialoitteiden sisällöstä. 
 Tarkistettu
4.0



Pöytäkirjan asiakohta PTK 51/2019 vp
Nyt käsiteltävässä lakialoitekokonaisuudessamme esitetään, että rikoslakiin lisättäisiin
uusi naisen sukuelinten silpomista koskeva rangaistussäädös, jonka minimi olisi kaksi
vuotta vankeutta. Lisäksi aloitteessa esitetään uusia pykäliä selkiyttämään sitä, että terve-
ydenhoito-, sosiaali- ja kouluviranomaisilla olisi velvollisuus ilmoittaa poliisille tai lasten-
suojeluun, kun he havaitsevat mahdollisia silpomistekoja tai epäilevät, että joku on riskis-
sä joutua tällaisen rikoksen uhriksi. 

17.55 Sari Sarkomaa kok (esittelypuheenvuoro): Arvoisa puhemies! Hyvät kansanedus-
tajat! Tosiaankin eduskunta, me kansanedustajat, kävi hiljattain laajan keskustelun kansa-
laisaloitteesta, jossa esitetään, että Suomeen tulisi erillislaki, jolla kiellettäisiin tyttöjen ja
naisten sukuelinten silpominen. Mielestäni tuo kansalaisaloite oli erittäin tervetullut, eli jo-
kaisella tytöllä ja naisella on oltava oikeus päättää omasta kehostaan ja tulevaisuudestaan.
Kansalaisaloitteessa — kuten kaikki tiedämme, olemme olleet mukana siitä keskustele-
massa ja osa on ollut myöskin valiokunnassa kuulemisessa — ei esitetä vielä konkreettista
sisältöä tälle mahdolliselle erillislaille vaan esitetään, että eduskunta velvoittaisi hallitusta
laatimaan lakiehdotuksen.

Itse kannatan lämpimästi tätä kansalaisaloitetta, kuten ryhmämme, ja siksi me yhdessä
edustaja Sofia Vikmanin kanssa teimme nämä kaksi lakialoitetta. Näissä kahdessa eri la-
kialoitteessa on konkreettisia esityksiä siitä, mitä tämä mahdollinen erillislainsäädäntö voi-
si käytännössä tarkoittaa. Todellakin on nämä kaksi lakialoitetta. Täällä muutama on jo ky-
synyt, että näinkö voimalla kokoomus tätä kannattaa, että on kaksi samansisältöistä lakia-
loitetta — ei, vaan nämä lakialoitteet todellakin täydentävät toisiaan. Tosiaankin jo viime
eduskuntakaudella tästä meidän ryhmästämme on tehty toimenpidealoite. Miksi erillisla-
ki? Kuten edellä oleva edustaja totesikin, niin meidän on todellakin paremmin Suomessa
onnistuttava suojelemaan silpomisuhan alla olevia tyttöjä ja ryhdyttävä toimiin näiden tör-
keiden ja epäinhimillisten rikosten torjumiseksi, uhrien auttamiseksi ja tekoihin syyllisty-
neiden saattamiseksi rikosoikeudelliseen vastuuseen.

Minun tekemässäni lakialoitteessa näistä kaksosista — sanon kaksosiksi näitä lakialoit-
teita — ehdotetaan tämmöisen uuden tyttöjen ja naisten sukuelinten silpomisen kieltämis-
tä koskevan 6 b §:n lisäämistä rikoslain 21 lukuun. Tämä on sen lakiesityksen pääasialli-
nen sisältö.

Kuten täällä edustaja Vikman totesi, niin tyttöjen ja naisten sukuelinten silpomisessa on
todellakin kyse siitä, että sukuelimiä vahingoitetaan ilman lääketieteellistä syytä, ja tämä
on rikos ja tämä loukkaa ihmisen itsemääräämisoikeuksia ja heikentää monin tavoin nais-
ten tasa-arvoa sekä aiheuttaa monenlaisia terveydellisiä ja myöskin sosiaalisia haittoja nai-
sille ja tytöille, jotka ovat tämän toimenpiteen uhreiksi, kohteiksi joutuneet. Euroopan neu-
voston yleissopimus naisiin kohdistuvan väkivallan ja perheväkivallan ehkäisemisestä ja
torjumisesta velvoittaa meitä, Suomen eduskuntaa ja Suomea, laatimaan ohjeet ja takaa-
maan myöskin toimivan järjestelmän silpomisen ehkäisemiseksi. Kuten täällä todetaan,
niin Suomi on edelleen ainoa Pohjoismaa, jossa ei ole erikseen lailla kielletty tyttöjen sil-
pomista. Esimerkiksi Ruotsissa vastaava laki on ollut voimassa jo vuodesta 1982.

On myös todettava se, kun moni ottaa yhteyttä, että eikö kansanedustaja tiedä, että tämä
on jo rikoslaissa kielletty, että kyllä näin on, että silpominen on ollut Suomen rikoslain mu-
kaan rangaistava törkeänä pahoinpitelynä jo vuodesta 1995. Mutta mielestäni ja monen asi-
antuntijan mielestä sitä ei ole tuotu selkeimmällä mahdollisella tavalla esiin lainsäädännös-
sä eikä tekojen rangaistavuuskaan ole tarpeeksi hyvin yleisessä tiedossa. 
2



Pöytäkirjan asiakohta PTK 51/2019 vp
Mielestäni erillislaki tai sitten tämä erilliskriminalisointi on perusteltua, koska lainsää-
dännön on selkeästi viestittävä jyrkän kielteinen kanta silpomiseen ja rikosvastuu on saa-
tava toteutumaan. Tämän vuoksi tässä lakialoitteessani ehdotetaan silpomista koskevan
erilliskriminalisoinnin eli uuden rikosnimikkeen lisäämistä rikoslakiin. Tämä erilliskrimi-
nalisointi kieltäisi myös Suomen kansalaisille ulkomailla tehdyt silpomiset ja antaisi viran-
omaisille enemmän mahdollisuuksia puuttua rikoksiin. Tässä lakialoitteessa esitetään
myös, että tekojen tuomittavuutta lisättäisiin nostamalla teosta määrättävää vähimmäisran-
gaistusta vuodesta kahteen vuoteen. Ehkä todettakoon vielä, kun esittelen tätä lakialoitetta,
että rangaistussäädöksen teonkuvauksessa viitattaisiin naisiin kohdistuvan väkivallan ja
perheväkivallan ehkäisemisestä ja torjumisesta tehdyn Euroopan neuvoston yleissopimuk-
sen artikloissa määriteltyyn teonkuvaukseen.

Arvoisa puhemies! Mielestäni ja mielestämme Suomessa todellakin tarvitaan selkeä
työkalu ehkäisevään työhön ja ajuriksi myöskin asenteiden muuttamiseen, ja siksi pidäm-
me tätä erilliskriminalisointia, mahdollista erillislakia, kannatettavana. Erityisesti tämä tar-
vitaan, jotta tämä vahva viesti silpomisen rangaistavuudesta tulisi esille, että oikeasti tie-
dettäisiin, että se on rangaistava rikos. Monessa perheessä ajatellaan jopa, että tytön silpo-
minen on lasten suojelua. Vanhemmat eivät osaa ajatella sitä, että se on vakava rikos, ja
siksi tätä viestiä on saatava esille. Meidän on kyettävä suojelemaan kaikkia tyttöjä ja nai-
sia.

Ihan lopuksi, kun aika tässä rientää, haluan sanoa myöskin sen, kun tarkalla korvalla
kuulin sen lakivaliokunnan avoimen julkisen kuulemisen, että siellä hyvin tuli esille, että
tarvitaan myöskin muita toimenpiteitä. Näin varmasti on, ja haluan sanoa, että oli erin-
omaista, että sukuelinten silpomista ehkäisevä ohjelma päivitettiin. Järjestyksessä toinen
ohjelma tehtiin viime hallituskaudella ministeri Saarikon toimesta. On tärkeää myöskin,
että tuota ohjelmaa toimeenpannaan, tehdään tutkimusta ja lisätään tietoa.

Ihan viimeisenä totean, kun itse olen helsinkiläinen, että myöskin rekistereitä pitää olla.
Kaikki muut sairaanhoitopiirit rekisteröivät esimerkiksi ympärileikattujen ja silvottujen
naisten synnytykset, mutta ainoastaan HUS ei tätä vielä tee. On todella tärkeää, että meillä
on tietoa ja tutkimusta ja pystymme auttamaan ja tukemaan kaikkia naisia, jotka siinä apua
ja tukea tarvitsevat, ja ennen kaikkea ottamaan tämän asian puheeksi, jotta voimme suojel-
la kaikkia tyttöjä.

18.03 Hilkka Kemppi kesk: Arvoisa rouva puhemies! Jatkan tästä edustaja Sarkomaan
aivan loistavasta puheenvuorosta, ja kiitän heti alkajaisiksi tästä kansalaisaloitteesta tämän
naisten ja tyttöjen sukupuolielinten silpomista kieltävän lain säätämiseksi ja myös siitä
keskustelusta, mitä olen kuullut täällä eduskunnassa ja tässä salissa tänään ja aikaisemmin.
Tämä on aivan kriittinen ihmisoikeusasia, jolla on suora yhteys muun muassa viime viikol-
la vietettyyn tyttöjen päivään, tyttöjen oikeuksiin, ja myös esimerkiksi naisten terveyden
parantamiseen, josta tässäkin salissa on käyty keskustelua.

Näen itse tämän lakialoitteen tärkeänä. Edustan meitä kansanedustajia Euroopan neu-
voston delegaation matkassa, ja tuolla Euroopan neuvostossa pidän usein puheenvuoroja
siitä, millä tavalla Suomessa ihmisoikeudet ovat pitkällä. Taisi olla toissa viikolla, kun pu-
huin esimerkiksi oikeusasiamieskäytännöistä ja synnytysten väkivallan poistamisesta, vä-
kivallan kokemusten poistamisesta. Mutta täytyy sanoa, että tämän asian kohdalla en voi
kerskua myöskään Suomen teoilla tässä kohtaa. Muutosta nähdäkseni tarvitaan, jotta ih-
misoikeudet toteutuvat myös Suomessa. Suomessa asuu jopa 3 000 tyttöä, jotka ovat vaa-
3



Pöytäkirjan asiakohta PTK 51/2019 vp
rassa joutua silvotuiksi vastoin omaa valintaansa, sitä ei siinä kohtaa kysytä. Myös puo-
lueellani keskustalla on puoluekokouksessa hyväksytty kanta silpomisen kieltävän erillis-
lain säätämiseksi muutaman vuoden takaa. Viime hallituskauden peruspalveluministeri
Annika Saarikko käynnisti ansioituneesti tämän vuoteen 2020 ulottuvan toimintaohjelman
silpomisen estämiseksi, ja se on lähtenyt käyntiin nähdäkseni hyvin.

Suomi on ainoa Pohjoismaa, jossa naisten sukupuolielinten silpominen ei ole lailla yk-
siselitteisesti kiellettyä, ja sitä kyseenalaistetaan, että onko siellä poikkeuksia. Meidän tu-
lee säätää silpomisen kieltävä erillislaki, jotta teon rangaistavuudesta ei ole enää epäsel-
vyyttä, aivan kuten tässä nyt edetään. Nykymallilla Suomessa ei riittävästi nähdäkseni puu-
tuta naisten ja tyttöjen sukupuolielinten silpomiseen. Tyttöjen ympärileikkaukset ovat täy-
sin tuomittavia tekoja. Korkein oikeus on jo vuonna 2008 annetussa ratkaisussa linjannut,
että tyttöjen ympärileikkauksessa on kysymys törkeäksi pahoinpitelyksi luokiteltavasta
menettelystä. Me emme voi sallia enää yhtään poikkeusta tällaisiin tilanteisiin.

Taivun kannattamaan tätä lakia, joka selkeästi kieltäisi naisten ja tyttöjen silpomisen ja
kiristäisi rangaistuksia. Silloin asiaa ei voisi enää kukaan kyseenalaistaa. Tyttöjen ja nais-
ten ympärileikkaus eli toisin sanoen sukupuolielinten silpominen tulisi yksiselitteisesti kri-
minalisoida Suomessa, kuten muissa Pohjoismaissa on jo tehty. Samassa yhteydessä myös
poikien ympärileikkausta koskevaa tarkentavaa sääntelyä tulee saattaa lain säätämisen ta-
solle. Ja tätä tulisi näin alkajaisiksi selvittää ja käydä myös vastaavaa keskustelua poikien
tilanteesta.

On hyvä, että myös hallitusohjelma antaa tällaisen erillislain säätämiseen selkänojan, ja
voimme varmasti melko yksiselitteisesti viedä tätä asiaa eteenpäin.

18.07 Heikki Autto kok: Arvoisa rouva puhemies! Tämä tyttöjen sukuelinten silpominen
on kammottava käytäntö, ja on tärkeää, että se saataisiin erikseen lainsäädäntöön kirjaa-
malla yksiselitteisesti kriminalisoitua. Haluan kiittää edustajia Vikman ja Sarkomaa siitä,
että he ovat tehneet nämä tärkeät lakialoitteet, ja toivoisin, että asia voisi nyt sitten kansan-
edustajien tekemien lakialoitteiden pohjalta edetä niin, että tästä asiasta todella päästään
laki säätämään.

Saamme usein kritiikkiä siitä, että täällä eduskunnassa etenevät laiksi asti asiat, joita
harva lopulta itse asiassa kannattaa, ja sitten kun on sellaisia asioita, joita kaikki kannattai-
simme, niin tuntuu olevan kovin tahmeaa, että lainsäädäntö muuttuu. Tässä on varmasti
asia, jota kaikki kannattavat, ja jonka kyllä toivoisin nyt todella myös lainsäädäntöön asti
etenevän.

18.08 Noora Koponen vihr: Arvoisa rouva puhemies! Kiitos tärkeästä keskustelusta
edellisille puhujille. Sukuelinten silpominen on törkeä ja vakava ihmisoikeusloukkaus.
Tyttöjen sukuelinten silpomisen vastainen työ on todella kannatettavaa ja tärkeää, ja sen
onnistumiseksi tarvitaan ennen kaikkea myös tehokasta ennaltaehkäisyä. Tätä edistääk-
semme hallitusohjelmaan on myös kirjattu, että turvataan resurssit sukuelinten silpomisen
vastaiseen työhön.

Maailman terveysjärjestö WHO:n mukaan terveyssektorin vahvistaminen on tehokkain
keino ennaltaehkäistä silpomista. Tässä onnistuaksemme tarvitaan enemmän osaamista ja
informaatiota myös kouluille, nuorten kanssa toimiville aikuisille ja sote-ammattilaisille.
Aiheesta tulisi voida käydä keskustelua ja osata ottaa aihe puheeksi jo ennaltaehkäisevästi,
erityisesti äitiys- ja lastenneuvoloissa.
4



Pöytäkirjan asiakohta PTK 51/2019 vp
Myös Ihmisoikeusliitto on esittänyt, että Suomessa erityistä huomiota tulee kiinnittää
siihen, että kaikki sukuelinten silpomisen vastaiset kansalliset toimet, ei pelkästään lain-
säädäntö, ovat riittäviä. Tällöin erityisen tärkeää on myös se, että eri alojen ammattilaiset
noudattavat jo nykyisen lainsäädännön puitteissa olemassa olevia velvoitteitaan, kuten pu-
heeksiottovelvoitetta.

18.10 Mauri Peltokangas ps: Arvoisa rouva puhemies! Lakialoite laiksi tyttöjen ja nais-
ten sukuelinten silpomisen ennaltaehkäisemisestä on hyvä. Kaikki aloitteet ja keskustelu
näiden sairaiden riittien ehkäisemiseksi ovat hyviä. On siis hyvä, että tämä paha asia nou-
see julkiseen keskusteluun ja tämä sali joutuu ottamaan asiaan kantaa.

Meille tulee jatkuvasti ihmisiä kulttuureista, joissa tyttöjen silpominen on normaali käy-
täntö. Omasta näkökulmastani katsottuna tässä on kyseessä järkyttävä alistaminen ja kont-
rollointi. Suomessa tällainen tyttölapsiin kohdistuva raakuus ei saa olla normaalia eikä tul-
la normaaliksi, emmekä saa missään olosuhteissa hyväksyä tällaista tyttöä tai naista hen-
kisesti ja fyysisesti alistavaa väkivaltaa. Suomi on länsimainen sivistysvaltio, johon eivät
kuulu kunniaväkivalta, silpomiset eivätkä pakkoavioliitot, omien lakiemme rinnalla mah-
dollisesti salaa käytössä olevasta šarialaista puhumattakaan. Mikäli aiomme jatkossakin
olla sivistysvaltio, tulee tällaisten keskiaikaisten tapojen kieltämisen lailla olla selviö. Ja
näiden asioiden esiin ottaminen ja niistä keskustelu ei voi olla enää tabu, jollainen se ikävä
kyllä julkisessa keskustelussa näyttää vielä osin olevan — syystä, että jos mainitset sen,
mihin nämä usein liittyvät, ja kritisoit sitä, voit saada tuomion.

Ihmettelen, miksi kaikki naisten oikeuksia puolustavat järjestöt Suomessa eivät pidä
meteliä barbaarisen kulttuurin epäkohdista, todellakin. Ihmisoikeusjärjestöt ovat joiltain
osin unohtaneet tärkeimmän tehtävänsä: ihmisen suojelemisen tässä monikulttuurisuutta
ihannoivassa ja sitä jalustalle nostavassa kiihkossa. Paljon pitää vielä tapahtua ja tulla
esiin, että todellinen tasa-arvo, yhdenvertaisuus ja oikeudenmukaisuus tässä yhteiskunnas-
sa saavuttavat sen tason, minkä pitäisi olla päivänselvä asia ja käytäntö jo nyt.

Arvoisa puhemies! Olen kuitenkin tänään tyytyväinen, että olemme päässeet niin pitkäl-
le, että asia nousee jälleen kerran vakavaan keskusteluun. Toivon, että keskustelu johtaa
silpomisen kieltämiseen erillislailla. — Kiitos.

18.12 Markus Lohi kesk: Arvoisa puhemies! Muutama viikko sitten eduskunnassa kes-
kusteltiin tästä asiasta kansalaisaloitteen johdosta, ja jo silloin keskustelussa kävi selväksi,
että eduskuntasali yli puoluerajojen on erittäin yksituumaisesti tämän asian kannalla, siis
sen kannalla, että tyttöjen sukuelinten silpominen kriminalisoidaan erikseen. Jo silloin kes-
kustelussa tuli ilmi, että tämä itse asiassa on jo kriminalisoitu törkeänä pahoinpitelynä ri-
koslaissa, mutta itsekin taivuin sille kannalle — ja tietenkin olen edelleen samaa mieltä —
että jotta lähtisi voimakkaammin se viesti, kuinka vakavasta rikoksesta on kysymys, niin
tämmöisen erillisen rangaistavuutta osoittavan pykälän saaminen rikoslakiin on paikal-
laan. 

Kyseessähän on erittäin törkeä rikos ja vakava ihmisoikeusloukkaus. Sen takia ei voi
olla kuin pahoillaan siitä, että Suomessa ei ole pystytty ennaltaehkäisemään näitä, ja siitä,
että toisaalta ei ole pystytty saattamaan vielä näitä tapauksia, joita on tullut ilmi ja joita ta-
pahtuu, poliisin tutkinnan kautta niin, että oltaisiin voitu sitten tuomio saada tästä. 

Kun katsoo näitä lakialoitteita, mitä tästä on tehty, niin nehän ovat samansuuntaisia kuin
mitä täällä on jo käsitelty, ja varmasti tuossa valiokuntakäsittelyssä ne tullaan sitten yhdis-
5



Pöytäkirjan asiakohta PTK 51/2019 vp
tämään siihen aloitteeseen. Se poikkeamahan tähän nykyiseen oikeustilaan näyttää olevan,
että kun täällä erillislaissa vaaditaan tätä rangaistavuutta tai rikoslain 21 luvun muuttamis-
ta, niin tässä tätä rangaistusasteikkoa, minimiä nostettaisiin niin, että kun nykyään törkeä
pahoinpitely on vuodesta kymmeneen vuoteen vankeutta, niin se olisi kahdesta vuodesta
kymmeneen vuoteen tässä esityksessä. Sehän tarkoittaisi siis käytännössä, että sen merki-
tys on totta kai paitsi se, että rangaistus olisi kovempi siellä minimissään, niin myös se, että
sitä ei voisi tuomita ehdollisena. 

Ja kun tässä on tämäntyyppisiä seuraamuksia, niin pidän kuitenkin tärkeänä, että —
vaikka tätä on varmaan mietitty lakiteknisestikin — että tämä on eduskuntakäsittelyssä ja
ehkä on parempi, että sitten valmisteltaisiin tämä kokonaisuus oikeusministeriön puolella
ja tarkisteltaisiin myös, että tämä rangaistusasteikko on sillä tavalla sopusoinnussa meidän
muun rikosoikeudellisen järjestelmän kanssa, että se sinne istuu sopivalla tavalla ottamatta
kantaa siihen yksityiskohtaan tässä. 

Joka tapauksessa on hyvä, että asiasta puhutaan, ja toivon todella, että asia nopeasti ete-
nisi ja me saisimme rikoslakiin tästä erillisen säännöksen. 

18.15 Arja Juvonen ps: Arvoisa rouva puhemies! Hyvät kansanedustajat! Tyttöjen su-
kuelinten silpominen nousi erityisesti esiin vuonna 2017, kun Fenix Helsinki ry julkaisi
tutkimuksen, jonka se luovutti silloiselle lapsiasiavaltuutettu Tuomas Kurttilalle. Tässä tut-
kimuksessa paljastui, että Suomesta on lähetetty Suomessa syntyneitä maahanmuuttaja-
taustaisia tyttölapsia ulkomaille ympärileikattavaksi. Poliisiylijohtaja Seppo Kolehmainen
sanoi vuonna 2017 tämän tutkimusselvityksen jälkeen, että näihin tapauksiin, silpomista-
pauksiin, on mahdotonta puuttua. 

Tein samaan aikaan vuonna 2017 silloiselle peruspalveluministerille Annika Saarikolle
aiheesta kirjallisen kysymyksen, jossa kysyin toimia tyttöjen sukuelinten silpomisen kiel-
tämiseksi ja tapausten löytämiseksi Suomessa. Samaan aikaan myös Espoon valtuustossa
perussuomalaisten valtuustoryhmästä tuli valtuustoaloite kuin myös valtuustotoivomuksia
liittyen siihen, että myös Espoossa, omassa kotikaupungissani, aiheeseen puututaan ja kiin-
nitetään erityistä huomiota. 

On siis erittäin hyvä, että käsittelemme tätä aihetta täällä eduskunnan salissa. On hie-
noa, että aiheesta on tehty kansalaisaloite, ja on hyvä, että täällä tuntuu vallitsevan nyt vih-
doinkin yhteinen tahtotila ja uskallus puhua, olla äänessä — meillä kaikilla — tästä tär-
keästä ja vakavasta asiasta. Hienoa, että aihe puhututtaa meitä.

”Tyttöjen ja naisten ympärileikkauksella tarkoitetaan kaikkia kulttuurisista tai muista ei-
hoidollisista syistä tehtäviä toimenpiteitä, joihin liittyy naisten ulkoisten sukuelinten osit-
tainen tai täydellinen poistaminen tai niiden vahingoittaminen jollain muulla tavalla”, näin
mainitaan Lastensuojelun käsikirjassa, jonka on julkaissut THL. 

Suomessa suhtaudutaan kielteisesti tyttöjen ympärileikkaukseen. Tyttöjen ympärileik-
kausta pidetään lapsen ihmisoikeuksia loukkaavana. YK:n lapsen oikeuksia koskevan
yleissopimuksen mukaan lapsella on oikeus nauttia parhaasta mahdollisesta terveydenti-
lasta. Sopimukseen sitoutuneilla valtioilla on velvollisuus toimia lapsille vahingollisten
perinteisten tapojen poistamiseksi. 

Vastuu tytön ympärileikkausasian puheeksiottamisesta ja ennaltaehkäisystä on kaikilla
lapsiperheiden kanssa työskentelevillä. Samaten, mikäli herää epäily, että tytön ympäri-
leikkausta suunnitellaan, täyttyy lastensuojelulain 25 §:n mukainen ilmoitusvelvollisuus
6



Pöytäkirjan asiakohta PTK 51/2019 vp
lastensuojeluun. Lastensuojeluilmoitus tehdään myös, mikäli havaitaan tai epäillään, että
ympärileikkaus on jo tehty. 

Tyttöjen ja naisten ympärileikkaus täyttää pahoinpitelyrikoksen tunnusmerkistön. Suo-
messa poliisin tulisi tutkia silpomista pahoinpitelynä tai törkeänä pahoinpitelynä. Törkeäs-
tä pahoinpitelystä on kysymys, ”jos pahoinpitelyssä aiheutetaan toiselle vakava ruumiin
vamma, aiheutetaan toiselle vaikea ruumiinvamma, vakava sairaus tai hengenvaarallinen
tila, rikos tehdään erityisen raa’alla tai julmalla tavalla tai käytetään ampuma- tai teräasetta
taikka muuta niihin rinnastettavaa hengenvaarallista välinettä ja rikos on myös kokonai-
suutena arvostellen törkeä”. Tämä löytyy rikoslaista. On kuitenkin erittäin valitettavaa, että
tyttöjen silpomistapaukset eivät ole edenneet oikeuteen saakka, eli tämä lain kirjaus ei to-
teudu näiden tapausten kohdalla. Mutta nyt vihdoinkin julkisessa keskustelussa me keskus-
telemme ja me puhumme ja me teemme myös hyviä ja kannatettavia lakialoitteita. 

Ministeri Annika Saarikko viime kaudella totesi, että naisten ympärileikkausten kieltä-
minen Suomessa olisi erittäin vahva viesti, ja todellakin nyt me teemme toimia. Ministeri
vastasi kysymykseeni liittyen, mitä me voimme täällä Suomessa tehdä: 

”Tyttöjen ympärileikkauksen ehkäisyä ja hoitoa pidetään koko ajan esillä. Suomi on si-
toutunut kansainvälisiin sopimuksiin edistämään naisten ja lasten ihmisoikeuksia sekä eh-
käisemään naisiin kohdistuvaa väkivaltaa. Suomessa on Tyttöjen ja naisten ympärileik-
kauksen (FGM) estämisen toimintaohjelma.” Mutta välttämättä me emme ole sitä tienneet
eivätkä kuntapäättäjätkään. ”Ohjeistusta asiaan löytyy myös sosiaali- ja terveysministeri-
ön, Terveyden ja hyvinvoinnin laitoksen ja useiden järjestöjen sivuilta, esimerkiksi Ihmis-
oikeusliitosta.” Tätäkään me emme ole tienneet. Jos olemme tienneet, emme ehkä ole ot-
taneet kantaa. ”Terveyden ja hyvinvoinnin laitoksen sivusto tarjoaa kattavasti ammattilai-
sille tietoa tyttöjen ja naisten ympärileikkausperinteestä ja ohjeet ehkäisevään käytännön
työhön. Tietopaketti on tarkoitettu kaikille maahanmuuttajataustaisten lasten, nuorten ja
perheiden parissa työskenteleville ammattilaisille. THL:n sivuja päivitetään jatkuvasti.
STM ja THL järjestävät vuosittain työkokouksen, johon kutsutaan laajasti keskeiset yhte-
yshenkilöt eri toimijatahoilta tiedon välittämistä varten. Tapaamisessa käydään läpi ajan-
kohtaisia asioita ja esille tulleita haasteita.” 

Ministeri jatkaa vastauksessaan: ”Kouluterveydenhuollossa järjestetään terveystarkas-
tukset jokaisella vuosiluokalla. Osa terveystarkastuksista on laajoja, ja niihin kutsutaan
aina vanhemmat mukaan. Tyttöjen ympärileikkaus neuvotaan ottamaan puheeksi kaikissa
terveystarkastuksissa jokaisen kyseessä olevasta maasta Suomeen muuttaneen lapsen ja
huoltajan kanssa. Luottamuksellisessa ja turvalliseksi koetussa vuorovaikutuksessa tämä
on koettu hyvänä asiana. THL on myös luvannut seurata kouluterveydenhuollon resursseja
säännöllisesti, jotta henkilöstömitoitussuositukset olisivat hyvät. Suomen ympärileikkauk-
sen estämisen toimintaohjelma tukee myös ammattihenkilön osaamisen ylläpitämistä ja
kehittämistä.” Ja ministeri toteaa lopuksi: ”On varmistettava alueellisesti ja paikallisesti,
että kansallinen ohjeistus on käytössä ja kuinka prosessi etenee tilanteessa, jossa tytön ym-
pärileikkausuhka tai -epäily on olemassa.” 

Ja kun me Espoossa tätä asiaa käsittelemme, niin Espoossa valtuusto otti asian vakavas-
ti ja päätimme siellä valtuustossa yksimielisesti, että me haluamme järjestää kattavan ja ak-
tivoivan koulutuksen tyttöjen sukuelinten silpomisen ennalta ehkäisemiseksi. Ja käytän-
nönläheiset ja velvoittavat ohjeet halutaan koskemaan sellaisia ammattihenkilöitä, jotka
ovat tekemisissä sellaisista kulttuureista tulevien ihmisten kanssa, joissa harjoitetaan tyttö-
7



Pöytäkirjan asiakohta PTK 51/2019 vp
jen ympärileikkausta. Ja tyttöjen ympärileikkausasia halutaan osaksi myös seksuaaliter-
veyskasvatusta. 

Eli näin tärkeitä ja merkittäviä asioita. Puheenvuoroni oli nyt pitkä, mutta aihekin on tär-
keä. Tämä oli ensimmäinen puheenvuoroni liittyen tähän silpomisteemaan, mitä on jo ai-
kaisemmin eduskunnassa käsitelty. Kiitän kokoomuksen edustajia hyvistä lakialoitteista ja
tuen kyllä niitä. Mielestäni niissä on juuri se sanoma, minkä meidän yhteiskuntamme kai-
paa. — Kiitos. 

18.23 Ritva Elomaa ps: Arvoisa puhemies! Tyttöjen ja naisten sukuelinten silpominen ja
vahingoittaminen ilman selvää lääketieteellistä syytä on brutaalia, järkyttävää. Myös Suo-
messa elää tällä hetkellä tyttöjä, joilla on riski tulla silvotuksi. Silti Suomessa ei ole lakia,
joka veisi suoraan oikeuteen ja tuomitsisi tällaisen toiminnan sekä Suomessa että Suomen
kansalaisille myös ulkomailla. Erillislaki siis tarvitaan, ja kannatan edustajien Vikman ja
Sarkomaa tekemiä lakiesityksiä. Ne ovat erittäin tärkeitä.

Aivan kuten edustaja Juvonen sanoi, perussuomalaiset ovat pitäneet asiaa esillä ja nos-
taneet sen keskusteltavaksi ja mielellään toimenpiteitä täytettäväksi. Perussuomalaiset
ovat tehneet valtiopäivätoimia asian eteen, joten nyt kun kokoomuksen edustajat ovat tä-
män tehneet, niin ihmettelen sitä, kun olette olleet aika kauan, vuosikymmeniä, melkein
aina hallituksessa, että olisitte voineet vähän aikaisemminkin tämän tehdä. [Sofia Vikma-
nin välihuuto] Mutta kiitän, että ainakin nyt. Tällä on kiire jo. Ja kiitos, että olette tämän
tehneet. Mitä sitä vanhoja enää muistelemaan, koska nyt eletään tässä hetkessä.

Nostaisin esille myös poikien ympärileikkauksen täällä keskustelussa. Usein siihen joh-
tavat syyt ovat uskonnolliset tai kulttuuriset. Ilman lääketieteellistä syytä tehtyä ympäri-
leikkausta ei ole myöskään lailla kielletty. Sekä tyttöihin että poikiin kohdistuvat, edellä
esitetyt pahoinpitelyt ja väkivalta loukkaavat lasten koskemattomuutta ja itsemääräämisoi-
keutta.

Edustaja Peltokangas otti esille myös muita naisiin kohdistuvia uhkia Suomessa. On hy-
vä, että näistä kaikista keskustellaan, nostetaan asiat esille ja myös vaaditaan ja tehdään te-
koja uhkien poistamiseksi. — Kiitos.

18.26 Mari-Leena Talvitie kok: Arvoisa puhemies! Lakialoite laiksi tyttöjen ja naisten
sukuelinten silpomisen ennaltaehkäisemisestä on tärkeä. Alkuun tietenkin kiitän edustaja
Vikmania ja edustaja Sarkomaata näitten 9 ja 10 §:ien yhteisestä lakialoitteesta ja tämän
kokonaisuuden esiin nostamisesta. Muistankin, että jo viime kaudella edustaja Vikman
teki valtiopäivätoimia, kirjallista kysymystä ja muuta tähän asiaan liittyen, mutta on tär-
keää, että nyt tässä on lakialoite näistä asioista käsittelyssä. 

Oikeastaan edustajien Vikman, Sarkomaa, Juvonen, Peltokangas ja monen muun edus-
tajakollegan tärkeissä puheenvuoroissa on tullut kaikki oleellinen, en lähde niitä nyt tässä
lakialoitteen lähetekeskustelussa toistamaan. Totean vain, että asia on tärkeä ja osaltaan
myöskin mitataan tässä sitä, pystymmekö me eduskuntana tähän rikoslakiin ja tähän koko-
naisuuteen muutoksia tekemään. Viime kaudella olin lakivaliokunnassa jäsenenä, ja siellä
suuremman kokonaisuuden, rikoslain 20 §:n, uudistamisen kokonaistarve tiedostettiin ja
yhteisesti parlamentaarisesti sitä loppukaudesta myöskin vaadittiin. Se ei varsinaisesti liity
tähän, mutta kuitenkin näihin tämäntyyppisiin asioihin. Toivotaan, että rohkeus ja voima
myös ministeriöstä löytyy. Rohkeudessa ei ole kyse pelkästään siitä, että tehdään lainsää-
8



Pöytäkirjan asiakohta PTK 51/2019 vp
däntöä, vaan myös siitä, että asetetaan nämä lakialoitteet niille kuuluvalle painoarvolle val-
mistelussa ja saadaan myöskin hallituksen esitys saliin.

18.28 Juha Mäenpää ps: Arvoisa puhemies! Ajattelin ottaa tähän pienen puheenvuoron.
Tämä on puhuttanut lukuisia ihmisiä, ja tästä on tullut palautetta vuosien aikana runsaasti.
Elikkä meillä on nyt käsillä lakialoite laiksi tyttöjen ja naisten sukuelinten silpomisen en-
naltaehkäisemisestä, ja ensinnäkin — täällä muutamat edustajat, taisi olla edustaja Kemp-
pi ensimmäisenä, ottivat pojat tähän rinnalle — minun mielestäni pojat pitää sisällyttää tä-
hän lakiin samalla tavalla. Joskus täällä on käytetty sanoja, että monikulttuurisuus on rik-
kaus, ja tämä on yksi niitä monikulttuurisuuden varjopuolia. Nyt joudumme lähtemään tätä
monikulttuuria lailla rajoittamaan, ja minä aivan ehdottomasti haluan kaikin voimin tukea
tätä aloitetta. Tämä on tärkeä.

Tuo sukupuolielinten silpominen on kulttuurinen perinne. Se on törkeää, se on alistava
rikos, se on keskiaikainen rikos ja se on kammottava tapa, joka on näiden vieraiden kult-
tuurien mukana tänne Suomeen tullut. Mikä askarruttaa tässä — lainaan täältä pienen teks-
tinpalan: ”Näin on silloinkin, kun Suomessa asuva tyttö viedään silvottavaksi ulkomaille.
Teko on rangaistava, kun se kohdistuu Suomen kansalaiseen tai täällä pysyvästi asuvaan
henkilöön tai kun tekijä on Suomen kansalainen. Lastensuojelu voi pyytää poliisilta virka-
apua esimerkiksi maasta poistumisen estämiseksi, jos tyttöä ollaan viemässä maasta sukue-
linten silpomista varten. Tällaisessa tilanteessa on harkittava, onko syytä ryhtyä kiireelli-
seen sijoitukseen ja pyytää poliisin virka-apua silläkin perusteella.”

Tähän käytännön asiaan: Jos näin tapahtuu, että vanhemmat lähettävät lapsen sinne
mummolaan, jossa sitten tehdään näitä kulttuurisia perinteitä ja harjoitetaan niitä, niin mi-
ten se tuomitaan silloin? Tuomitaanko vanhemmat Suomessa vai isovanhemmat tai jotkut
muut sukulaiset ulkomailla? Mielestäni tällaiset vanhemmat, jotka lähettävät lapsensa täl-
laiseen toimenpiteeseen, tulee saattaa vastuuseen, ja mielestäni heidät voi lähettää myös
sinne samaan suuntaan, mihin lapsensakin lähettävät. — Kiitoksia.

18.31 Sofia Vikman kok: Arvoisa rouva puhemies! On ollut ilo huomata, että tämä asia
saa laajaa kannatusta eduskunnassa yli puoluerajojen. Kannatus tuntuu olevan niin laajaa,
että on hyvä syy uskoa, että tämä lakialoitekokonaisuus nyt etenee. Tosiaan kokoomuksen-
kin eduskuntaryhmästä jo viime kaudella on asian puolesta valtiopäivätoimia tehty. 

Ensinnäkin on tietysti tärkeää se, että silpominen kielletään omana rikosnimikkeenään,
ja sitten toisaalta tarvitaan tekoja myös silpomisen ennaltaehkäisemiseksi. Edustaja Lohi
tässä otti esiin, että tämä tarkoittaisi ylipäänsä väkivalta- ja seksuaalirikoksista määrättä-
vien tekojen rangaistusten koventamista. Se on tässä nimenomaan meillä ollut yhtenä tar-
koituksena, eli kuten esittelypuheenvuorossani totesin, lakialoitteella on tarkoitus parantaa
tyttöjen silpomisen ennaltaehkäisyä, parantaa tekojen viranomaisten tietoon tuloa eli rikos-
vastuun toteutumista sitä kautta sekä myös koventaa teoista määrättäviä rangaistuksia. Ja
on totta myös se, että seksuaali- ja väkivaltarikoksista määrättäviä rangaistuksia voitaisiin
koventaa kautta linjan, mutta se on sitten eri kysymys kuin tämä, mitä nyt tänään käsitte-
lemme.

Paitsi että meidän pitää antaa selkeä viesti näiden tekojen rangaistavuudesta ja tuomit-
tavuudesta, niin myös rikosvastuu on saatava toteutumaan, jotta onnistumme suojelemaan
paremmin näitä silpomisuhan alla eläviä tyttöjä. Siksi tämä tästä salista lähtevä hyvin yk-
situumainen viesti tämän lainsäädännön edistämiseksi on tärkeä.
9



Pöytäkirjan asiakohta PTK 51/2019 vp
18.33 Sari Sarkomaa kok: Arvoisa puhemies! On todella hyvä, että tästäkin keskustelus-
ta nyt lähtee vahva viesti siitä, että tyttöjen ja naisten sukuelinten silpominen on erillislail-
la kiellettävä. Yli puoluerajojen tästä on vahva viesti tullut. Täällä pohdittiin viime edus-
kuntakautta, ja kyllä, toimenpidealoitteen tein itse ja vahvasti ollaan tätä asiaa pidetty esil-
lä, ja nyt on tärkeätä, että saadaan niitä toimenpiteitä. Hieman on jäänyt epäselväksi vielä
oikeusministerin kanta. Hän ei selvästi sanonut, kannattaako hän erillislailla kieltämistä.
On tärkeää ja olennaista nyt, kun tämä lakialoite on saanut tämän vahvan tuen samoin kuin
kansalaisaloite, että eduskunta vie nyt tätä lainsäädäntöä eteenpäin, jotta me saamme tällä
eduskuntakaudella tämän erilliskriminalisoinnin päätettyä. 

Täällä nostettiin esille, kuten totesin, viime kauden toimet. Meillä on paljon asioita, joi-
ta ehkä olisi pitänyt ja jotka varmasti olisi pitänyt tehdä. Pidän hyvänä, että esimerkiksi vii-
me kaudella vihdoin kiellettiin lapsiavioliitot — miten monena eduskuntakautena olemme
niistä keskustelleet. Enää ei poikkeuksia saa, vaan lapsilla on oikeus olla lapsia ja avioliitto
kuuluu aikuisille. Nämä epäkohdat, jotka koskevat meidän lapsia, pitää kaikki kitkeä lain-
säädännöstä. Nyt on tämän lainsäädännön vuoro, ja todellakin on tärkeää, että tämä laki
saadaan säädettyä tällä kaudella. 

Pidän hyvänä — vielä sanon sen — että ministeri Saarikon johdolla edellinen hallitus
teki sen toimenpideohjelman silpomisen ennaltaehkäisemiseksi. On tärkeää, että sitä toi-
menpideohjelmaa viedään eteenpäin ja ennen kaikkea että me saamme välineitä, että tämä
asia otetaan puheeksi. Ja kun tässä on usein kysymys lapsista ja heidän vanhemmistaan,
niin viittaan vielä siihen, että tässä minun ensimmäisessä lakialoitteessani, joka on pari täl-
le Vikmanin lakialoitteelle, myöskin lisätään viittaus tämmöisten toimien suunnitteluun, ja
sitä kautta myöskin kaikki, ketkä ovat osallisena, myöskin tässä kriminalisoidaan. Siinä
mielessä nämä lakialoitteet ottavat huomioon ne asiat, joita tässä keskustelussa on nostettu
esille. Toivon todellakin, että hallituspuolueet vievät viestiä oikeusministerille myöskin
siitä, että todellakin saataisiin tämä erilliskriminalisoitu lainsäädäntö päätettyä tällä edus-
kuntakaudella, ettei tarvitse seuraavaa eduskuntakautta aloittaa kysymällä, miksi tätä lakia
ei olla säädetty, kun ollaan kaikki hyvin yksimielisiä.

18.36 Arja Juvonen ps: Arvoisa rouva puhemies! Todellakin tyttöjen sukuelinten silpo-
misteema nousi esiin vuonna 2017, kun Fenix ry julkaisi selvityksen aiheesta. Perussuo-
malaiset nostivat silloin asian vahvasti esiin, ja elokuussa 2017 jätin kirjallisen kysymyk-
sen, johon ministeri myös sitten vastasi. Samoin vuonna 2017 täällä käsiteltiin valtioneu-
voston selontekoa kestävän kehityksen Agenda 2030 -ohjelmasta, ja otin myös siellä vah-
vasti esiin meidän roolimme — muun muassa naisiin kohdistuvan väkivallan liittyen tähän
tyttöjen silpomisen teemaan — eli mitä Suomi voi maailmanlaajuisesti tehdä ja miten me
voimme olla poliittisina päättäjinä siellä suurissa päättävissä pöydissä kertomassa tämän
asian tärkeydestä. 

Agenda 2030 on siis selonteko. Se on kestävän kehityksen toimintaohjelma, ja siellä
mainitaan sukupuolten tasa-arvosta seuraavasti: ”On tärkeää saavuttaa sukupuolten väli-
nen tasa-arvo sekä vahvistaa naisten ja tyttöjen oikeuksia ja mahdollisuuksia.” Tavoitteena
on lopettaa tyttöihin ja naisiin kohdistuva syrjintä ja väkivalta. Pyritään myös lopettamaan
naisiin kohdistuvat haitalliset käytännöt, kuten ihmiskauppa, lapsiavioliitot ja sukupuolie-
linten silpominen.

Muistan, että tuossa keskustelussa silloin vuonna 2017, kun tästä asiasta kysyin, pu-
huimme juurikin näistä lapsiavioliitoista. On hyvä asia, että se tärkeä asia on käsitelty, mut-
10



Pöytäkirjan asiakohta PTK 51/2019 vp
ta en muista niinkään, että tästä sukupuolielinten silpomisesta olisi silloin eduskuntasalis-
sa keskusteltu. Eli yhteisellä asialla ollaan, ja tämä on perussuomalaisille erittäin tärkeä
teema. Toivottavasti tämä etenee ripeästi, sujuvasti ja joutuisasti. On hienoa, että me kaik-
ki puhumme, koska jokainen täällä varmasti voi myöntää sen, että teema on vaikea ja tee-
ma on varmasti ollut myös haasteellinen, mutta nyt, onneksi nyt, meidän suumme ovat auki
ja meillä on rohkeutta ottaa kantaa tähän asiaan ketään leimaamatta. 

18.38 Jani Mäkelä ps: Arvoisa puhemies! Nämä lakialoitteet, joista keskustellaan, ja
muu tässä aihepiirissä on kannatettavaa useasta aiemmin jo sanotusta syystä. En lähde nii-
tä syitä toistamaan. 

On selvää, että tämmöiset tavat eivät kuulu sivistysvaltioon, ja olenkin hyvin pettynyt
siihen, että normaali lainsäädäntö pahoinpitelyrikosten suhteen ei ole pystynyt tuomitse-
maan näitä tekoja. En tiedä, mistä se johtuu, onko siinä kysymys lainsäädännöstä vai vi-
ranomaisten haluttomuudesta, mutta nyt kuitenkin tällainen erillislainsäädäntö, kuten
muissakin Pohjoismaissa, näyttää tässä asiassa olevan tarpeen. Odotankin, että se sääde-
tään nyt pikaiseen tahtiin, kun tästä tuntuu yksimielisyys tässä salissa vallitsevan, että tar-
ve on olemassa. 

Lisään vielä sen, että kun nämä kannatettavat lait nyt säädetään, niin tulisi huomioida
myös se, että myös poikien ei-lääketieteellisesti perusteltu sukupuolielinten silpominen
kiellettäisiin samalla. 

18.39 Ritva Elomaa ps: Arvoisa puhemies! Todella viime viikolla oli myös kansalaisa-
loite täällä salissa, elikkä siinä ehdotettiin lakia, joka estäisi tyttöjen sukuelinten silpomi-
sen. Eli asia koskettaa ja puhututtaa laajasti, ja koska en ollut paikan päällä silloin enkä
pystynyt puhumaan tästä aiheesta, niin minä kiitän myös näitä kansalaisaloitteen tekijöitä,
että tämä aihe on nyt sitten laajasti käsittelyssä. Vielä kerran: erittäin kannatettava lakiesi-
tys.

Keskustelu päättyi.

Asia lähetettiin sosiaali- ja terveysvaliokuntaan.
11


	9
	17.51
	17.55
	18.03
	18.07
	18.08
	18.10
	18.12
	18.15
	18.23
	18.26
	18.28
	18.31
	18.33
	18.36
	18.38
	18.39


