















































DEMA1E3.tmp.xml


Pöytäkirjan asiakohta PTK 12/2017 vp
Pöytäkirjan asiakohta 

PTK 12/2017 vp

Täysistunto

Torstai 23.2.2017 klo 16.00—19.14

2.4. Suullinen kysymys maakuntien verotusoikeudesta (Veronica Rehn-Kivi r)
Suullinen kysymys SKT 17/2017 vp

Suullinen kyselytunti

Puhemies Maria Lohela: Seuraava kysymys, edustaja Rehn-Kivi.

Keskustelu

16.50 Veronica Rehn-Kivi r: Arvoisa rouva puhemies, värderade talman! Vård- och
landskapsreformen lär vara på väg hit till riksdagen inom några veckor, men en viktig del
av patientens valfrihet kommer hit först i ett senare skede. Jourreformen har vi redan be-
handlat och tydligen är nya pusselbitar på kommande.

Julkisuudessa olleen tiedon mukaan kuntaministeri Vehviläinen haluaa, että parlamentaa-
risen työryhmän tulisi selvittää maakuntien verotusoikeus. Vehviläinen haluaisi, että maa-
kuntien verotusoikeus olisi otettavissa käyttöön vuonna 2021. Jos hallitus on aloittamassa
selvitystä, on tietenkin hyvä, että kaikki eduskuntapuolueet saavat olla mukana, eli minis-
tereille kiitos tästä parlamentaarisen työryhmän ajatuksesta. Mutta kyllä tämä lausunto li-
sää epävarmuutta maakunnissa ympäri Suomea. On aika olennainen tieto, miten sosiaali-
ja terveydenhuolto aiotaan tulevaisuudessa rahoittaa maassamme. Nyt vaikuttaa siltä, että
hallitus tässäkin soutaa ja huopaa. Kysynkin ministeri Vehviläiseltä sekä myös pääminis-
teriltä, onko koko hallitus nyt siis sen takana, että maakunnille tulee verotusoikeus vuonna
2021.

16.51 Kunta-  ja  uudistusministeri  Anu Vehviläinen (vastauspuheenvuoro): Arvoisa
puhemies! Kiitos, että otitte tämän asian esille, mutta minun täytyy pikkuisen oikaista sitä,
mitä tässä tuli esiin. Hallitus päätti jo vuosi sitten 5.4. poliittisia linjauksia tehdessään, että
erikseen selvitetään tämän vaalikauden lopulla ja yli sitten 2019, mitä edellytyksiä olisi,
että voitaisiin katsoa, otetaanko maakunnille myös verotusoikeutta, ja sellainen linjaus on
hallituksessa yhteisesti tehty. Tätä päätöstä vielä, minkä muotoisena, millä kaikella kysy-
myksenasettelulla tämä selvitys laitetaan liikkeelle, ei vielä ole tehty. Me tulemme teke-
mään sen hallituksessa varmasti tänä keväänä, viimeistään syksyllä.

Mutta sitten tämä parlamentaarinen puoli tässä on henkilökohtaista ajattelua. Ajattelen
niin, että jos tehdään verotusjärjestelmään iso muutos, niin silloin olisi hyvä, että tässä sel-
vitystyössä olisivat jollakin tavalla mukana myös kaikki eduskuntapuolueet. Tämä on to-
siaankin ajatus siitä, että voisi olla jonkinlainen ohjausryhmä, mutta asiantuntijajoukon pi-
tää tehdä kyllä se itse selvitystyö.
 Tarkistettu
4.4



Pöytäkirjan asiakohta PTK 12/2017 vp
Puhemies Maria Lohela: Pyydän niitä edustajia, jotka haluavat esittää lisäkysymyksiä
tästä aiheesta, ilmoittautumaan.

16.52 Veronica Rehn-Kivi r (vastauspuheenvuoro): Arvoisa rouva puhemies! Hallitus
tuo historiallisen laajaa uudistusta paloina tänne eduskuntaan. Se ei ole ollenkaan hyvä
asia. Sote-uudistus, maakuntauudistus, valinnanvapaus, päivystysuudistus ja näihin liitty-
vät rahoitusratkaisut kaikki liittyvät toisiinsa. Miksei niitä käsitellä yhtä aikaa, miksi tämä
kiire? Kyllä vasemman käden pitäisi tietää, mitä oikea tekee, ja päinvastoin. Tiistaina kes-
kustelimme lainvalmistelun laadusta, ja oikeusministeri esimerkiksi totesi silloin muun
muassa, että joskus on turhan kiire, silloin pitää pystyä hetken aikaa miettimään, mitä nyt
ollaan tekemässä. Siinä ministeri Lindström oli ihan oikeassa. Eikö siksi juuri sote-uudis-
tuksen kohdalla olisi järkevää pysähtyä miettimään hetki? Ei ole liikaa vaadittu, että edus-
kunta saisi käsitellä koko sote-uudistuksen yhtenä kokonaisuutena. Kysynkin ministeriltä,
eikö nyt kannattaisi hieman laittaa jarrua päälle, että sote-uudistuksen eri osat voidaan kä-
sitellä yhtäaikaisesti.

Puhemies Maria Lohela: Ministeri Vehviläinen ensin.

16.53 Kunta-  ja  uudistusministeri  Anu Vehviläinen (vastauspuheenvuoro): Arvoisa
puhemies! Itse asiassa tämä kokonaisuus on valtavan laaja, sekä sote-uudistus että myös
maakuntauudistus, ja nyt täällä toivottavasti pystymme käymään parin viikon sisällä jo lä-
hetekeskustelun tästä sote-maakuntauudistuksen ensimmäisestä vaiheesta, joka pitää pa-
kettina sisällään 34 eri lakia. Samaan aikaan meillä koko ajan valmistellaan myös lisää ta-
varaa tänne eduskuntaan, ja ministeri Rehula voi tämän soten puolelta todeta vielä lisää.
On oikein, että täällä tänä keväänä myös myöhemmin on täydentävän hallituksen esityk-
sen muodossa myös lisää, jotta voidaan tätä kokonaisuutta arvioida, perustuslakivaliokun-
ta voi arvioida tätä kokonaisuutta ja sitten kaikki erityisvaliokunnat, joita tämä koskee, ja
erityisen tärkeätä se on myös tämän rahoituksen osalta. Meillä tässä ensimmäisessä vai-
heessa tulee sotea ja pelastusta koskeva rahoitusesitys, ja sitten piakkoin sen jälkeen täällä
on vielä tänä keväänä käsiteltävä tämä maakuntien muita tehtäviä koskeva rahoitusesitys
täydentävänä.

16.54 Perhe-  ja peruspalveluministeri  Juha Rehula (vastauspuheenvuoro): Arvoisa
rouva puhemies! Sen verran jatkan ministeri Vehviläisen vastaukseen, että kysyn, mikä on
se kokonaisuus, joka pitäisi tuoda eduskuntaan, jotta se on arvioitavissa kokonaisuutena.
Miksi kysyn tämän kysymyksen? Siksi, että nyt eduskunnalle ollaan antamassa ne perus-
tat, se runko, jossa on rahoitus, hallinto ja ne raamit, joilla alueellinen valmistelu, alueelli-
nen työ menee eteenpäin. Meillä on iso savotta niin ministeriöissä kuin sitten eduskunnal-
lakin vielä tällä vaalikaudella saattaa sosiaali- ja terveydenhuollon muutokseen liittyvä si-
sältölainsäädäntö ajan tasalle. Viittasitte terveydenhuoltolain muutokseen eli suomeksi sa-
nottuna niin sanottuun sairaalalakiin, tämä on yksi esimerkki. Toisekseen eilen olen nimit-
tänyt työryhmän valmistelemaan asiakasmaksuja. Me tulemme uudistamaan lain nimikkei-
nä enemmän kuin sata lakia siksi, että nämä perustat, joita eduskunnalle ollaan nyt
antamassa ja joista eduskunta on vielä tämän kevään aikana päättämässä, tuovat [Puhe-
mies koputtaa] sen muutoksen, joka sisältölakeihin pitää tehdä.
2



Pöytäkirjan asiakohta PTK 12/2017 vp
16.56 Outi Alanko-Kahiluoto vihr (vastauspuheenvuoro): Arvoisa puhemies! Minusta
tämä kysymys on erittäin hyvä. Me tiedämme viime vaalikaudesta, että rahoitus on erittäin
olennainen osa sosiaali- ja terveyspalveluiden järjestämistä, ja jos muistelemme, mitkä oli-
vat ne kysymykset, jotka perustuslakivaliokunta viime vaalikaudella koki erittäin ongel-
mallisiksi silloisissa hallituksen esityksissä, niin ne koskivat nimenomaan rahoitusta ja si-
tä, miten kunnan asukkaat pystyvät sitten vaikuttamaan äänellään siihen, miten palvelut
järjestetään. Kyllä yhdyn siihen huoleen, että nyt kun sitten kysymys tästä verotuksesta
tuodaan erikseen, niin miten eduskunta pystyy päättämään tämän kokonaisuuden. Minusta
ministeri sanoi hyvin, luetteli hyvin ne tekijät, jotka kuuluvat kokonaisuuteen sote-esityk-
sessä, mutta eikö nimenomaan tämä verotusoikeus ole yksi tämmöinen hyvin olennainen
demokratiakysymyksen kannalta tässä paketissa? [Ben Zyskowicz: Se ei kuulu tähän pa-
kettiin!]

16.57 Kunta-  ja  uudistusministeri  Anu Vehviläinen (vastauspuheenvuoro): Arvoisa
puhemies! Niin, toistan sen, että olemme tehneet hallituksessa linjauksen, että teemme täs-
tä mahdollisesta verotusoikeudesta selvityksen. Mutta sitten kyllä haluan todeta, että kun
tämä 2019 voimaan tuleva kokonaisuus on nyt jo valtavan laaja, niin minä itse olen kyllä
loppujen lopuksi sitä mieltä, että on parempi, että tähän kokonaisuuteen emme tuo nyt
2019 sitä verotusoikeutta mukaan. Eli kuten kaikki tässä salissa tietävät, jotta me pystym-
me tekemään tämän maakuntarahoituksen — soten ja sitten ne kaikki muutkin tehtävät —
niin tässä soten osalta on valtavan iso varainsiirto, tulonsiirto sieltä kuntien verotuloista
plus sitten valtionosuuksista valtion kautta takaisin sinne maakunnille. Tämä on monimut-
kainen kokonaisuus, ja minä luulen, että tämä kestää paremmin hallinnassa sillä tavalla,
että tämä tässä alkuvaiheessa on valtion rahoituksen kautta.

16.58 Anna-Maja Henriksson r (vastauspuheenvuoro): Värderade fru talman! Det är all-
deles självfallet att finansieringen av hela vårdreformen, hela landskapsreformen är ytterst
central. Om vi inte i dag vet hur det här ska se ut om några år, då är vi nog ute på hal is. Jag
förstår att regeringen vill utreda en skatt, men jag tycker att man inte borde föra hela pake-
tet hit förrän man faktiskt har alla bitar på papper och kan bedöma konsekvenserna.

Arvoisa puhemies! Kyllähän se on merkillistä. Me puhumme valtavan isosta uudistukses-
ta, ja kyllähän siis vallan ja rahan pitäisi kulkea käsi kädessä. Valta ja päätöksenteko ja sii-
hen sidottu rahoitus ovat sitä yhtä kokonaisuutta, ja nyt ollaan ottamassa valtaa kunnilta,
viedään rahat ja kuitenkin halutaan maakuntia, joissa ei ole sitten omaa verotusoikeutta, ai-
nakaan tässä ensimmäisessä vaiheessa. Miten olette ajatelleet, että miksi ja miten se sitten
tulee ajankohtaiseksi, ja ettekö näe, että tässä olisi fiksua nyt tehdä kaikki yhtä aikaa?

16.59 Kunta-  ja  uudistusministeri  Anu Vehviläinen (vastauspuheenvuoro): Niin, to-
dellakin, ajattelen kyllä niin, että meillä on aika iso kokonaisuus jo tällaisenaan, mitä tässä
vaiheessa on linjattu. Hallitus on hallitusohjelmassaan linjannut ja myös erikseen tämän
soten maakuntarahoituksen osalta kaksi isoa periaatetta: kokonaisveroaste ei saa nousta, ja
työn verotus ei saa kiristyä. Ne ovat olleet meillä myös tässä taustana, kun me olemme näi-
tä ratkaisuja kaiken kaikkiaan tehneet.

Jos puhutaan itsehallinnollisuuden tunnusmerkeistä, niin me kaikki tiedämme, että ve-
rotusoikeus on yksi niistä, mutta se on vain yksi niistä, ja meillä kunnilla on erittäin laaja it-
3



Pöytäkirjan asiakohta PTK 12/2017 vp
sehallinnollisuus. Mutta maakuntien osalta meillä ei ole perustuslaissa säädetty samalla ta-
valla yksityiskohtaisesti, mikä se maakuntien itsehallinnollisuus pitäisi olla. Tässä vaihees-
sa se tarkoittaa sitä, että maakuntavaltuusto on ylin päättävä elin ja päättäjät valitaan sinne
maakuntavaalien kautta suoralla vaalilla, ja tällä kokonaisuudella mennään tässä kohtaa
eteenpäin. Pidän kyllä tätä — ja olen ollut kuulevinani, että täällä aika monikin on sitä
mieltä — riittävän haasteellisena kokonaisuutena jo tällaisena.

Kysymyksen käsittely päättyi.

Kyselytunti päättyi.
4


