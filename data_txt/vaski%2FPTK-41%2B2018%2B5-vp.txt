















































DEMEF69.tmp.xml


Pöytäkirjan asiakohta PTK 41/2018 vp
Pöytäkirjan asiakohta 

PTK 41/2018 vp

Täysistunto

Keskiviikko 25.4.2018 klo 14.05—16.52

5. Hallituksen esitys  eduskunnalle  laiksi oikeudenkäymiskaaren muuttamisesta ja eräiksi 
siihen liittyviksi laeiksi

Hallituksen esitys HE 200/2017 vp
Valiokunnan mietintö LaVM 2/2018 vp

Ensimmäinen käsittely

Toinen varapuhemies Tuula Haatainen: Ensimmäiseen käsittelyyn esitellään päiväjär-
jestyksen 5. asia. Käsittelyn pohjana on lakivaliokunnan mietintö LaVM 2/2018 vp. Nyt
päätetään lakiehdotusten sisällöstä.

Mietinnön esittelee lakivaliokunnan puheenjohtaja Tolvanen.

Keskustelu

16.06 Kari Tolvanen kok (esittelypuheenvuoro):  Arvoisa rouva puhemies! Tässä halli-
tuksen esityksessä ehdotetaan muutettaviksi oikeudenkäymiskaarta, oikeudenkäynnistä ri-
kosasioissa annettua lakia, esitutkintalakia ja sakon täytäntöönpanosta annettua lakia. Eh-
dotetuilla muutoksilla kevennettäisiin oikeusprosesseja yleisissä tuomioistuimissa. Tavoit-
teena on lyhentää tuomioistuinten käsittelyaikoja muun muassa joustavoittamalla tuomio-
istuimen kokoonpanosäännöksiä sekä mahdollistamalla tuomioistuimen keskittyminen
ydintehtäviinsä.

Lakivaliokunta pitää tärkeänä esityksen taustalla olevaa lähtökohtaa siitä, että oikeustur-
va tulee varmistaa siitä huolimatta, että oikeudenhoitoon kohdistuu menopainetta ja sääs-
töjä. Edellä sanotusta riippumatta muun muassa asioiden käsittelyaikojen lyhentäminen ja
tuomioistuimien keskittyminen ydintehtäviinsä ovat valiokunnan näkemyksen mukaan oi-
keudenhoidon kehittämistavoitteita, erittäin keskeisiä. Hallituksen esityksestä ilmenevistä
syistä ja saamansa selvityksen perusteella lakivaliokunta pitää esityksessä ehdotettuja la-
kiehdotuksia tarpeellisina ja tarkoituksenmukaisina. Lakivaliokunta puoltaa esitykseen si-
sältyvien lakiehdotusten hyväksymistä muutamin huomautuksin ja muutosehdotuksin.

Otetaan ensin tämä kokoonpanojen keventäminen käräjäoikeudessa. Esityksessä ehdo-
tetaan laajennettavaksi käräjäoikeuden yhden tuomarin kokoonpanon päätösvaltaa rikos-
asioissa. Ehdotuksen mukaan yhden tuomarin kokoonpanon käyttöalaa laajennetaan siten,
että rikosasiaa voidaan käsitellä yhden tuomarin kokoonpanossa, jos syytteessä tarkoite-
tusta teosta voidaan tuomita enintään neljä vuotta vankeutta. Esityksessä ehdotetaan lisäk-
si uudeksi kokoonpanovaihtoehdoksi käräjäoikeudessa kahden tuomarin kokoonpanoa.
Yhden tuomarin kokoonpanoa voitaisiin sekä rikos- että riita-asiassa vahventaa yhdellä
lainoppineella jäsenellä, jos se asian laadun, laajuuden tai muun erityisen syyn vuoksi on
perusteltua.
 Tarkistettu
4.1



Pöytäkirjan asiakohta PTK 41/2018 vp
Lakivaliokunta toteaa, että yhden tuomarin kokoonpanon päätösvallan laajentamisessa
on kyse merkittävästä ratkaisukokoonpanoa koskevasta muutosehdotuksesta. Lakivalio-
kunta kiinnittää huomiota kuitenkin siihen, että niihin asioihin, joita voidaan käsitellä yh-
den tuomarin kokoonpanossa, sisältyy jo nykyisinkin niin sanottuina listarikoksina usei-
den rikosten törkeitä tekomuotoja, joissa enimmäisrangaistus on ankarampi kuin kaksi
vuotta vankeutta. Lisäksi hallituksen esityksestä ilmi käyvin tavoin yhden tuomarin ko-
koonpanossa käsiteltäviksi eivät kaavamaisesti siirry kaikki rikokset, joista säädetty anka-
rin rangaistus on enintään neljä vuotta vankeutta, sillä osa rikoksista käsitellään vahvem-
massa kokoonpanossa asian laadun tai syytteeseen sisältyvien muiden rikosten vuoksi.

Arvoisa rouva puhemies! Edellä selostetun valossa lakivaliokunta katsoo, että esitykses-
sä ehdotetun yhden tuomarin kokoonpanon käyttöalan laajentaminen yhdistettynä uuteen
kahden tuomarin kokoonpanovaihtoehtoon on perusteltu ja myös oikeusturvanäkökohtien
kannalta asianmukainen ratkaisu. Valiokunta katsoo, että sekä resurssien tarkoituksenmu-
kaisen käytön että oikeusturvan varmistamiseksi on perusteltua, että tuomioistuimet har-
kitsevat lainsäädännössä asetetun harkintavallan rajoissa sen, millaisessa kokoonpanossa
yksittäinen tapaus on tarpeen käsitellä. 

Muutama sana kokoonpanojen keventämisestä korkeimmassa oikeudessa: Esityksen
mukaan korkeimman oikeuden päätösvaltaista kokoonpanoa kevennetään eräissä asiaryh-
missä. Korkein oikeus olisi päätösvaltainen nykyisen viiden jäsenen sijasta kolmen jäse-
nen kokoonpanossa, jos valitus koskee jatkokäsittelyluvan myöntämisen edellytyksiä.
Edellytyksenä olisi, että kolmen jäsenen kokoonpano on ratkaisusta yksimielinen. Lakiva-
liokunta pitää tätä edellä mainittua sekä muita muutoksia täysin perusteltuina. Ehdotetut
muutokset muun muassa edesauttavat korkeimman oikeuden voimavarojen suuntaamista
nykyistä selvästi paremmin asioiden laatua vastaavasti. Tässä voidaan siirtää voimavaroja
vaativampien asioiden käsittelyyn ja parantaa korkeimman oikeuden mahdollisuuksia kes-
kittyä päätehtäväänsä, joka on lainkäyttöä ohjaavien ennakkopäätösten antaminen. Kor-
keimman oikeuden jäsenten työpanoksen kohdentaminen nykyistä tarkoituksenmukaisem-
malla tavalla myös nopeuttaa käsittelyaikoja. 

Arvoisa puhemies! Sitten käsittelemme syytetyn velvollisuutta osallistua henkilökohtai-
sesti oikeudenkäyntiin, ja tätä käsittelen hieman laajemmin, koska se valiokunnassa ai-
heutti paljon keskustelua ja tässä vuosisataista perinnettä hieman muutetaan. 

Hallituksen esityksessä lähdetään siitä, että rikosasian vastaajan on jatkossakin oltava
henkilökohtaisesti läsnä pääkäsittelyssä, jos tuomioistuin pitää vastaajan läsnäoloa asian
selvittämiseksi tarpeellisena. Nykytilaan verrattuna lisäkriteerinä on lisäksi se, että tuo-
mioistuin pitää läsnäoloa muusta syystä tarpeellisena. Hallituksen esityksessä ehdotetaan
kuitenkin säännöstä, jonka myötä syytetyn velvollisuus olla henkilökohtaisesti läsnä pää-
käsittelyssä lievenee kahdella tavalla:

Vastaajan läsnäolovelvollisuutta lievennetään ensinnäkin siten, että muun kuin alaikäi-
sen vastaajan tuomitseminen vankeusrangaistukseen ei enää edellytä, että vastaajaa on
kuultu pääkäsittelyssä henkilökohtaisesti. Jos tuomioistuin ei pitäisi vastaajan henkilökoh-
taista läsnäoloa tarpeellisena, riittävää olisi, että vastaajaa edustaisi pääkäsittelyssä asia-
mies. Vastaajan on kuitenkin oltava henkilökohtaisesti läsnä käräjäoikeuden pääkäsittelys-
sä, jos häntä syytetään rikoksesta, josta säädetty ankarin rangaistus on vähintään kuusi
vuotta vankeutta — tämä viimeksi mainittu läsnäolovelvollisuus ei koske hovioikeuskäsit-
telyä.
2



Pöytäkirjan asiakohta PTK 41/2018 vp
Toiseksi vastaajan velvollisuutta olla henkilökohtaisesti läsnä esitetään lievennettäväk-
si vangitun vastaajan osalta. Pääsääntö edelleen olisi, että vangitun vastaajan on oltava
henkilökohtaisesti läsnä pääkäsittelyssä, jossa käsitellään syytettä rikoksesta, jonka joh-
dosta hän on vangittuna. Tuomioistuin voisi kuitenkin jatkossa päättää, ettei vangitun vas-
taajan tarvitse olla henkilökohtaisesti läsnä koko pääkäsittelyn ajan.

Lakivaliokunta toteaa, että syytetyn läsnäolovelvollisuuden lieventämisellä voidaan vä-
hentää syytetyn poissaolosta johtuvia istuntojen peruuntumisia sekä siten tehostaa rikos-
prosessia sekä lyhentää oikeudenkäynnin kestoa. Peruuntuneista istunnoista aiheutuu mer-
kittäviä haittoja muun muassa oikeudenkäyntien viivästymisinä, tarpeettomina kustannuk-
sina sekä muiden asianosaisten tarpeettomina käynteinä tuomioistuimessa. Näistä syistä
valiokunta suhtautuu esitettyihin lievennyksiin yleisesti ottaen myönteisesti, eikä sillä ole
huomautettavaa vangitun vastaajan läsnäoloa koskevaan ehdotukseen.

Muilta osin valiokunta toteaa seuraavaa:
Kuten edellä on todettu, esitys merkitsee sitä, että pääsääntö on jatkossakin, että vastaa-

jan on oltava henkilökohtaisesti läsnä pääkäsittelyssä, jollei katsota, ettei henkilökohtai-
nen läsnäolo ole asian selvittämiseksi tarpeen. Vastaajaa on kuitenkin aina kuultava hen-
kilökohtaisesti käräjäoikeudessa, jos häntä syytetään rikoksesta, josta säädetty ankarin ran-
gaistus on vähintään kuusi vuotta vankeutta. Tällaisia rikoksia, joista säädetty enimmäis-
rangaistus on kuusi vuotta vankeutta, on esimerkiksi rikoslain 20 luvun 1 §:ssä tarkoitettu
raiskaus. 

Lakivaliokunta katsoo, että syytetyn henkilökohtainen läsnäolo käräjäoikeudessa on
pääsääntöisesti tarpeellista, kun käsitellään vakavaa rikosta, josta vastaajalle voi seurata
pitkä vankeusrangaistus. Rajan asettaminen käsiteltävän rikoksen kuuden vuoden enim-
mäisrangaistukseen johtaa edellä selostetuin tavoin käytännössä siihen, että vastaajaa on
aina velvollisuus kuulla tilanteessa, jossa vastaajalle tuomitaan pitkä vankeusrangaistus.

Arvoisa puhemies! Haluan tässä korostaa kuitenkin sitä, että luonnollisesti syytetyllä on
aina oikeus olla läsnä tuomioistuimessa — aina oikeus, mutta tässä on puhuttu velvollisuu-
desta.

Edellä esitetyn perusteella ja saamaansa selvitystä kokonaisuutena arvioituna lakivalio-
kunta katsoo, että ehdotettu sääntely vastaajan läsnäolovelvollisuuden lieventämisestä voi-
daan hyväksyä. Lakivaliokunta kuitenkin painottaa, että tuomioistuimen tulee läsnäolovel-
voitetta koskevassa harkinnassaan huolellisesti ottaa huomioon oikeudenmukaisen oikeu-
denkäynnin vaatimukset. Henkilökohtainen läsnäolo on luonnollisesti tarpeen, jos vastaa-
jaa on kuultu todistelutarkoituksessa. Esimerkiksi rangaistuksen mittaamiseen liittyvien
olosuhteiden selvittäminen voi myös edellyttää vastaajan henkilökohtaista kuulemista. 

Arvoisa puhemies! Vielä muutama sana parista muusta asiasta: Velvollisuus pysyä esi-
tutkintaviranomaisen toimipaikassa haasteen tiedoksiantoa varten — lakivaliokunta kat-
soo tämän tarpeelliseksi, mutta korostaa oikeusturvanäkökohtia etenkin tämän henkilön
kannalta, joka määräyksestä joutuu sinne esitutkintaan jäämään. Ja vielä videoyhteyden
käytön laajentaminen — sitä lakivaliokunta pitää täysin perusteltuna, ja sillä myös keven-
netään oikeusprosesseja. 

Arvoisa puhemies! Tähän loppuun valiokunta katsoo, että tämä on niin merkittävä uu-
distus, että valiokunta esittää seuraavan lausumaehdotuksen: ”Eduskunta edellyttää, että
oikeusministeriö seuraa oikeusprosessien keventämistä yleisissä tuomioistuimissa koske-
van uudistuksen toimivuutta ja vaikutuksia erityisesti tuomioistuimien kokoonpanoa ja
syytetyn henkilökohtaista läsnäoloa oikeudenkäynnissä koskevien säännösten osalta sekä
3



Pöytäkirjan asiakohta PTK 41/2018 vp
antaa lakivaliokunnalle edellä mainituista asioista selvityksen vuoden 2023 loppuun men-
nessä.” 

Tämä lakivaliokunnan mietintö ei tällä kertaa valitettavasti ollut yksimielinen, vaan
mietintöön sisältyy pykälävastalause, josta ehkä kuulemme tässä kohta lisää. — Kiitoksia. 

16.17 Johanna Karimäki vihr:  Arvoisa rouva puhemies! Tässä hallituksen esityksessä
kevennetään oikeusprosesseja yleisissä tuomioistuimissa. Lähtökohtana tulee kuitenkin
aina olla se, että oikeusturva varmistetaan, ja se on myös valiokunnan mietinnön henki.

Oikeuden käsittelyaikoja lyhennetään, ja tuomioistuimet keskittyisivät jatkossa enem-
män ydintehtäviinsä. Keskeinen muutos on se, että yhden tuomarin käyttöalaa laajenne-
taan ja mahdolliseksi tulee myös kahden tuomarin käyttö, jos tuomioistuin katsoo sen tar-
peelliseksi. Tämä esitys sai asiantuntijakuulemisessa paljonkin kannatusta, koska se perus-
tuu siihen, että on keskeistä, että useampaa tuomaria käytetään aina haastavissa asiakäsit-
telyissä mutta tuomioistuimilla on harkintavalta tähän tuomareiden määrään.

Toinen hyvä muutos on se, että videoyhteyden käyttö laajenee tuomioistuimissa, mutta
tämä edellyttää myös investointeja laitteistoon.

Tämä opposition pykälämuutosvastalause liittyy juuri siihen, mistä valiokunnan pu-
heenjohtaja Tolvanen puheessaan kertoi: syytetyn velvollisuuteen osallistua henkilökoh-
taisesti oikeudenkäyntiin. Tätä ollaan nyt melko merkittävästikin lieventämässä, niin että
syytetyn ei tarvitsisi olla kertaakaan läsnä, jos häntä uhkaa kuuden vuoden vankeustuomio
tai sitä vähäisempi vankeus. Tässä opposition vastalauseessa henki on se, että syytettyä tu-
lisi kuulla henkilökohtaisesti edes kerran ja muulloin riittäisi, että paikalla olisi syytetyn oi-
keudenkäyntiasiamies. Tämä liittyy vahvasti oikeusturvaan ja oikeudenmukaisuuteen mut-
ta myös siihen, että vastaaja on vastaamassa teoistaan, ja myös siihen, että jos vastaajaa ei
ole kuultu, niin jälkikäteen saattaa tulla muutoksenhakuperuste, mikäli kaikki olennaiset
seikat eivät ole tulleet tässä tuomioistuinkäsittelyssä esille.

Mutta lähtökohtaisesti on hyvä, että vastaajan ei tarvitsisi olla ihan joka ikisessä käsitte-
lyssä läsnä, jos tuomioistuimessa näin päätetään, koska on totta sekin, että jos syytetty ei
saavu paikalle ja tuomioistuin on kutsuttu koolle, niin silloin istunto voidaan joutua peruut-
tamaan ja kaikkien muiden paikalle saapuminen on ollut turhaa, ja tästä luonnollisesti ai-
heutuu käsittelyjen pitkittämistä ja lisäkustannuksia. Mutta siitäkään huolimatta ei ole jär-
kevää, että näin merkittävä muutos oikeusturvaan tehdään, että syytettyä ei tarvitsisi kuul-
la kertaakaan tuomioistuimessa.

16.20 Kauko Juhantalo kesk:  Rouva puhemies! Valiokunnan puheenjohtaja Tolvanen
esitteli huolellisesti lakivaliokunnassa tehdyn työn ja yksityiskohtaiset perustelut, ja niihin
voi vain yhtyä.

Käsittelen siksi vähän lyhyemmin tämän oikeuden kokoonpanoasian. Tietysti monesta
käytännön syystä — yhteiskunnan nopeutuessa, sekä tiedonvälityksen nopeutuessa että
muutoinkin juttumäärien lisääntyessä — on varmasti välttämätöntä, että muun muassa yh-
den tuomarin järjestelmää enemmän suositaan, ja myös se, minkä tässä on lakivaliokunta ja
myös hallituksen esitys ottanut huomioon, että määrätyissä tapauksissa, joita valiokunnan
puheenjohtaja esitteli, pitää olla toisella lainoppineella edustajalla vahvennettu tuomiois-
tuinkäsittely. Se on oikeudellisesti ihan oikea paikka. Ja mitä tulee korkeampaan oikeu-
teen, se on ollut aika jähmeä, ja sitäkin koskevat varmaan juuri ne perustelut, joita Tolva-
nen mainitsi: senkin työn selkeyttäminen ja nopeuttaminen oikeusturvaa vaarantamatta
4



Pöytäkirjan asiakohta PTK 41/2018 vp
varmasti edellyttää entistä suppeampaa käsittelyä juuri perusteluissa olevin edellytyksin, ja
on tarpeellista niissä olosuhteissa saada muun muassa yksimielisiä päätöksiä työtä nopeut-
taen, niin että käytännössä asia ei viivästy. Mitä tulee videokäsittelyyn, se on arkipäivää si-
käli ja välttämätöntä, ja lämpimästi kannatan sen olemassaoloa.

Mitä sitten tulee tähän vastaajan paikallaoloon, niin haluaisin perustella, yllättävää kyl-
läkin, hyvin läheltä sivuten vihreiden vastalausetta, sen mukaisesti, mitä tulee oikeuden
kunnioitukseen ja siinä myös oikeusturvaan. Oikeusturva tietysti, kun se koskee syyte-
asioita, koskee myös sitä, että myös vastaaja saa vahingon kärsineen kannalta samanlaista
oikeusturvaa. Kun joutuu kohtaamaan tekoasiassa, joka koskee juuri syyteasioita, oikeu-
den silmästä silmään, niin se on kyllä oikeuden kunnioitusta kohottava tapahtuma. Siinä
mielessä näin pitäisi useammin olla kuin tässä nyt esitetään.

Perustuslakivaliokunta on kuitenkin todennut, että ehdotettu sääntely merkitsee periaat-
teellista muutosta lähtökohtaan, jonka mukaan vastaajan on oltava henkilökohtaisesti läs-
nä häntä koskevassa asiassa rikosoikeudenkäynnissä. Tämä on aivan oikea kanta perustus-
lakivaliokunnan kannalta, ja niin pitääkin tässä mainita.

Mitä sitten tulee lakivaliokunnan kantaan ja lakivaliokunnan osuuteen, jota on kuultu,
niin se koskee juuri nimenomaan enemmän sitten oikeuden käytäntöä. Toimin pitkään ai-
koinaan asianajajana näissä asioissa ja olen samaa mieltä syytetyn läsnäolosta, paikalla-
olosta, että kyllä usein hänen häipyessään muualle — ei tule vastaamaan asiaan — käytän-
nössä peruuntuneiden istuntojen takia aiheutuu merkittäviä haittoja, niin kuin tässä tode-
taan, oikeudenkäynnin viivästymisenä, tarpeettomina kustannuksina ja muiden asian-
omaisten tarpeettomina käynteinä tuomioistuimessa. Se on hyvin turhauttavaa, jos joutuu
tulemaan sinne haastetuksi muun muassa todistajana. Se vaikeuttaa asioita, todistajat hy-
vin usein pakoilevat, eivät halua tulla sinne turhaan istumaan ja menettävät oikeuskunnioi-
tustaan silloin samalla, jollei tulla yhteisesti oikeaa ratkaisua hakemaan.

Minusta tässä on juuri nämä oikeudenhoidon käytännöt ja oikeudenhoidon periaatteet
hyvin otettu huomioon, ja voin vain yhtyä tähän. Mutta mielelläni, niin kuin edellä sanoin,
yhtyisin siihen periaatteeseen, joka on vihreiden vastalauseessa esitetty.

16.25 Mika Kari sd: Arvoisa rouva puhemies! Viime joulukuussa eduskunnan talousar-
viokokouksessa, muistelen niin, taisi olla se kokous, tästäkin asiasta keskustelimme, ja lä-
hinnä tästä kysyin silloin — jos oikein muistan nyt kuukauden — valiokunnan puheenjoh-
taja Tolvaselta, onko tässä lakiehdotuksessa ja tässä ajatuksessa keventää näitä oikeuspro-
sesseja taustalla toiminnallisia, voiko sanoa, suoritusarvoja, oikeusprosesseja nopeuttavia
tavoitteita, vai ohjaavatko tätä lainsäädäntöuudistusta tämmöiset talouden realiteetit, sääs-
töt, joilla voi olla kansalaisten oikeusturvaan liittyviä uhkia tai sellaisten tilanteiden uhkia,
joissa talous ohjaa enemmän kuin oikeusturva. Se ei tietenkään lainsäädännössä eikä var-
sinkaan tuomioistuinkäsittelyssä voi olla se draiveri. Mutta tässä valiokunnan puheenjoh-
taja hyvin asiaa esitteli.

Muutama kysymys kuitenkin olisi. Tästä läsnäolovelvollisuuden rajasta — säädettäisiin
niin, että raja olisi rikoksissa, joidenka maksimi on kuusi vuotta — olisin kysynyt: keskus-
teltiinko valiokunnassa tämän rajan pitämisestä vähän alempana, koska varsin vakavista ri-
koksista puhutaan silloin, kun mennään tuolle ylärajalle? Mainitsitte siitä jo hieman.

Sen lisäksi uudistaisin kysymyksen talouden ja toiminnan välisestä rajapinnasta. Tässä
on hyviä esityksiä: yhden tuomarin kokoonpano ja joustavuuden lisääminen oikeuskäsitte-
lyssä. Edustaja Juhantalon äsken mainitsemat tilanteet, joissa paikalle tulevat kaikki muut
5



Pöytäkirjan asiakohta PTK 41/2018 vp
paitsi tämä asianomainen henkilö, ovat tietenkin monien ihmisten työnteon kannalta ikä-
viä asioita ja aiheuttavat turhia kuluja ja kustannuksia.

Sanon tähän loppuun vielä, että pidän hyvänä tätä vaikutusten seurantaa koskevaa lau-
sumaa. Valiokunnan yksituumainen halu on katsoa, millä tavalla nämä toimet sitten käy-
tännössä tulevat puremaan.

16.27 Kari Tolvanen kok: Arvoisa rouva puhemies! Ensinnäkin toki varmaan itse kukin
olisi tässä samaa mieltä, että jos maailma olisi kaunis ja ihmiset tottelisivat, mitä heille sa-
notaan, että jokaisen pitäisi tulla tuomioistuimeen, leivättömän pöydän ääreen, sehän olisi
se lähtökohta, mutta tosiasia on se, että etenkin suuremmissa kaupungeissa nämä ovat to-
dellisia ongelmia, että siellä on koko muu orkesteri kasassa mutta se syytetty puuttuu ja
kaikilta muilta joudutaan peruuttamaan ne istunnot. Tässä on nyt minun mielestäni inhi-
millinenkin näkökulma, että saadaan se asia vietyä eteenpäin. Toki siinä on taloudellinen-
kin elementti, eihän sitä käy kiistäminen.

Mutta siihen, mitä edustaja Kari tuossa kysyi. Toki siellä keskusteltiin muistakin rajois-
ta kuin tästä kuudesta vuodesta, mutta sitten jos se olisi laskettu neljään vuoteen, siinä ei
juurikaan olisi tullut muutoksia — viiden vuoden maksimirangaistusrikoksia ei kovinkaan
paljon ole. Käytännössä, kun nämä muutokset haluttiin tehdä, se oli nostettava tähän kuu-
teen vuoteen. Ja korostan edelleen, että paikalle on tultava, jos tuomioistuin niin harkitsee.
Nyt jätetään riippumattomalle tuomioistuimelle se harkintavalta, mikä ainakin minun mie-
lestäni sille kuuluu. [Mika Karin välihuuto] Kyllä minä luotan suomalaisiin tuomareihin ja
oikeusjärjestelmään siinä, että jos he haluavat, että syytetty tulee paikalle, niin silloin hän
tulee, vaikka sitten poliisin kantamana.

Nyt sanoisin vielä yhden asian, mikä on ollut julkisuudessa. — Täällä on lakivaliokun-
takin siitä lausunut, mutta nyt en just löydä sitä. — Kun on väitetty julkisuudessa, että nyt
asianomistajalla olisi siellä tuomioistuimessa tiukempi läsnäolovelvoite kuin syytetyllä,
niin se ei pidä kyllä paikkaansa. Tämä selvitettiin. Tässä ei muuteta lainkaan asianomista-
jan läsnäolo-oikeutta, tai -velvollisuutta, sanotaan näin. Asianomistajankin on saavuttava,
jos tuomioistuin niin harkitsee, mutta kyllä syytetyn läsnäolovelvollisuus on paljon ko-
vempi kuin asianomistajan eli rikoksen uhrin, niin kuin pitää toki ollakin.

Tietysti lopuksi vielä haluan sanoa sen, mitä korostin, että aina syytetyllä on oikeus olla
läsnä. Sitä ei tässä rajoiteta, että on oikeus olla läsnä. Nyt puhutaan vain niistä ihmisistä,
jotka pahimmillaan poliisin kantamana joudutaan tuomaan sinne istuntosaliin, että heidän
asiansa saadaan käsiteltyä, tai joudutaan peruuttamaan istunto — koska heidäthän on jo
esitutkinnassa kuultu ja useimmiten, tai nykyisin lähes aina, kun puhutaan tämän vaka-
vuusluokan rikoksista, siellä on ollut asianajaja paikalla. Hänet on siellä kuultu, ja epäillyn
ei tarvitse sielläkään sanoa yhtään mitään.

Elikkä pidän tätä esitystä ja lakivaliokunnan mietintöä tässä nimenomaisessa tilanteessa
täysin perusteltuna ja itse asiassa välttämättömänä.

16.30 Kauko Juhantalo kesk: Rouva puhemies! Juuri tämä asianomistajan paikallaolo-
vaatimus ja siitä käyty keskustelu: Käytännössähän on niin, että asianomistajalla on usein
intressi olla paikalla syyteasiassa, rikosasiassa, silloin kun on kyse aineellisista asioista ja
muun muassa vahingonkorvausasioista. Mutta on tietysti muistettava myös se, että usein
asianomistaja niissä asioissa, joissa hän ei halua esittää vaatimustaan — muun muassa kor-
vausasioissa — ja on sellaisesta rikoksesta kyse, että hän ei halua sitä enää muistella ja se
6



Pöytäkirjan asiakohta PTK 41/2018 vp
aiheuttaa häpeää ja tuskaa, ei haluakaan tulla sinne oikeuteen vaan antaa syyttäjän sitten
hoitaa oman osuutensa ja tyytyy siltä osin päätöksiin. Ja siihen ei ole mitään huomautta-
mista, jos asianomistaja ei silloin ole läsnä ja kuule, miten oikeus asian käsittelee.

Yleiskeskustelu päättyi ja asian käsittely keskeytettiin.
7


	5
	16.06
	16.17
	16.20
	16.25
	16.27
	16.30


