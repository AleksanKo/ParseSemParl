















































DEME268.tmp.xml


Pöytäkirjan asiakohta PTK 63/2019 vp
Pöytäkirjan asiakohta 

PTK 63/2019 vp

Täysistunto

Keskiviikko 13.11.2019 klo 14.01—19.40

6. Keskustelualoite lapsi- ja perhemyönteisemmän Suomen rakentamisesta
Keskustelualoite KA 1/2019 vp

Keskustelu

Puhemies Matti Vanhanen: Päiväjärjestyksen 6. asiana on ajankohtaiskeskustelu lapsi-
ja perhemyönteisemmän Suomen rakentamisesta. Ajankohtaiskeskustelun ensimmäisen
puheenvuoron käyttää aloitteen ensimmäinen allekirjoittaja, edustaja Eeva Kalli. Valtio-
neuvoston puheenvuoron käyttää perhe- ja peruspalveluministeri Krista Kiuru. Tämän jäl-
keen myönnän harkitsemassani järjestyksessä vastauspuheenvuoroja, enintään 2-minuutti-
sia. Vastauspuheenvuorot varataan täysistunnossa V-painikkeella. Keskusteluun varataan
aikaa 1 tunti.

Keskustelu

14.07 Eeva Kalli kesk: Arvoisa puhemies! Isä pakkaa ostoksiaan kaupan kassalla, vilkai-
see kelloaan ja huokaisee: Ruoka on vielä tekemättä, tiskit tiskaamatta ja pyykit pesemät-
tä. Isommat lapset pitää muistaa ilmoittaa koulun valokuvaukseen ja nuorimmalle varata
neuvola-aika. Apua ei kehtaa pyytää, ja isovanhemmat asuvat kaukana. Ehkä se tästä hel-
pottaa, hän ajattelee. Samaan aikaan toisaalla on ollut palkkapäivä: vuokra ja muut laskut
on maksettu. Äiti miettii, pitääkö tyttären kanssa ottaa puheeksi joko tanssiharrastuksen tai
pianonsoiton lopettaminen. Raha ei meinaa riittää molempiin, välillä ei kaikkeen välttä-
mättömäänkään. [Hälinää — Puhemies koputtaa] Pala nousee kurkkuun.

Arvoisa puhemies! Nämä tilanteet ovat tuttuja monille suomalaisille. Arki tuntuu usein
melkoiselta selviytymiseltä. Suomi on mennyt monessa asiassa eteenpäin. Lapsi- ja perhe-
myönteisen yhteiskunnan rakentaminen on kuitenkin vielä pahasti kesken. Parannettavaa
on ainakin perheiden toimeentulossa, arjessa jaksamisessa, työn ja perheen yhteensovitta-
misessa sekä yhteiskunnan asenteissa ja arvostuksissa.

Lapsiperheköyhyys on tämän maan vakavampia ongelmia. Keskustan tavoite on lapsi-
perheköyhyyden poistaminen. Ensi vuonna nostetaan pienimpiä vanhempainpäivärahoja
ja lapsilisiä. Se ei vielä köyhyyttä poista mutta on askel oikeaan suuntaan. Syntyvyyden
laskettua lapsilisiin kuluu nykyistä vähemmän rahaa. Voisimmeko yhdessä päättää, että
käyttäisimme tämän syntyvyyden laskusta säästyvän rahan lapsilisien tuntuvaan korotta-
miseen tulevaisuudessa? [Välihuutoja — Eduskunnasta: Postinjakajien palkkaan!] Tästä
olisi tärkeää löytää puoluerajat ja vaalikaudet ylittävä näkemys. Olisiko tähän tahtoa?

Tehokkain lääke köyhyyteen on tietysti työ. Keskustan tavoite on, että jokainen työtä et-
sivä vanhempi pääsee töihin. Yhtään vähempää emme voi tavoitella. Lapsiperheköyhyyttä
on taklattava myös sosiaaliturvauudistuksella. Turvaverkossa ei saa olla aukkoja. Myös
jaksaminen on koetuksella monessa kodissa. Perheet tarvitsevat lisää matalan kynnyksen
 Tarkistettu
4.0



Pöytäkirjan asiakohta PTK 63/2019 vp
palveluja, siksi perhekeskusten toimintaa on laajennettava ja kotiin vietäviä palveluja pa-
rannettava. Kunnissa ja kaupungeissa voitaisiin laajasti kokeilla palvelusetelin tarjoamista
vauvaperheen vanhemmille. Arjen apua vaikkapa siivoukseen tai lastenhoitoon on oltava
mahdollista pyytää ja saada ilman leimoja tai akuuttia ongelmaa. Kynnys nimenomaan saa
olla matala, siitä on tehtävä uusi normaali. Isoin muutos tarvitaankin ehkä asenteissa ja il-
mapiirissä.

Arvoisa puhemies! Työ ja perhe on voitava sovittaa paremmin yhteen. Johtaminen ja
työpaikan käytännöt ovat tässä kaikista tähdellisimpiä. Joustava työajat, etätyömahdolli-
suus, työvuorojen suunnittelu yhdessä työntekijän kanssa, mahdollisuus osa-aikatyöhön
sekä sijaisjärjestelyt ovat esimerkkejä lapsi- ja perhemyönteisen työpaikan käytännöistä.
Joustavuuden lisääminen palvelee koko työyhteisön etua, ja kaikki voittavat. Myös lain-
säädännöllä voidaan vaikuttaa. Jokaisella lapsella kautta Suomen on oltava oikeus laaduk-
kaaseen varhaiskasvatukseen ja tasa-arvoisiin koulutusmahdollisuuksiin. Perhevapaauu-
distus tarvitaan. Sen on lisättävä joustavuutta ja oltava perheelle parannus. Sitä ei voi tehdä
vain työelämän tarpeisiin. Me luotamme perheisiin. Kyllä he osaavat itse päättää, miten ar-
kensa järjestävät. Olisi hienoa tässä keskustelussa yhdessä sopia, että myös tulevaisuudes-
sa vanhemmilla on vapaus valita, miten he lapsensa hoitavat.

Arvoisa puhemies! Eduskunta on paljon vartijana. Annetaan yhdessä viesti siitä, että
lapset ovat tervetulleita kaikkiin elämäntilanteisiin, myös vaikkapa silloin, kun vanhem-
mat vielä opiskelevat. Annetaan viesti, että lapsen kanssa selviää arjessa ja apua saa tarvit-
taessa, että tulevaisuuteen voi luottaa, että lapset tuovat elämään valtavan paljon iloa, on-
nea ja merkityksellisyyttä ja että heissä on tämän maan tulevaisuus. 

14.13 Perhe- ja peruspalveluministeri Krista Kiuru: Arvoisa puhemies! Kiitän aloit-
teenjättäjiä tästä mahdollisuudesta keskustella eduskunnassa lapsi- ja perhemyönteisem-
män Suomen rakentamisesta. Keskustelualoitteelle on tilausta — juuri perhepolitiikasta pi-
täisikin puhua enemmän.

Tähän keskustelualoitteeseen kuuluu myös hieno periaate, joka löytyy keskustelualoit-
teen tekstistä. Siinä sanotaan, että syntyvyys ei kuitenkaan nouse ihmisiä syyllistämällä. It-
sekin ajattelen, että kun käydään keskustelua perhepolitiikasta ja syntyvyydestä, ei tämä
syyllistämällä parane vaan aidosti toisia näkökulmia arvostavalla keskustelulla. Minusta
tämä kiteytyy hienosti tuossa keskustelualoitteessa.

Lasten hankkiminen on henkilökohtainen valinta, jota yhteiskunta voi tukea — ja sen pi-
tääkin tukea sitä — hyvin monilla perhepoliittisilla toimilla. Syntyvyydessä on kysymys
koko yhteiskunnan lapsi- ja perhemyönteisyydestä, ei pelkästään kansalaisten yksittäises-
tä halusta, etuudesta tai palvelusta. Lapsiperheiden kokemuksia ja toiveita tulee kuulla, tut-
kia ja kehittää, jotta arki muuttuu sujuvammaksi. Perhemyönteisyys ei ole ainoastaan hal-
lituksen perhe- ja peruspalveluministerin tehtävä, vaan se kuuluu meille kaikille, kollegoil-
le — niin kuin näkyy, täällä on meidän muutkin perheasioista vastaavat ministerit omalta
sektoriltaan paikalla — ja se kuuluu kaikille päätöksenteossa kotona ja työpaikoillakin.

Hallitusohjelmaan on kirjattu periaate siitä, että ”ihmisiä tuetaan kohti toivomaansa lap-
simäärää”. Moni on ihmetellyt, mitä tällä tarkoitetaan, miksi näin kirjattiin. Itse ajattelen,
että se on varsin nerokkaan yksinkertainen lause. Se kertoo siis siitä, että me tuemme ih-
misiä kohti toivomaansa lapsimäärää. Minusta siinä kiteytyy jotain kaunista yhteiskunta-
politiikasta, että me yritämme purkaa steitä lapsihaaveiden tieltä. Meidän tehtävämme ei
2



Pöytäkirjan asiakohta PTK 63/2019 vp
ole painostaa vaan auttaa ihmisiä esteiden yli. Ja iso este lapsihaaveille on tietenkin toi-
meentulo, mikä on tunnustettava.

Suurella enemmistöllä lapsista ja nuorista asiat ovat hyvin ja jopa paremmin kuin kos-
kaan Suomen historiassa. Yhdeksän lasta kymmenestä on tyytyväinen omaan elämäänsä,
heillä on ystäviä ja harrastuksia, ja he pystyvät keskustelemaan vanhempiensa kanssa
asioistaan. Mutta samaan hengenvetoon on todettava, että tätä ei valitettavasti yhteiskun-
nassa kaikille ole pystytty tarjoamaan. Kyllä lasten ja nuorten hyvinvointi on vuosien ai-
kana eriarvoistunut, ja kaikki eivät ole olleet yhtä onnekkaita. Osa voi entistä paremmin,
mutta kaikki eivät ole tässä kehityksessä mukana. Osa voi todella huonosti.

Vuonna 2017 köyhissä perheissä eli tässä maassa noin 150 000 lasta. Kyllä se vetää mei-
dät hiljaiseksi. Nelivuotiaiden lasten vanhemmista kaksi viidennestä kokee perheen talou-
dellisen tilanteen korkeintaan kohtalaiseksi, ja joka kymmenes on viimeisen vuoden aika-
na pelännyt ruoan loppuvan. On helppo ymmärtää tällaisissa tilanteissa, että yhteiskunnan
huoltosuhde ei sittenkään taida olla isoin huoli.

Lapsiperheköyhyyden vähentämiseksi hallitus esittää korotettavaksi vuoden 2020 alus-
ta lukien perusturvaa eli vähimmäismääräisiä sairaus- ja vanhempainpäivärahoja sekä työt-
tömyysturvan perustasoisten etuuksien tasoa. Lisäksi elatustukea sekä yksinhuoltajaper-
heiden ja monilapsisten perheiden lapsilisiä esitetään korotettavaksi. Tätä johdonmukaista
työtä lapsiperheköyhyyden torjumiseksi tulee jatkaa. Lasten ja perheiden tueksi tulee ke-
hittää samanaikaisesti sekä etuuksia että palveluita. Laadukkaat lapsi- ja perhepalvelut
syntyvät ison ammattilaisjoukon yhteistyöllä. Palvelukokonaisuus kattaa niin sivistys-
kuin sosiaali- ja terveystoimen, järjestöjen ja seurakuntien toiminnan mutta myöskin per-
heen vanhempien näkökulmasta tarpeelliset aikuistenkin palvelut.

Arvoisa puhemies! Suomalainen peruskoulu on yksi yhteiskuntamme kruununjalokivis-
tä, joka yhdessä varhaiskasvatuksen kanssa luo sivistyksen ja kasvun perustan. Subjektii-
vinen oikeus varhaiskasvatukseen ja ryhmäkokojen pienentäminen ovat vahva lapsi- ja
perhemyönteinen viesti tältä hallitukselta.

Lapsi- ja perhepalveluja kehitetään myös viime hallituskaudella aloitetun lapsi- ja per-
hepalveluiden muutosohjelman kautta. Tässä työssä vahvistetaan erityisesti perhekeskuk-
sia, paljon kaivattua varhaista tukea sekä matalan kynnyksen palveluja. Kehittämistyö teh-
dään maakunnissa ja kunnissa lähellä ihmistä. Pelkät tulonsiirrot ja yksittäiset päätökset ei-
vät tietenkään riitä. Me tarvitsemme pitkäjänteistä, yli parlamentaaristen kausien ja tuulien
kulkevaa yhteistyötä lapsi- ja perhemyönteisemmän Suomen rakentamiseksi. Ensimmäis-
tä kertaa kestävän muutoksen tueksi lapsi- ja perhepolitiikassa tarvitaan myöskin lapsistra-
tegia, jonka laatiminen on käynnistynyt. Lapsistrategia tulee olemaan hallituskaudet ylit-
tävä ja eri hallintoalat yhdistävä lapsi- ja perhemyönteinen visio kaikille siitä, miten lasten
ja perheiden hyvinvointia voidaan [Puhemies koputtaa] ja pystytään lisäämään. Muilta
osin perhepolitiikassa on käytettävissä myös laaja keinopaketti, eli olemme sitoutuneet
lapsivaikutusten arviointiin.

Haluan vielä, puhemies, lopuksi todeta, että on myöskin tärkeää huomata, että monet ha-
luavat olla perhemyönteisiä ja moni haluaa olla myös perheellinen. Siksi on tärkeää muis-
taa myös vastoin omaa tahtoaan lapsettomien tukeminen lasten hankinnassa. Tätä kautta
lapsettomien perheellistymistoiveita tuetaan eri tavoin ja turvataan hedelmöityshoitojen
yhdenvertainen saatavuus ja myöskin adoptiokäytäntöjä tarkistetaan. Itse olen vahvasti sitä
mieltä, että parantamisen varaa on sielläkin. Eli perheellistyä voi monella tapaa, ja erilaiset
3



Pöytäkirjan asiakohta PTK 63/2019 vp
perhemallit huomioidaan. Tämä kaikki on arvokasta, sillä jokainen lapsi on tärkeä, jokai-
nen lapsi on rakas.

Puhemies Matti Vanhanen: Myönnän nyt vastauspuheenvuoroja, niitä pyydetään V-pai-
nikkeella.

14.19 Kaisa Juuso ps (vastauspuheenvuoro): Arvoisa puhemies! Puhutaan paljon synty-
vyyden laskusta, siitä, miksi Suomessa ei haluta tehdä lapsia enää. Yksi syy siihen on se,
että jos mietitään tällaista pientä perhettä, joka haluaa hankkia lapsia, mitä he tarvitsevat,
jotta he uskaltavat sen lapsen hankkia, niin he tarvitsevat tietynlaista turvaa tulevaisuu-
teen, he tarvitsevat vakituisen työpaikan. Nyt puhutaan tosi paljon siitä, kuinka meillä on
hoitajista pulaa, mutta tiedättekö, hoitoalalla on tuhansia hoitajia, jotka tekevät tämmöisel-
lä niin sanotulla määräyskirjalla töitä, eli he tekevät sijaisuuksia, viikon sijaisuuksia, kuu-
kauden sijaisuuksia — näitä sijaisuuksia voi vuoden aikana olla kymmeniä. Miettikääpä,
onko tulevaisuus siinä tilanteessa niin turvattu, että uskallat siihen lapsen hankkia. Eli täm-
möisiin pätkätöihin pitäisi puuttua ihan oikeasti. Syynä siihen, miksi näitä pätkätöitä on
hoitoalalla niin paljon, on se, että kunnilla ei ole virkoja tai toimia ja he kuvittelevat, että he
ehkä jossakin vaiheessa pystyvät näistä säästämään ja siksi pidetään henkilöitä sijaisina,
mutta eihän näin koskaan käy, koska itse asiassa kaikkia näitä hoitajia tarvitaan, eli niiden
sijaisuuksien pitämiselle ei yleensäkään ole mitään perusteita.

Toinen asia, mikä on tosi tärkeä, on vanhempainvapaiden joustavuus. Ensinnäkin pitää
olla perheen päätettävissä, miten vanhempainvapaita käytetään, ja sitten heitän myöskin
tämmöisen pallon tähän, että se joustavuus olisi sillä tavalla, että se kohdistuisi useamman
vuoden ajalle lapsen alkuvaiheessa, että niitä päiviä voisi pitää joustavasti vähän samaan
tapaan kuin Ruotsissa pidetään.

Kolmas asia on lapsilisät. Elikkä nythän hallitus on korottamassa neljännen ja viidennen
lapsen lapsilisää 10 eurolla. Kustannukset ovat 6 miljoonaa euroa vuonna 2020. Lapsilisis-
sä on tällä hetkellä jo huomioitu monilapsikorotus, eli lapsilisäthän nousevat, mitä useam-
pi lapsi on. Nyt perussuomalaiset Arja Juvosen esittämänä esittivät, että tämä sama 6 mil-
joonaa käytettäisiin siihen ensimmäiseen lapseen — sama kustannus, mutta se tuki kohdis-
tuisi kaikille. Te äänestitte juuri, hallituspuolueet, sitä vastaan. Lapsilisistä itse olen sitä
mieltä, että ne pitäisi ehdottomasti sitoa indeksiin, koska me jäämme joka vuosi jälkeen
tässä kehityksessä, [Puhemies koputtaa] olemme jääneet jo pitkän aikaa.

Yhden asian sanon vielä: matalan kynnyksen palveluita pitäisi olla sekä lapsille että van-
hemmille, koska ajattelen niin, että tukemalla vanhempia me tuemme lapsia.

14.22 Eeva-Johanna Eloranta sd (vastauspuheenvuoro): Arvoisa puhemies! Suomessa
syntyneiden lasten määrä jatkaa laskuaan. Perheiden lapsiluku pienenee, ja kokonaan lap-
settomien osuus kasvaa. Valtaosa lapsettomaksi jääneistä olisi tutkimusten mukaan kuiten-
kin halunnut lapsia.

Elämäntilanteen sekä tulevaisuuden epävarmuus ja näköalattomuus näyttävät olevan
tärkeimpiä syitä siihen, että lapsensaantia lykätään. Työllisyystilanne on huono, työsuh-
teet ovat pätkä- ja silpputöitä, eikä vakituista työpaikkaa ole onnistuttu saamaan. Koetaan,
että lapsen saaminen ajaa varsinkin nuoren naisen huonoon asemaan työmarkkinoilla. Mo-
net myös kokevat työn ja perhe-elämän yhdistämisen olevan kovin vaikeaa. Työelämä on
4



Pöytäkirjan asiakohta PTK 63/2019 vp
hektistä, eikä välttämättä ole turvaverkkoja, esimerkiksi lähellä asuvia vanhempia, joilta
pyytää apua.

Taloudellinen niukkuus on yksi syistä. Suomessa jo 110 000 lasta elää tänä päivänä köy-
hässä perheessä. Nuorten miesten pienituloisuus on kolminkertaistunut 2000-luvulla. Suu-
ri joukko syrjäytyy juuri silloin, kun perheen perustamiselle olisi otollinen aika. Vaikka yh-
den lapsen kanssa vielä selvitään, niin useamman lapsen perheen talouden koetaan mene-
vän ihan liian tiukalle. Väestöliiton perhebarometrin mukaan työttömät, vähiten koulutetut
ja pienituloiset ovatkin alentaneet käsitystään sopivasta lasten määrästä, siis alentaneet kä-
sitystään lasten määrästä. 

Yhteiskunnallisiakin syitäkin on paljon. Perhevapaamallimme on joustamaton eikä ota
huomioon perheiden erilaisia tilanteita, mutta onneksi uudistus on nyt pian lähtemässä liik-
keelle. Hallitusohjelmassa on siitä hyvät kirjaukset. [Oikealta: Rahat vaan puuttuu!] Rin-
teen hallitus on muutenkin muuttamassa politiikan suuntaa. Muun muassa varhaiskasva-
tukseen viime kaudella tehdyt ikävät heikennykset ollaan nyt perumassa, ja vaikkapa tuo
oppivelvollisuuden pidennyskin parantaa esimerkiksi niiden nuorten miesten työllisyysnä-
kymiä, joilla on pelkästään peruskoulu, joiden on hyvin vaikeaa päästä töihin — todellakin
vain vähän yli 40 prosenttia peruskoulun suorittaneista on töissä. Myös tämä asia parantaa
perheiden näkökulmia. Tosiaan lapset ovat panostus tulevaisuuteen.

14.24 Anna-Kaisa Ikonen kok (vastauspuheenvuoro): Arvoisa puhemies! Sain juuri ei-
len pitää sylissäni siskoni vastasyntynyttä lasta ja mietin siinä hetkessä, että kyllä se on elä-
män suurin onni, mikä ihmistä voi kohdata: oman lapsen syntymä. Jos tällaisesta näkökul-
masta lähdetään katsomaan sitä, mikä meidän velvoitteemme tässä salissa on, niin varmas-
ti se on se, että me takaamme, että Suomi on tulevaisuudessakin paras maa, johon voi syn-
tyä lapsena ja jossa voi kasvaa ja kehittyä.

Se oikeastaan tarkoittaa sitä, että me katsomme tätä asiaa läpi ihan kaikkien hallinnona-
lojen ja mietimme sitä kaikessa toiminnassa, miten me voimme olla nykyistä lapsiystäväl-
lisempiä. Nyt kun me puhumme ja mietimme eri palveluitten hallinnonuudistuksia, itseäni
huolettaa enemmän se, että me rakennamme tällaisia hallinnon siiloja liian helposti. Se,
mitä esimerkiksi lapsiperheet tarvitsevat tällaisena varhaisena tukena, on usein se, että var-
haiskasvatus, hyvinvointineuvola, perusopetus, kouluterveydenhuolto, lastensuojelu pys-
tyisivät toimimaan saumattomammin yhteen ja vaihtamaan tietoja ja tukemaan perheitä
tällaisissa tilanteissa.

No, mitä sitten syntyvyyteen tulee, se on hyvin monisyinen asia, ja siihen meillä ei var-
masti ole mitään yhtä yksittäistä tekijää, jolla tätä voisi ratkaista. Joskus se on ihan omasta
tahdosta riippumatonta, joskus se on monista yhteiskunnallisista tekijöistä riippuvaista,
mutta ehkä yksi kaikkein tärkeimpiä asioita, mitä itse haluaisin tässä korostaa, on toisaalta
se, että katsotaan tutkimustuloksia, haetaan niistä ratkaisuja, mutta ennen kaikkea se, että
perheillä olisi näkymiä tulevaisuuteen, niin että uskalletaan lähteä suunnittelemaan perhet-
tä ja rakentamaan elämää sille pohjalle. — Kiitoksia. 

14.26 Anu Vehviläinen kesk (vastauspuheenvuoro): Arvoisa puhemies! Ensinnäkin to-
teaisin tästä lapsiperheköyhyydestä, että siihen parasta on se, että mahdollisimman mones-
sa perheessä on töitä. Se auttaa parhaiten lapsiperheköyhyyteen. Mutta on tosiasia, että me
emme ole pystyneet tässä maassa poistamaan lapsiperheköyhyyttä. Siitä esimerkkejä on
monenlaisia, me tunnemme niitä tutkimusten kautta mutta muutenkin. Itse asiassa esimer-
5



Pöytäkirjan asiakohta PTK 63/2019 vp
kiksi vaikka lapsilisien, jotka ovat todella tärkeitä lapsiperheille, joissa on vähän tuloja, re-
aaliarvo on nyt 30 prosenttia alemmalla tasolla kuin 1990-luvulla. Tämä kertoo sen, että
lapsilisäjärjestelmä vaatii kehittämistä.

Haluaisin jatkaa tuosta edustaja Kallin esille nostamasta asiasta, mitä mieltä pääminis-
teri ja myös vastaava ministeri ovat siitä, että otettaisiinkin suunnanmuutos tässä ja men-
täisiin lapsilisäjärjestelmässä siihen, kun syntyvyys vuositasolla on jo huomattavan paljon
pienentynyt — 5 000 lasta vähemmän vuodesta 2017 vuoteen 2019 ennusteitten mukaan
— että me voisimme käyttää nämä ikään kuin lapsilisämomentilta tulevat säästöt lyhentä-
mättömänä lapsilisäjärjestelmän kehittämiseen. Tämä voisi tarkoittaa esimerkiksi sitä, että
jos 5 000 lasta vähemmän syntyy niitä ensimmäisiä lapsia, niin kahden vuoden aikana noin
6 miljoonan euron kustannussäästö jää, ja kun lapsilisää maksetaan aina sinne asti, kun lap-
si täyttää 17 vuotta, niin me tiedämme, että tässä syntyy lähes noin 100 miljoonan euron
säästö yhdestäkin lapsesta. Tämä kuulostaa aika isolta, mutta minusta tämä periaate olisi
tärkeä, ja tuen edustaja Kallin näkemystä siitä, että jos täältä eduskuntapuolueista löytyisi
konsensus tässä asiassa, niin lähtisimme viemään tätä asiaa eteenpäin. Kysyn tätä päämi-
nisteriltä: mitä mieltä olette?

14.28 Pääministeri Antti Rinne: Arvoisa puhemies! Aloite siitä, että säästyvät rahat lap-
silisäjärjestelmän puitteissa käytetään sen kehittämiseen, on järkevä ajatus. Uskon, että me
tulemme hallituksessa tätä miettimään, miten se sitten kohdistuu kaikkiin suomalaisiin hy-
vällä tavalla tulevaisuudessa.

Haluaisin sanoa tähän keskusteluun myös sen, että tämä lapsiin, syntyvyyteen liittyvä
keskustelu ei ole pelkästään keskustelua toimeentulosta. Se on keskustelua myös siitä,
mimmoisia näköaloja tulevaisuuteen eri puolilla Suomea on. Meillä on tällä hetkellä pal-
jon semmoisia seutukuntia, joissa mietitään sitä, mikä on koulutuksen tulevaisuus lapsien
osalta ihan sieltä varhaiskasvatuksesta lähtien, resurssit siinä kunnan alueella, hoetaan näi-
tä asioita, nämä ovat monessa suhteessa vaikeita. Lähtökohtana täytyy olla se, että halli-
tuksen — tämän hallituksen, tulevien hallitusten — täytyy luoda näköala tulevaisuuteen
lapsiperheille koulutuksen, omien vanhempiensa hoidon, niiden tulevaisuuden, näkökul-
masta sillä tavalla, että voi luottavaisesti katsoa tulevaisuuteen miettiessään sitä, millaisia
perheratkaisuja on mahdollista tuossa perheessä lähteä viemään eteenpäin. Tästä syystä
aluepolitiikassa, jossa lähdetään liikkeelle väestöltään taantuvista alueista ja edetään seu-
tukuntien kautta kasvukeskuksiin ja aina sitten metropolialueelle Helsinkiin, on tärkeää ot-
taa huomioon myös tämä lapsien ja lapsiperheiden näköala tulevaisuuteen. Tästä tämä hal-
litus aikoo pitää huolta näitten toimeentuloon liittyvien asioitten näkökulman lisäksi.

14.30 Noora Koponen vihr (vastauspuheenvuoro): Arvoisa puhemies! Haluan kiittää
edustaja Kallia tärkeästä ja laajasta keskustelualoitteesta. Oireileva lapsi on aina yhtä kuin
oireileva perhe, ja oireileva perhe on aina yhtä kuin oireileva lapsi. Olisikin syytä miettiä,
kuinka paljon oireilua voi aiheutua siitä, jos omaa perhettäsi ei hyväksytä, jos sinua ei hy-
väksytä. Yhdenkään lapsen tai nuoren ei tule kokea, että häntä ei hyväksytä sellaisenaan,
eikä yhdenkään perheen tule kokea, että se ei ole oikeanlainen.

Lapsen tuen tarve voi olla konkreettinen ja näkyvä, tai se voi olla hyvinkin hauras ja yk-
sityinen. Fyysinen apu tarvitsee erilaisen tuen kuin minuuden kehittymisen tuki. Varhai-
sella tukemisella voidaan vaikuttaa ongelmien kasautumiseen ja tukea siten lapsen kehitys-
tä kohti elämää ja koulupolkua. Esimerkiksi haasteet lapsen oppimisessa tai toimimisessa
6



Pöytäkirjan asiakohta PTK 63/2019 vp
näkyvät usein koko perheen jaksamisessa ja kodin ilmapiirissä. Olisikin ensiarvoisen tär-
keää, että sekä lapset että perheet saisivat aina kaipaamansa tuen riippumatta siitä, onko
avun tarve iso vai pieni. Näillä usein pienillä ja asenteellisilla tekijöillä on iso vaikutus per-
heenä koettuun hyväksyntään ja arvostukseen. Miksi sillä olisi siis väliä, onko lapsella kak-
si kotia tai kaksi äitiä? Tärkeintä on, että lapsi voi kokea perheensä turvalliseksi ja että per-
he voi kokea olevansa kokonainen.

14.32 Paavo Arhinmäki vas (vastauspuheenvuoro): Arvoisa herra puhemies! Täällä on
painotettu sitä, miten työllä on ratkaiseva merkitys sille, että köyhyyttä vähennetään. Näin
on, mutta samaan aikaan haluan myös muistuttaa, että edes työ ei yksin riitä lapsiperheköy-
hyyden taklaamiseen. Esimerkiksi pääkaupunkiseudulla on paljon pienipalkkaisia töitä,
joiden palkka ei riitä asumismenojen jälkeen. Tehdään useata työtä, eikä silti oikein toi-
meentulo riitä. Mietin esimerkiksi niitä postilaisia, jotka tällä hetkellä taistelevat lakossa:
miten he ja heidän perheensä tulisivat niillä leikatuilla palkoilla toimeen? [Perussuomalais-
ten ryhmästä: Tehkää sille asialle jotain!]

Tärkeää on se, että kun työtä on, niin perheen ja työn yhteensovittaminen toimii. Siinä
yksi iso kysymys on perhevapaiden tasa-arvoisempi jakautuminen. Isät käyttävät edelleen
huomattavan pienen osan meillä perhevapaista. Se on epätasa-arvoista isiä kohtaan, se on
epätasa-arvoista äitejä kohtaan, ja se on epätasa-arvoista lapsia kohtaan.

Perhevapaita parannettiin toissa kaudella. Silloin toimin tasa-arvoministerinä ja saimme
aikaan sen, että isälle kiintiöitettyjä vanhempainvapaita pidennettiin ja joustavoitettiin nii-
den käyttöä. Viime kaudella ei tässä edetty. Nyt on tärkeää, että hallitus on lähtenyt uudis-
tamaan ja parantamaan perhevapaajärjestelmää. Vasemmistoliiton tavoite on 6+6+6-mal-
li. Voin rehellisesti sanoa, että siihen tuskin tällä kaudella päästään, mutta sitä kohti pitää
ottaa harppauksia. Kaikkien sekä kotimaisten että kansainvälisten tutkimusten ja kokemus-
ten mukaan isät käyttävät enemmän perhevapaita nimenomaan silloin, kun niitä on heille
kiintiöity. Se parantaisi isien asemaa, mutta se myös toisi perheelle vapautta valita. Sa-
maan aikaan pitäisi miettiä myös työaikoja, työaikojen lyhentämistä, erityisesti pienten
lasten perheissä, [Puhemies koputtaa] jotta perhe ja työ pystytään paremmin yhteensovit-
tamaan.

14.34 Veronica Rehn-Kivi r (vastauspuheenvuoro): Arvoisa puhemies, värderade tal-
man! Det här är en viktig debatt. Vi har en nativitetskurva som bara går neråt och samtidigt
mår alltför många unga mentalt dåligt. Regeringen gör stora satsningar på att förhindra
barnfattigdom bland annat genom att höja på barnbidrag och andra stöd för utsatta grup-
per, och därtill utvecklas våra rådgivningar till fungerande barn- och familjeservicecentra-
ler. Det här är positivt och välkommet.

Tämä keskustelu on tervetullut. Lasten, nuorten ja perheiden tukemiseksi tarvitsemme laa-
jan skaalan eri toimenpiteitä, jotta alhaiset syntyvyysluvut saadaan nousemaan ja nuorten
mielenterveysongelmat taas laskemaan. Hallitusohjelman toimenpiteiden ja rahallisten
etuuksien lisäksi on tehtävä myös muuta. Tarvitsemme asennemuutoksen. Lapsiperheet ja
lapset ovat oleellinen osa yhteiskuntaamme, ja sen pitää näkyä ja kuulua.

Nuoret perheet tarvitsevat luotettavan turva- ja tukiverkon arjen pyörittämisessä. Kun
lähisukulaiset ja isovanhemmat ovat kaukana, tai luultavasti vielä työelämässä, ovat yh-
7



Pöytäkirjan asiakohta PTK 63/2019 vp
teiskunnan tai kolmannen sektorin tarjoamat palvelut todella tärkeitä. Tämän tukiverkon
luomisessa on meillä vielä paljon tehtävää.

Suomen lastenneuvolat tarjoavat ainutlaatuista matalan kynnyksen lähipalvelua, jossa ei
seurata vain lapsen kehitystä vaan koko perheen vointia. Tulevissa Lape-keskuksissa on
huolehdittava siitä, että ei hukata sitä hyvää, mitä nykyisissä neuvoloissa on.

Tarvitsemme lisäksi perhevapaauudistuksen, joka osaltaan helpottaa perheiden arkea,
parantaa naisten työmarkkina-asemaa ja sen kautta varmasti myös laskee perheen perusta-
misen kynnystä.

Lapsen saaminen ei ole koskaan taloudellisesti kannattavaa, mutta sen pitää olla yhteis-
kunnan kaikin puolin hyväksymää ja vanhemmille ilon ja onnen asia.

14.36 Päivi Räsänen kd (vastauspuheenvuoro): Arvoisa herra puhemies! On hyvä, että
täällä on nyt käyty myönteisessä hengessä keskustelua lapsilisien korottamisesta, mutta ei
tätä pidä lykätä tuleville vuosikymmenille, sillä myönteistä viestiä tarvitaan nyt. Vauvojen
määrä on romahtamassa kovaa vauhtia. Tänä vuonna syntyy 4 000 vauvaa vähemmän kuin
mitä aiemmin arvioitiin, eli ollaan niissä luvuissa, joita aiemmin uskottiin tulevan vasta
vuonna 2045, eli näillä toimilla on nyt kiire.

Toki tiedämme sen, että pelkästään perhetukien määrä ei ole se ainoa lääke syntyvyy-
den heikkenemiseen, mutta kyllä niillä on merkitystä. Me näemme esimerkiksi naapuri-
maasta Virosta, että siellä muutama vuosi sitten tehtiin rajut korotukset lapsilisiin. Kolmi-
lapsinen perhe saa siellä lapsilisää 500 euroa kuussa ja sen lisäksi vielä 340 euron vauva-
rahan, jota muuten kristillisdemokraatitkin ovat esittäneet — Suomessa vastaavan perheen
lapsilisä on 334 euroa — ja siellä syntyvyys lähti nousuun. No, hallitushan esittää nyt tätä
10 euron korotusta perheen neljännelle ja viidennelle lapselle. Tämä on sinänsä hyvä, mut-
ta se ei ratkaise sitä ongelmaa, että meillä nimenomaan niitä ensimmäisiä lapsia syntyy
liian vähän. Suuria perheitä Suomessa valitettavasti on niin vähän, että tämä on vain 0,4
prosenttia koko tästä meidän lapsilisämomentista. Kristillisdemokraattinen eduskuntaryh-
mä ehdottaakin, että jo ensi vuonna korotettaisiin 10 eurolla jokaisen lapsen lapsilisää.

Toki sitten vielä tarvitaan muita uudistuksia. Tässä edustaja Arhinmäki nosti esiin nämä
perhevapaauudistukset, mutta perheet toivovat saavansa itse päättää perhevapaista, [Puhe-
mies koputtaa] eli perheet eivät halua kiintiöitä, ja niitä eivät halua myöskään kristillisde-
mokraatit. [Paavo Arhinmäki: On siellä nytkin kiintiöitä!]

14.38 Antti Lindtman sd (vastauspuheenvuoro): Arvoisa puhemies! Vauvojen määrän
dramaattinen vähentyminen on asia, jonka eteen meidän kaikkien on syytä pysähtyä. Sen
takia tämä keskustelualoite on paikallaan. Samaan aikaan on todettava, että ei tähän ole
olemassa helppoa ratkaisua tai sellaista kultanuolta, että yhtä etuutta muuttamalla asia saa-
taisiin kuntoon, mutta tällä on myöskin isompi vaikutus: tämä on signaali siitä, haluamme-
ko me lapsiystävällisen Suomen. Jos haluamme, niin se edellyttää perhemyönteistä poli-
tiikkaa.

Arvoisa puhemies! Se, mikä näkyy nyt näistä tilastoista, on se, että kyllä aika paljon
merkitsee tämä syrjäytyminen, matala koulutus, työttömyys. Jos juuri nämä tekijät kohdis-
tuvat yhteen ihmiseen, niin silloin se halutun lapsimäärän ja toteutuneen lapsimäärän ero
on kaikkein suurin. Eli sen takia voisi sanoa, että jos saamme ihmiset töihin ja osallisiksi
yhteiskuntaan, niin se myöskin todennäköisesti parantaa ihmisen mahdollisuuksia tavoitel-
la sitä haluttua lapsilukua. Sen takia tämä syrjäytymisen ehkäisy on aivan keskeinen asia.
8



Pöytäkirjan asiakohta PTK 63/2019 vp
Mutta kyllä toinen on tämä lapsiköyhyyteen puuttuminen. Niiden vanhempien, jotka saa-
vat toimeentulotukea, lapsilla on 14-kertainen riski joutua lastensuojelutoimenpiteiden pii-
riin, ja tähän täytyy puuttua.

Mutta, arvoisa puhemies, tämä edellyttää nyt sitä, että kaikki päätökset, mitä tässä yh-
teiskunnassa tehdään, mietitään nimenomaan perhemyönteisen lapsipolitiikan kautta.
Tämä edellyttää sitä, että myös työelämän lainsäädäntöä katsotaan: mikä on lainsäädännön
vaikutus työelämän ja pienten lasten vanhempien turvaan. Ja nyt minä kysyn hallitukselta
ja työministeriltä: kun esimerkiksi tätä perhevapaauudistusta tehdään tai työelämän lain-
säädäntöä katsotaan, niin sitoudutteko siihen, että katsotte, mitkä näiden päätösten vaiku-
tukset ovat [Puhemies koputtaa] Suomen lapsipolitiikkaan, perhemyönteiseen politiik-
kaan? Tämä on tärkeää.

14.41 Opetusministeri Li Andersson (vastauspuheenvuoro): Arvoisa puhemies! Haluan
myöskin omalta osaltani kiittää aloitteentekijöitä. Minulla on myöskin mahdollisuus tuoda
eduskunnalle terveisiä Pitäjänmäen peruskoulusta, jossa tänään järjestettiin lasten ja nuor-
ten opetusministerin kyselytunti. Eli haluttiin antaa myöskin yhteiskunnan nuorimmille jä-
senille mahdollisuus tentata heidän asioistaan vastaavaa ministeriä.

Kuten tässä edustaja Lindtman hyvin toi esille, tarvitaan sekä erikseen lapsiperheille,
myöskin lapsille, suunnattua politiikkaa, jolla edistetään lapsi- ja perhemyönteisyyttä, että
yhtä lailla sitä yleistä työtä, mitä tämä hallitus tekee esimerkiksi syrjäytymisen vähentämi-
seksi, jolloin sekin omalta osaltaan tukee meitä tässä työssä perheiden tukemiseksi ja siitä
huolehtimiseksi, että myöskin matalan tulotason perheissä olisi mahdollisuus saada toivot-
tua lapsilukua suuremmaksi.

Edustaja Räsänen omassa puheenvuorossaan totesi, että myönteisiä viestejä tarvitaan
nyt, että meillä ei ole varaa odottaa, ja voin omalta toimialaltani kertoa, että me olemme jo
ryhtyneet toimiin useiden toimenpiteiden toteuttamiseksi. Tämä subjektiivisen varhaiskas-
vatusoikeuden palauttaminen on jo lähtenyt liikkeelle, ja ensi vuoden elokuusta lähtien
kaikilla lapsilla koko maassa tulee olemaan taas tasa-arvoinen oikeus varhaiskasvatuk-
seen. Samassa yhteydessä toteutetaan myöskin tämä muutos ryhmäkokojen osalta, eli koko
maassa palautetaan tämä 1 : 7, pienempi suhdekoko, yli 3-vuotiaiden ryhmiin. Sen lisäksi
Suomen malli on parhaillaan valmistelussa, eli halutaan antaa nykyistä paremmat mahdol-
lisuudet kaikille lapsille ja nuorille harrastaa koulupäivän yhteydessä maksuttomasti.
Myöskin maksuton toinen aste, joka tulee toteutumaan oppivelvollisuuden laajentamisen
yhteydessä, on jo liikkeellä [Puhemies koputtaa] ja on sellainen toimenpide ja uudistus,
joka tulee tukemaan erityisesti matalapalkkaisia ja pienituloisia perheitä.

14.43 Ville Tavio ps (vastauspuheenvuoro): Arvoisa puhemies! Tämä keskustelu on pe-
russuomalaistenkin mielestä tervetullutta. Ennen kaikkea vaaditaan aika isoa muutosta sii-
nä, että saadaan asenne sellaiseksi, että myös yhteiskunnassa koetaan lapsiperhe eräänlai-
sena yhteiskunnan perusyksikkönä, jota kohti pyritään. Täällä eduskunnassa kerta toisensa
jälkeen kuullut puheet kyllä vahvistavat sitä käsitystä, että puolueet ovat yhteisesti lapsi-
perheiden asialla, ja se on hyvä näin, mutta näiden kauniiden puheiden lisäksi hallitukselta
kuitenkin toivoisi enemmän konkreettisia toimia.

Kun nämä teidän korostamanne neljän ja viiden lapsen perheet ovat kuitenkin melko
poikkeuksellisia, niin voisiko ajatella, että perussuomalaisten esittämällä tavalla kuitenkin
pohdittaisiin sitä, että panostettaisiin ensimmäisen lapsen saamiseen? Siinä on kuitenkin
9



Pöytäkirjan asiakohta PTK 63/2019 vp
usein varmasti perheille kynnys saada juuri se ensimmäinen lapsi. Eli ehkä näiden neljän-
nen ja viidennen lapsen lapsilisien korotuksia voisi kyllä olla perusteltua purkaa ja suun-
nata niitä sinne ensimmäiseen lapseen.

Lisäksi olen sanonut, että voisi olla joku kannustin, että useammasta lapsesta annetaan
jonkinlainen valtion tuki lainaan, tai että useammasta lapsesta, ehkä kolmannesta lapsesta,
voitaisiin antaa verovähennyksiä vanhemmille. Perussuomalaiset ovat näihin verovähen-
nyksiin liittyen muuten esittäneet lapsivähennyksen palauttamista, ja tulemme sitä jälleen
esittämään huomenna julkaistavassa vaihtoehtobudjetissamme. Se olisi 50 euroa huoltajaa
kohden ja yksinhuoltajalle 100 euroa. Olisi kiva kuulla teiltä, arvon ministerit, kanta sii-
hen, voitaisiinko tämä lapsivähennys palauttaa tuloveroihin.

14.45 Petteri Orpo kok (vastauspuheenvuoro): Arvoisa puhemies! Tämä on tärkeä kes-
kustelu. Kiitos aloitteentekijöille ja tärkeistä puheenvuoroista, joissa oikeasti pohditaan,
miten näihin murheellisiin syntyvyyslukuihin voidaan saada valoa ja miten me voimme
muuttaa Suomea lapsi- ja perheystävällisemmäksi maaksi, jossa lapsihaavetta kannattaa ja
uskaltaa lähteä toteuttamaan.

Halusin tuoda tähän yhden uuden tulokulman, ja se on se, että mielestäni meidän pitää
myöskin viestiä se, että ei kaikkien tarvitse saada lapsia. Suomi on vauras ja koulutettu
maa. Meillä on vanhemmilla ja äideillä oikeus myöskin tehdä se päätös, että ei halua lähteä
lapsia hankkimaan, lapsihaavetta toteuttamaan. Se on ihan ok myös. [Ville Tavio: No onpa
perhemyönteistä!] Mutta sitten jos lapsihaaveen haluaa toteuttaa ja siinä lähtee liikkeelle,
niin yhteiskunta ei saa olla esteenä, vaan silloin pitää tehdä oikeita politiikkatoimia. Pitää
tehdä oikeita politiikkatoimia, niin että se ei ole ainakaan yhteiskunnasta kiinni.

Tärkeitä ovat siis perheiden ja vanhempien hyvät palvelut, vanhemmille näkymä siitä,
että arki pelaa. Monella voi olla huoli siitä, pärjääkö tai onko arjessa pärjääminen hanka-
laa. Pitää tehdä töitä, että on uskoa siihen, että töitä riittää. Ja mitä töihin tulee, niin meidän
pitäisi lähettää viesti yrittäjille ja työnantajille, että kannattaa palkata nuoria ja nuoria nai-
sia vakituisiin työsuhteisiin ja että lapsen saaminen työsuhteessa ollessa on iloinen asia. Se
on tärkeä osa hyvää työnantajuutta, ja uskon, että tämän viestin voimme täältä yhdessä lä-
hettää.

Vain yhden moitteen tällä kertaa sanon hallitukselle, ja se on se, että minusta on väärää
perhepolitiikkaa kaventaa kotitalousvähennystä, koska se on monille kiireisille lapsiper-
heen arkea eläville nuorille kodeille todella, todella tärkeä apu selvitä arjestaan, ja se on
vääränsuuntaista politiikkaa. [Puhemies koputtaa] 

Puhemies! Viimeinen asia: Harmittaa, että emme viime kaudella onnistuneet tekemään
naisten työmarkkina-asemaa ja tasa-arvoa parantavaa perhevapaauudistusta. Toivon, että
hallitus siinä onnistuu — kaikki tuki sille. Ja vielä se viesti, että tämä on koko Suomen yh-
teinen asia, naisten ei yksin tarvitse tätä asiaa ratkaista.

Puhemies Matti Vanhanen: Edustaja Hoskonen ja sen jälkeen pääministeri.

14.47 Hannu Hoskonen kesk (vastauspuheenvuoro): Arvoisa herra puhemies! Keskus-
tan eduskuntaryhmän tekemä keskustelualoite lapsi- ja perhemyönteisemmän Suomen ra-
kentamisesta on varmasti ajankohtaisin mahdollinen, mitä olla voi. Voi sanoa, että tämän
päivän Suomessa perheillä ei kovin hyvin mene. Se on totta, että monta hyvää asiaa on teh-
ty, mutta kun katsoo yleiskuvaa Suomesta, niin aivan varmasti se lopputulos näkyy siinä,
10



Pöytäkirjan asiakohta PTK 63/2019 vp
että pieniä lapsia, vauvoja, syntyy tähän maahan aivan liian vähän. Syntyvyys on aivan
liian alhaalla, ja se kyllä on semmoinen mittari, jota pitäisi meidän kaikkien poliitikkojen
kuunnella ihan aidosti ja vilpittömästi. [Oikealta: Ja hallituksen!] 

Tänä päivänä perhe on pienen lapsen ainoa todellinen turvallinen maailma, ja tätä per-
heen turvallisuudentunnetta on viime aikoina järkytetty mitä moninaisimmilla tavoilla.
Otan viimeisimpänä esimerkkinä keskustelun siitä, voidaanko koulun joulujuhlia järjestää
esimerkiksi kirkossa taikka voiko joulujuhla olla yleensä kirkossa. Meidän kristillisiä pe-
rinteitämme on järkytetty erittäin järkyttävällä tavalla, ja ihmettelen sitä, että se tulee oike-
usasiamiehen taholta. Perinteisten perhearvojen kunnioittaminen ja koko sen turvaverkon
rakentaminen on pienen ihmisen kannalta aivan varmasti se kaikkein tärkein asia. Sen pie-
nen lapsen maailma on äidin syli ja isän syli ja perhe ja koti. Ei se sen suurempi se maailma
ole. Jos me sitä järkytämme, niin itse joudumme siitä seuraukset tässä salissa kestämään.

Olen itsekin perheenisä ja viime aikoina saanut suuren kunnian olla myös isoisä, ukki.
Väitänpä kokemuksesta, että se on yksi parhaita virkoja, mitä minulla on koskaan ollut.
Viime viikonlopun olin lastenlapsia hoitamassa, ja voin vakuuttaa teille, hyvät ystävät, että
oli hauskaa. [Naurua] Ja tämän sanon nimenomaan, niin että ymmärrämme itse perheen
tärkeyden ja taloudellisen aseman ja koko sen, mikä se perhe on, että perhe on sille pienel-
le lapselle maailma. Jos emme sitä pysty tässä talossa järjestämään parempaan kuntoon,
silloin olemme kyllä epäonnistuneet. Tämä on asia, joka pitää eduskunnan ottaa vakavasti.
[Puhemies koputtaa] Tämä ei saa olla pelkkä keskustelualoite.

14.49 Pääministeri Antti Rinne: Arvoisa puhemies! Hallitus, tai hallituksen jäsenet osit-
tain, ja talousneuvoston jäsenet kävivät 23.10. keskustelua väestöpolitiikan sisällöstä ja
väestöpolitiikan tämänhetkisestä tilanteesta. Siellä oli mielenkiintoinen alustuspuheenvuo-
ro Anna Rotkirchilta, Väestöliiton asiantuntijalta, toiminnanjohtajalta, joka kävi läpi niitä
tekijöitä, jotka tällä hetkellä vaikuttavat syntyvyyteen. Meillähän on tilanne se, että 2010-
luvulla syntyvyys hedelmällisyysluvuilla mitaten oli 1,85 ja tänä vuonna ennustettu on
1,33. Semmoinen keskimääräinen syntyvyysluku, jolla yhteiskunta pärjää, on noin keski-
määrin 1,6. Nämä luvut ovat tietenkin asioita, jotka ovat ihmisille vaikeita mieltää, mutta
tosiasiassa kysymys on siitä, että meillä syntyy liian vähän ihmisiä [Päivi Räsänen: Näin!]
suomalaisessa yhteiskunnassa.

Siellä nousi kolme erityistä asiaa esille. Resurssirikkaudella Anna Rotkirch tarkoitti si-
tä, että näillä ihmisillä, jotka tällä hetkellä haluavat hankkia lapsia ja pystyvät hankkimaan
lapsia, koulutus ja vastaavat elementit ovat kohdallaan heidän elämässään. Todettiin, että
koettu epävarmuus tämänhetkisessä elämäntilanteessa liittyen maailmantilanteeseen, liit-
tyen ympäristöön ja ilmastoon mutta myöskin ihan näköalaan omassa työurassa vaikuttaa
todella vahvasti tällä hetkellä tutkitun tiedon mukaan tähän lapsien hankkimiseen niillä ih-
misillä, joilla se on mahdollista ja jotka haluavat hankkia. Asuntojen hinnat oli yksi kes-
keinen yksittäinen tekijä, joka vaikuttaa merkittävästi tähän lasten hankkimiseen tällä het-
kellä.

Tuon talousneuvoston kokouksen jälkeen päätin, että tulen esittämään tämmöistä väes-
töpolitiikan ministerityöryhmää, johonka Anna Rotkirch tulee pääsihteeriksi hoitamaan
tätä tehtävää, millä päästään pureutumaan tällä hetkellä yhteiskunnassa keskeisesti synty-
vyyteen vaikuttaviin tekijöihin, [Puhemies koputtaa] huolehtimaan siitä, että tavallinen ih-
minen, jolla on mahdollisuus hankkia lapsia, niitä myöskin voi hankkia, ilman että on täm-
möisiä epävarmuustekijöitä ympärillä. [Eduskunnasta: Työllisyystoimia vaan!]
11



Pöytäkirjan asiakohta PTK 63/2019 vp
14.51 Outi Alanko-Kahiluoto vihr (vastauspuheenvuoro): Arvoisa puhemies! Lapsi- ja
perhemyönteisen Suomen rakentaminen edellyttää todellakin sitä, että politiikan eri lohkot
toimivat yhteistyössä ja pyritään siihen, että meillä olisi tällaista poikkisektoriaalista, ko-
konaisvaltaista näkemystä siitä, mitä meidän pitäisi tehdä lapsi- ja perhemyönteisen ajat-
telun vahvistamiseksi Suomessa. Siinä mielessä kuuntelin hyvin kiinnostuneena tätä pää-
ministerin ajatusta tästä työryhmästä. Toivon kuitenkin, että tässä työryhmässä ei niinkään
lähdetä liikkeelle siitä, mitä pitäisi tehdä syntyvyyden vahvistamiseksi sinänsä — se ol-
koon ihmisten oma valinta — vaan nimenomaan lähdetään liikkeelle siitä, kuinka voidaan
vahvistaa perheiden, erityisesti lasten ja nuorten, hyvinvointia.

Siihen liittyen olisinkin ollut kiinnostunut kuulemaan pääministeriltä, mitä valtioneu-
voston kansliassa voitaisiin tehdä tämän asian eteen, koska tiedetään, että nykyisin tämä
lapsi- ja perhepolitiikka on hyvin sektoroitunutta. Yhdellä ministeriönalalla voidaan tehdä
myönteisiä päätöksiä ja sitten toisella taas vetää toiseen suuntaan, ja sitten tilanne on se,
että eri toimijat eivät ikään kuin neuvottele eivätkä keskustele toistensa kanssa. Esimerkik-
si tämmöinen 24/7-yhteiskunta ei ole erityisen lapsimyönteinen, niin kuin me kaikki tie-
dämme. Eli jos nyt paikalla olevat ministerit puolestaan haluavat vastata tähän kysymyk-
seen, miten te katsotte tämän.

No, täällä on esimerkiksi sosiaali- ja terveysuudistuksen asiantuntijoita nyt paikalla.
Kun Suomessa toteutetaan tämä sote- ja maakuntauudistus, niin siinähän lasten ja nuorten
palvelut tulevat jäämään eri hallintokuntien alle. Miten tässä sote-uudistuksessa varmiste-
taan se, että meillä on yhteistä johtamista, joka ikään kuin varmistaa sen, että koordinoi-
daan nämä lasten ja nuorten palvelut yhteen eli että saadaan todellakin palveluketjut suju-
viksi ja on ikään kuin vastuullisia tahoja, jotka vastaavat siitä, että ihmiset eivät putoa pal-
veluiden väliin? — Kiitos.

Puhemies Matti Vanhanen: Koetan myöntää ministereille jossain välissä puheenvuoron,
mutta ensi sijassa pidetään tämä keskustelu edustajien välisenä.

14.54 Aki Lindén sd (vastauspuheenvuoro): Arvoisa puhemies! Tämä on ollut hieno kes-
kustelu, ja kiitän aloitteentekijöitä.

Edustaja Hoskonen kertoi, millaista on olla isoisä tässä suomalaisessa yhteiskunnassa.
Minä voin sen onnen jakaa, mutta haluan tässä yhteydessä todeta, että kun kahdella omalla
lapsellani on omat perheet ja toisessa perheessä on yksi lapsi ja toisessa perheessä kolme
lasta, en löydä todellakaan mitään selittäviä yhteiskunnallisia syitä tämän eron takaa, vaan
ne erot ovat yksilöllisiä. Mutta makrotasolla, miten me tietysti täällä eduskunnassa näitä
asioita katsomme, tämä kaikki on jo niiden tekijöiden summa, joita olemme täällä keskus-
telussa tuoneet esille. Siihen vaikuttavat taloudelliset syyt, sosiaalipoliittiset asiat — niin
kuin perhepolitiikka — varhaiskasvatus, arvot, kulttuuriset tekijät, ja varmasti viime vuo-
sina on ollut kulttuurisissa tekijöissä sellaisia syitä, jotka ovat olleet omiaan vähentämään
tätä lapsilukumäärää Suomessa.

Mutta minä haluaisin nostaa tässä esille sen, että 3. maaliskuuta tänä vuonna varmaan
moni suomalainen hätkähti, kun Helsingin Sanomat julkaisi täällä usein siteeratun ekono-
mistin Sixten Korkmanin ja professori Kai Kailan kirjoituksen, jonka otsikko oli hätkäh-
dyttävä: ”Köyhyys aiheuttaa lapsille toksista stressiä.” Tuo toksisen stressin käsite on erit-
täin voimakas. Siis kyse ei ole siitä, että köyhyys tuo epävarmuutta lapsen elämään, vaan
kysymys on pitkälle tieteelliseen tutkimukseen pohjautuvista asioista, joissa aivotoimin-
12



Pöytäkirjan asiakohta PTK 63/2019 vp
not ja kehitys häiriintyvät, ja tämä koski heidän arvionsa mukaan 120 000:ta lasta eli hie-
man yli 10:tä prosenttia kaikista suomalaista lapsista. Siksi minun mielestäni on oikein,
että kun nyt varovaisesti käännetään tätä perhepolitiikan suuntaa, niin keskitytään [Puhe-
mies koputtaa] kaikkein heikoimmassa asemassa oleviin lapsiin. Mutta hyvin pian tämän
jälkeen pitää ottaa tarkasteluun koko lapsiperheiden asema Suomessa.

14.56 Jussi Halla-aho ps (vastauspuheenvuoro): Arvoisa puhemies! Syntyvyyskriisiä lä-
hestytään usein sosiaalipolitiikan tai työmarkkinapolitiikan keinoin. Kuitenkin on niin, että
jos syntyvyys olisi pääosin kiinni materiaalisista olosuhteista, syntyvyys olisi korkea Suo-
men kaltaisissa maissa ja matala köyhissä maissa eikä päinvastoin.

Tietenkin sosiaalipolitiikallakin on merkitystä. On mielenkiintoista, että hallitus esimer-
kiksi haluaa korottaa lapsilisää neljännen ja sitä useamman lapsen kohdalta. Ehkä suurin
ongelma ei kuitenkaan ole se, että suuret perheet eivät ole vielä suurempia, vaan se, että
liian moni ei saa ensimmäistäkään lasta. Ensimmäisen lapsen kohdalla kynnys on kaikkein
korkein, ja sitä tulee kaikin keinoin madaltaa. Voitaisiin myös pohtia niin sanottua kään-
teistä lapsilisää eli sitä, että perinteisen tulonsiirron rinnalla vanhempien ansiotuloverotus
laskisi kohti nollaa lapsiluvun kasvaessa. Tämä olisi viesti ja kädenojennus nimenomaan
työssäkäyville vanhemmille. Keskeisen tärkeää on työelämän ennustettavuus — se, että on
töitä ja että ihmiset tulevat palkallaan toimeen. Hallituksen on syytä miettiä, edistääkö tä-
mänhetkinen politiikka näitä tavoitteita tai sitä, että esimerkiksi asumis- ja liikkumiskus-
tannukset eivät jatka kasvuaan. Pitäisi myös lopettaa ilmastohysterian lietsominen ja sel-
laisen ilmapiirin ylläpitäminen, että vapaaehtoinen lapsettomuus olisi jokin ilmastoteko ja
lasten saaminen jollakin tavalla moraalitonta. — Kiitos.

14.58 Kai Mykkänen kok (vastauspuheenvuoro): Arvoisa puhemies! Tämä on erittäin
tärkeä aihe, ja minusta tätä keskustelua on syytä käydä nimenomaan siinä asetelmassa, että
silloin kun pari haluaa hankkia lapsia, yhteiskunta tai taloudellinen asema ei saa tulla siinä
hidasteeksi ja esteeksi. Sinänsä en lähtisi tällä tavalla sanomaan kuin edustaja Tavio, että
lapsiperheen pitää olla perusyksikkö, johon jokainen pyrkii, vaan silloin kun se palo siihen
lapsirakkauteen syntyy, yhteiskunta ei saa olla siinä hidaste tai este.

Ja kun myöskin kokoomuksen eduskuntaryhmä on tutkijoita tässä asiassa kuullut, niin
tosiasia lienee se, että itse asiassa tämä syntyvyyden lasku selittyy eniten erityisesti sillä
syrjäytymisvaarassa olevien, heikommin koulutettujen nuorten ihmisten ahdingolla. Tässä
suhteessa se tulevaisuudenusko täytyy palauttaa siihen, että vaikkei juuri nyt olisi töissä tai
vaikka juuri nyt olisivat opinnot vielä loppuvaiheessa, niin kyllä elämässä pärjää, elämässä
saa töitä. Tästä syystä kysyisin nyt erityisesti työministeriltä: oletteko nyt tekemässä mi-
tään konkreettista, että palkkaamisen kynnys tässä yhteiskunnassa laskisi niin, että riippu-
matta siitä, että kokee olevansa vähän vajavaisilla tiedoilla ja taidoilla tällä hetkellä, usko
riittäisi siihen, että kyllä töitä saa? Niin kuin vielä, sanotaan 70—80-luvulla, kun meillä oli
paljon enemmän perusasteen töitä tarjolla, tämä usko oli. Toiseksi tietysti tarvitaan sitä
koulutusta ja nimenomaan sen varmistamista, että jokainen pysyy kärryillä.

Toinen saumavaihe on luonnollisesti se — ja minä luulen, että moni meistä henkilökoh-
taisestikin sen tuntee — että ihan ymmärrettävästi yhä useammassa perheessä varotaan ti-
lannetta, jossa jommankumman puolison työssäolo vaarantuu tai perhe menee aivan mul-
lin mallin, kun tulee lapsia. Tässä suhteessa on tärkeää, että yhteiskunnassa on mahdolli-
suus hankkia ulkopuoleltakin palveluita. Kotitalousvähennys on ollut valtavalle määrälle
13



Pöytäkirjan asiakohta PTK 63/2019 vp
lapsiperheitä tapa tehdä tätä. Täällä viimeksi kyselytunnilla edustaja Kallin puoluetoveri
ministeri Kulmuni väitti, että eihän kotitalousvähennystä hallitus leikkaa kuin niiltä suuri-
tuloisilta, jotka käyttävät sen tappiin. Mutta kyllähän se korvaus leikkaantuu ihan jokaisel-
la 10 prosenttiyksikköä, 100 miljoonaa vähemmän kotitalousvähennystä annetaan vuodes-
sa [Puhemies koputtaa] hallituksen esityksen mukaan. Miten tämä, ministeri Kiuru, sopii
tähän lapsiperhemyönteisen Suomen kuvaan? Eikö voitaisi kotitalousvähennys jättää rau-
haan?

Puhemies Matti Vanhanen: Täällä on kaikkiaan noin 80 edustajaa pyytänyt puheenvuo-
roa. Kaikki eivät tule saamaan sitä, mutta ministeri Harakka saa nyt.

15.00 Työministeri Timo Harakka: Arvoisa puhemies! Vastauksena edustaja Mykkä-
sen kysymykseen: kyllä, toimia on sovittu budjettiriihessä 25 ja lisää tulee koko ajan.

On helppo yhtyä useiden edustajien näkemykseen siitä, että tarvitsemme perhevapaauu-
distuksen, joka rohkaisee jakamaan hoitovastuuta.

Vastauksena edustaja Lindtmanin kysymykseen: Itse asiassa maanantaina työ- ja elin-
keinoministeriö asettaa työryhmän, joka valmistelee EU:n työelämän tasapaino -direktii-
viä sekä muun muassa perhevapaauudistuksen mahdollisesti edellyttämät muutokset
työsopimuslakiin. Tämä direktiivi nyt ei tuo sinänsä mitään uutta suomalaisten isyys- ja
vanhempainvapaisiin, mutta eräissä EU-maissa ne ovat jopa käänteentekeviä uudistuksia.
Lisäksi direktiivi nostaa keskusteluun asian, josta ehkä liian vähän on tänäänkin puhuttu ja
joka liittyy väestön ikääntymiseen, nimittäin sen, että yhä useampi hoitaa omaisiaan joko
päätoimisesti tai työn ohella. Tämä direktiivi tuo nyt Suomen lainsäädäntöön viiden päi-
vän omaishoitovapaan vuosittain. Tämä liittyy työryhmän muihin tehtäviin, joita hallitus-
ohjelmassa on nimetty. Nimittäin tämän työryhmän tarkoituksena on myöskin ottaa kantaa
siihen, millä tavalla työelämää voidaan joustavoittaa nimenomaan omaishoitajien tilanne
huomioon ottaen sekä lisäksi estää raskaussyrjintää, joka on tietenkin yksi vakavimmista
työsyrjinnän muodoista. Tällainen työryhmä siis asetetaan ensi maanantaina.

Lisäksi tietenkin täytyy muistaa se, että teemme vahvasti töitä myös sen eteen, että työ-
syrjintää torjutaan myöskin yksin elävien ihmisten osalta.

15.02 Hanna-Leena Mattila kesk (vastauspuheenvuoro): Arvoisa puhemies! On selvää,
että lapsia ei saada Suomessa rahan vuoksi, mutta oma signaalinsa on sillä, miten lapsien
saamista tuetaan maassamme myös rahallisesti. Lapsiperheköyhyys on tosiasia. Moni pa-
riskunta miettii vastuullisesti, uskaltavatko he kasvattaa perhekokoa, koska perheen kasva-
miseen ja lapsien saamiseen liittyy olennaisesti myös menojen kasvaminen.

Me keskustalaiset olemme tyytyväisiä, että talousarvioon on tulossa yksinhuoltaja- ja
monilapsisten perheiden lapsilisäkorotuksia. Summaltaan nämä ovat vaatimattomia mutta
kuitenkin askeleita oikeaan suuntaan.

Lapsilisät eivät ole mitätön juttu. Eteläinen naapurimaamme Viro otti käyttöön merkit-
tävästi korotetut lapsilisät, ja niillä on ollut myönteinen vaikutus lapsiluvun kehitykseen.
Kun aikaisemmin Virossa syntyi keskimäärin yksi lapsi synnytysikäistä naista kohden,
kolmilapsiset perheet eivät ole lainkaan harvinaisia tämän päivän Virossa.

Heikon syntyvyyden aikana kannattaa miettiä kaikkia mahdollisia keinoja syntyvyyden
nostamiseksi. Tämä budjetti ei anna myöten, mutta itse toivon jatkossa otettavan valmiste-
14



Pöytäkirjan asiakohta PTK 63/2019 vp
luun arviointi siitä, miten ensimmäisestä lapsesta maksettu korotettu lapsilisä ehkä paran-
taisi syntyvyyttä.

15.04 Pia Lohikoski vas (vastauspuheenvuoro): Arvoisa puhemies! Suomen pitäisi pyr-
kiä maailman lapsimyönteisimmäksi yhteiskunnaksi. Tämä varmasti voisi olla koko edus-
kunnan yhteinen tavoite. Valtaosa suomalaisista lapsista ja perheistä voikin hyvin, mutta
siitä huolimatta Suomessa elää noin 120 000 lasta köyhissä perheissä. Jatkuva taloudelli-
nen epävarmuus on yksi keskeisistä syistä siihen, että osa nuorista ei perusta perhettä tai
ylipäänsä uskalla suunnitella omaa tulevaisuuttaan. Syyt lapsettomuuteen tai lapsiluvun
jäämiseen toivotusta liittyvät usein pätkä- tai silpputöihin sekä epävarmoihin talousnäky-
miin. Työ ei yksin riitä, vaan työllä on myös tultava toimeen. Tähän kytkeytyy myös vas-
tentahtoisen osa-aikatyön lisääntyminen tällä vuosikymmenellä.

Työelämän epävarmuuteen puuttumisen lisäksi myös kohtuuhintaisen asumisen edistä-
minen on perhe- ja lapsiystävällisyyden kannalta olennaista. Erityisesti kasvukeskuksissa
asumisen hinta on ryöstäytynyt käsistä. Pääkaupunkiseudulla asuminen vie monelta pal-
kansaajalta yli puolet käteen jäävistä tuloista. Hyvä asuntopolitiikka, jossa rakennettaisiin
kysyntään nähden riittävästi kohtuuhintaisia ARA-asuntoja, olisi myös hyvää perhepoli-
tiikkaa. 

Nykyinen hallitus haluaa pistää stopin kehityssuunnalle, jossa köyhyys lapsiperheissä
kärjistyy ja kasaa ongelmia. Tiedämme, että jo pienet lapset kokevat stressiä perheidensä
toimeentulosta. Lapsiperheköyhyyteen ja ylisukupolviseen huono-osaisuuteen puuttumi-
nen ovat avainasemassa yhteiskunnan lapsiystävällisyyden, oikeudenmukaisuuden ja tasa-
arvon kannalta. Esimerkiksi yksinhuoltajuus kasvattaa köyhyysriskiä. Tänä syksynä tul-
leet hallituksen esitykset Kelan vähimmäisetuuksien korottamisesta ovat askeleita oikeaan
suuntaan. Meidän täytyy monin keinoin ja kaikin mahdollisin tavoin puuttua niihin moniin
juurisyihin, joita lapsiperheköyhyyden taustalta löytyy.

15.06 Sosiaali- ja terveysministeri Aino-Kaisa Pekonen: Arvoisa puhemies! Terveh-
din oikein ilolla tätä keskustelua, jota erittäin rakentavassa hengessä on tänään täällä salis-
sa käyty. Täällä on tullut useita kiitoksia, vähän myös moitteita siitä, että hallitus korottaa
monilapsisten perheiden ja yksinhuoltajaperheiden lapsilisää. Tämä hallitus on halunnut
kohdentaa tukea juuri niihin perheisiin, jotka tutkimusten mukaan ovat köyhyysriskissä tai
köyhyydessä, ja se nimenomaan koskettaa monilapsisia perheitä sekä yksinhuoltajaperhei-
tä.

Lapsiperheköyhyys on erittäin vakava asia, ja keskusta on tänään tehnyt oman aloitteen-
sa lapsilisien korottamiseksi. Tutustun tähän esitykseen huolella enkä tyrmää sitä heti.

Mielestäni on hyvä, että me käymme tätä keskustelua täällä eduskunnassa, mutta mei-
dän pitäisi käydä sitä laajemmin myös koko yhteiskunnassa lapsimyönteisyyden lisäämi-
seksi. Yksi iso yhteinen ponnistus, joka meillä on hallituksen toimesta ja koko eduskunnan
toimesta, on perhevapaauudistus. On ensiarvoisen tärkeää, että perhevapaauudistuksen
johtotähtinä ovat nimenomaan lapsen etu ja perheiden hyvinvointi, unohtamatta myöskään
sitä perheiden valinnanvapautta, mikä on täällä salissa noussut esiin. Keskeistä on mieles-
täni nyt tehdä uudistus, joka nykyistä paremmin edistää perhe- ja työelämän yhteensovit-
tamista ja myöskin tasavertaista vanhemmuutta. Kaikki eivät mahdu samaan muottiin, ja
siksi perhevapaiden tuleekin huomioida lasten ja perheiden erilaiset tarpeet ja elämäntilan-
teet.
15



Pöytäkirjan asiakohta PTK 63/2019 vp
Puhemies! Vielä lopuksi haluan edustaja Lindtmanin huoleen vastata, että kaikissa toi-
missa ja lapsia koskevissa lakiuudistuksissa olemme sitoutuneet lapsivaikutusarvioiden
[Puhemies koputtaa] toteuttamiseen.

15.08 Juha Mäenpää ps (vastauspuheenvuoro): Arvoisa herra puhemies! Keskustelem-
me lapsi- ja perhemyönteisemmän Suomen rakentamisesta. Monissa puheenvuoroissa on
noussut esiin syntyvyys sekä pienituloisuus. Korkeamman syntyvyyden edellytys on työ,
josta saa palkan, jolla tulee toimeen, sekä turvallinen kasvuympäristö lapsille.

Samanaikaisesti valtio-omisteinen Posti on jo leikkaamassa palkkoja pienipalkkaisilta
työntekijöiltään noin 30 prosenttia. Heistä osa tekee myös osa-aikatyötä. Miten vasemmis-
topohjainen hallitus voi puhua lapsista ja lapsiystävällisyydestä ja samanaikaisesti sallia
valtionyhtiön pienten palkkojen leikkaamisen?

Lapsimyönteistä Suomea rakennettaessa ei hallituspuolueidenkaan kuulu syyllistää
nuoria isiä ja äitejä ilmastoasioilla. Te ilmastopuolueiden edustajat, miettikää hallitukses-
sakin tätä. Suomessa on valitettavasti käynnissä vapaaehtoisen lapsettomuuden markki-
nointia ilmastotekojen nimissä.

Joku edustaja nosti esiin myös asuntojen ja asumisen hinnat. On totta, että Suomessa on
esillä asuntopulaa ja vuokrahinnat ovat korkeita, mutta voitteko miettiä jonkun asian, mikä
yhdistää näitä, mikä aiheuttaa esimerkiksi pääkaupunkiseudullakin asuntopulaa, joka yllä-
pitää korkeita vuokrahintoja.

Puhemies Matti Vanhanen: Myönnän vielä puheenvuoron edustaja Risikolle ja sen jäl-
keen ministeri Kiurulle, ja sitten viimeinen puheenvuoro aloitteentekijälle Eeva Kallille.

15.10 Paula Risikko kok (vastauspuheenvuoro): Arvoisa puhemies! Kiitos tästä keskus-
telusta, hyvä teema. Ehkä tällaisia keskusteluja meidän pitäisi enemmänkin käydä.

Arvoisa puhemies! Perheystävällisen ja lapsiystävällisen yhteiskunnan teemme me yh-
dessä. Harjoitettu perhepolitiikka, perhevastuiden jakaantuminen epätasa-arvoisesti, kes-
kustelun sävy, toimeentulo-ongelmat eivät rohkaise lapsen hankintaan. Yhteiskunnan on
tuettava sitä, että jokainen voi toteuttaa oman lapsitoiveensa. Meidän pitää muistaa, että
perheellistyä voi myös monella muulla tapaa ja erilaiset perhemallit ovat kaikki arvokkaita.

Suomessa on mielestäni linjattava kestävän väestökehityksen periaatteet, jotka pitävät
sisällään väestörakenteen, syntyvyyden, ikääntymisen ja maahanmuuton, ekologinen kes-
tävyys huomioiden. Syntyvyys ja ekologisesti kestävä kehitys eivät ole toistensa vastakoh-
tia, vaan niitä voidaan edistää tasapainossa. Olemme täällä kuulleet hyvin monia keinoja
siihen, mitä me voisimme tehdä, että perhe- ja lapsiystävällinen yhteiskunta tulisi Suo-
meen vahvemmaksi. Täällä on tullut esimerkkejä toimeentulon lisäämisestä, palveluista,
vanhemmuuden tuesta, työn ja perheen yhteensovittamisesta. Nämä kaikki ovat erittäin
tärkeitä, mutta mielestäni tärkeää on tehdä konkreettisia tekoja.

Kun mietin ja esitin tuossa äsken, että meidän olisi linjattava periaatteet, niin ehdotan,
että se tehdään parlamentaarisesti. Pääministeri teki hyvän esityksen ja kertoi, että perus-
tetaan ministeriryhmä. Mielestäni se ei riitä. Tarvitaan myös koko eduskuntaa siihen, että
me teemme lapsi- ja perheystävällisen yhteiskunnan tavoitelinjaukset ja toimenpideohjel-
man. Esitänkin, että koko eduskunta on tässä mukana, ja sitten, että teemme konkreettisia
tekoja, kuten lapsiperheiden kotipalvelun lisäämistä.
16



Pöytäkirjan asiakohta PTK 63/2019 vp
15.12 Perhe- ja peruspalveluministeri Krista Kiuru: Arvoisa puhemies! Lähden liik-
keelle tästä Risikon ehdotuksesta, eli lähtökohtana on nimenomaan se, että tämän koko sa-
lin pitää olla vahvistamassa sitä perheystävällistä asennetta, jota yhteiskunnassa tarvitaan.
Me yhdessä tulemme tekemään nimenomaan perhepoliittiset linjaukset tässä parlamentaa-
risessa työssä, ja me kutsumme sitä lapsistrategian valmisteluksi, joka yli hallituskausien
nimenomaan antaa sen turvan, että tässä yhteiskunnassa lasten ja perheiden asia ei unohdu.
Sen lisäksi on selvää, että myös hallituksen pitää olla valppaana, pitää pohtia konkreettisia
toimia jokaista budjettivetoa ajatellen, ja tältä osin on tärkeää, että myös hallituksessa
käynnistetään perheystävällisyyden edistäminen myöskin ministeritason yhteistoimin, jot-
ta tämä ei ole vain perheministerin vastuulla. Olen erittäin iloinen siitä avauksesta, jonka
pääministeri on tehnyt, koska se kertoo siitä, että me kaikki haluamme yli hallintorajojen
sitoutua tähän. Nimenomaan näistä rajapinnoista on paljon ollut puhetta tässäkin, ja sillä
me varmistamme, että lapsi- ja perheystävällisen Suomen rakentaminen ei ole vain yhden
ministerin tai yhden puolueen asia, vaan sitä tehdään kaikki yhdessä.

Risikko totesi ekologisesti kestävästä kehityksestä, ja olen samaa mieltä siinä, että nämä
kaikki asiat kietoutuvat hyvin yhteen. Asenteet ja ilmapiiri ja mielikuvat ratkaisevat. Kun
tätä keskustelua kuuntelee, olen erittäin iloinen siitä, että eduskunnassa käytetään hyvin ra-
kentavaa puhetapaa siinä, millä tavalla tulevaisuudessa tehdään. Rakentaminen on tällä ta-
solla tärkeintä, mitä me yhdessä voimme tehdä. Se on meidän kaikkien vastuulla. Siksi mi-
nusta ei kannata osoitella eikä syytellä puoleen eikä toiseen. Totean nyt tämän, kun esimer-
kiksi edustaja Mäenpää otti ilmastopuolueet ja syyllistämisen esiin ja sanoi, että täällä olisi
puolueita, joissa nimenomaan ajetaan sitä, että lapsia ei hankita. Sanon tämän nyt eduskun-
nalle, niin kuin sanoin kyselytunnillakin, että [Puhemies koputtaa] täällä voimme kaikki
vaikuttaa omilla asenteillamme, omilla teoillamme, ja lähtökohdan täytyy olla siinä, että
lasten todellinen arki tunnustetaan. Siihen on 10 miljoonaa palveluiden puolella ensi vuon-
na rahaa, ja tulemme kaikki käyttämään mahdollisimman viisaasti. Niin kuin tässä Lindt-
man [Puhemies koputtaa] totesi, kannattaa lähteä liikkeelle myös siitä, että katsotaan, mi-
ten meidän lapsemme voivat, niin että edes seuraava sukupolvi voisi paremmin, eli myös-
kin ylisukupolvinen huono-osaisuus on otettava tässä keskustelussa huomioon.

Kiitos keskustelusta.

15.15 Eeva Kalli kesk (vastauspuheenvuoro): Arvoisa puhemies! Hyvät kollegat! Minä-
kin kiitän siitä erittäin hyvästä ja rakentavasta keskustelusta, jota tänään täällä olemme yh-
dessä käyneet tämän tärkeän teeman ympärillä. Täällä on paljon puhuttu syntyvyydestä,
mutta ehkä kuitenkin kaikkein tärkeimmät kaksi kysymystä, jotka ovat meillä yhdessä nyt
ratkottavina, ovat vielä kerrattuna nämä: Ensinnäkin on se, että kunkin ihmisen oma hen-
kilökohtainen lapsilukutoive ja toteutunut lapsiluku saadaan lähemmäksi toisiaan eli toteu-
tetaan inhimillisiä unelmia. Ja sitten toinen kysymys, toinen iso haaste, on se, miten me ai-
dosti rakennamme tästä yhteiskunnasta, Suomesta, hyvän, turvallisen, maailman parhaan
paikan lapsille ja perheille elää. Tähän jälkimmäiseen liittyvät oleellisesti ne neljä asiaa,
jotka omassa esittelypuheenvuorossani totesin: toimeentulo, jaksaminen, työn ja perheen
yhteensovittaminen ja yleinen asenneilmapiiri. Näihin liittyen on hyvä tehdä vielä kaksi
tarkennusta. Ensinnäkin on hyvä ymmärtää, että perheystävällisyys ei tarkoita ainoastaan
tilannetta, jossa vaikkapa työntekijällä on pieniä lapsia, vaan se voi tarkoittaa myös hoiva-
vastuuta tai halua hoivata ja kantaa vastuuta esimerkiksi omista vanhemmistaan tai muista
läheisistä. Toinen tärkeä huomio on, että joustojen lisääminen työelämässä tai ylipäätään
17



Pöytäkirjan asiakohta PTK 63/2019 vp
perheystävällisen, lapsiystävällisen yhteiskunnan rakentaminen palvelee siten aivan kaik-
kia, myös lapsettomia tai esimerkiksi kahden hengen, kahden aikuisen, [Puhemies koput-
taa] talouksia.

Keskustelu päättyi.

Asian käsittely päättyi.
18


	6
	14.07
	14.13
	14.19
	14.22
	14.24
	14.26
	14.28
	14.30
	14.32
	14.34
	14.36
	14.38
	14.41
	14.43
	14.45
	14.47
	14.49
	14.51
	14.54
	14.56
	14.58
	15.00
	15.02
	15.04
	15.06
	15.08
	15.10
	15.12
	15.15


