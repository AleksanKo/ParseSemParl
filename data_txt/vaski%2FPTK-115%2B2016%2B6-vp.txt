















































DEM4897.tmpSave.xml


Pöytäkirjan asiakohta PTK 115/2016 vp
Pöytäkirjan asiakohta 

PTK 115/2016 vp

Täysistunto

Keskiviikko 16.11.2016 klo 13.59—17.26

6. Hallituksen esitys eduskunnalle laiksi valtion yhtiöomistuksesta ja omistajaohjauksesta 
annetun lain muuttamisesta

Hallituksen esitys HE 233/2016 vp

Lähetekeskustelu

Puhemies Maria Lohela: Lähetekeskustelua varten esitellään päiväjärjestyksen 6. asia.
Puhemiesneuvosto ehdottaa, että asia lähetetään talousvaliokuntaan, jolle perustuslakiva-
liokunnan on annettava lausunto.

Siirrytään keskusteluun, ja ensimmäisen puheenvuoron käyttää pääministeri Sipilä. (Hä-
linää) — Voinemme odottaa hetken, että sali rauhoittuu. Hyvät edustajat, pyydän siirty-
mään ripeästi salin ulkopuolelle, mikäli ette aio osallistua tähän keskusteluun, niin pääs-
tään asiaan. (Puhemies koputtaa)

Keskustelu

14.07 Pääministeri Juha Sipilä (esittelypuheenvuoro):  Arvoisa rouva puhemies! Val-
tion omistajapolitiikkaa koskeva periaatepäätös hyväksyttiin valtioneuvostossa keväällä.
Tässä laissa pannaan sitä toimeen. Periaatepäätöksessä on kaksi kärkiviestiä: yhteiskunta-
vastuu nostettiin valtion omistamien yhtiöiden perusarvoksi, ja yhtiöomaisuustase on saa-
tava nykyistä paremmin palvelemaan kasvua ja työllisyyttä. 

Valtionyhtiöiden on näytettävä esimerkkiä arvojohtamisessa ja yhteiskuntavastuussa.
Yhteiskuntavastuu on myös kilpailuvaltti. Yhteiskuntavastuun kantaminen lähtee siitä pe-
riaatteesta, että yritys pärjää osana yhteiskuntaa sitä paremmin, mitä paremmin ympäröivä
yhteiskunta voi. Yhteiskuntavastuu näkyy esimerkiksi siinä, että verot on maksettava sii-
hen maahan, minne tulos syntyy. Veroparatiisien käytölle sanotaan selvästi "ei". Valtion
omistamien yhtiöiden on huomioitava päätöksenteossaan talouden lisäksi toiminnan sosi-
aaliset ja ympäristölliset vaikutukset. Henkilöstön edustus hallintoelimissä pitää turvata ta-
valla, joka mahdollistaa paikallisen sopimisen. Osana periaatepäätöstä yhtiöiden johdon ir-
tisanomiskorvauksia pienennettiin. Tämä oli tärkeä viesti koko yhteiskunnalle oikeuden-
mukaisuudesta.

Arvoisa rouva puhemies! Valtion omistamien yhtiöiden arvo Suomessa on Euroopan
suurin suhteessa bruttokansantuotteeseen. Yhtiöiden kirjo on laaja, historian polut valtion
omistamiksi yhtiöiksi ovat olleet moninaiset. Viime vuosikymmenet valtio-omistajuus on
hakenut suuntaa, valtion omistus on koettu jopa jäykistäväksi tekijäksi. Omistajuudelle ei
ole ollut visiota, eikä valtion yhtiöomistuksella ole ollut omistajan määrittämää kehityspol-
kua. Omistuksen laajentaminen on käytännössä tapahtunut pakon sanelemana, ja valtio-
omistajuuden myynnit sekä tuotot on käytetty budjetin paikkaamiseen. Tähän tulee nyt
muutos.
 Tarkistettu
4.0



Pöytäkirjan asiakohta PTK 115/2016 vp
Valtion omistusta tulee arvioida kansantalouden kokonaisedun, omistettujen yhtiöiden
toiminnan ja arvon kehittämisen ja resurssien tehokkaan allokoinnin näkökulmasta. Tässä
arvioinnissa on syytä tarkastella kriittisesti nykytilannetta, huomioida aivan erityisesti
koko maailmaa ja sen myötä myös Suomea ravistelevat muutostrendit. On tarkasteltava
näiden myötä syntyvät uudenlaiset toimintamekanismit niin yhteiskunnan, kansalaisten
kuin erilaisten yritysten ja organisaatioiden näkökulmasta. Voimakkaiden murrosten myl-
lertäessä tarvitaan merkittäviä panostuksia uusiutumisen mahdollistamiseen. Tämä taas
palvelee työllisyystavoitteen saavuttamista. 

Valtion omistamisen perusta voi olla ensinnäkin luonnollinen monopoli tai erityistehtä-
vä, toiseksi strateginen intressi, kolmanneksi suomalaisen omistamisen puolustaminen,
neljänneksi finanssi-intressi tai viidenneksi uuden luominen. Hallitusohjelman vision mu-
kaisesti Suomea pitää uudistaa ennakkoluulottomasti. Valtion omistamisesta on tehtävä
yhteiskunnan aktiivisen uudistamisen väline. Vision toteuttaminen edellyttää sitä, että te-
hostamme valtion omistajaohjauksella pääomien käyttämistä nykyisen omistuksen akti-
voimiseen ja myös uuden taloudellisen aktiviteetin synnyttämiseksi Suomeen. Tällaisia
mahdollisuuksia valtio-omistajalla on erityisesti alustatalouden kehittämisessä. Yksi mah-
dollinen esimerkki on terveydenhuollon tietojärjestelmät. Alustatalouteen panostaminen
luo uusia edellytyksiä yksityiselle yritystoiminnalle ja johtajuuden ottamiselle uusilla alu-
eilla. Uusiutuminen vaatii rohkeutta ja jostain luopumista. Päätöksen uuteen lähtemiseen
pitää kuitenkin olla huolellisen harkinnan ja riittävän päätöksentekokynnyksen takana. Li-
säksi pitää muistaa, että valtion omistuksen käyttäminen on toimiva ratkaisu vain tietyissä
tilanteissa, kuten markkinoiden toiminnan tervehdyttämiseksi, markkinapuutteen korjaa-
miseksi tai uuden kasvualustan luomiseksi yksityiselle yritystoiminnalle.

Arvoisa rouva puhemies! Lakiesityksessä ehdotetaan muutettavaksi valtion yhtiöomis-
tuksesta ja omistajaohjauksesta annettua lakia. Tällä muutetaan valtion omistajaohjauksel-
lista rakennetta, millä on vain välillisiä vaikutuksia kansantalouteen. Pitkäjänteinen arvon
kasvattaminen suomalaisessa omistuksessa pörssiyhtiöissä tapahtuu jatkossakin Solidiu-
missa. Valtioneuvoston kanslian omistajaohjausyksiköllä on vastuu niiden yhtiöiden omis-
tajaohjauksesta, joilla on yhteiskunnallisia ja liiketaloudellisia tavoitteita. Valtion kehitys-
yhtiö Vaken tehtävä on laittaa taseet töihin uuden kasvun luomiseksi.

Tällä lailla mahdollistettaisiin nykyisin valtion suorassa omistuksessa olevien osake-
omistusten siirto valtion kehitysyhtiöön. Tämä tapahtuisi ilman että valtioneuvosto luopui-
si merkittävästi päätösvallastaan. Valtion kehitysyhtiön tehtävänä olisi olla valtion yhtiö-
omistuksen hallinnan työkalu, jolla valtio voisi synnyttää ja kehittää uutta yritystoimintaa,
vahvistaa omistamiensa yhtiöiden pääomarakennetta ja toteuttaa tehokkaasti erilaisia yri-
tysjärjestelyjä. 

Valtion kehitysyhtiön tarkoituksena olisi tarjota valtion omistamille yhtiöille luonnolli-
nen kehityspolku yhtiöiden uusiutumiseksi ja omistusrakenteen kehittämiseksi. Uudet
säännökset antaisivat valtiolle nykyistä joustavammat mahdollisuudet toteuttaa erilaisia
yritysjärjestelyjä ja lisätä investointeja. Tämä mahdollistaisi uuden yritystoiminnan kehit-
tymisen nykyistä nopeammin. Kysymys on ennen kaikkea yhtiöiden kehittämisestä.

Korostan, että siirto kehitysyhtiöön ei missään nimessä ole myyntipäätös. Jos yhtiöstä
tai osasta siitä luovutaan, vaatii se aina oman huolellisen harkinnan. Minulle taseen töihin
laittaminen ei ole missään vaiheessa tarkoittanut valtionyhtiöiden lihoiksi laittamista. 

Kehitysyhtiö olisi valtion budjettitalouden ulkopuolella. Tämä mahdollistaisi irrotettu-
jen pääomien käyttämisen uuden yritystoiminnan synnyttämiseen, kehitysyhtiön omistuk-
2



Pöytäkirjan asiakohta PTK 115/2016 vp
sessa olevien yhtiöiden pääomarakenteen vahvistamiseen ja yritysjärjestelyjen tehokkaa-
seen toteuttamiseen. Valtion kehitysyhtiö voisi valtion suoraa omistusta tehokkaammin al-
lokoida lisää pääomitusta omistamiinsa yhtiöihin. Valtioneuvostolla olisi strateginen pää-
töksenteko kehitysyhtiön yhtiövarallisuuden omistamisessa ja kehittämisessä.

Kehitysyhtiön yhtiöomistuksia koskevat päätökset tekisi omistajaohjauksesta vastaava
ministeri ja valtioneuvoston yleisistunto. Samoin ne määräisivät kehitysyhtiön päätöksiä
koskevat periaatteet ja toimintavaltuudet omistusten lisäämiseen, vähentämiseen, äänival-
taosuuksien muutoksiin tai ryhtymiseen uuteen yritystoimintaan. Kehitysyhtiön uudet in-
vestoinnit olemassa oleviin tai perustettaviin yrityksiin päätetäänkin valtioneuvoston yleis-
istunnossa. Kehitysyhtiön toiminta mahdollistaisi nykyistä helpommin erilaisten projekti-
kohtaisten organisaatioiden muodostamisen ja sen myötä hyvät edellytykset hankkeissa
onnistumisille. Kehitysyhtiö voisi rahoittaa omia ja omistamiensa yhtiöiden rahoitustarpei-
ta myös velkarahalla.

Valtion kehitysyhtiöön ensimmäisessä vaiheessa siirrettäväksi suunniteltujen yhdeksän
yhtiön osakkeet edustavat erilaisia, erikokoisia ja eri toimialoilla toimivia valtio-omistei-
sia yhtiöitä. Kokonaan tai osin siirrettävät yhtiöt ovat Altia Oyj, Arctia Oy, Ekokem Oyj,
Kemijoki Oy, Nordic Morning Oyj, Neste Oyj, Posti Group Oyj, Raskone Oy ja Vapo Oy.
Ekokem Oyj:n osakkeet siirrettiin Valtion kehitysyhtiö Vake Oy:hyn elokuun lopussa tänä
vuonna, minkä jälkeen nämä osakkeet myytiin aiemmin sovituin kaupallisin ehdoin For-
tum Oyj:lle. Neste Oyj:n ja Vapo Oy:n siirrot tehdään, kun tämä laki on hyväksytty.

Osakkeiden siirrot valtion kehitysyhtiöön olisi tarkoitus toteuttaa oman pääoman ehtoi-
sina, niin sanottuna apporttina. Siirroilla eli yhtiön osakeomistuksen muutoksilla ei sellai-
senaan ole suoranaisia taloudellisia vaikutuksia siirron kohteena oleviin yhtiöihin. Kehi-
tysyhtiöön siirrettäväksi suunniteltujen osakkeiden käyväksi arvoksi on arvioitu noin
2 400 miljoonaa euroa. Kyse on siis huomattavasta omaisuudesta. Valtion talousarviossa
päätettäisiin jatkossa valtion talousarviotalouden piiriin tuloutettavista osinko- ja myynti-
tuotoista.

Esitykseen sisältyy myös uusi eduskunnan suostumusta edellyttävä omistusraja. Valtiol-
la on merkittävä yhtiöomaisuus yhtiöissä, joille on määritelty strateginen intressi. Nykyi-
sin tätä intressiä toteutetaan joko täydellä 100 prosentin tai 50 prosentin enemmistöomis-
tuksella. Uusi raja perustuu osakeyhtiölain vähemmistösuojaa koskevaan sääntelyyn, ja
sillä tarkoitettaisiin määrävähemmistöistä omistusta, jossa valtiolla olisi vähintään 33,4
prosenttia kaikkien osakkeiden tuottamasta äänimäärästä. Omistusrajoista ja niiden muu-
toksista päättää jatkossakin eduskunta. Valtio voisi tarvittaessa yksin turvata 33,4 prosen-
tin osakeomistuksella osakeyhtiölakiin perustuen asemansa ja tahtonsa kaikkiin merkittä-
viin osakeyhtiöitä koskeviin päätöksiin, kuten yhtiöjärjestyksen muuttamisen, omistus-
osuuksien muutoksiin suunnatun osakeannin tai muun vastaavan menettelyn osalta sekä
yhtiön sulautumisen, jakautumisen ja yhtiön selvitystilaan asettamisen osalta. Yli kolman-
neksen omistuksella pystytään käytännössä turvaamaan riittävät osakeyhtiölain mukaiset
määräysvaltaperusteet.

Arvoisa rouva puhemies! Hyvät edustajakollegat! Tällä lailla valtion omistajapolitiikka
muuttuu. Se vauhdittaa omalta osaltaan liikkeelle lähtenyttä kasvua ja suomalaista työtä.

Puhemies Maria Lohela: Nyt on mahdollista käydä debattia tästä aiheesta. Pyydän siihen
osallistuvia ilmoittautumaan painamalla V-painiketta ja nousemalla seisomaan. Käydään
sitten tämä debatti 2 minuutin puheenvuoroin.
3



Pöytäkirjan asiakohta PTK 115/2016 vp
14.20 Harry Wallin sd (vastauspuheenvuoro): Arvoisa rouva puhemies! Itse olen palvel-
lut valtionyhtiössä 30 vuotta, VR Osakeyhtiössä, ja siellä on noudatettu hyvää henkilöstö-
politiikkaa koko tämän ajan. Tulen Etelä-Pohjanmaalta, jossa on Altia Oyj, joka on nyt täs-
sä kehitysyhtiöiden joukossa, ja toisin sen huolen nyt tässä julki, että sen tehtaan arvo mei-
dän alueelle on äärimmäisen tärkeä. 1 500 sopimusviljelijää tuottaa rehuja kotieläintalou-
teen, ja tulevaisuuden huoli on hyvin suuri sillä alueella. Nyt on tietysti hyvin epämääräis-
tä, kun se siirtyy kehitysyhtiöön, että mikä Altian tulevaisuus on. Voitteko tässä tilaisuu-
dessa kertoa meille, onko tulossa muutoksia Altian tulevaisuuteen?

14.21 Paavo Arhinmäki vas (vastauspuheenvuoro):  Arvoisa rouva puhemies! Kun pää-
ministeri Sipilä puhui ja sanoi, että tässä on kysymys kehittämisestä, niin väistämättä tuli
mieleen opetusministeri Grahn-Laasonen, joka aina kun on puhuttu opetukseen kohdistu-
vista leikkauksista, on sanonut: "hei me kehitetään". Nyt herää kysymys, mikä tämän lain-
säädännön perimmäinen tarkoitus on — lainsäädännön arviointineuvosto esimerkiksi on
kritisoinut voimakkaasti tätä lainsäädäntöesitystä — ja kysymys siitä, mihin tätä lainsää-
däntöä tosiasiassa tarvitaan.

Tällä rakenteella, jota tällä luodaan, ainakin se tulee tapahtumaan, että eduskunnan valta
entisestään vähenee valtionyhtiöistä päätettäessä, kun valtionyhtiöt siirretään budjettita-
louden ulkopuolelle. Samaan aikaan on esitetty jo pitkään kritiikkiä siitä, että itse asiassa
valtioneuvostollakin on Solidiumissa oleviin yrityksiin ollut liian vähän vaikutusvaltaa,
esimerkkinä vaikkapa nyt julkisuudessa taas oleva Talvivaara, jonka pääomittamiseen ta-
louspoliittinen ministerivaliokunta ei suoraan voinut ottaa kantaa, tai kysymyksessä Fortu-
min Caruna-kaupoista, joihin talouspoliittinen ministerivaliokunta pystyi ottamaan kantaa
vain siltä osin, onko näillä sähköverkoilla sellainen merkitys, että niistä ei pidä luopua.

Nyt pelko onkin tämän lainsäädännön kautta, kun meillä on kerrytetty vuosikymmenien
aikana yhteisellä työllä kansallisomaisuutta, jota on tuhottu lyhytnäköisillä kaupoilla —
vaikkapa Kemira GrowHow, Neste, Fortum — että nyt tämä helpottaa entisestään sitä, että
lyhytnäköisesti pelihengessä yhtiössä tuhotaan meidän yhteistä kansallisomaisuutta. 

Kysymys herää myös: miksi joidenkin yritysten, vaikkapa Posti ja Neste, päätöksenteko
hajotetaan yhtiön ja sitten toisaalta valtioneuvoston päätöksentekoon?

14.23 Arto Pirttilahti kesk (vastauspuheenvuoro):  Arvoisa rouva puhemies! Tässä voi
ehkä yhtyä Arhinmäen sanoihin siinä, että edelliset hallitukset ovat aikanaan täyttäneet ali-
jäämiä valtion kassasta ja valtionyhtiöitä tyhjentämällä. Solidiumiakin kupattiin oikein
kunnolla, missä olivat myös vasemmistoliittolaiset mukana.

Jokainen ymmärtää, että kassan tyhjentäminen ei voi olla pysyvä ratkaisu alijäämien
paikkaamiseen. Se on näivettämistä. Sipilän hallituksen omistajapolitiikka on kestävää, ja
valtion varat eivät katoa vaan siirtyvät tukemaan kasvua ja työllisyyttä. Valtio-omistaja tar-
joaa omistamilleen yhtiöille kehityspolkuja. Suurimman hyödyn valtio saa, kun taloudessa
on positiivinen vire, työllisyysaste nousee ja sitä mukaa sekä yhteisöverojen että tulovero-
jen tuotto kasvaa. Kun valtionyhtiön budjetissa tuottopuoli on vakaalla pohjalla, voidaan
myös rahoittaa näitä meidän hyvinvointipalveluita.

14.24 Paavo Arhinmäki vas (vastauspuheenvuoro): Arvoisa rouva puheenjohtaja! Edus-
taja Pirttilahti on aivan oikeassa siinä, että useat hallitukset — ne, joissa on ollut vasem-
mistoliitto mukana; ne, joissa ovat olleet monet muut puolueet mukana — ovat myyneet
4



Pöytäkirjan asiakohta PTK 115/2016 vp
meidän kansallisomaisuutta lyhytnäköisesti. Olisimme saaneet huomattavasti suuremman
tuoton säilyttämällä oman kansallisomaisuuden omissa käsissä. Ja nyt tässä lainsäädännös-
sä kysymys onkin siitä, että jos katsoo niitä omistajapoliittisia linjauksia, joita esimerkiksi
pääministeri on täällä esitellyt, niin annetaan myyntivaltuuksia entistä useammalle yrityk-
selle ja sitä kautta itse asiassa omistajapoliittiset linjaukset johtavat entistä enemmän mei-
dän yhteisen kansallisomaisuuden tuhoamiseen. Ja tästä on kysymys nyt: Mihin tätä esitet-
tyä yritystä tarvitaan? Tarvitaanko sitä, toisista puheista huolimatta, myyntiyhtiöksi, jossa
eduskunnalla on entistä vähemmän mahdollisuus puuttua ja itse asiassa joissain tapauksis-
sa myös valtioneuvostolla on entistä vähemmän mahdollisuus puuttua siihen, kun halutaan
myydä meidän valtion omaisuutta? Historiasta pitää oppia. Historiassa me olemme kaikki
tehneet virheitä. Ei tehdä niitä uudestaan.

14.25 Arto Pirttilahti kesk (vastauspuheenvuoro): Arvoisa rouva puhemies! Kuten pää-
ministeri juuri sanoi, laitetaan tase töihin eikä lihoiksi. Eli tämän kehitysyhtiön kautta py-
ritään saamaan uutta yritystoimintaa niissä yhtiöissä olevista spin-offeista ja niitä kehittä-
mällä hakemaan uusia työpaikkoja, uutta voimaa ja uutta elinvoimaa. Uusia työpaikkoja.

14.26 Lea Mäkipää ps (vastauspuheenvuoro): Arvoisa puhemies! Elokuullahan perustet-
tiin ensimmäinen kehitysyhtiö, tämä Vake Oy, joka nyt on ensimmäinen. Tämä tarkoittaisi
sitä, että "lainmuutos mahdollistaisi nykyisen suoran yhtiöomistuksen siirtämisen valtion
kehitysyhtiöön ilman, että valtion yhtiöomistusta ja valtion omistajaohjausta koskevat pää-
töksenteon toimivaltuudet tällaisten yhtiöiden omistusten osalta heikkenisivät".

Kun lukee näitä hallituksen perusteluita — en ole ollut tarkalleen tietoinen — niin täällä
myös tämän lainsäädännön arviointineuvoston näkemyksen mukaan hallituksen esitys-
luonnoksen perusteella jää epäselväksi perustetun valtion kehitysyhtiön tarpeellisuus.
Edelleen haluan sitten myös sanoa, koska en ole täysin tullut vakuuttuneeksi enkä ole tie-
toinen, että täällä mainitaan: "Esitysluonnoksen yritysvaikutuksista ei käynyt ilmi, mitä ta-
loudellisia vaikutuksia lakiesityksellä on kehitysyhtiöön siirrettäville yrityksille. Luonnok-
sessa ei myöskään käsitelty, millaisia laajempia kokonaistaloudellisia hyötyjä tai kustan-
nuksia seuraa kehitysyhtiön perustamisesta." Mutta toivon mukaan tässä saadaan hyötyä,
että hyödyt ovat suuremmat kuin haitat.

14.27 Timo Heinonen kok (vastauspuheenvuoro):  Arvoisa rouva puhemies! On järke-
vää, että valtion ja meidän kaikkien suomalaisten yhteisestä omaisuudesta pidetään parem-
paa huolta kuin ennen on pidetty. Ei lehmääkään voi loputtomiin lypsää, jos ei sitä välillä
hyvin ruoki, ja on hyvä, että tämän valtion kehitysyhtiön kautta haetaan, niin kuin päämi-
nisteri on sanonut, sitä, että tase laitetaan töihin uuden luomiseksi, mahdollisesti uusien
yritysten aikaan saamiseksi, uusien työpaikkojen synnyttämiseksi, ja minun mielestäni se
on oikea tapa huolehtia meidän yhteisestä kansallisomaisuudestamme. Päätös toimivallan
varmistamisesta poliittisiin käsiin on tietysti ensiarvoisen tärkeää, ja niin sekin tässä esi-
tyksessä esille on tullut.

Nämä yritykset, jotka ovat erityistehtävissä, ovat hyvin selkeitä, mutta sitten nämä kau-
pallisin perustein olevat omistukset ovat tietyllä tavalla poliittisesti aika ajoin vähän haas-
teellisia, kun samaan aikaan tavoite on se, että saataisiin mahdollisimman hyvä tuotto. Sil-
loin se mahdollisesti voi tarkoittaa myös joitain muutoksia vaikkapa työpaikkojen määris-
sä, ja silloin usein herätään siihen, että se ei olekaan poliittisesti hyväksyttävää, että näin
5



Pöytäkirjan asiakohta PTK 115/2016 vp
toimitaan, vaikka tavoite on ollutkin vain sen tuoton saaminen sieltä yrityksestä. Meillä on
18 miljardin euron omaisuus näissä, ja on hyvä, että nyt siitä pidetään parempaa huolta.

Kun pääministeri on paikalla ja me olemme yhdessä sopineet, että myös kärkihankkeis-
ta haetaan kasvua tähän maahan ja uusia tapoja toimia ja myös ne on tarkoitus rahoittaa tä-
män tase työhön -ajattelun kautta, niin kysyisin pääministeriltä: Minkälaisessa vaiheessa
tämä tuloutuspuoli on, sillä rahat ymmärtääkseni ovat kyllä hyvää vauhtia jo menossa?
Koska tulee sitten sitä tuloutusta?

14.29 Sirpa Paatero sd (vastauspuheenvuoro): Arvoisa rouva puhemies! Meillä on tällä
hetkellä jo välineenä Solidium ja Governia, elikkä molemmat sataprosenttisesti valtion
omistamia yhtiöitä, joista toisessa käsitellään pörssilistattuja ja toisessa listaamattomia.
Sen takia ymmärrän hyvin lainsäädännön arviointineuvoston hämmennyksen siitä, että ei
löytynyt näihin perusteluihin, miksi tämmöinen yhtiö on nyt perustettava, eikä myöskään
ajatusta siitä, mikä on vialla, mitä tällä yritetään korjata. Arviointineuvosto kiinnitti myös-
kin huomiota siihen, että tässä ei ole arvioitu yhteiskunnallisia eikä taloudellisia vaikutuk-
sia. Nyt niitä on jonkun verran yritetty tuohon lakipakettiin kirjoittaa.

Meillä sosialidemokraateilla on ollut alun perin jo epäilys tästä myyntiyhtiöstä, sillä ku-
kaan ei ole ainakaan myöskään pystynyt selvittämään, miksi olisi parempi vaikkapa Nes-
tettä ja Postia kehittää kahdessa eri yhtiössä. Mikä hallitus vastaa Nesteen kehittämisestä,
jos se toinen osa on siellä kehittämisyhtiössä ja toinen varsinaisen Nesteen hallituksen alai-
sena? Mikä logiikka on, ja miten se on yhtiöille parempi, että on kaksi eri hallitusta, jotka
miettivät, mitenpä vaikka Neste tulevaisuudessa menestyy? Meillä ei siis ole minkäännä-
köistä muuta ajatusta varmaankaan tässä kuin että se saadaan pois tästä myytäväksi ja vielä
niin, että se menee budjettivallan ulkopuolelle.

Kun edustaja Heinonen sanoi, että tässä tulee lisää valtaa eduskunnalle ja valtioneuvos-
tolle, (Eduskunnasta: Tässä käy juuri päinvastoin!) tässä käy päinvastoin, vaikka tiedän,
että sinne on kirjoitettu se kolmasosan luvan hakeminen, jos mennään yli myyntiluvista,
mutta tämän yhtiön osalta se menee täysin pois eduskunnan päätäntävallasta.

14.31 Markus Lohi kesk (vastauspuheenvuoro):  Arvoisa rouva puhemies! Pääministeri
antoi erittäin hyvän ja perusteellisen esittelyn tästä aiheesta ja omistajapolitiikasta, mikä
tulee muuttumaan. Minusta tämä on juuri se oleellinen kysymys, että mikä nyt tulee tässä
muuttumaan. Se keskeinen sisältöhän on se, että nyt halutaan pääomia irrottaa uuden syn-
nyttämiseksi. Kun katsomme — kuten täällä on jo puheenvuoroja käytettykin — aikaisem-
pia vaalikausia, niin valtion yhtiöomistustahan on myyty mutta pääosin se on mennyt sil-
loin valtion menojen katteeksi tai velan maksamiseksi, ja tässä tapahtuu tämä periaatteel-
linen muutos nytten. Jos jotakin uutta halutaan, niin silloin pitää jostakin vanhasta olla
myös valmis luopumaan ja käyttämään tässä valtion omistusta aktiivisesti hyväksi. Laite-
taan niin sanotusti taseet töihin.

Minusta on tärkeää myös, että vaikka täällä puhutaan eduskunnan vallan kaventumises-
ta, niin minusta tämä parlamentaarinen vaikuttavuus ja pitkäjänteisyys kyllä paranee sitä
kautta, että nyt omistusohjauksen tueksi tulee parlamentaarinen neuvottelukunta, jolloin
voidaan saada yli vaalikausien, voi sanoa, jäntevämpää omistuspolitiikkaa, eikä ollenkaan
vähäistä ole se, että yhteiskuntavastuu tulee perusarvoksi omistajapolitiikassa. Pörssiyhti-
öiden johtoa ja henkilöstöä kannustetaan omistamaan yhtiöitä ja yritysjohdon irtisanomis-
korvaukset puolitetaan, nämä vain esimerkkeinä mainitakseni.
6



Pöytäkirjan asiakohta PTK 115/2016 vp
14.33 Hanna Sarkkinen vas (vastauspuheenvuoro):  Arvoisa puhemies! Valtion omista-
japolitiikalla ja aktiivisella elinkeinopolitiikalla on ollut suuri merkitys Suomen talous- ja
työllisyyskehityksen kannalta. Tarvitsemme kärsivällistä ja vastuullista valtion pääomaa ja
pitkäjänteistä elinkeinopolitiikkaa tasoittamaan kvartaalikapitalismin lyhytjänteisyyttä ja
luomaan pysyviä työpaikkoja. On jäänyt hieman epäselväksi, mikä on Sipilän hallituksen
omistaja- ja elinkeinopolitiikan pitkän aikavälin visio, ja siihen tarvittaisiin selvyyttä. Vi-
sio jää edelleen epäselväksi, eikä pelkkä puhe taseen töihin pistämiseksi juuri mitään ker-
ro. Tarvittaisiin konkreettisia linjauksia ja konkreettisia toimia ja sijoituspäätöksiä.

Arvoisa puhemies! Hallituksen esitys kehitysyhtiöksi on epäselvä. Selvää on, että edus-
kunnan valta omistajapolitiikkaan ei saa kaventua. Myöskään valta vaikuttaa yhtiöiden toi-
mintaan ei saa kaventua, sillä valtio ei voi olla äänetön yhtiömies, vaan sen tulee käyttää
puhevaltaa ja olla aktiivinen omistaja suomalaisten työpaikkojen turvaamiseksi.

Arvoisa puhemies! Joskus vanhoista omistuksista on perusteltua luopua, mutta tuotta-
vaa valtio-omaisuutta ei ole järkevää myydä tilanteessa, jossa omistusten tuotto on kor-
keampi kuin lainojen korot. Tämä on perusliiketaloudellista logiikkaa. Lypsäviä lehmiä ei
kannata teurastaa. Tällä hetkellä valtio saa lainaa miinuskorolla eikä mahdollisuus osallis-
tua aktiiviseen elinkeinorakenteen muutokseen ole riippuvaista myyntituloista. On syytä
oppia myös tehdyistä virheistä. Valtion omistajapolitiikassa on valitettavasti historian saa-
tossa tehty karuja virheitä, joista nyt maksetaan ja joita ei kannata toistaa. Näitä ovat esi-
merkiksi Kemiran myynti ja Fortumin sähköverkkojen myynti, ja näistä päätöksistä kallis-
ta hintaa maksetaan nyt. Tarvitaan pitkäjänteistä otetta.

14.35 Hannu Hoskonen kesk (vastauspuheenvuoro): Arvoisa rouva puhemies! On hyvä,
että valtio linjaa aina määrävälein omistajapolitiikkaansa, ja nyt tämä tapahtuu tämän lain-
säädännön uudistamisen myötä. On äärimmäisen tärkeää, että valtion suuri omaisuusmas-
sa laitetaan ihan oikeasti töihin siltä osin kuin se järkevää on, ja tällainen kehitysyhtiön pe-
rustaminenhan nimenomaan sitä on. Varmaan oppositiossa on herätty ehkä epäilemään si-
tä, onko tämä lihoiksi laittamista. Aivan kuten pääministeri Sipilä omassa puheenvuoros-
saan totesi, kysymys ei ole valtion omaisuuden lihoiksi laittamisesta vaan siitä, että laite-
taan taseet töihin ja saadaan tätä kautta yhteiskuntaan lisäarvoa. On syytä muistaa, että ai-
kahan muuttuu ja meillä valtion omaisuus on sellaista omaisuutta, että todella tämä uusi
omaisuuserä voidaan laittaa uudelleen töihin ja saada sillä lisäarvoa, niin kuin sanoin. 

Tärkeää olisi myös huomata se, että meillä on monta sellaista alaa yhteiskunnassa tällä
hetkellä, jolla valtiolla pitäisi olla tiennäyttäjän rooli. Otetaan esimerkit naapurista: Ruot-
salaisillahan on LKAB, joka ottaa kaikki maaperän rikkaudet Ruotsin valtion omaisuudek-
si, ja kaikki se lisäarvo, mikä sieltä tulee, koituu ruotsalaisten ihmisten hyväksi. Norjassa
on Statoil, joka omistaa nämä öljy- ja maakaasurikkaudet ja saa sitä kautta valtiolle lisäar-
voa. 

Meillä on suuri rikkaus maaperässä olevat malmit ja metallit, nimenomaan sellaiset mal-
mit, joille maailmanmarkkinoilla kysyntä tulee olemaan tulevaisuudessa aivan valtava, ai-
van valtava, sen me tiedämme, kulta, platina, palladium ja niin edelleen. Esimerkiksi Sa-
katin esiintymä, jonka kaivosoikeudet valitettavasti nykyisin omistaa Anglo American -jät-
tiyhtiö. Vaikka tämä Talvivaaran tapaus on jonkun mielestä vienyt kaivosteollisuudelta hy-
vää mainetta pois, me tarvitsemme tässä maassa kaivoksia ja metalleja välttämättä. Suomi
on metalleista riippuvainen valtio, joka on hyvinvointivaltio. Kysyn pääministeriltä: olisi-
ko meillä mahdollisuutta siihen, että kaikkein arvokkaimmat malmiesiintymät ostettaisiin
7



Pöytäkirjan asiakohta PTK 115/2016 vp
valtiolle ja jalostettaisiin kansalaisten hyväksi eikä annettaisi niitä esimerkiksi amerikka-
laisille yhtiöille?

14.37 Antti Lindtman sd (vastauspuheenvuoro):  Arvoisa puhemies! On hyvä, että tämä
kokonaisuus on nyt tullut eduskuntaan ja pääministeri on täällä tätä esittelemässä. 

Täytyy kyllä edellisiin pariin puheenvuoroon tuolta keskustasta todeta, että kun tässä sa-
lissa viikko sitten esitettiin nimenomaan malli, jossa voitaisiin ottaa tase töihin, siis voitai-
siin muuttaa arvopaperiomaisuutta niin, että se käytettäisiin tässä ja nyt kertaluontoisiin ta-
loutta, työllisyyttä, kasvua tukeviin elementteihin, niin silloin tämä ei millään käynyt edus-
taja Hoskoselle eikä Lohelle eikä kumppaneille. Siis sitä Sitran tasetta ei voida katsoa, jos-
sa on lähinnä arvopaperiomaisuutta, mutta sitten esimerkiksi strategisesta, meidän mieles-
tämme erittäin strategisesta Neste Oilista ollaan valmiita todella ottamaan tämä osa ja lait-
tamaan tänne kehitysyhtiöön, jolloin tulee aika epäselvä tilanne ja jolloin tulee se kysymys,
että kyllä, meidän mielestämme se on energiapolitiikkaa ja Neste Oil on strateginen yhtiö,
ja kyllä, jos sen omistus sitten lasketaan alle 50 prosenttiin, niin se on merkittävä muutos
nykytilaan. Vähemmistöosakas on vähemmistöosakas. Vähemmistöosakas on vähemmis-
töosakas, täällä ollaan valmiita strateginen Neste Oil myymään mutta ei haluta puuttua ar-
vopapereihin, jotka ovat Sitran taseessa, joten kyllä nyt ihmettelen ja herää kysymys, ha-
lutaanko se tase töihin vai ei. 

Meidän näkemyksemme on, että hallitusti kyllä. Valtion pitää olla aktiivinen omistaja,
mutta pidetään huoli meidän strategisista intresseistä, pidetään huoli Neste Oilista. Päämi-
nisteri, mitä vastaatte tähän? 

Ja haluan vielä kysyä, kun kyllähän tämä lainsäädännön arviointineuvoston raportti on
todella todella kovaa luettavaa ja täällä hallituspuolueistakin kysyttiin: miten vastaatte sii-
hen kritiikkiin, todella kovaan kritiikkiin, jota arviointineuvosto on esittänyt tätä lakiesi-
tystä kohtaan?

14.39 Seppo Kääriäinen kesk (vastauspuheenvuoro):  Arvoisa puhemies! Pääministerin
esittelyasenteessa oli minusta se myönteinen puoli, että hän näki ja hallitus näkee valtion
omistajuuden ja yrittäjyyden myönteisestä näkökulmasta. On myös muunlaisia lähestymis-
tapoja. Olennaistahan tässä on se, että tämän kehitysyhtiön kautta voidaan luoda uutta yri-
tystoimintaa — ei panna lihoiksi, niin kuin termi kuuluu, vaan voidaan luoda uutta — ja
sitä kautta uusia, tarpeellisia työpaikkoja. Tämä on, niin kuin termi on tai muoti on sanoa,
työkalu hallituksen vaikeassa tehtävässä ohjata taloutta uudistuvaan ja työllistävään suun-
taan. 

On esimerkkejä parinkymmenen vuoden takaa, jolloinka valtio myymällä Veitsiluodon
Enso-Gutzeitille sai siitä aika hyvän potin ja pani sen Teollisuussijoitukseen, joka sitten
puolestaan on jatkanut siitä eteenpäin sijoitustoimintaa luoden kymmeniätuhansia työpaik-
koja Suomeen parinkymmenen vuoden aikana. Jos asiat hoidetaan ammattitaidolla ja vas-
tuullisesti, kyllä syntyy sitä kautta uusia työpaikkoja. Tämä on tätä samaa ajattelua: työka-
lu tulee käsiin, ja sitä pitää käyttää viisaalla tavalla. 

Tämän parlamentaarisen puolen huolehtiminen on aivan oikeaa huolta. Parlamentaari-
nen neuvottelukunta ollaan perustamassa, ja se on aika paljon sen neuvottelukunnankin kä-
sissä oleva asia, että kuinka tätä toimintaa sitten valvotaan. Totta kai se on neuvottelukunta
ja se ei päätä, mutta kyllä sen kannanotoilla on ilman muuta ohjaavaa vaikutusta. 
8



Pöytäkirjan asiakohta PTK 115/2016 vp
Pääministeri aloitti puheenvuoronsa puhumalla perusarvoista. Se aina lämmittää. Yh-
teiskuntavastuusta alkoi tämä esittelypuheenvuoro, oikeat asiat olivat siinä listattuna. Ky-
syn tähän liittyen yhden asian: Kuuluuko näihin perusarvoihin pääministerin mielestä
myös katsoa valtionyhtiöpolitiikassa, omistuspolitiikassa jonkin verran tai mielellään pal-
jonkin alueellista näkökulmaa tämän yhteiskuntamme kehittämisessä? Huomautan, että
Urho Kekkonen oli näissä asioissa aika ankara pioneeri.

14.41 Peter Östman kd (vastauspuheenvuoro): Rouva puhemies! On jo aikakin, että Suo-
mi saa uuden omistajuusohjelman, jos vielä viitataan Kekkoseen. Nyt on aika katsoa val-
tion varat kokonaan uudelleen, ja tässä mielessä pidän hyvänä asiana, että valtioneuvosto
on päättänyt asettaa tällaisen uuden parlamentaarisen neuvottelukunnan omistajaohjausta
varten. 

Mutta, arvoisa puhemies, samalla on syytä pohtia todella, mihin Solidiumia tarvitaan.
Tarvitaanko tällaista yhtiötä kuin Solidium? Toisaalta mihin sen omistuksessa olevia yhti-
öitä tarvitaan, ja miten niiden osuutta suomalaisessa talouselämässä vähennetään, ja vielä
millaisiin asioihin niiden ansaitsemia tai niiden myynnistä saatavia rahoja käytetään? Olen
ymmärtänyt, että nämä ovat niitä asioita, mitä pääministerikin on pohtinut, ja kiitos siitä. 

Kauppalehti arvioi elokuun lopussa, että valtionyhtiöiden omistus on entistä poliittisem-
paa. Siteeraan kyseistä artikkelia: "Kesän päätösten valossa saa olla aikamoinen fakiiri,
joka kirjoittaa Solidiumille ja yhä valinkauhassa olevalle uudelle kehitysyhtiölle sellaiset
toimintaohjeet ja johtosäännöt, että kyseessä on muuta kuin poliittinen sumuverho. Tehtä-
vä on erittäin vaikea sen jälkeen, kun valtion suurin osakkuusyhtiö Fortum on Fennovoi-
man ydinvoimahankkeen kautta jo otettu suoraan poliittiseen ohjaukseen." Kauppalehden
arvio omistajaohjauksesta oli siis aika kriittinen. Kysyn pääministeriltä: mitä te vastaatte
tähän jo kesällä esiin tulleeseen kritiikkiin?

14.43 Sanna Lauslahti kok (vastauspuheenvuoro):  Arvoisa puhemies! Kuuntelin hyvin
tarkkaan tätä kritiikkiä, ja aina pitää miettiä, löytyykö jonkinlaisia ratkaisun avaimia sitten
näihin kritiikin esittämiin kysymyksiin. Selvää on, että arviointineuvosto on antanut hyvin
kriittisen lausunnon ja siltä osin on paikka miettiä, millä tavalla vältetään ne karikot, jotka
siitä syntyvät. Yksi vastaus on tietenkin se, millä tavalla tämä parlamentaarinen neuvotte-
lukunta toimii ja yhtä lailla minkälaisia tavoitteita tälle uudelle kehitysyhtiölle asetetaan.
Jos kerran tavoitteena on kasvun edellytysten luominen, niin silloinhan meillä tulee olla
selkeät tavoitemittarit, joita eduskunta seuraa, kuinka monta uutta työpaikkaa syntyi, kuin-
ka paljon niistä tuli Suomeen, miten liikevaihto kehittyi. Siltä osin on syytä olla hyvin
avoin eduskuntaan päin, että meillä on selkeä mahdollisuus asettaa tavoitteet tälle yhtiölle
ja myöskin seurata eduskunnassa esimerkiksi selonteon kautta, mitä näille toimenpiteille
on sitten tapahtunut. 

Toinen näkökulma liittyy siihen, että on selvää, että on aina syytä aika ajoin arvioida si-
tä, mitä omistetaan ja kuinka paljon. Ajat elävät, ja siltä osin on paikka miettiä, miten se yh-
teinen raha on käytössä. Otan esimerkin, nämä it-puolen panostukset. Aikoinaan olin töis-
sä Elisassa, ja siellä on syntynyt tämmöinen Comptel-yhtiö juuri sitä kautta, että vietiin sitä
it-puolen kehittämistä omaan yhtiöön, ja tänä päivänä tämä yhtiö toimii kansainvälisillä
markkinoilla. Sanoisin, että tässä on myös paikka meillä viedä sote-, it-järjestelmiä maail-
malle. Tehdään ensin itselle ja myydään sen jälkeen muille. 
9



Pöytäkirjan asiakohta PTK 115/2016 vp
14.45 Markus Mustajärvi vas (vastauspuheenvuoro): Arvoisa puhemies! Edustaja Kää-
riäinen muisteli ilmeisesti omia ministeriaikojaan, kun kertoi Veitsiluoto-kaupasta. Sitä
muistelusta voi jatkaa pidemmällekin ja palauttaa mieleen, mitä tapahtui Kemijärven sel-
lutehtaan kohdalla. Kemijärven tehdashan oli kannattava, energiaomavarainen, sijaitsi kes-
kellä kasvavia raaka-ainevaroja ja oli suuresti valtion omistama, mutta Kemijärven sellu-
tehtaan kohtalon ratkaisi keskustalainen pääministeri Vanhanen sillä, että hän varoi visusti
puuttumasta omiin asioihinsa. Yhtä lailla Kemira GrowHow -kaupassa keskustan jäljet
haisevat. 

Mutta tuoreempi esimerkki: Ei ole pitkä aika siitä, kun Metsähallituksen metsätaloustoi-
minta yhtiöitettiin, ja silloin ennen kaikkea keskustalaiset kansanedustajat mutta myös pää-
ministeri Sipilä, te vannoitte, että mikään ei muutu. Ei mennyt monta kuukautta tästä yhti-
öittämisestä, kun tuli ilmoitus yt-neuvotteluista ja siitä, että kaikkia, siis aivan kaikkia,
Metsähallituksen metsureita Suomessa uhkaavat pitkät lomautukset. Missä oli omistajaoh-
jaus tässä tapauksessa? 

Kaksi kysymystä, pääministeri Sipilä, teille: Kun tietää, mitä tapahtui Metsähallituksen
yhteydessä ja paljonko teidän lupauksenne painoivat, miksi minä nyt tämän asian yhtey-
dessä luottaisin teidän sanaanne? Ja miten tämä teidän sanomanne sitoo tai velvoittaa tule-
via hallituksia? 

14.47 Antti Rantakangas kesk (vastauspuheenvuoro): Arvoisa puhemies! Edustaja Mus-
tajärvi tässä vähän oikoi. Meillähän Metsähallitus-keskustelussa käytiin keskustelua siitä,
myydäänkö valtion metsät, ja silloin keskusta ja hallitus totesivat, (Markus Mustajärven
välihuuto) että ei myydä, eli yhtiöitettiin tämä liiketoiminta, ja tietysti yhtiöt toimivat niit-
ten periaatteiden mukaan, että toiminnan pitää olla kannattavaa. Totta kai ovat valitettavia
nämä lomautukset ja sillä tavalla. Mitä tulee sitten Kemijärven sellutehtaaseen, niin yhtiön
enemmistö oli Ruotsissa, ja siellä tehtiin strateginen päätös, että se lakkautettiin. Nyt sitä
puuhataan ylös, mikä on hyvä asia. Tämä kertoo siitä, miten vaikeaa pörssiyhtiöitä on hal-
lita. 

Kaikki puolueet ovat olleet myymässä valtionyhtiöitä, SDP on tässä piikkipaikalla,
18 miljardia on teidän hallituskausienne aikana myyty. Tietenkin voi kysyä, olisiko saman-
tyyppinen strategia ollut paikallaan jo silloin, elikkä olisi käytetty sitä rahaa uuden kasvun,
uusien investointien ja uuden työn aikaansaamiseen, mikä on nyt Sipilän hallituksen stra-
tegia. Sehän on siis poikkeuksellinen strategia siinä, että näitten kärkihankkeitten kautta
pannaan 1,6 miljardia euroa uuden työn aikaansaamiseen ja uudistamiseen, suomalaisen
yhteiskunnan uudistamiseen, ja juuri näin, että ei vain myydä myymisen vuoksi vaan että
rakennetaan uutta. Tämä kehitysyhtiöajatushan on erittäin hyvä, eli siinä kehitetään yhtiö-
tä, tuodaan sille lisäarvoa ja mahdollisuutta pärjätä markkinoilla, kasvaa ja laajentua ja saa-
da uutta työtä aikaan. 

Pitää sanoa se, että myös tässä omistajapolitiikan muutoksessa on paljon myönteistä.
Palkitsemisjärjestelmiä on järkeistetty, luodaan parlamentaarinen neuvottelukunta ja sillä
tavalla huolehditaan siitä, että eduskunnan päässäkin näistä linjauksista päätetään. Voi sa-
noa, että aivan uusi aika on nyt tällä hetkellä omistajapolitiikassa, ja iso merkitys on siinä,
että pääministerillä, joka vastaa omistajapolitiikasta, on käytännön kokemusta liikkeenjoh-
dosta, jota aikaisemmin ministereillä ei tältä osin ole ollut. Uskon, että kun on hyvää tahtoa
meillä, niin me voimme nähdä nämä positiiviset vaikutukset kyllä lähivuosien aikana. 
10



Pöytäkirjan asiakohta PTK 115/2016 vp
14.49 Markus Mustajärvi vas (vastauspuheenvuoro):  Arvoisa puhemies! Pakko huo-
mauttaa edustaja Rantakankaalle kuten myös kaikille keskustalaisille ja myöskin perussuo-
malaisille kansanedustajille siitä, mitä sanottiin. Niin monta kertaa minä tässä salissa kuu-
lin sen huudon, että mikään ei muutu, ja mentiin jopa niin pitkälle keskustalaisten toimes-
ta, että peloteltiin, että mikäli ei yhtiöitetä Metsähallituksen metsätaloustoimintaa, niin
Suomeen tulevat kiinalaiset metsurit. Mutta näyttää, että kohta ei ole niitä suomalaisiakaan
metsureita. Minkä takia Kemijärven sellutehtaan ja Stora Enson historian muistaminen on
tärkeää? Siinä oli valtiolla suora omistus ja oli Kelan omistus, yhteensä valtion omaisuutta
kolmanneksen verran, mutta kävi niin, että Wallenbergit, jotka omistivat paljon vähem-
män mutta osasivat kovan pelin, selättivät huomattavasti pienemmällä omistusosuudella
Suomen valtion, joka ei vahtinut kansalaistensa etua. 

14.50 Markus Lohi kesk (vastauspuheenvuoro): Arvoisa puhemies! Täällä edellä edusta-
ja Lindtman totesi, että olin täällä vastustamassa sosialidemokraattien vaihtoehtobudjettia,
jossa esitettiin, että myytäisiin Sitran arvopapereita. Kun tuota vaihtoehtobudjettia käsitel-
tiin, olin silloin työmatkalla, mutta arvasitte kyllä ihan oikein minun mielipiteeni: olen sitä
mieltä, että Sitran tasetta ei tulisi tyhjentää. Itse asiassa kun puhutaan valtion omistuksesta,
niin sehän ei ole sinänsä itsetarkoitus, vaan siinä pitää olla aina joku ajatus, miksi valtio
omistaa merkittävästi jotakin yhtiötä. Siellä on yleensä takana joku strateginen tavoite, ja
halutaan sen takia pitää, tai huoltovarmuus tai muu yhteiskunnallinen tärkeä, painava pe-
ruste. Jos näitä ei ole, niin kysymyksessähän on silloin puhdas arvopaperiomistus, joka on
rinnastettavissa Sitran omistamiin arvopapereihin, ne ovat siinä mielessä samantyyppisiä
omistuksia.

Minusta tässä kuitenkin on nyt merkittävää se, että kun hallitus tuo esityksen, niin täällä
käydään läpi näitä eri yhtiöitä. Täällä on mukana myös kaksi yhtiötä, joissa nostetaan näitä
omistusrajoja: Fingrid Oyj ja Gasum Oy, joissa on tällä hetkellä omistusrajat nollassa, ja ne
halutaan nyt nostaa yli 50 prosentin, niin että nämä nähdään strategisiksi yhtiöiksi ja halu-
taan se enemmistöomistus näissä säilyttää.

Sen sijaan on sitten joitakin yhtiöitä, joissa ollaan valmiita laskemaan sitä. Nostan yh-
den voi sanoa pienen omistuksen arvoltaan suhteessa näihin moniin muihin, Kemijoki
Oy:n, jossa on erittäin tärkeä ja merkittävä kirjaus vähemmistöosakkaiden kannalta: val-
tion omistuksesta luopuminen edellyttää osakassopimusta. Tämä on erittäin tärkeä sekä
lappilaisille että Helsingin Energialle, jotka ovat pienosakkaita.

Kyllä tässä on erittäin kestävä linja, joka nyt on valittu, ja tätä on erittäin helppo puolus-
taa.

14.52 Timo Kalli kesk (vastauspuheenvuoro): Arvoisa rouva puhemies! Hallituksen kas-
vu- ja työllisyystavoite on hyvin kunnianhimoinen, ja jotta tämä tavoite voisi toteutua, se
edellyttää, että jotain pitää tehdä.

Ensinnä tämä yhteiskuntavastuu: on hyvä, että maailman muuttuessa myös yhteiskunta-
vastuuta yhteiskunnan omistaman yritteliäisyyden osalta pohditaan ja mietitään uudelleen
niin, että sitä veron maksua on mahdollisuus saada nimenomaan sinne, missä sitä syntyy.

Toinen merkittävä asia: Tämä kehittämisyhtiöhän on suuri mahdollisuus. Siinähän voi-
daan siitä työkalupakista sopivia työkaluja irrottaa ja käyttää mahdollisesti uusien yritys-
ten perustamiseen, niitten innovaatioiden eteenpäinviemiseen, kun yrityksillä tai yritysten
11



Pöytäkirjan asiakohta PTK 115/2016 vp
aluilla ei ole olemassa resursseja eikä omassa taseessa mahdollisuuksia. Tämä mahdollis-
taa sen, ja sen tähden tämä on hyvin kannatettavaa.

Pakko on tietenkin myöntää, että myös kehittämisyhtiöön liittyy riski. Jos siinä on suuri
mahdollisuus, onnistutaan henkilöissä, jotka kykenevät johtamaan ja löytämään hyviä ide-
oita, siitä syntyy hyvä mahdollisuus. Tämän riskin eliminoimiseksi pitää tietenkin toimia
niin, että ottaa huomioon kaikki ne riskit, joita markkinoilla on niitten liiketoimintojen
osalta, jotka koskevat näitä yrityksiä, joita tänne kehittämisyhtiöön ollaan sijoittamassa.

Siihen mistä aloitin: Jotta päästään 72 prosentin työllisyyteen ja jotta saadaan aikaan ri-
peämpää talouskasvua, se edellyttää, että yhteiskunnan on näytettävä esimerkkiä, joka sit-
ten viriää ja leviää myöskin yksityiselle sektorille, jotta yritykset ovat kunnianhimoisem-
pia ja alkavat kasvattaa itseään ja omaa liiketoimintaansa niin, että yhteiskunta myöhem-
min saa verotuloja.

14.54 Antti Lindtman sd (vastauspuheenvuoro):  Arvoisa puhemies! Kuten totesin, val-
tion pitää olla aktiivinen ja vastuullinen omistaja.

Edustaja Lohi on sen verran aktiivinen edustaja ja pitää sen verran mieleenjääviä pu-
heenvuoroja, että voi olla, että muistelin sieltä vuoden takaa, mutta kanta ei ole muuttunut,
ja hyvä niin. Haluan kyllä sen verran tarkentaa, että ei kukaan ole esittänyt Sitran tyhjen-
tämistä — tai en minä ainakaan ole huomannut, että olisi kukaan esittänyt. (Timo Kalli:
Puolittamista! — Välihuutoja keskustan ryhmästä) Kun otetaan puolet, jää siis vielä 350
miljoonaa, ja sillä voi sitten yhteiskuntaan vaikuttaa ja kehitellä näitä työnäytteitä ja "raha
seuraa potilasta" -mallia vaikka kuinka paljon.

Siinä olen Lohen kanssa samaa mieltä, että on erilaisia omistuksia valtion kannalta: toi-
saalta tämmöisiä arvopaperiomistuksia ja toisaalta sitten sellaisia, joissa on strateginen int-
ressi. Ja juuri näin, kuten edustaja Lohi erittäin hyvin totesi: on strategisia yhtiöitä, joissa
on strateginen intressi, huoltovarmuus esimerkiksi, josta on pidettävä huolta. Nythän tilan-
ne on se, että ollaan tultu tilanteeseen, jossa me katsomme, että Finnair on niin keskeinen
yhtiö, Fortum on niin keskeinen yhtiö, että me tarvitsemme enemmistöomistuksen siellä.
Mutta Neste Oil ei ilmeisesti ole niin keskeinen, vaan sitä voidaan ohjata vähemmistöomis-
tuksella, ja mielestämme tässä on merkittäviä riskejä. Ja erityisesti riskiä on siinä, mitä
edellinen omistajaohjausministeri Paatero täällä kuvasi, kun omistus hajotetaan kahteen
osaan.

Mutta, arvoisa puhemies, nyt on tilanne se, että kaikista hallituspuolueista on tunnustet-
tu, että tähän esitykseen liittyy riskejä: Kalli viimeksi, Lauslahti, perussuomalaisista. Pää-
ministeri, mitä vastaatte tähän kritiikkiin, jota muun muassa arviointineuvosto on tätä esi-
tystä kohtaan esittänyt?

Puhemies Maria Lohela: Pääministeri Sipilä, enintään 5 minuuttia puhujakorokkeelta.

14.55 Pääministeri Juha Sipilä: Arvoisa rouva puhemies! Kiitoksia kysymyksistä, kom-
menteista. — Ensinnäkin, kaikessa yritystoiminnassa on riskejä, myöskin valtion omista-
missa yrityksissä on aina riskejä. Niistä me emme pääse koskaan, se on päivänselvä asia.
Tässä on paljon peilattu historiaa ja siellä tehtyjä päätöksiä. Meidän pitää muistaa, että
Suomessa valtio-omisteisten yhtiöitten arvo suhteessa bruttokansantuotteeseen on Euroo-
pan suurin, eli kyllä meillä merkittävä valtion yhtiöomistus joka tapauksessa on.
12



Pöytäkirjan asiakohta PTK 115/2016 vp
Muutamia kysymyksiä:
Arviointineuvoston lausunto tähän lakiluonnokseen nousi monessa puheenvuorossa

esille. Suomen hallinto on tällä viikolla noteerattu kansainvälisessä tutkimuksessa maail-
man parhaaksi. Me olemme jälleen kohentaneet sijoitustamme, ja tällä vaalikaudella me
otimme käyttöön tämän lainsäädännön arviointineuvoston. Itsekin hyvin nöyränä otan vas-
taan sen kritiikin, mitä arviointineuvostosta tätä lakia kohtaan tuli, monta sellaista asiaa,
jota ehkä itsekin pidin itsestäänselvyytenä tätä lakia tehtäessä. Tehtiin korjauksia, monta
sivua tuli lisää tekstiä ja perusteluja sen perusteella, mitä arviointineuvosto tästä lausui.
Olen hyvin kiitollinen siitä, ja tämäkin osoitti sen, että tämä uusi järjestely toimii.

Edustaja Kääriäinen ja muutamat muut nostivat esimerkkinä Tesin. Tämä on hyvä esi-
merkki siitä. Tesin sijoittamiin yrityksiin on syntynyt kymmeniätuhansia uusia työpaikko-
ja Teollisuussijoituksen toiminnan aikana. Meillä on Tekesissä tämä entinen Avera, joka
keskittyy startup-yrityksiin, Teollisuussijoitus keskittyy vähän myöhemmässä vaiheessa
oleviin yrityksiin, ja nyt tämän uuden kehitysyhtiön tehtävänä on sataprosenttinen omis-
tus, jos lähdetään uutta perustamaan. Tällainen työkalu meiltä on puuttunut tai se on tehty
sitten suoraan valtion budjetista. Tämä ehkä auttaa hahmottamaan nyt, miten tämä kehitys-
yhtiö sijoittuu tähän kenttään, missä on Teollisuussijoitus, Tekes ja nyt sitten tämä uusi yh-
tiö.

Edustaja Wallin, VR ei ole tässä listalla eikä tämän kehitysyhtiön alla olevaa toimintaa.
Altia sen sijaan on. Altiastahan tehtiin jo viime kaudella päätös omistajarajasta, ja Altian
suhteen ei ole mitään päätöksiä tehty eikä meillä ole mitään kiirettäkään tehdä Altian suh-
teen päätöksiä. Niin kuin sanoin, tämä ei ole myyntilista, johon yhtiöitä siirretään, vaan se
on osoitus siitä, että erityisesti näitä yhtiöitä halutaan kehittää.

Edustaja Arhinmäki, viittasitte arviointineuvostoon, ja siihen jo vastasin. Viittasitte
myöskin Fortumin sähköverkkokauppoihin viime kaudella. Itsekin niitä vastustin, mutta
Fortumhan ei ole Solidiumin salkussa vaan suorassa valtion omistuksessa, eikä tämä sii-
hen tuo muutosta. Jos täällä kehitysyhtiössä on yhtiö, jolla on eduskunnan määräämä omis-
tusraja, niin edelleenkin eduskunta sen käsittelee. Kun te luette lain huolella, niin tulette
sen itsekin toteamaan.

Edustaja Heinonen kysyi Solidiumista. Solidium keskittyy yhä selkeämmin finanssisal-
kun hoitoon, ja Solidiumin tehtävänä on tuottaa valtion budjettitalouteen sitä kautta tuot-
toja. Mikä muuttuu Solidiumissa? Keskeinen muutos on se, että lähtökohtaisesti sieltä ei
nyt niitä myyntituloja tulouteta suoraan valtion budjettiin, vaan annetaan yhtiölle mahdol-
lisuus tehdä uusiakin investointeja.

Kärkihankkeet, missä vaiheessa niiden rahoitus on: Tänä vuonna on Patria-omistukses-
ta luovuttu, se on kärkihankkeiden rahoituksesta esimerkki. Ekokemin omistuksesta on
luovuttu, siitä on myös tuloutettu.

Miten tämä kehitysyhtiö sitten toimii käytännössä? Ekokemin tuloutuksesta on yhtiön
kassassa rahaa, ja meillä on mahdollisuus hyvin nopeasti tehdä päätöksiä uudesta valtion-
yhtiöstä. Jos esimerkiksi päätämme, että sote-tietojärjestelmä, se alusta, vaatii uuden val-
tionyhtiön, meillä on valmius toimia hyvin nopeasti. 

Erityisesti ihmettelen vasemmiston lähtökohtia ja kantoja tässä. Meillä on nyt työkalu,
jolla me voimme perustaa uuden, valtion sataprosenttisesti omistaman yhtiön, jos katsom-
me sen järkeväksi. Se, niin kuin moneen kertaan olen todennut, vaatii erityisen harkinnan,
jos tähän päädytään, mutta siihen on nyt työkalu (Puhemies koputtaa) ja myöskin varoja
käytettävissä.
13



Pöytäkirjan asiakohta PTK 115/2016 vp
Puhemies Maria Lohela: Äsken jäi käyttämättä neljä vastauspuheenvuoroa, edustajat
Andersson, Meri, Rossi ja Adlercreutz. Myönnän ne, ja sitten mennään puhujalistalle.

15.01 Li Andersson vas (vastauspuheenvuoro):  Arvoisa puhemies! Vasemmiston näkö-
kulmasta on ensinnäkin erittäin tervetullutta, että tässä nyt yli puoluerajojen salissa vaikut-
taisi vallitsevan yhteisymmärrys niistä isoista virheistä, mitä Suomen historiassa on tehty,
mitä tulee strategisesti tärkeään tai tuottavaan valtion omaisuuden myyntiin. Yhtä lailla on
hienoa, että tässä myöskin vaikuttaisi vallitsevan yhteisymmärrys niistä puutteista, joita on
ollut olemassa, mitä tulee omistajaohjaukseen ja niin valtioneuvoston jäsenten kuin edus-
kunnan mahdollisuuksiin harjoittaa aktiivista omistajapolitiikkaa.

Mutta sitten, mitä tulee tähän esitykseen kehitysyhtiöstä ja siitä esitettyyn kritiikkiin: 
Ensinnäkin, kyllähän tämä kaventaa eduskunnan budjettivaltaa, kun päätäntävalta osin-

ko- ja myyntituloista nytten siirtyy budjettitalouden ulkopuolelle. Ja korvaukseksi anne-
taan ainoastaan esitys parlamentaarisesta neuvottelukunnasta, jolla, kuten täällä on todet-
tu, ei tule olemaan mitään päätäntävaltaa vaan ainoastaan neuvotteleva rooli.

Sitten, arvoisa puhemies, vielä mitä tulee tähän kehitysyhtiön käytännön rooliin ja toi-
mintaan, niin kyllähän tase töihin tarkoittaa sitä, että jotain myydään ja jotain ostetaan. Ja
nyt vallitsee vielä epätietoisuus siitä, mitä tullaan myymään ja missä laajuudessa eli mikä
tämä hallituksen käytännön omistajapolitiikka tässä tulee olemaan. Emmehän me vasem-
mistoliitossa näe ongelmana sitä, että perustetaan uusia valtionyhtiöitä, jos niille on selkeä
tarve, emmekä näe ongelmaa siinä, että valtio harjoittaa aktiivista omistajapolitiikkaa. Me
vain emme halua, että eduskunnan päätäntävalta kapenee, emmekä halua, että Suomessa
toistetaan niitä virheitä, mitä aikaisemmin on tehty, kun on lähdetty tuottavaa kansallis-
omaisuutta myymään.

Puhemies Maria Lohela: Pääministeri Sipilä, 1 minuutti.

15.03 Pääministeri Juha Sipilä (vastauspuheenvuoro):  Arvoisa puhemies! Eduskunnal-
la on edelleenkin budjettivalta, ja eduskunnan niin päättäessä yhtiöistä tuloutetaan budjet-
titalouteen varoja. Se ei muutu tässä mihinkään.

Täällä kysyttiin Nesteestä. Meillä on varsin suuri keskittymä fossiilitaloutta valtion
omistajasalkussa, ja minä pitäisin sitä myöskin riskinä. Ja pidän sitä hyvänä, että me kul-
jemme kohti uusiutumista myöskin tässä mielessä. Olemme arvioineet, että Nesteen stra-
tegisen aseman pystymme pitämään yhdessä kolmasosassa ja sillä tavalla olemaan muka-
na myöskin Nesteen uusiutumisessa. Siellähän tehdään paljon uusiutuvia polttoaineita jo
tällä hetkellä, mutta merkittävä osa liikevaihdosta tulee fossiilisista polttoaineista ja niitten
jalostamisesta.

Neste on hyvä esimerkki siitä. Nesteen valtionomistajuusarvo on tämän strategian esit-
telyn jälkeen kasvanut puolella miljardilla eurolla, ja väitän, että osa siitä johtuu nimen-
omaan tästä päätöksestä. Tämän koko ajatuksen lähtökohtana on se, että omistaja-arvon
kasvua (Puhemies koputtaa) käytetään uuden kehittämiseen ja kärkihankkeiden rahoitta-
miseen. Lähdemme siitä, että omistaja-arvo pysyy samana ja kasvua käytetään hyväksi.

15.05 Leena Meri ps (vastauspuheenvuoro): Arvoisa rouva puhemies! Katsoin tässä leh-
tikirjoittelua toukokuulta, kun hallitus linjaili tätä omistajaohjausta, ja kun minuunkin on
paljon oltu yhteydessä ja kysytty, että kerropa sinä nyt kansanedustajana, mitä se kehitys-
14



Pöytäkirjan asiakohta PTK 115/2016 vp
yhtiö ja tase käyttöön tarkoittaa, niin oikeastaan kysyn nyt pääministeriltä, että kaikki kuu-
lijatkin sen ymmärtävät — on hyvin vaikea välttämättä ymmärtää, mitä tarkoittaa tase
käyttöön. Katselin tässä meidän eduskuntaryhmämme puheenjohtaja Sampo Terhon haas-
tattelua toukokuulta, ja hän toteaa siinä, että uudistus verrattuna esimerkiksi Carunan
myyntiin on sitä, että yhtiön tuottoja ei upoteta valtion pohjattomaan kassaan eli sinne me-
noihin vaan tässä otetaan näitä tuottoja uusien yritysten ja siten uuden kasvun luontiin elik-
kä tase pistetään töihin. Onko tämä sitä, koska eiväthän ihmiset ymmärrä, miten joku juri-
dinen tase voi olla mitenkään töissä? Toivon, että siihen saisi ihmisille vastauksen, että ih-
miset ymmärtävät, mistä tässä on kysymys.

Sitten olisin vielä kysynyt: Pääministeri kertoi tuossa valtion johtajien palkkiojärjestel-
mästä ja erityisesti näistä kultaisista kädenpuristuksista, jotka tässä meidän maassa on luo-
tu. Siitäkin saan tosi paljon yhteydenottoja, että koska ne lakkaavat. Ihmiset kokevat nämä
tosi epäoikeudenmukaisina, ja on kiitelty nykyhallitusta siitä, että siihen vihdoin on puu-
tuttu. Siitä tosi usein tulee palautetta, mutta eivät ole aikaisemmat hallitukset tähän nyt
pontevasti halunneet puuttua, ja olen todella iloinen, että nyt tämä tulee. Kerrotteko aika-
taulusta? Ainakin silloin toukokuussa oli vielä linjauksia, että kielletään veroparatiisien
käyttö ja aggressiivinen verosuunnittelu. Missä aikataulussa mennään? Nämä ovat tosi hie-
noja uudistuksia.

15.07 Markku Rossi kesk (vastauspuheenvuoro):  Arvoisa rouva puhemies! Suomi on
tietyllä lailla pääomaköyhä maa — me tarvitsemme pääomia, jotta yritykset voivat inves-
toida, syntyy työllisyyttä, kansantuotetta. Tässä suhteessa pääministeri Sipilän hallituksen
linja on mitä tervetullein muutos, mitä Suomi tarvitsee juuri tähän hetkeen. Me emme voi
jatkaa tällä talouden kasvun miinusmerkkisellä tiellä, me tarvitsemme uudistumista, ja sii-
nä mielessä kyllä juuri nämä rakenteelliset uudistukset ovat aivan keskeisessä roolissa.

Omistajapolitiikka on ehkäpä yksi tärkeimpiä asioita. Ne tulot, mitä yhteiskunnalla
eduskunnankin kautta on käytettävissä, kyllä tulevat jaettua, mutta kuinka synnytämme
sitä uutta, kuinka me leivomme sitä kakkua ja sitten jaamme sitä? Siitähän tässä pelkiste-
tysti sanottuna on kysymys. 

Se huoli, säilyykö eduskunnalla budjettivalta — pääministeri totesi sen juuri ihan perus-
tuslainkin mukaan: eduskunnalla säilyy budjettivalta, ja eduskunnalla tulee olemaan sii-
hen myös ohjausmekanismi, joka kulkee nimenomaan tuon parlamentaarisen neuvottelu-
kunnan ja tietysti myös hallituksen ja sen omistajaohjauksen kautta. Tämä on vuorovaiku-
tusta. Jos ajatellaan, että eduskunnalla olisi taas suoraan yhtiöihin päätäntävaltaa tai mää-
räysvaltaa, niin kyllä se olisi liian kankeaa. Tämän päivän maailmassa tarvitaan paljon not-
keampia ratkaisuja, ja tässä suhteessa koko tämä omistajapolitiikan uudelleenarviointi on
mitä tervetullein asia. Kärkihankkeiden rahoittamiseen, jotta tämä Suomi saadaan kuntoon
ja nousuun, tarvitaan niitä pääomia, ja sinivalkoinen pääoma, ainakin itse katson, yhdessä
suomalaisen perheyrittäjyyden kanssa on niitä parhaita hedelmiä, millä me pystymme pa-
rantamaan työllisyyttä, luomaan yrittäjyyttä ja sitä kautta sitten nostamaan Suomea. Edus-
kunnan ei pidä pelätä tätä omistajaohjauksen muutosta ja koko tätä omistajapolitiikan stra-
tegian muutosta — kyllä tällä tähdätään juuri siihen, että Suomi pärjää paremmin myös tu-
levaisuudessa.

15.09 Anders Adlercreutz r (vastauspuheenvuoro): Värderade talman! Ihan kuten minis-
teri Sipilä sanoi, valtionyhtiöiden osuus on Suomessa varsin iso. Toki niitäkin voi myydä,
15



Pöytäkirjan asiakohta PTK 115/2016 vp
osa tuottaa, osa ei tuota tällä hetkellä — kysymys onkin se, että mitä niillä rahoilla tehdään.
Tässä on muutaman edustajan suusta kerrottu, että nyt toimitaan ihan uudella tavalla, ja
niin kyllä monella tavalla tehdään. Nyt poliittisin perustein valitaan kärkihankkeet, poliiti-
kot valitsevat ne voittajat, ja se on varsin poikkeuksellista, varsinkin kun tämä rinnastetaan
nyt siihen koulutuksen resurssien aika tiukkaan leikkaamiseen, leikataan siltä innovaatio-
koneistolta, Tekesiltä ja muilta, jotka perinteisesti ovat tuottaneet niitä voittajia markkina-
talouden keinoilla.

Edustaja Kalli tuossa totesi, että tässä on riskinsä. Jos vähänkin tuntee markkinataloutta,
voi todeta, että niitä todellakin tässä on. Jos näin me poliitikot menemme valitsemaan, mi-
hin me kansakuntana — ihan niinkin tiukalla sektorilla kuin nyt ollaan tekemässä — pa-
nostamme, niin voi mennä hyvin mutta voi mennä hyvin huonosti.

15.10 Paavo Arhinmäki vas (vastauspuheenvuoro): Arvoisa rouva puhemies! Aivan niin
kuin pääministeri sanoi ja olen lukenut sen, eduskunnalla on edelleen käsissään se, kuinka
paljon omistetaan, se omistajaosuuden alaraja, ja Neste Oilin kohdalla kysymys onkin sii-
tä, että nyt sitä omistajaosuutta ollaan jakamassa kahteen eri osuuteen. Tämä on se ongel-
ma, joka tulee siitä: miten jatkossa hallitaan strategisesti tärkeitä valtionyhtiöitä? Kun tä-
hänkin asti on ollut ongelma se, että strategisesti niihin ei ole — vaikka on ollut yli puolet
omistuksesta — haluttu puuttua tai voitu puuttua, ja Fortumin Caruna-kaupat on tästä esi-
merkki. Ainoa syy, minkä perusteella Caruna-kauppoihin — jotka olivat erittäin huonot
yhteiskunnan kannalta, tavallisten suomalaisten kannalta — pystyi puuttumaan, oli se,
onko se strategista omistusta, ja siitä myös äänestettiin talouspoliittisessa ministerivalio-
kunnassa. Mutta nyt Neste Oil, jolla on iso strateginen merkitys ja jonka pitää kehittyä pois
fossiilitaloudesta, ollaan jakamassa kehitysyhtiöön ja sitten normaaliin valtionomistuk-
seen — missä on se poliittinen ohjaavuus tämän jälkeen, eikö tämä omistus muutu paljon
hajanaisemmaksi? Seurauksena voi olla se, että huomataan, että Neste Oilista putoaa sitten
— halutaan esittää täällä, että pudotetaan — omistajaosuutta.

Puhemies Maria Lohela:  Seuraavaksi edustaja Lindtman, sitten pääministeri, ja sen jäl-
keen mennään puhujalistaan.

15.12 Antti Lindtman sd (vastauspuheenvuoro): Arvoisa puhemies! Haluan myös jatkaa
tästä Neste Oilista, josta nyt olen ymmärtänyt, että tässä salissa kuitenkin on laaja enem-
mistö sille, että se on strateginen yhtiö, siis että sillä on strategista merkitystä ja huoltovar-
muusmerkitystä. Silloin, kun tämä lista näistä yhtiöistä julkaistiin, todettiin, että tähän riit-
tää tämä osakeyhtiölain tarjoama vähemmistöomistus. Ja nyt kun täällä pääministeri hetki
sitten perusteli tätä Nesteen omistuksen osin siirtämistä tähän kehitysyhtiöön, että siinä on
tämmöinen riski fossiilisesta teollisuudesta, niin ihan samalla tavalla siinä on riski nyt kun
valtio ikään kuin hajottaa omistuksen — etenkin, jos sitten lähdetään myyntilaidalle täällä.
Että onhan mahdollista, että sen jälkeen se yhtiö taas muuttaa strategiaa. Olen samaa miel-
tä, siinä on riski. Senhän takia Neste Oil on kokoaan suurempi uuden sukupolven biopolt-
toaineissa, kun se on tehnyt sen nimenomaan tämän valtionomistuksen strategisen yli 50
prosentin rajan sisällä. Eikö tässä pikemminkin ole riski toiseen suuntaan? Perustelette,
että on tämä fossiilinen riski, mutta eihän se edellytä, päinvastoin. Jos tuo on se peruste,
niin pitäisi pitää kiinni Nesteen omistuksen 50 prosentin rajasta. Eli kumpi se nyt on: fos-
16



Pöytäkirjan asiakohta PTK 115/2016 vp
siilinen riski, vai riittääkö tämä osakeyhtiölain tarjoama vähemmistöomistajan suoja? Mei-
dän mielestämme se ei riitä. Riittääkö se teidän mielestänne?

Puhemies Maria Lohela:  Pääministeri Sipilä, 2 minuuttia.

15.13 Pääministeri Juha Sipilä: Arvoisa rouva puhemies! Vastaan ensin tähän edustaja
Meren kysymykseen tästä taseesta. Tase on omaisuutta, ja omaisuuden paremmalla hoita-
misella, omaisuuden arvon kasvulla pystymme sitten rahoittamaan hyvinvointipalveluja
tai pistämään niitä uuden kasvun siemeneksi. Tästä siinä on kansanomaisesti kysymys. Ja
omaisuutta hoidetaan siten, että sieltä jotakin myydään ja johonkin pistetään enemmän ja
sillä tavalla saadaan lopputulos paremmaksi.

Sitten kysyitte näistä irtisanomiskorvauksista. Kaikissa uusissa sopimuksissa sovelle-
taan nyt sitten uutta ohjetta. Eli tulee varmasti vielä niitä irtisanomistilanteita, joissa on
vanha sopimus voimassa, ja niitähän me emme pysty muuttamaan.

No, sitten tähän Neste Oyj:hin. Tämä oli tärkeä kysymys. Pahoittelen, että se jäi tuossa
vastaamatta. Kun omistus jakaantuu nyt tavallaan kahteen paikkaan, se strateginen omis-
tus eli se, jolla turvataan se kolmanneksen omistus, jää suoraan omistajaohjausyksikön oh-
jaukseen edelleenkin ja se toinen osuus on sitten lähinnä sen omaisuuden hallintaa, osak-
keiden hallintaa. Näin se menee, eli tämä on hyvin selkeää.

Edustaja Paatero kysyi tästä, että nyt kaksi hallitusta ohjaa: Ei missään tapauksessa.
Neste Oyj:llä on yksi ainoa hallitus, ja meidän tehtävämme on omistajaohjausyksikön toi-
mesta olla mukana valitsemassa yhtiölle maailman paras hallitus viemään sitä kautta niitä
strategisia tavoitteita, joita meillä on omistajanakin. (Paavo Arhinmäki: Mihin sitä kehitys-
yhtiötä siinä tarvitaan?) — Kehitysyhtiö hallinnoi sitä omistuksen osuutta, joka on myytä-
vissä. (Paavo Arhinmäki: Niin, eli se on sen takia, että siitä voidaan myydä?) — Kyllä,
mutta sitten meillä on olemassa yhtiöitä... (Paavo Arhinmäen välihuuto) — Ei, vaan se
mahdollistaa nyt uuden perustamisen niillä myyntituotoilla. (Puhemies koputtaa) Tästä on
kysymys.

Puhemies Maria Lohela:  Nyt puhujalistaan.

15.16 Lauri Ihalainen sd: Arvoisa puhemies! Arvoisa pääministeri! Se on totta, että tämä
hallituksen omistajapolitiikan periaatelinjaushan kattaa paljon muitakin asioita kuin nyt tä-
män lakiesityspaketin, joka täällä eduskunnassa on käsittelyssä, yhteiskuntavastuusta al-
kaen. Itse asiassa muuten viime hallituskaudellahan tehtiin erittäin merkittävät palkitse-
misjärjestelmän uudistamiset, ja toivon mukaan sitä työtä jatketaan nyt tälläkin kaudella.

Tämän lakiesityksen yleisperusteluissahan todetaan aivan oikein, että valtion yritysva-
rallisuus on merkittävä osa meidän kansallisvarallisuutta. Siksi tämä valtion omistajapoli-
tiikka tulee turvata, mutta tulee myös vahvistaa tätä kotimaista omistajuutta kansallisesti
tärkeissä yrityksissä ja aloilla. Olen puhunut ennenkin tästä huolesta, ja meillä iso haaste
isossa kuvassa on kotimaisen, pitkäjänteisen pääoman vähäisyys ja heikko investointiaste.
Tästäkin johtuen valtio-omistajuudella on kansallisesti suuri merkitys. Suomi ei saa ajau-
tua tämmöiseen tytäryhtiötalouteen, pääkonttorikatoon ja pankkimaailmassa sivukonttori-
maaksi. Eli valtion omistajapolitiikalla voidaan tukea elinkeinopolitiikan uudistumista ja
viennin edistymistä.
17



Pöytäkirjan asiakohta PTK 115/2016 vp
SDP ei ole vastustanut omaisuuden hallittua myyntiä, jos se on oikea-aikaista, tuotot
suunnataan tulevaisuusinvestointeihin sekä pidemmän ajan kasvun tukemiseen. Tällaisia
monasti ovat olleet muun muassa panostukset tutkimukseen, innovaatioon, koulutukseen.
Valtion omistajuutta voidaan käyttää myös ketterästi strategisesti ja elinkeinopoliittisesti
tärkeiden hankkeitten käynnistämiseen. Valtion omistajuudella voi olla tämmöisiä vipu-
vaikutuksia myös yksityisten investointien käynnistymiseen. Siitäkin on hyviä esimerkke-
jä. Valtiolla tulee olla edelleenkin vahva omistajuus nimenomaan strategisissa, elintärkeis-
sä yrityksissä koskien huoltovarmuutta, infraa. Myös sisäisen turvallisuuden merkityksen
kasvaessa ei ole yhdentekevää, millainen on esimerkiksi kyberyhtiöitten omistus ja rooli
strategisissa toiminnoissa tulevaisuudessa.

Keskityn nyt siis kahteen asiaan, jotka tähän lakiesitykseen liittyvät: 
Valtio on ollut harkitusti merkittävä omistaja nimenomaan strategisia intressejä omaa-

vissa yhtiössä. Me olemme täällä tästä paljon puhuneet. Hallituksen esityksen mukaan stra-
tegisten intressien uudeksi alarajaksi määritellään tämä 33,4 prosenttia. Hallitus siis tähän
liittyen esittää Neste Oilin omistusrajan laskemista kyseiseen prosenttiin. Tämä ei meidän
mielestämme ole järkevää eikä turvallista omistajapolitiikkaa, vaikka täällä on paljon sitä
myöskin perusteltu. Me esitämme, että valtion omistusraja Nesteessä säilyy Fortumin ja
Finnairin tavoin 50,1:ssä. Nestehän ei ole enää pelkästään mikään fossiilisten polttoainei-
den yhtiö, niin kuin tässä on käynyt ilmi ja mikä on tärkeää todeta.

Arvoisa puhemies! Hallitus esittää uuden, budjettivallan ulkopuolelle sijoitetun kehitys-
yhtiön perustamista. Meidän huolemme on aiheellisesti, että jos tämän uuden yhtiön pää-
tavoite pelkistyy vain myyntitoimintaan, silloin se ei täytä tehtäväänsä. Kehitysyhtiön tu-
lisi aidosti tuottaa uutta arvoa, olla omistajuutta luova, olla pääomarakennetta vahvistava
yhtiö. Pelkkää myyntiyhtiötähän ei tähän rakenteeseen tarvita. Olennaista on, voidaanko
kehitysyhtiössä sijoittaa myynneistä saatuja pääomia uuteen talouteen ja työllisyyteen.
Budjettitalouden ulkopuolelle ja ikään kuin hallituksen piiriin siirtymisessä tietysti edus-
kunnan täytyy olla erittäin seurantavalppaana tästä muutoksesta käsin.

Solidiumin roolia on aktivoitava ja annettava sille myös mahdollisuus omistusrakenteen
muuttamiseen, eikä kaikkea pidä tulouttaa valtiolle. Tässä yhdyn pääministerin joku päivä
sitten antamaan haastatteluun. Kasvun ja tuottavuuden kehittämiseksi valtiolla voi olla
suuri merkitys tämmöisten digitaalisten alustojen rakentamisessa, joiden päälle myös yri-
tykset voivat rakentaa tuotteita ja palveluja. Mehän olemme esittäneet omassa Sinivalkoi-
sen omistamisen ohjelmassamme muun muassa tämmöisen alustayhtiön perustamista pk-
yritysten kansainvälistymistä tukemaan, mutta voi olla aktiivinen myös älykkäiden sähkö-
verkkojen, sähköisen liikenteen ja arktisen ohjelman tukemisessa, esimerkkeinä vain mai-
nitakseni.

Hallitukselta ei ole voinut jäädä huomaamatta eri lausunnoissa se kritiikki, joka on liit-
tynyt nimenomaan tähän kehittämisyhtiön perustamiseen, tarpeellisuuteen ja sen budjetti-
taloudesta irrottamiseen, sillä siinä pelätään sekavuutta selkeyden sijasta. Lukiessani hal-
lituksen perusteita kiinnitin huomiota siihen, että lausuntoja oli pyydetty aika paljon, mut-
ta kun valtionyhtiöissä on 88 000 ihmistä töissä, niin näiden työntekijöiden järjestöjen nä-
kemyksiä ei ollut tämän yhteenvedon osalta ainakaan pyydetty. Toivon mukaan se oli vain
tällainen lapsus, joka täytyy tässä eduskuntakäsittelyssä korjata, että heidänkin näkemyk-
siään kuunnellaan.

Sitten esitän toivomuksen myös siitä, että kun olemme aktiivisia sen suhteen, että tämä
parlamentaarinen neuvottelukunta perustetaan, niin se työ pääsisi myös käyntiin.
18



Pöytäkirjan asiakohta PTK 115/2016 vp
Ja lopuksi haluaisin esittää toivomuksen, että jokainen voisi lukea Markku Kuisman uu-
den kirjan Valtion yhtiöt. Tässä on hyvä kuvaus Suomen valtionyhtiöitten historiasta ja toi-
minnasta, ja lainaan lopuksi yhtä hänen lausettaan. Se kuuluu näin: "Tuhansien vuosien si-
vilisaatiohistoria ei tunne ainuttakaan menestynyttä yhteiskuntaa, jossa valtio olisi pieni,
heikko ja talouselämään puuttumaton." Tässä on hyvä ohje valtion omistuspolitiikalle.

15.22 Lea Mäkipää ps: Arvoisa puhemies! Ehdotetulla lailla mahdollistettaisiin valtion
nykyisessä suorassa omistuksessa olevien osakeomistusten siirrot valtion kehitysyhtiöön
ilman, että valtioneuvosto luopuisi merkittävästä päätöstoimivallastaan. Valtion kehitys-
yhtiön tehtävänä olisi olla valtion yhtiöomistuksen hallinnan työkalu, jolla valtio voisi syn-
nyttää ja kehittää uutta yritystoimintaa, vahvistaa omistamiensa yhtiöiden pääomaraken-
netta ja toteuttaa tehokkaasti erilaisia yritysjärjestelyjä. Valtioneuvosto päättäisi jatkossa-
kin kaikista valtion yhtiöomistusta koskevista osakemyynneistä, osakehankinnoista ja yri-
tysjärjestelyistä. Eduskunnan myötävaikutusta tarvittaisiin jatkossa myös päätöksiin, jois-
sa valtio voisi luopua yli yhden kolmasosan määrävähemmistöomistuksestaan. Uudet
säännökset antaisivat valtiolle nykyistä joustavammat mahdollisuudet toteuttaa erilaisia
yritysjärjestelyjä, lisätä investointeja ja mahdollistaa uuden yritystoiminnan kehittymisen
nykyistä nopeammin. 

Tavoitteena on luoda nykyistä joustavampi säädöspohja erilaisiin valtion yhtiöomistuk-
sellisiin järjestelyihin vähentämättä kuitenkaan eduskunnan ja valtioneuvoston päätöstoi-
mivaltaa. Voimassa oleva sääntely ei mahdollista valtioneuvostotason päätöstoimivaltaa
valtion epäsuorasti omistetuissa yhtiöissä, ja tämä halutaan mahdollistaa niiden yhtiöiden
osalta, jotka ovat valtion kehitysyhtiön omistuksessa. Valtion suorassa omistuksessa ole-
via osakkeita voitaisiin luovuttaa valtion kehitysyhtiön omistukseen vain eduskunnan an-
taman osakkeiden luovutusta koskevan suostumuksen perusteella. Kehitysyhtiön suoraan
omistamien osakkeiden luovutuksista ja hankinnoista sekä kehitysyhtiön omista pääoma-
sijoituksista olisi tarkoitus päättää valtioneuvoston yleisistunnossa, minkä vuoksi omista-
jaohjauslain muutos on tämän mahdollistamiseksi tarpeen. Lainmuutos siten säilyttäisi
eduskunnan ja valtioneuvoston päätöstoimivallan näiltä osin nykyisellään kehitysyhtiöön
siirrettävien valtion suorassa omistuksessa olevien osakeomistusten osalta. Voimassa ole-
va lainsäädäntö ei mahdollista edellä kuvattua valtion kehitysyhtiön toimintamallia. Val-
tion omistajaohjaus halutaan ulottaa kehitysyhtiön lisäksi sen suoriin yhtiöomistuksiin. 

Valtion kehitysyhtiö olisi valtioenemmistöinen yhtiö, joka perustaa, omistaa, hallinnoi
ja kehittää toisia osakeyhtiöitä sekä luovuttaa tai hankkii niiden osakkeita. Kehitysyhtiö
olisi lähtökohtaisesti valtion erityistehtäväyhtiö. Lainmuutos mahdollistaisi nykyisen suo-
ran yhtiöomistuksen siirtämisen valtion kehitysyhtiöön ilman, että valtion yhtiöomistusta
ja valtion omistajaohjausta koskevat päätöksenteon toimivaltuudet tällaisten yhtiöiden
omistusten osalta heikkenisivät. Muutoksen tarkoituksena olisi valtioneuvoston omistaja-
ohjauksellisen toimivallan ulottaminen valtion kehitysyhtiön omistamiin yhtiöihin mutta
ei enää tällaisten yhtiöiden tytär- tai osakkuusyhtiöihin.

Muutamissa lausunnoissa ollaan huolissaan kehitysyhtiön toimitusjohtajan ja hallituk-
sen jäsenten vastuuasioista ja asemasta poliittisissa käänteissä. Jos valtio omistajana päät-
tää osakeyhtiön puolesta yhtiön asioista tai vahvasti ohjaa toimitusjohtajaa tai hallituksen
päätöksentekoa, ongelmia voi syntyä esimerkiksi silloin, jos päätöksen havaitaan myö-
hemmin tuottavan yhtiölle tappiota. 
19



Pöytäkirjan asiakohta PTK 115/2016 vp
Valtioneuvoston periaatepäätöksessä "Tase töihin — Kasvua luovaa omistajapolitiik-
kaa" lähdetään siitä, että kehitysyhtiö voisi olla kehityspolku yhtiöiden uusiutumiseksi ja
omistajarakenteen kehittämiseksi. Yhtiöomistuksista irrotetut pääomat olisi periaatepää-
töksen mukaan mahdollista käyttää uuden yritystoiminnan synnyttämiseen, kehitysyhtiön
salkussa olevien yhtiöiden pääomarakenteen vahvistamiseen ja yritysjärjestelyiden tehok-
kaaseen toteuttamiseen. Valtionomistus on väline, jolla voidaan sekä lisätä investointeja
että pitää huolta siitä, että esimerkiksi alustatalous ja uusi yritystoiminta kehittyvät no-
peammin.

Lopuksi, arvoisa puhemies, lainaan vielä Valtiontalouden tarkastusviraston kommentte-
ja, koska olen hieman epävarma tämän lakiesityksen suhteen: 

"Olisi tärkeää, että perustettavan kehitysyhtiön tehtävät ja tavoitteet kuvattaisiin sel-
keästi esimerkiksi yhtiötä koskevassa erillisessä toimiohjeessa. Ohjeessa voitaisiin tältä
osin mainita, onko kehitysyhtiötä tarkoitus käyttää esimerkiksi valtion yritysvarallisuuden
myymiseen, hallituksen kärkihankkeiden toteuttamiseen tai hallinnollisten uudistusten,
kuten sote-uudistuksen tai suurten liikennesektorin uudistusten, toteuttamiseen. 

Kehitysyhtiön tehtävien ja tavoitteiden täsmentäminen voisi osaltaan selkeyttää kehitys-
yhtiön strategista merkitystä. On myös kiinnitettävä huomiota siihen, että kehitysyhtiön
varallisuutta myös tosiasiallisesti käytetään niihin tarkoituksiin, jotka on määritelty kehi-
tysyhtiön strategisiksi tavoitteiksi."

Pientä epävarmuutta.

15.28 Hanna Sarkkinen vas: Arvoisa puhemies! Valtion omistajapolitiikalla, aktiivisel-
la teollisuuspolitiikalla ja muulla elinkeinopolitiikalla on ollut suuri merkitys Suomen ta-
lous- ja työllisyyskehityksen kannalta. Aivan kuten edustaja Ihalainen professori Kuisman
lainauksella ilmaisi, menestyvä kansantalous tarvitsee aktiivista valtion elinkeinopolitiik-
kaa.

Hallitus korostaa aivan oikein aktiivisen valtio-omistajan keskeistä roolia uudenlaisen
liiketoiminnan synnyttäjänä, tukijana ja mahdollistajana. Tämä edellyttää kärsivällistä ja
pitkäkestoista tukea ja selvää visiota sekä valmiutta kestää myös epäonnistumisia. Tässä
on syytä myös muistaa se, että kun valtio toimii sijoittajana ja omistajana, niin valtion ei
pidä heittäytyä äänettömän yhtiömiehen rooliin vaan käyttää omistajan ääntä ja omistajan
valtaa.

Valtion omistajapolitiikan perusajatuksen tulee olla pitkäjänteisen talouskehityksen,
suomalaisen työllisyyden ja rakennemuutoksen edistäminen. Esim. Nesteen myynnin si-
jaan valtio-ohjausta pitäisi käyttää uuden vihreän liiketoiminnan kehittämiseen ja öljyriip-
puvaisuuden vähentämiseen ja siten yhteiskunnassamme tarvittavan vihreän rakennemuu-
toksen eteenpäin puskemiseen. Lisäksi valtio-omistajan on sitouduttava huolehtimaan kor-
keiden eettisten periaatteiden noudattamisesta liittyen työehtoihin ja sosiaalisiin ja ympä-
ristöasioihin. Valtio-omisteisten yhtiöiden on näytettävä suuntaa yritysvastuun kantami-
sessa, ja erityisesti valtionyhtiöiden veroraportointia ja maakohtaista kirjanpitoa pitää
edelleen parantaa.

Arvoisa puhemies! Suomessa valtionyhtiöt ovat aiemmin edistäneet monia innovaatioi-
ta ja monien toimialojen kehitystä ja menestystä. Esimerkiksi valtionyhtiö Televassa an-
nettiin ensisysäys Nokian teknologiamenestykselle, hieman samalla tavoin kuin iPhonen
keskeisimpien teknologioiden taustalla on Yhdysvaltojen valtio. Valtionyhtiöitä on perus-
tettu täyttämään tyhjiötä tai tiettyä tarvetta, johon markkinoilta ei ole löytynyt toimijoita, ja
20



Pöytäkirjan asiakohta PTK 115/2016 vp
ne ovat luoneet samalla mahdollisuuksia myös monille yksityisille menestystarinoille ja
yrityksille. Valtionyhtiöt ja niiden sijoittautumispäätökset ovat olleet myös tärkeänä teki-
jänä tasapainoisen aluekehityksen mahdollistajana. Pitkän tähtäimen elinkeinopoliittista
visiota tarvittaisiin valtion omistajapolitiikkaan nykyisessäkin talouden murrostilanteessa.
On jäänyt hieman epäselväksi, mikä on hallituksen omistaja- ja elinkeinopolitiikan pitkän
aikavälin visio. Pelkkä puhe taseen töihin saattamisesta ei kerro vielä paljon, tarvitaan
konkreettisia linjauksia ja toimia.

Arvoisa puhemies! Julkisomistus on perusteltua silloin, kun siihen liittyy erityistehtävä,
vahva julkinen intressi, työllisyysnäkökulma tai kotimaisen omistuksen turvaaminen. Val-
tio voi toimia omistajana myös tuottonäkökulmasta, ja on järkevää, että tällaisista omistuk-
sista saatavat tulot kanavoitaisiin fiksusti uutta luovaan toimintaan ja työllisyyden kehittä-
miseen. Joskus vanhoista omistuksista on myös perusteltua luopua, mutta tuottavaa valtio-
omistusta ei ole kovin järkevää myydä tilanteessa, jossa omistusten tuotto on paljon kor-
keampi kuin matalalla olevien lainojen korot. Lypsäviä lehmiä ei kannata teurastaa, ja tällä
hetkellä valtio saa lainaa hyvin halvalla, eikä se ole rajoite aktiiviseen omistajapolitiik-
kaan. Tuottavan omaisuuden epäonnistuneista myynneistä on valitettavasti jo paljon huo-
noa kokemustietoa, josta olisi syytä ottaa opiksi.

Arvoisa puhemies! Kun käsittelemme tätä lakiesitystä, on tärkeä varmistaa, että edus-
kunnan päätösvaltaa liittyen merkittäviin omistajapoliittisiin linjauksiin ei tule kaventaa.
Sekä Valtiontalouden tarkastusvirasto että lainsäädännön arviointineuvosto kiinnittivät
lausunnoissaan lakiesityksestä huomiota siihen, ettei tällaisen uuden kehitysyhtiön tarvet-
ta, tehtäviä ja toimintamalleja ole avattu riittävästi. Lainsäädännön arviointineuvoston mu-
kaan tarve pitäisi perustella huolellisesti, kun kehitysyhtiön perustamisen myötä valtion
omaisuutta siirtyy huomattava määrä talousarviotalouden ulkopuolelle ja kapeamman pää-
töksenteon piiriin. Näihin asioihin on syytä kiinnittää huomiota lakiesityksen valiokunta-
käsittelyn aikana.

Arvoisa puhemies! Eduskunnan ei ole syytä antaa hallitukselle tai kehitysyhtiölle vapai-
ta käsiä käydä osakemarkkinapeliä tai myydä valtion omaisuutta tai siirtää merkittävää
omistajapoliittista päätöksentekoa valtio-omistuksesta pois eduskunnalta. Vaikuttaa siltä,
että tämä hallituksen esitys on hieman epäselvä myös hallituspuolueille, ei vain minulle, ja
toivonkin, että esitykseen saadaan selkeyttä valiokuntakäsittelyn aikana. Esitys sisältää pu-
heiden perusteella potentiaalisia riskejä ja potentiaalisia mahdollisuuksia, mutta on selvä,
että selkeyttä tarvitaan, koska hämmennys tässä salissa vaikuttaa olevan melko suuri.

15.33 Anne Kalmari kesk:  Arvoisa rouva puhemies! Ensimmäiseksi haluan Nesteen
neuvottelukunnan puheenjohtajana osallistua Nestettä koskevaan keskusteluun. 

Ensinnäkin siihen, vaarantuuko huoltovarmuus, jos Nesteestä omistusosuus tippuu 33,4
prosenttiin: ei, sillä se on taattu lainsäädännöllä ja sopimuksin kriisin tullessa, aivan sa-
moin kuten tähänkin asti huoltovarmuus ja öljyn saanti on varmistettu. 

No, sitten vaikuttaako tämä siihen, onko Neste edelleenkin edelläkävijäfirmojen joukos-
sa? Ei todellakaan. Kuten tässä pääministeri jo totesi, nyt jo kurssit ovat lähteneet nousuun
ja päinvastoin rahoitusta on entistä helpompi saada. Oikeastaan on sympaattistakin, miten
tässä eduskunnassa takerrutaan Kekkosen aikaisiin luomuksiin, jotka todellakin ovat ol-
leet hyviä, ja firmat itsessäänkin voivat uudistua, mutta totta kai meidän pitää miettiä, mit-
kä olisivat tämän päivän Kekkosen aikaista politiikkaa, mitä me näemme siltä tulevaisuu-
delta, minkälaisissa asioissa valtion tulisi olla mukana. 
21



Pöytäkirjan asiakohta PTK 115/2016 vp
Mutta jatkaako Neste uudistustyötään, niin varmasti jatkaa, ihan yhdellä lailla. Täällä oli
pelkoa siitä, jos Neste keskittyy vain fossiilisiin. Itse asiassa parhaimman tuloksen Neste
on tehnyt viimeisessä 3/4-osavuosikatsauksessaan nimenomaan uusiutuvilla polttoaineil-
la. Tällä hetkellä jo 80 prosenttia uusiutuvien polttoaineiden raaka-aineista tulee jätteistä,
ja nyt kun Neste on luonut uuden dieselin, joka voi olla sataprosenttisesti uusiutuvaa ja silti
sopii ihan tavanomaisiin autoihin, tästä uskotaan saatavan läpimurtoa. Nestehän on jo maa-
ilmanlaajuisesti suurin uusiutuvien polttoaineitten tuottaja. Sinänsä riskitekijöitä on esi-
merkiksi se, että Jenkeissä, missä tuotanto on lähtenyt hyvin käyntiin, nyt Trumpin uudet
linjaukset voivat olla vähän erilaisia. Mutta niin uusiutuviin polttoaineisiin kuin myös bio-
muoveihin, lentokonepolttoaineisiin, tämäntyyppisiin asioihin tullaan varmasti jatkossa-
kin siellä Nesteessä keskittymään.

Mutta sitten omistajaohjaukseen: Minusta on historiallista se, että omistajaohjaus on
nähty niin tärkeäksi elementiksi, että pääministeri on halunnut ensinnäkin ottaa siitä minis-
terivastuun ja haluaa luoda tällaisen uuden kehittämisyhtiön, jossa entistä enemmän voi-
daan miettiä strategista tulevaisuusnäkökulmaa koko valtion taholta ja vaikuttaa aktiivises-
ti, sillä meidän omistajuudella laittaa niitä taseita töihin. 

Edustaja Mäkipää kyseli, mihin kaikkeen tätä käytettäisiin. Uskoisin, että varmasti kaik-
keen siihen, mitä totesitte, tätä voitaisiin käyttää. Nimenomaan siihen, mitä ollaan nähty tu-
levaisuudessa tapahtuvan, kun maailma siirtyy fossiilitaloudesta biotalouteen, voitaisiin
rahoittaa sitä ja muita kärkihankkeita, digitalisaatiota ja tämäntyyppisiä asioita, ja auttaa,
jos tarvetta on, esimerkiksi sote-järjestelmän alustoissa. Kyllä siellä varmasti on osana si-
täkin, että tavallaan tarpeetonta omaisuutta voitaisiin sitten myydä. 

Mutta myöskin yksityiskohtia tästä lainsäädännöstä, jotka eivät ehkä niin paljon tulleet
keskusteluun tässä ainakaan lopussa, kun tänne pääsin: Mielestäni on hienoa, että yhteis-
kuntavastuu ja oikeudenmukaisuus tulevat nyt aivan perusarvoksi — että verot maksetaan
siihen maahan, missä tulos syntyy, ja veroparatiiseille sanotaan ei. On tärkeää, vaikka se on
pieni tekijä, mutta se on yhteiskunnallisen hyväksyttävyyden kannalta merkittävää, että
yritysjohtajien ahneudelle tulee suitset ja irtisanomiskorvaukset johtajilla puolitetaan. 

Minusta on erittäin merkityksellistä jatkossakin, että omistajapolitiikalla saadaan koko
maan voimavarat käyttöön. Täällä vasemmistoliiton puheessa nostettiin tätä aluepoliittista
merkitystä, ja se on toki keskustalle tänäkin päivänä tärkeää.

15.39 Arto Pirttilahti kesk: Arvoisa rouva puhemies! Annettu hallituksen esitys vahvis-
taa valtion omistajaohjausta. Se lisää myös eduskunnan sanavaltaa omistajapolitiikassa.
Entistä vahvempi, aktiivisempi rooli on tervetullut. Sen avulla saadaan hyötyä koko yhteis-
kunnalle. Aktiivinen omistajapolitiikka on muutos oikeaan suuntaan. Sitä pitää miettiä,
kuinka saamme eniten lisäarvoa syntymään. Uusi linjaus painottaa yhteiskuntavastuuta.
Valtion on omistajana toimittava esimerkillisesti. Läpinäkyvyys synnyttää luottamusta.
Verot on Suomessa syntyvästä voitosta maksettava Suomeen ilman keinottelua. Kaikki
yritykset hyötyvät itse siitä, että niiden toiminnan sosiaaliset ja ympäristölliset vaikutukset
ovat positiivisia ja oma henkilöstö voi hyvin. Uudet yhteiskuntavastuulinjaukset verotuk-
sen samoin kuin johtajien palkkioiden suitsimisen suhteen ovat merkittäviä. Tämä hallitus
on uskaltanut tehdä ne.

Yhteiskunta ottaa jatkossakin vastuuta, jotta palvelut turvataan koko maassa. Erikois-
palveluita tarjoavien yhtiöiden kohdalla tämä tullaan huomioimaan. Tilanteessa, jossa
Suomi tarvitsee kipeästi uusia työpaikkoja ja työllisyysasteen reilua kohentamista tulevai-
22



Pöytäkirjan asiakohta PTK 115/2016 vp
suuden hyvinvointipalveluiden turvaamiseksi, valtion on laitettava omat resurssinsa tehok-
kaaseen käyttöön. Elokuussa perustettu Valtion kehitysyhtiö Vake on tässä hyvin tarpeel-
linen työkalu. SDP esitti kesällä oman Sinivalkoisen omistamisen ohjelmansa. Siinä on
hieman samoja elementtejä kuin omistajaohjauslinjauksissa, mutta siitä kuitenkin puuttuu
huomio yksityisestä omistuksesta ja siitä, kuinka sitä saadaan vivuttua eteenpäin. Tässä pe-
rustettava kehitysyhtiö voi kyllä auttaa, ja kehitysyhtiön avulla saadaan uutta pöhinää ai-
kaiseksi.

Valtion omistusta kannattaa hyödyntää, kun halutaan luoda uutta taloudellista toimeliai-
suutta ja vahvistaa uusia yrityksiä. Suomi elää murrosvaihetta, ja elinkeinorakenteemme
on pakostakin muuttumassa rajusti. Työpaikkoja poistuu aiemmin vahvoilta teollisuus-
aloilta, mutta emme ole saaneet luotua uusia tulevaisuuden aloille. Olemme reagoinnissa
jälkijunassa, joten nopeille toimille on tarvetta. Valtion on edesautettava yrittäjyyttä ja uu-
den liiketoiminnan syntymistä, jotta saadaan luotua uusia työpaikkoja vanhojen rakenteit-
ten rytistessä.

Aktiivinen omistajapolitiikka ei tarkoita valtion omistamien yhtiöiden yksioikoista ja
kertaluontoista myymistä pelkän käteisen saamiseksi. Nyt on tarkoitus laittaa yhtiöomai-
suustase tekemään työtä ja hakemaan arvonlisää. Aiemmin on nähty, kuinka hallitukset
ovat palauttaneet valtionyhtiön pääomia vain alijäämien paikkaamiseen, syömävelan kuit-
taamiseen. Yhtiöiden voittovaroista on nostettu hurjat osingot pohjattomaan valtion kas-
saan ja jätetty kehittäminen sivurooliin. Edellisen hallituksen aikana suurimmaksi osaksi
alijäämien kattaminen on tapahtunut valtion kassaa tyhjentämällä, Solidiumia kupattiin oi-
kein urakalla. Jokainen ymmärtää, että kassan tyhjentäminen ei voi olla pysyvä ratkaisu
alijäämien paikkaamiseen. Se on näivettämistä. 

Sipilän hallituksen omistajapolitiikka on kestävää. Valtion varat eivät katoa vaan siirty-
vät tukemaan kasvua ja työllisyyttä. Valtio-omistaja tarjoaa omistamilleen yhtiöille kehi-
tyspolkuja. Suurimman hyödyn valtio saa, kun taloudessa on positiivinen vire, työllisyys-
aste nousee ja sitä mukaa sekä yhtiöverojen että tuloverojen tuotto kasvaa. Kun valtion
budjetissa tulopuoli on vakaalla pohjalla, voidaan menopuolella rahoittaa myös tarvittavia
hyvinvointipalveluita.

15.43 Hannu Hoskonen kesk:  Arvoisa rouva puhemies! Käsittelyssä oleva laki on erit-
täin tärkeä Suomen tulevaisuuden kannalta. Valtion omistajuudella on merkitystä, ja sillä
on mahdollisuus luoda tulevaisuuden kannalta erittäin suuria arvoja tälle kansakunnalle.
Valtion omaisuuden arvo tällä hetkellä on arvion mukaan noin 18 miljardia euroa näissä eri
yhtiöissä, mitä valtio omistaa joko osittain tai lähes kokonaan. Osinkoja vuosien 2007—
2015 aikana nämä yhtiöt maksoivat valtiolle 10,5 miljardia euroa ja myyntituloja tuona sa-
mana aikana 4,6 miljardia euroa. Elikkä puhutaan suuruusluokaltaan äsken mainittuna ai-
kana 15 miljardin suuruisesta tulovirrasta valtiolle. Elikkä helppo on meidän eduskunnas-
sa ymmärtää, että tuollaisella määrällä rahaa on jo pelkästään valtion taloudenhoidon kan-
nalta merkitystä. Miten monelle ihmiselle sitten tästä summasta ja noista voitoista ja yhti-
öiden toiminnasta sitten on tullut palkkatuloja tai sitten myöhemmin eläketuloja? Eli omai-
suudella ja sen hoidolla on todella suuri merkitys.

Omistajaohjaukselle tällä uudella lainmuutoksella luodaan selvät rajat. Toiminnan eet-
tisyys ja työntekijöiden osallistumismahdollisuudet ja siihen liittyvät kaikki muut asiat on
tämän jälkeen saatu selvitettyä hyvin ja uudessa laissa kirjattua. Nyt kun katsotaan tätä val-
tion omaisuuden määrää, niin on tärkeää, että tulevaisuudessa tämän maan hallitusohjel-
23



Pöytäkirjan asiakohta PTK 115/2016 vp
man mukaisesti saadaan tase töihin ja nimenomaan valtion omaisuutta sellaiseen toimin-
taan, joka tuottaa lisäarvoa myös tulevina vuosikymmeninä. Pitää muistaa, että meidän
edeltäjämme, poliitikot, ovat viisaasti valtion omistusta hoitaneet, koska he ovat luoneet
sen tilanteen, jossa meillä todella nyt on valtionomaisuutta vielä edelleen vahvasti olemas-
sa ja sillä pystytään lisäarvoa luomaan koko ajan. Tämä nyt perustettava kehitysyhtiö on
nimenomaan se instrumentti, jolla tällaista uutta toimintaa voidaan luoda. Pitää muistaa,
että jokaisella sukupolvella tulee olla ne edelläkäyvät ja ne visionäärit, jotka luovat sen
mahdollisuuden luoda uutta liiketoimintaa. Se, mitä Urho Kekkonen omana aikanaan nä-
ki, oli silloin ja toimi silloin, mutta tämä sukupolvi joutuu tekemään taas omat ratkaisunsa.
Sitä varten tämä lakimuutos tehdään, että luodaan sille aito mahdollisuus.

Edustaja Mustajärvi mainitsi omassa puheenvuorossaan tämän tapaus Kemijärven —
muutama kommentti siitä, arvoisa rouva puhemies: Se on selvä asia, että pörssiyhtiöiden it-
senäisessä päätöksenteossa pitää hyväksyä se, että pörssiyhtiö tekee päätöksiä ja valtioval-
ta tämän talon välityksellä älköön niihin puuttuko. Mitä tapahtuu yhtiökokouksessa, se on
sitten toinen tarina. Siellä tehdään sitten sen kyseisen yhtiön päätökset aikanaan, jokaises-
sa yhtiössä. Tämän takia on syytä muistaa, että jos valtiovalta lähtee julkisesti puuttumaan
pörssiyhtiöiden toimintaan, niin sen lopputulos ei ole tälle maalle siunaukseksi. Toivon,
että tämä asia nyt ymmärrettäisiin vihdoin ja viimein.

Ainoa tapa, millä me pystymme tähän maahan metsäteollisuuden puolelle myös valtion-
yhtiöissä luomaan lisää toimintaa, on saada puulle lisää käyttöä. Siitä hyötyy niin Kemijär-
vi, Pohjois-Karjala kuin tuo Hämekin — Metsäntutkimuslaitoksen ja valtakunnan metsien
inventointien mukaan Hämeessä on Suomen parhaat metsät, mitä tulee metsien kasvuun ja
puustoon mottia per hehtaari -periaatteella laskettuna. Elikkä tähän maahan saamme lisä-
arvon sillä, että luomme lisää metsäteollisuutta, sekä perinteistä metsäteollisuutta että näi-
tä uusia innovaatioita muun muassa biotalouden puolella, missä esimerkiksi puuta voidaan
muuttaa vaikkapa nyt liikenteelle kelvolliseksi polttoaineeksi. Tämä on erittäin suuri mah-
dollisuus Suomelle, mutta se ei tule sillä, että eduskunta tekee päätöksen, että jonnekin jo-
tain rakennetaan, vaan meillä pitää luoda edellytykset sille, että puulle on käyttöä. Se on se
toimenpide, joka tämän salin mahdollisuuksiin kuuluu.

Kehitysyhtiön perustamista sinällään pidän erittäin hyvänä asiana. Ymmärrän toki niitä
henkilöitä, jotka pelkäävät, pannaanko tässä valtionomaisuus lihoiksi, mutta sehän ei pidä
paikkaansa. Pääministeri Juha Sipilähän sanoi aivan oikein, että tässä ei panna mitään li-
hoiksi vaan ainoastaan otetaan valtion tase töihin, niin että se rupeaa luomaan yhä enem-
män lisäarvoa. Tänä päivänä kansantalouden kasvun kanssa ei ole mitään tekemistä sellai-
sella laiskalla pääomalla, joka makaa jossakin tileillä, taikka esimerkiksi tällä nykyisellä
omistusmuodolla, mikä tässäkin kaupungissa on valitettavasti levinnyt kovin yleiseksi, eli
että ostetaan asunto ja toivotaan, että se tuottaa tuottoa omistajalle. Varmaanhan se tuo
tuottoa sille omistajalleen, mutta valitettavasti tämä ilmiö on levinnyt tässä kaupungissa ja
monessa muussa kaupungissa aivan yleiseksi sijoitusmuodoksi, joka ei kyllä valtakunnalle
lupaa hyvää. Kuplia on aina tehty, ja ne kuplat pyrkivät aina ihan varmasti jonain päivänä
puhkeamaan.

Valtionyhtiöille on tärkeää jatkossakin, että ne ovat kannattavia ja pystyvät reagoimaan
markkinoiden haasteisiin. Sellaisia yhtiöitä ei kannata luoda, jotka eivät näihin vaatimuk-
siin vastaa. Valtionyhtiöistä huomattava osa toimii suoraan vapailla markkinoilla, missä
pitää pystyä kilpailemaan kaikkien muiden yhtiöiden kanssa, niin tässä Suomen rajojen si-
sällä kuin myös globaalisti, ja näinhän on tapahtunutkin, ja ilolla on pantava merkille, että
24



Pöytäkirjan asiakohta PTK 115/2016 vp
suomalaiset ovat siinä asiassa pärjänneet kohtuullisen hyvin. En sano, että parhaalla mah-
dollisella tavalla, mutta varmasti kohtuullisen hyvin. Valtiolla on myös sellaisia yhtiöitä,
joiden omistaminen on valtiolle itselleen intressi. Niistä ei tietenkään pidä luopua, vaan nii-
tä yhtiöitä on kehitettävä.

Arvoisa rouva puhemies! Lopuksi otan esille tämän kaivostoiminnan:
Sekään, että Talvivaaran tapaus on herättänyt tässä salissa paljon tunteita, ei saa haitata

järkevää ajattelua. Otetaan esimerkkinä Outokumpu Oy. Kun Rääkkylän Kivisalmesta löy-
tyi vuonna 1908 malmimöhkäle ruopattaessa sitä Kivisalmea, niin silloiset kaivinkonemie-
het ihmettelivät, mikä tämä on. Se paljastui erittäin lupaavaksi malmilöydökseksi, jossa oli
hyvin paljon kuparia, ja jäljet johtivat geologisissa tutkimuksissa Outokumpu-nimiseen
paikkaan, jonne perustettiin Outokummun kaivos. Ja tämä kaivos on tuottanut Suomen val-
tiolle lisäarvoa vähintään 100 miljardin euron edestä nykyrahalla mitattuna. Se on enem-
män, mutta on aivan varmasti 100 miljardin euron suuruusluokkaa oleva taloudellinen kas-
vu tälle maalle.

Sodan jälkeen Outokumpu Oy:n tuottamalla voitolla rakennettiin tätä maata ja luotiin
uutta teollisuutta. Sen aikaiset päättäjät, sen aikaiset teollisuustoimijat, diplomi-insinöörit,
työntekijät tekivät sen ihmeen, että Suomen metalliteollisuus saatiin nousuun. Ja en jaksa
millään, hyvät ystävät, hyvät kollegat, hyvät kansanedustajat, ymmärtää sitä, että meillä
puhutaan tässä salissa kaivostoiminnasta kuin se olisi maata saastuttavaa tai tuhoavaa toi-
mintaa. Siitähän ei ole ollenkaan kysymys. Jos Suomi meinaa tämän kansantalouden nos-
taa jaloilleen, meidän on saatava tähän maahan kaivostoimintaa, johon valtio aktiivisesti
osallistuu. Muistan esimerkiksi Outokumpu Oy:n pitkäaikaisen toimitusjohtajan Pertti
Voutilaisen, joka oli myös pankkimies sittemmin. Hän oli tulisieluinen kaivostoiminnan
ylläpitäjä, kaivostoimija, malmien jalostaja ja metallien tuottaja oman työuransa aikana.
Tällaisia tekijöitä me tähän maahan kaipaamme.

Kun Outokumpu Oy:n tarina on erittäin tärkeä osa suomalaista teollisuuden historiaa,
niin onhan häpeä, että meidän rikkaan kallioperän rikkaudet menevät esimerkiksi amerik-
kalaisille yhtiöille, käytännössä pilkkahinnalla. Esimerkiksi Sakatin löydös tuolta Lapista
— en muista paikkaa, Sodankylän lähellä se kuitenkin on, Sakattiko on sen paikan nimi:
Sakatin malmion arvo on niin käsittämättömän suuri, että Outokumpu Oy:n tuottama lisä-
arvo tälle maalle häviää sille kevyesti. Tällaisia rikkauksia me annamme tämän maan rajo-
jen ulkopuolelle toisten omaisuudeksi, toisia rikastuttamaan. Ruotsi on tässä asiassa meitä
tuhat kertaa viisaampi, LKAB olkoon siitä esimerkki, samoin Norjassa Statoil, joka pitää
huolen siitä, että maaperän raakaöljy ja maakaasu koituvat Norjan kansan hyödyksi eivät-
kä pörssiyhtiöiden hyödyksi. Norjallahan onkin ympäri maailmaa lähes 1 000 miljardia eu-
roa talletuksia, joista hyötyvät nimenomaan norjalaiset itse.

Tällaista samaa selkärankaa Suomen eduskuntaan toivoisi, että ruvettaisiin näitä kansal-
lisrikkauksia ottamaan vähän kansalliseen haltuun — ihan laillisilla kaupoilla, en tarkoita
mitään laittomia tai sellaisia toimenpiteitä vaan ihan normaaleja, laillisia markkinatoimen-
piteitä. Ja toivon, että tässä salissa muun muassa kaivostoiminta otetaan hyväksyttäväksi
liiketoiminnaksi ja lopetetaan sellainen turhanaikainen pelkääminen siitä, että maailma
kaatuu. Me tarvitsemme metalleja, mutta metallit eivät itsestään sieltä maasta tule malmei-
na ulos, vaan jonkun on ne otettava. Toivon mukaan se seuraava ottaja on suomalainen.

15.52 Jani Mäkelä ps:  Arvoisa puhemies! Täällä salissa on tänään esitetty väite, että
kaikki puolueet olisivat olleet myymässä kansallisomaisuutta. En ole ollenkaan niin va-
25



Pöytäkirjan asiakohta PTK 115/2016 vp
kuuttunut, että perussuomalaiset olisivat olleet myymässä kansallisomaisuutta ainakaan
kovin suuressa mittakaavassa, mutta se on kuitenkin tosiasia, että vasta sitten kun perus-
suomalaiset ovat hallituksessa, tänne saliin on tuotu esityksiä rajoittaa johtajien palkkioita
valtionyhtiöissä tai puuttua veroparatiisien käyttöön. Onkin erittäin hyvä, että näistä lin-
jauksistamme tulee kiitosta myös yli puoluerajojen. Olen siitä kiitollinen.

Tässä hallituksen esityksessä pidän hyvänä sitä, että jatkossakin suoran myynnin sijaan
eduskunta saa päättää kaikissa omistus- tai yritysjärjestelyissä siitä, halutaanko valtion ää-
nivallan yhtiöissä laskevan kolmasosaan tai alle. Nämä ovat tarpeellisia kontrolleja, hallin-
takeinoja tässä yhtiöomaisuuden hallinnassa, ja myös julkinen keskustelu, mitä eduskun-
nassa harjoitetaan, on tarpeen sen arvioimisessa, onko kysymys sellaisesta kansallisomai-
suudesta, jota ei tule myydä, vai voidaanko siitä luopua, niin ettei se olekaan varsinaisesti
kansallista omaisuutta vaan myytävää yhtiöomaisuutta. Valtio ei ole onnistunut omistaja-
politiikassaan ja omistajaohjauksessaan historiallisesti kovin hyvin, ja voisinkin helposti
kannattaa sellaista lakia, jossa kiellettäisiin valtiota myymästä monopoliasemassa olevia ja
toimivia yhtiöomistuksiaan. Siinä aineksia jatkovalmisteluun.

Arvoisa puhemies! Kuten lain perusteluissa todetaan, valtio on merkittävänä omistajana
64 yhtiössä, joista 15 on pörssiyhtiöitä. Tietyllä tavalla valtion omistus ja sen rooli näissä
pörssiyhtiöissä on hieman ongelmallinen, koska lainkin mukaan pörssiyhtiön on toimitta-
va kaikkien osakkeenomistajien edun mukaisesti, ja se etu voi joissain tapauksissa olla ris-
tiriidassa veronmaksajan edun kanssa. En ole kategorisesti valtionomistuksen vastustaja,
mutta pörssiyhtiöissä tämä ristiriita on nähtävissä. On myös huomattava, että valtaosa val-
tio-omisteisista yhtiöistä toimii myös kokonaan tai osaksi kilpaillussa ympäristössä, jossa
on myös muita kilpailijoita kaupallisin perustein.

15.54 Antero Laukkanen kd: Arvoisa rouva puhemies! "Taseet töihin" on ehkä tällä het-
kellä suurin valtakunnallinen salaisuus. Mitä se lopulta sisältää? Ei tämä esitys avaa sitä
sen kummemmin kuin muutkaan täällä pidetyt puheenvuorot. Mahtaakohan kukaan muu
tietää, mitä "taseet töihin" tarkoittaa, kuin pääministeri Sipilä. (Eduskunnasta: Tiedetään!)
— Kiitos, tervetuloa kertomaan tänne.

Tämä lakiesitys on keskeneräinen, ja jo sen esitysteksti itsessään tuo tämän hyvin sel-
keästi esille. Onkin erittäin kyseenalaista, tarvitaanko tätä lakia ollenkaan. Myös täällä
käytetyissä puheenvuoroissa huoli lain toimivuudesta ja tavoitteista on tuotu selkeästi esil-
le. Erityisesti eduskunnan budjettivallan kaventuminen huolestuttaa monia. Onkin oikein
kysyä, mihin tätä uutta yhtiöjärjestelyä tarvitaan.

Kun katsomme naapurimaatamme Ruotsia, jota mielellämme usein ihailemme ja kat-
somme kehitystä siellä, niin siellä on täysin toinen suunta tällä hetkellä. Ruotsi myi 10—15
vuotta sitten voimakkaasti omaa perusteollisuuttaan, omistuksessaan olleita osuuksia, ja en
yhtään ihmettele, vaikka sielläkin olisi ollut tämmöinen mysteerio pohjalla kuin "taseet töi-
hin". Mutta nyt Ruotsi on huomannut, että näiden omistusosuuksien myynti ei ole tuotta-
nut sitä toivottua tulosta, ja he ostavat enemmistöosuuksia jo myymistään yhtiöistä takai-
sin ja lisäävät tällä tavalla sitä kansallisomaisuuden arvoa, joka heillä on. 

Kun tätä lakiesitystä lukee tarkasti, täältä voi tehdä joitakin tärkeitä havaintoja:
Kehitysyhtiön perustaminen tarkoittaisi eduskunnan budjettivallan kaventumista, kun

kehitysyhtiön hallussa olevien yhtiöiden osinko- ja myyntitulovirrat jäisivät budjetin ulko-
puolelle. Tätä voi miettiä ja tulee miettiä, mitä se käytännössä tarkoittaa. Puolustusminis-
teriön arviossa todetaan, että he ovat esitykseen siinä mielessä tyytyväisiä, että joitakin
26



Pöytäkirjan asiakohta PTK 115/2016 vp
osia, esimerkiksi Patria, Leijona Catering ja Meritaito Oy, ei ole tässä vaiheessa — huom.
alleviivaan: tässä vaiheessa — mukana myytävien osuuksien vähentämislistalla. Kysyn:
kun laki on valmis ja hyväksytty täällä, niin tuleeko välittömästi uusi vaihe, jossa nämäkin
yhtiöt ovat listalla? (Markus Mustajärvi: Leijona Catering on hallitusohjelmassa!) — Lei-
jona Catering Oy? Joo, selvä.

Valtiontalouden tarkastusviraston lausunnossa katsottiin tietynlaiseksi ongelmaksi, että
lakiesityksessä eivät konkreettisesti käyneet ilmi nykyisen oikeustilan ongelmat tai se, mil-
laisissa konkreettisissa tilanteissa kehitysyhtiötä tarvittaisiin. Myös lainsäädännön arvioin-
tineuvosto tulee samaan johtopäätökseen: "Lainsäädännön arviointineuvoston näkemyk-
sen mukaan hallituksen esitysluonnoksen perusteella jäi epäselväksi perustetun valtion ke-
hitysyhtiön tarpeellisuus. Esitysluonnoksesta ei käynyt ilmi nykyisen oikeustilan ongel-
mat tai konkreettinen tarve, joihin nykyiset omistajaohjauksen työkalut eivät riitä." Siis ny-
kyiset omistajaohjauksen työkalut. Siis on työkaluja, joita käytetään tällä hetkellä huonosti
yhtiöiden hoitamiseen. Erittäin iso kysymys on itselleni, mihin tätä yhtiötä oikeasti tarvi-
taan.

Sitten myös toinen näkökulma: On tietenkin hyvä ja tärkeää, että meidän omistukses-
samme olevat yhtiöt ovat hyvässä hoidossa, aktiivisessa hoidossa, ja niiden toimintaa ke-
hitetään jatkuvasti sillä tavalla, että ne voivat tuottaa sitä yhteistä jaettavaa hyvää, ei vain
budjettitalouden tilkkeitä, vaan oikeasti tuottaa asioita, jotka tuottavat vielä parempia hyö-
tyjä. Tässä tavoitteessa olen hallituksen kanssa samalla linjalla, että näin tulisi toimia, mut-
ta tarvitaanko siihen yhtiö, jonka omistusjärjestelyt ja hallinta siirtyvät eduskunnan budjet-
tivallasta yhä kauemmaksi, sitä keskustelua kaipaan ja tarvitsen lisää. Odotan innolla sitä,
että kun valiokunnat tämän aikanaan sitten ovat käsitelleet ja tämä tulee tänne saliin, min-
kälaisia asiantuntijahavaintoja itse esityksestä sitten aikanaan syntyy.

Arvoisa puhemies! Suhtaudun tähän esitykseen suurella varauksella. Sen hyötyjä ja
haittoja ei ole kuvattu millään tavalla. Ei ole minkäänlaista riskianalyysia, ja tavoitteetkin
ovat erittäin hämärät. Edelleen sanon: tämän valtakunnan yksi suurimpia salaisuuksia on,
mitä "taseet töihin" tarkoittaa.

16.00 Markku Eestilä kok:  Arvoisa rouva puhemies! "Taseet töihin" on aivan järkevä
linjaus. Loppujen lopuksi näitten kehitysyhtiöitten onnistuminen sitten nähdään aikanaan.
Se riippuu siitä, miten hyvin operatiivinen johto osaa sitten tulkita markkinoita ja tehdä oi-
keita sijoituksia ja muuttaa omaisuutta toiseen muotoon ja tulouttaa sitä valtiolle.

Mutta tähän liittyen ihmettelen hieman tätä Solidiumin roolia. Kun uutta kehitetään ja
uusia yhtiöitä perustetaan, niin mikä merkitys meillä valtion intressistä katsottuna on sel-
laisella finanssi-intressillä, joka vaatii hallintoa ja hallinnon ylläpitoa? Esimerkiksi Soli-
diumin ylläpito ei ole halpaa, koska jos kyse on pörssiosakkeista, joilla on kaksi tuotanto-
logiikkaa, on sekä osinko että niitten arvon nousu, tietenkin ne pitää arvioida, milloin on
nousevat markkinat, milloin ei, ja tätä varten meillä on olemassa pankeissa omaisuuden-
hoitoyksiköitä, joissa on korkeatasoinen henkilökunta ja kansainväliset tiedot, taidot. Ih-
mettelen vähän, mihin tätä Solidiumia enää tarvitaan, jos meillä on kehittämisyhtiö, joka
lähtee sitten hoitamaan tätä valtion omistajaohjausta ja taseet töihin -politiikkaa.

16.02 Mikko Kärnä kesk: Arvoisa herra puhemies! En saanut tuossa debatissa puheen-
vuoroa, mutta haluaisin vastata edustaja Mustajärvelle, joka nosti esiin Metsähallituksen
yhtiöittämisen ja nyt yhtiössä toteutetut lomautukset. Haluaisin todeta, että mitään uutta
27



Pöytäkirjan asiakohta PTK 115/2016 vp
tässä tilanteessa ei ole, vaan Metsähallitus on lomauttanut myös 90-luvulla ja myös 2000-
luvulla metsureitaan siinä vaiheessa kun se on ollut tuotannollisista syistä tarpeellista.

On myös huomattava, että uudessa Metsähallitus-laissa yhtiölle on osoitettu työllisyy-
den edistämisen vaatimus, ja nyt emme kaipaa tällaista pelottelua, vaan kaipaamme luovia
ratkaisuja siihen, miten Metsähallitus nyt parhaalla mahdollisella tavalla nämä yt:t toteut-
taa. Itse olen esittänyt, että esimerkiksi riistan elinympäristön ennallistamishankkeessa oli-
si paljon työtä metsureille, ja jos ei muuta keksitä, voitaisiin pohtia, olisiko metsureilla
paikka riistanhoidollisissa tehtävissä, esimerkiksi pienpetopyynnissä, tuolla Metsähalli-
tuksen lupa-alueilla, jolloin myös tämä sosiaalinen hyväksyttävyys lupamyynnille lisään-
tyisi.

Mitä tulee itse tähän lakiesitykseen, niin kannatan sitä lämpimästi. Kehittämisyhtiö tuo
paljon hyviä mahdollisuuksia Suomelle ja suomalaisille.

16.03 Markus Mustajärvi vas (vastauspuheenvuoro):  Arvoisa puhemies! Lyhyesti vain
ensinnäkin tästä Metsähallituksen yt-neuvotteluilmoituksesta ja siitä, että se uhkaa koko
Metsähallituksen metsurikuntaa läpi Suomen, siis kaikkia metsätyöntekijöitä: Onhan päi-
vänselvä asia, että jos mennään yhtiömuotoon, se antaa toimivalle johdolle mahdollisuu-
den toteuttaa mielihalunsa. Tähän päivään asti Metsähallituksen on ollut pakko ottaa huo-
mioon myöskin työntekijät paremmin kuin se näkyy ottavan nytten. Aiemminhan Metsä-
hallituksen työntekijät pystyivät neuvottelemaan, että tekevät paksun lumen ajan sisään
etukäteen lauantaina, ajoittavat lomansa sinne. Järjestely oli kaikkien osapuolten hyväksy-
mä ja allekirjoittama, ja homma toimi, mutta heti yhtiöittämisen jälkeen toimiva johto yk-
sipuolisesti ilmoitti, että tällaiseen sopimismenettelyyn ei enää mennä vaan mennään niin
kuin johto määrää.

Ensimmäinen varapuhemies Mauri Pekkarinen:  Täällä olisi listapuheenvuoro edusta-
ja Harakalla.

16.04 Timo Harakka sd: Arvoisa puhemies! Nesteen neuvottelukunnan varapuheenjoh-
tajana täydennän hiukan puheenjohtaja Kalmarin näkemyksiä Nesteestä.

Sipilän hallitus on varautunut vähentämään Nesteen omistusta 50 prosentista kolman-
nekseen, ja yksin tämän myynnin arvo olisi nykyarvolla 1,5 miljardia euroa. Se on kaksi
kertaa se koko summa, joka tälle vuodelle budjetoitiin omaisuuden myynneistä ja lisäta-
lousarviossa sitten poistettiin.

Sosialidemokraattien vastuullisen sinivalkoisen omistamisen ohjelmassa, jonka pääark-
kitehti oli Lauri Ihalainen, todetaan selkeästi, että Nesteen omistusta ei pitäisi vähentää.
Aivan perussyy on se, että valtio on ollut Nesteelle hyvä omistaja. Kolmen vuoden aikana
markkina-arvo on kolminkertaistunut.

Talouselämä-lehdessä haastateltiin viime kuussa OP:n osaketutkimusjohtaja Henri
Parkkista, joka totesi, että menestys on ollut paljolti valtion suuren omistusosuuden ansio-
ta. Valtio on parhaimmillaan pitkämielinen, strateginen ja rohkea omistaja tässä kvartaali-
kapitalismin poukkoilussa. Olisiko muu omistaja melkein kymmenen vuotta sitten uskal-
tanut panostaa korkealla riskillä biopolttoaineisiin, jotka viime osavuosikatsauksen mu-
kaan toivat jo suuremman osan liikevoitosta kuin fossiilisen öljyn jalostus. Olen yhtiön
neuvottelukunnan varapuheenjohtaja ja ylpeä siitä, että Neste on suuri menestystarina, esi-
merkki siitä rohkeudesta, jonka soisi yleistyvän suomalaisissa yrityksissä.
28



Pöytäkirjan asiakohta PTK 115/2016 vp
Kärkihankkeiden rahoittamiseksi luovuttaisiin noin 70 miljoonan euron vuosittaisesta
osinkovirrasta, tavoitteena "taseet töihin". Mutta tämä on lyhytnäköistä, sillä Nesteen tase
tekee juuri nyt työtä Suomen julkisten palveluiden rahoittamiseksi. Fiksu valtio on hyvä
omistaja, kuten professori Markku Kuisman uudesta kirjasta ilmenee. Suosittelen sitä ilta-
lukemiseksi jokaiselle kansanedustajalle.

16.06 Hannu Hoskonen kesk:  Arvoisa herra puhemies! Tämä lakiesitys valtion yhtiö-
omistuksesta ja omistajaohjauksesta annetun lain muuttamisesta nimenomaan linjaa sitä
toimintaa, millä valtionyhtiöitä jatkossa tullaan hoitamaan tämän lain vaikutuspiirissä.

Edustaja Laukkanen epäili tässä äskeisessä puheenvuorossaan, että mitä se on se "taseet
töihin". No, eihän sitä koskaan tiedä, mitä pörssimarkkinoilla ja maailmanmarkkinoilla ta-
pahtuu milläkin hetkellä, mutta edustaja Harakka äsken kertoi esimerkin ja hyvät luvut sii-
tä, miten biotaloudella on saatu Suomessa nimenomaan uudella tutkimuksella ja valtion
omistajuudella hyvää aikaan, niin että kyseiset polttoaineet ovat tällä hetkellä maailmalla
erittäin haluttuja ja tuottavat suomalaiselle yhteiskunnalle lisäarvoa. Tämä on esimerkki
siitä, mitä tapahtuu, kun taseet laitetaan töihin, ja toivotaan, että tämän kehitysyhtiön kaut-
ta saadaan samanlaisia menestystarinoita luotua. Ei pidä sanoa, että ei Suomen eduskun-
nasta sitä tietämystä löydy, mikä se yhtiö on. Ei tietenkään löydy. Sitä varten on sitten niitä
ammattijohtajia ja erilaisia asiantuntijoita, jotka varmaan osaavat haistaa, mitkä ovat niitä
oikeita yhtiöitä, mihin valtion kannattaa rahojaan sijoittaa.

On syytä muistaa yksi tosiasia: Tämän lain mukaan jos syntyy tilanne, että valtio sijoit-
taa omaisuuttaan johonkin uuteen yhtiöön, vaikka nyt sen 100 miljoonaa euroa esimerkik-
si, niin totta kai siitä tehdään asianmukaiset päätökset, ja ne tekee ensi sijassa valtioneu-
voston yleisistunto, siinä tulee tämä poliittinen kontrolli. Maan hallituksen on tunnetusti
nautittava eduskunnan luottamusta, ja jos ei se sitä tee, niin siitähän seuraa tietyt toimen-
piteet, ja samoin jos yhtiön omaisuuden arvo laskee tietyn rajan alle, siihen on saatava tä-
män salin suostumus, että jonkun valtionyhtiön omaisuuden arvoa lasketaan tietyn rajan al-
le. Elikkä kyllä näissäkin asioissa kontrolli on.

Mutta edelleen, arvoisa herra puhemies, tiedän, että Suomessa kallioperän rikkauksissa
lepäävät valtavat omaisuusarvot, jotka tulee saada tämän kansakunnan hyvinvointia lisää-
mään eikä niin, että ne myydään ulkomaille. Kuten edellisessä puheenvuorossani sanoin,
tämä tapaus Outokumpu oli erinomainen esimerkki siitä, miten erittäin ankarana aikana
luotiin hienoa teollisuutta tähän maahan ja ennen kaikkea uusia keksintöjä. Muun muassa
Outokumpu Oy:n kehittämä liekkisulatusmenetelmä on ihan maailmankuulu, ja se on ni-
menomaan suomalainen innovaatio, joka syntyi sen ajan teollisuusmiesten ja keksijöiden
loistavana älynväläyksenä. Siinä yhteydessä Pertti Voutilaisen osuus — nostan sen vielä
kerran esille — oli erittäin merkittävä, ja hänen panoksensa suomalaisen kaivosteollisuu-
den nostamisessa oli aivan ensiarvoisen tärkeä, ja myös hänen edeltäjiensä, heillekin täy-
tyy tehdä kunniaa, silloin 1900-luvun alussa.

Sitä samaa pioneerihenkeä minä, hyvät edustajakollegat, kaipaan Suomen eduskuntaan
tänä päivänä. Tämä keskustelu Talvivaaran ympärillä on mennyt enempi toistemme hauk-
kumiseksi ja epäilemiseksi, että onko jollakin edustajalla puhtaat jauhot pussissa, kun hän
puhuu Talvivaarasta, oliko oikeanlainen pipo tai oliko peräti oikeanlainen kypärä päässä
jollakin hetkellä. Kun keskustelu on tällä tasolla ja meidän pitäisi pikkuhiljaa ruveta nos-
tamaan tätä Suomen taloutta suosta, niin kyllä minä pikkusen olen pettynyt siihen, että to-
dellakin päähineen logo on merkittävä tekijä eikä se, miten nämä meidän yrityksemme me-
29



Pöytäkirjan asiakohta PTK 115/2016 vp
nestyvät. Sen takia toivon, hyvät kollegat, että tässä talossa ruvettaisiin pikkuhiljaa ajatte-
lemaan, että Suomen kallioperässä ja varsinkin tuolla pohjoisessa ja itäisessä Suomessa on
kallioperässä valtavia rikkauksia ja ne tulee saada Suomen kansakunnan hyödyksi toimi-
maan eikä niin, että joku Anglo American ostaa esimerkiksi Sakatin löydöksen, jonka ar-
voa emme vielä edes tiedä. Sen me tiedämme vain, että se on moninmoninkertainen ver-
rattuna Outokummun malmion arvoon, mikä on käytännössä loppuun louhittu. Onhan siel-
lä Kylylahdessa vielä pikkusen jämiä jäljellä, joita parhaillaan ruotsalaisten omistama yh-
tiö louhii siellä. Miksi se ei ole suomalainen, kysyn vain. Mutta toivottavasti tästä meille
nyt muistijälki jää, että alamme pikkuhiljaa ajatella sinivalkoisilla aivoilla. Kyllä amerik-
kalaiset meiltä kaiken omaisuuden ottavat, jos saavat. Eri asia on sitten, annammeko me.

16.10 Johanna Ojala-Niemelä sd:  Arvoisa puhemies! Olisin tuohon edustaja Kärnän
kannanottoon Metsähallituksen lomauttamisista myös ottanut kantaa. Metsähallituksen
yhtiöittämisestä käytiin laajaa keskustelua ja niistä uhkakuvista, mitä tähän yhtiöittämi-
seen sisältyy. No, nyt on puoli vuotta kulunut siitä, kun tämä yhtiöittäminen on tehty, ja nyt
tuli jo uusi ilmoitus, että yhtiö aloittaa yt-neuvottelut. Neuvottelujen kohteena on 357 met-
suria, ja näitten metsureiden keski-ikä lähentelee jo 60:tä vuotta, eli nuorimmatkin ovat ol-
leet talossa jo 30 vuotta. Voi kyllä sanoa, että ei ole kauhean mukavaa tuollaisen uran jäl-
keen joutua muutamaksi kuukaudeksi lomautetuksi vuosittain. Tämä vaikuttaa eläkekerty-
mään, joka on tietenkin myös pienestä palkasta johtuen olematon, ja hyvin moni on ras-
kaan uransa aikana menettänyt osan terveydestään palvellessaan Metsähallitusta, ja voi
kyllä kysyä, onko tämä sitten se palkkio siitä. 

Yt-neuvotteluissa vedotaan talviajan työn kalleuteen, mutta se on kyllä johdon kehnout-
ta, voi sanoa suoraan. Jos vain halutaan teettää järkeviä töitä, niin kyllä metsuri oman palk-
kansa tienaa ja vielä yhtiöllekin töitä. Kyllä täytyy sanoa, että tämä käytäntö on selkeästi
muuttunut. Tähän asti pystyttiin tekemään kesäaikana näitä töitä sinne työaikapankkiin, ja
nyt ykskaks eivät olekaan enää mahdollisia nämä joustavat työajat. Onko sitten yhtiöittä-
misestä vai mistä tämä johtuu, mutta käytäntö on muuttunut.

16.12 Olavi Ala-Nissilä kesk: Arvoisa herra puhemies! Edustaja Hoskonen käytti hyvän
puheenvuoron. Itsekin ihmettelen, jos Vihreän liiton puheenjohtajalla ei ole paljon muuta
kontribuutiota tähän kuin se, että pääministerillä on jokin pipo päässä, jossa on valtionyh-
tiön logo. (Eva Biaudet: No ei se nyt ihan niin ollut!) Viime vaalikaudellahan vihreät jou-
tuivat vaihtamaan ministerinsä hallituksessa, omistajaohjausministerinsä, kun osaaminen
ei ilmeisesti riittänyt, niin että se siitä. Mutta todella minä iloitsen siitä, että valtion omis-
tajapolitiikkaan on tullut nyt uutta otetta, uutta osaamista, uutta näkökulmaa. (Eva Biau-
det: Naisia on helppo haukkua!) 

Todellakin tämä seikka, että laitetaan taseet tuottamaan, on järkevä linjaus. Nyt kun on
liikenneverkkoyhtiöstä vähän tehty alustavia selvityksiä, niin huomataan, ettei oikein tie-
detä edes, mitä kaikkea omistusta valtiolla on meidän liikenneinfrassa. Sekin on tärkeätä,
että sekin tase nyt selvitetään, että nähdään, mitä valtiolla on, ja jos siitäkin löytyy tuotta-
vuuselementti, niin se on totta kai hyvä asia. Nyt valtionyhtiöiden omistajapolitiikka on
menossa oikeaan suuntaan ja tase lähtee todella töihin, niin kuin meidän kaikkien muiden-
kin pitää lähteä.
30



Pöytäkirjan asiakohta PTK 115/2016 vp
16.13 Antero Laukkanen kd: Arvoisa puhemies! Täytyy sanoa, että täällä on nyt suuri
usko kyllä siihen, että jotain ihmeellistä on tuolla hallituksen sisällä tapahtunut. Tässä
edustaja Ala-Nissiläkin vakuutti, kuinka on uuden aika ja tapahtuu nyt aivan uusia asioita.
Tämä esitys kyllä aivan varmasti täyttää hallitusohjelman tavoitteet, mutta täyttääkö se
kansallisomaisuuden hoitamisen ja arvon nousun parhaalla tavalla, se on kyllä se iso kysy-
mys tässä. Edelleenkin pyydän teitä, jotka täällä istutte ja olette tämän esityksen takana,
vielä avaamaan ja kuvaamaan sitä, mikä on nyt se ihmeellinen taseen voima, joka tässä lai-
tetaan liikkeelle. 

Täällä edustaja Pirttilahti totesi, että Sipilän hallituksen omistajaohjaus on kestävällä
pohjalla. Tätä ei kyllä vielä voi tietää. Toivon, että näin on, ja haluan, että näin on, mutta
vasta tulevaisuus kertoo sen, millä pohjalla tämäkin esitys sitten lopulta on ja mitä se tuot-
taa. Siitä, missä kunnossa meidän yhtiömme ovat, se tuloksentekokyky on varmaan siellä
se keskeisin mittari, mitä uutta hyvää se voi tuottaa. Vielä en ole ainakaan saanut vastausta
siihen, että kun tämä tase lähtee töihin, niin miten yhtäkkiä nämä yritykset olisivat parem-
massa kunnossa kuin ne nyt ovat.

16.15 Mikko Kärnä kesk: Arvoisa herra puhemies! Vastaan vielä edustajille Mustajärvi
ja Ojala-Niemelä näistä Metsähallituksen lomautuksista. Antautuisin ja kierähtäisin seläl-
leni, mikäli kyseessä todella olisi nyt ainutlaatuinen ja ensimmäinen kerta, kun yhtiö jou-
tuu lomauttamaan, mutta näin ei ole. Metsähallitus on lomauttanut 90-luvulla, ja se on lo-
mauttanut myös 2000-luvulla, ja on täysin perusteetonta väittää, että syynä olisi ainoastaan
tämä yhtiömuoto. (Markus Mustajärvi: Omatunto soimaa!) 

Tässä vaiheessa siitä, mitä me tarvitsemme, olen kyllä samaa mieltä. Tarvitsemme pe-
rusteellisen keskustelun Metsähallituksen tulostavoitteen suuruudesta: onko se kestävällä
pohjalla, ja voitaisiinko yhtiölle luoda lisää pelimerkkejä ja joustavuutta sillä, että tätä tu-
lostavoitetta hivenen kevennettäisiin? Tästä meidän täytyy keskustella eikä siitä, mikä on
se yhtiömuoto.

16.16 Ville Vähämäki ps: Kunnioitettu puhemies! Edustaja Laukkanen ansaitsee ansiok-
kaisiin kysymyksiinsä hiukan vastauksia, eli siis tähän kysymykseen siitä, kuinka tämä
tase oikein laitetaan töihin. Valtiollahan on siis 64 yhtiötä, joissa valtio on joko omistajana
tai osaomistajana. Niistä 15 on listattuja. Nyt kun luodaan tämä valtion kehitysyhtiö, siinä
samalla luodaan myöskin työkalu, jolla voidaan kehittää uutta toimintaa ja synnyttää uutta
toimintaa. Me vaadimme sitä, että tämmöinen kehitystyökalu synnytetään. Ilman sitä me
emme muun muassa voi tehdä niissä sinänsä hyvissä yhtiöissä, mitä valtio omistaa, vaik-
kapa spin-offeja tai listautumisia eikä voida sellaista myyntiälyä synnyttää. Kuten edellisi-
nä hallituskausina on huomattu, me olemme vähän ehkä alihintaankin jopa myyneet mei-
dän hyviä omistuksia.

Sitten taas toisaalta me voimme myöskin vahvistaa tällä tavoin, kuten tässä kuvasin,
näitten yhtiöitten taseita. Ja ennen kaikkea ehkä nämä spin-off-mahdollisuudet ovat tässä
se keskeinen työkalu, mikä syntyy — näin olen asian itse käsittänyt — koska monien yh-
tiöitten sisällä on sellaisia pienempiä yksiköitä, jotka tekevät hyvää liikevaihtoa ja hyvää
tulosta, mutta ne eivät olekaan enää sitten valtion ihan semmoisia keskeisiä omistuksia,
mitä meidän olisi välttämättä pakko omistaa.

Ja sitten yksi keskeinen asia on myöskin tämä alustatalous, elikkä me pystymme synnyt-
tämään tällä uusia talouden malleja, ja tämä alustatalous on sellainen. Meidän on hyvin
31



Pöytäkirjan asiakohta PTK 115/2016 vp
vaikea (Puhemies koputtaa) synnyttää uusia teknologisia innovaatioita ilman alustatalout-
ta.

16.18 Antero Laukkanen kd: Arvoisa herra puhemies! Erityisen lämmin kiitos edustaja
Vähämäelle siitä, että hän tarttui tähän kysymykseeni. Itse olen ollut sarjayrittäjä 80- ja 90-
luvuilla. Me perustimme useita yrityksiä erilaisille toimialoille, mutta ei meille tullut ker-
taakaan mieleen, että me ikään kuin näiden yhtiöiden, joita olimme perustaneet ja jotka
menestyivät kohtalaisesti, varallisuutta myymällä olisimme sitten synnyttäneet jotain uut-
ta, vaan ennemminkin sitä tulosta, jota ne tuottivat, käytimme uuden synnyttämiseen ja an-
noimme näiden yhtiöiden omalla toimialallaan vahvistua, parantua. Kehitimme niitä, osan
myimme niistä, osa niistä meni laman aikana konkurssiin. Nyt parikymmentä vuotta myö-
hemmin voi sanoa, että vain osa niistä sitten lopulta on osoittautunut menestystarinoiksi.
Sen takia en vastusta tätä perusajastusta, mikä täällä on, mutta suhtaudun siihen kriittisesti,
onko tämä nyt välttämättä se oikea tapa laittaa tätä meidän varallisuuttamme toimimaan.

16.19 Eerikki Viljanen kesk: Arvoisa puhemies! Valtionyhtiöillä on Suomessa merkittä-
vä ja kunniakas historia, niin kuin täällä tänään on käynyt monessa puheenvuorossa ilmi, ja
osittain juuri siksi valtion omistamien yhtiöiden arvo on Suomessa Euroopan suurin suh-
teessa bruttokansantuotteeseen. Kuten keskustelussa on käynyt ilmi, omistuksien kirjo on
laaja, ja aiheellisesti on mietitty ja kysytty, ovatko kaikki perustelut omistamiselle nyky-
päivän tilannetta vastaavia. Aktiivinen, omista lähtökohdista lähtevä omistuksen kehitys-
työ on osittain matkan varrella laiminlyöty joissain yhtiöissä, ja nyt valtion omistusta tul-
laan arvioimaan Suomen kokonaistalouden lähtökohdista, omistettujen yhtiöiden ja resurs-
sien tehokkaan kohdentamisen näkökulmasta.

Täällä on käyty keskustelua siitä, mitä tämä nyt tarkoittaa. Valtion omistamia yrityksiä
ei nyt laiteta lihoiksi niin sanotusti, että rahoja käytettäisiin budjetin paikkaamiseen, vaan
omistamiseen otetaan aktiivinen, kehittävä ote.

Edustaja Vähämäki hyvin vastasikin tähän "taseet töihin" -kysymykseen. "Taseet töi-
hin" ei merkitse yritysten kaavanomaista myymistä vaan omaisuuden hyödyntämistä uu-
den luomiseen. Se on tämän uudistuksen draiveri ja asetettu tavoitteeksi. Yhtiöiden omis-
tusrajojen lasku ei ole sama asia kuin myyntipäätös.

16.21 Ville Vähämäki ps: Puhemies! Edelleen tähän dilemmaan siitä, kun sanotaan, että
laitetaan taseet töihin. Itse asiassa, jos katsotaan yksittäisen yhtiön tilannetta, saatetaan teh-
dä myöskin yksittäisen yhtiön kohdalla siten, että täysin päinvastoin sen yhtiön osalta me-
hän voimme vahvistaa siellä kehitysyhtiössä olevan yhtiön tasetta. Siis kokonaisuudes-
saan ajatellaan näin, että valtion tase laitetaan töihin, mutta se ei todellakaan tahdo sanoa
sitä, että näitä lihoiksi laitettaisiin, vaan tässä tämä kehitysyhtiö on työkalu, jolla me voim-
me siellä kehitysyhtiön sisällä oleville yhtiöille tehdä huomattavasti paljon enemmän toi-
menpiteitä kuin me muuten koskaan voisimme tehdä. Tämä hyvä työkalu on myöskin tu-
levien hallitusten käytössä sitten aikanaan.

Sitten jos me katsomme ihan vaikka jotakin yksittäistä yhtiötä, olkoon se vaikka Posti,
niin mehän voimme huomata, että siellä todellakin on monia liiketoimintayksiköitä: Opus-
Capita, Itella Venäjä ja posti- ja pakettiliiketoiminnot. Nyt sitten voidaan ajatella sitä, onko
se joku yksittäinen liiketoimintayksikkö oikeasti sellainen, minkä välttämättä täytyy olla
täysin valtion omistuksessa, vai voidaanko se spin-off-tyyppisesti listauttaa tai jollain
32



Pöytäkirjan asiakohta PTK 115/2016 vp
muulla tavalla myydä, jolloin sitten huomataan, että jäljelle jäävän loppuyhtiön tasehan
itse asiassa vahvistuu. Näinhän tässä käytännössä käy, joten itse näen, että tämä hallituk-
sen esitys on todella, todella hyvä ja vie tätä yhteiskuntaa oikealla tavalla eteenpäin. — Kii-
tos.

16.23 Outi Mäkelä kok: Arvoisa puhemies! Tässä kun on puhuttu siitä, että omistajaoh-
jaukseen halutaan aktiivista, kehittävää otetta, niin tuli mieleen, olisiko tässä paikka myös
vahvistaa tämmöistä strategista otetta. Nyt ehkä vähän kaukaa haen, mutta joka tapaukses-
sa viime päivinä on keskusteluttanut suojelupoliisin lausunto hallintovaliokunnalle siitä,
että vieraan valtion lukuun toimiva maanomistaja voi rakentaa kiinteistölleen rakennel-
mia, joita sitten vieras valtio voi kriisitilanteessa hyödyntää esimerkiksi liikenneväylien
sulkemisessa tai tunnuksettomien joukkojen majoittamisessa, ja tässä yhteydessä nousi
esiin tämä maa- ja kiinteistöomaisuuksien kauppojen rajoittaminen. 

Voitaisiinko nyt ajatella, että strategisella ohjauksella myöskin jollain tavalla ohjeistet-
taisiin tai huolehdittaisiin siitä, miten meidän omaisuuttamme, valtion omaisuutta Senaatti-
kiinteistöjen tai Metsähallituksen toimesta kaupitellaan ja minkälaisia kauppoja tehdään?
Tietysti tärkeää on myös se tuottopuoli, mutta varmasti myös tämä strateginen ajattelu oli-
si hyvä huomioida.

16.24 Anne Kalmari kesk:  Arvoisa herra puheenjohtaja! Valitettavasti aika usein nämä
maanostot ovat yksityisiltä, jolloin tietysti tämä omistajaohjaus ei siihen kohtaan toimi,
strategiset, esimerkiksi mastojen läheltä ostetut maaomaisuudet.

Mutta vielä tähän, miten voisin ajatella, että sitä tasetta saisi töihin ja mitä sillä tehtäi-
siin: Itse näen, että sillä nimenomaan synnytettäisiin uutta kasvua ja työllisyyttä, ihan sa-
moin kuin kärkihankkeilla. Tässä tuli jo keskustelua siitä, voitaisiinko sitä käyttää kärki-
hankkeitten eteenpäinviemiseen — mielestäni erittäin hyvin. Jos mietitään vaikka kierto-
talouden mahdollistamista, niin aivan selkeästi saattaisimme tarvita sellaisen uudenlaisen
potkun ja sysäyksen. Ihan kuten puhuttiin, miten Kekkonen aikoinaan näki, että tarvitsem-
me omaa terästeollisuutta, että saamme teollisuutta käyntiin, niin tässä meiltä puuttuu sitä,
millä me saamme tämän kiertotalouden liikkeelle. Taikka hyvä esimerkki voisi olla myös-
kin se, mistä on puhuttu terveydenhuollossa: digitaaliset alustat. Voi olla, että se on niin iso
kokonaisuus, että valtion on syytä olla synnyttämässä sitä. Tai yhtä hyvin liikennekaaressa
se koko järjestelmä, millä me tulevaisuudessa saamme tilattua reissuja mahdollisimman
halpaan hintaan omistamatta itse liikkumispelejä, saamme niitä ehkä vuokrata tai käyt-
töömme ilman kuskia tai kuskin kanssa tai mitä hyvänsä palvelukapasiteettia, mitä on tar-
jolla. Mutta voi hyvin todennäköisesti olla, että sinne tarvitaan myös sentyyppistä alustaa,
jossa valtio on mukana.

16.26 Antero Laukkanen kd: Arvoisa herra puhemies! Vielä lyhyesti. Kun hallitusohjel-
maan kuuluu tällainenkin osio kuin kokeilukulttuurin lisääminen ja kun edelleen olen sitä
mieltä, että tämä esitys on erittäin keskeneräinen, niin olisiko ollut helpompi valjastaa tä-
män kokeilukulttuurin nimissä muutama valtion merkittävällä taseella varustettu yhtiö
ikään kuin laboratoriomaisesti toteuttamaan tätä ideaa ensin, ennen kuin ulotetaan se koko
valtion omaisuusmassaan? Tällä suunnalla olisi ehkä helpompi ollut edetä ja nähdä, onko
tämä teoria, joka teillä nyt on, oikeasti sellainen, joka edistää kansallisvarallisuutemme
kasvua ja tuottavuutta. — Ei muuta enää tästä aiheesta, ikinä. (Naurua)
33



Pöytäkirjan asiakohta PTK 115/2016 vp
Keskustelu päättyi.

Asia lähetettiin talousvaliokuntaan, jolle perustuslakivaliokunnan on annettava lausunto.
34


