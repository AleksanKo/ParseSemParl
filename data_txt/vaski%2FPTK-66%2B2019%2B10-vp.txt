















































DEME653.tmp.xml


Pöytäkirjan asiakohta PTK 66/2019 vp
Pöytäkirjan asiakohta 

PTK 66/2019 vp

Täysistunto

Tiistai 19.11.2019 klo 13.59—19.56

10. Hallituksen esitys eduskunnalle laiksi sairausvakuutuslain muuttamisesta ja väliaikai-
sesta muuttamisesta

Hallituksen esitys HE 40/2019 vp
Valiokunnan mietintö StVM 9/2019 vp

Ensimmäinen käsittely

Puhemies Matti Vanhanen: Ensimmäiseen käsittelyyn esitellään päiväjärjestyksen 10.
asia. Käsittelyn pohjana on sosiaali- ja terveysvaliokunnan mietintö StVM 9/2019 vp. Nyt
päätetään lakiehdotuksen sisällöstä.

Keskustelu

19.13 Anu Vehviläinen kesk (esittelypuheenvuoro): Arvoisa puhemies! Sosiaali- ja ter-
veysvaliokunnan mietintö 9/2019 valtiopäivät käsittelee sairausvakuutuslain muuttamista.
Hallituksen esityksessä 40/2019 valtiopäivät ehdotetaan, että lääkekorvausjärjestelmässä
määräaikaisesti käytössä olevan lääkkeen ehdollista korvattavuutta koskevan sääntelyn
voimassaoloa väliaikaisesti jatketaan muutettuna vielä vuosiksi 2020—2025. Ehdotettu
laki on tarkoitettu tulemaan voimaan ensi vuoden alusta.

Sääntelyyn ehdotetaan myös sisällöllisiä tarkennuksia, jotka koskevat ehdollisesti kor-
vattavan valmisteen käyttämistä vertailuvalmisteena hintavertailussa ja sen tukkuhinnan
kohtuullisuuden arviointia. Lisäksi ehdotetaan, että ehdolliselle korvattavuudelle säädetys-
tä viiden vuoden pituisesta enimmäisvoimassaoloajasta luovutaan. Esityksessä ehdotetaan
myös selkeytettäväksi säännöksiä korvattavasta lääkkeestä ja yrittäjän oikeudesta työter-
veyshuollon korvaukseen, jotta ne vastaisivat vakiintunutta soveltamiskäytäntöä. Valio-
kunta pitää lakiehdotusta tarkoituksenmukaisena ja puoltaa sen hyväksymistä muuttamat-
tomana. 

Ehdollisen korvattavuuden toimintamallissa lääkkeiden hintalautakunta voi hyväksyä
korvattavuuden ja tukkuhinnan ehdollisena myyntiluvalliselle lääkevalmisteelle, jos sen
käytön laajuudesta, terveyshyödyistä tai kustannusvaikuttavuudesta on vielä rajallisesti
tietoa. Mallin tarkoituksena on jakaa uuden lääkkeen käyttöönotosta aiheutuvaa taloudel-
lista riskiä yhteiskunnan ja lääketeollisuuden kesken. Lääkkeiden ehdollista korvattavuut-
ta koskeva sääntely on ollut määräaikaisena voimassa vuodesta 2017 lähtien. Tällä hetkel-
lä ehdollinen korvattavuus on voimassa 28 lääkevalmisteella. 

Hallituksen esityksen mukaan ehdollinen korvattavuus on mahdollistanut uusien lääk-
keiden nopeamman ja hallitun käyttöönoton. Kokemukset mallin toimivuudesta ovat kui-
tenkin rajallisia, koska malli on ollut käytössä vasta vain kaksi vuotta. Valiokunta pitää tär-
keänä, että kokeilun aikana ehdollisen korvattavuuden mallin toimivuutta ja sen vaikutuk-
 Tarkistettu
3.1



Pöytäkirjan asiakohta PTK 66/2019 vp
sia arvioidaan huolellisesti niin lääkkeiden käyttäjien, lääkekorvausjärjestelmän kuin lää-
kealan toimijoidenkin näkökulmasta. 

Yleiskeskustelu päättyi.

Eduskunta hyväksyi hallituksen esitykseen HE 40/2019 vp sisältyvän lakiehdotuksen sisäl-
lön mietinnön mukaisena. Lakiehdotuksen ensimmäinen käsittely päättyi.
2


	10
	19.13


