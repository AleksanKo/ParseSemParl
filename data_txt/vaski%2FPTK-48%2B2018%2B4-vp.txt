















































DEM6EA6.tmp.xml


Pöytäkirjan asiakohta PTK 48/2018 vp
Pöytäkirjan asiakohta 

PTK 48/2018 vp

Täysistunto

Keskiviikko 9.5.2018 klo 14.03—19.16

4. Hallituksen vuosikertomus 2017 
Kertomus K 11/2018 vp

Lähetekeskustelu

Puhemies Paula Risikko: Lähetekeskustelua varten esitellään päiväjärjestyksen 4. asia.
Asia lähetetään tarkastusvaliokuntaan, jolle muiden erikoisvaliokuntien on annettava lau-
sunto viimeistään 27.9.2018. 

Lähetekeskusteluun varataan tässä tilanteessa nyt 1 tunti. Mikäli puhujalistaa ei ehditä
annetussa ajassa käydä loppuun, asiakohdan käsittely keskeytetään ja sitä jatketaan tämän
päivän istunnossa muiden asiakohtien tultua käsitellyiksi. Jos keskustelu asiasta puoles-
taan päättyy ennen sille varatun määräajan päättymistä, siirrytään päiväjärjestyksen seu-
raavaan, 5. asiakohtaan.

Keskustelu

15.33 Pääministeri Juha Sipilä (esittelypuheenvuoro):  Arvoisa rouva puhemies! Meillä
täällä eduskunnassa käydään koko syksy keskustelua budjetista, mutta me käymme erit-
täin vähän keskustelua siitä, miten se vuosi todella meni. Muissa yhteisöissä käytetään
huomattavasti enemmän aikaa sen arviointiin, mitä oikeasti saatiin aikaiseksi, mitä siitä pi-
täisi oppia ja minkä vuoksi tapahtui niitä muutoksia, mitä tapahtui, kun verrataan sitä teh-
tyyn budjettiin.

Ihan muutamia havaintoja toimintakertomuksesta.
Ensinnäkin alijäämästä ja velanotosta. Vuosikertomuksessa tuotuja arvioita julkisen ta-

louden kehityksestä on hyvä peilata niihin arvioihin, joita esitettiin viime vuoden budjettia
hyväksyttäessä täällä eduskunnassa joulukuussa. Budjetin alijäämän eli lisävelanoton arvi-
oitiin tuolloin, siis vuoden 2017 budjettia tehtäessä, olevan lähes 6 miljardia euroa. Edus-
kunnan hyväksymä valtion budjetti oli 5,6 miljardia alijäämäinen, ja lisäksi lisätalousar-
viomenoihin varattiin 300 miljoonaa euroa.

Vuosikertomuksen osana julkaistavan tilinpäätöksen mukaan alijäämä oli noin 3 miljar-
dia euroa, siis kuuden sijasta kolme. Valtion menot ylittivät tulot noin 3,7 miljardilla eu-
rolla vuonna 2017. Kassavarojen muutoksen ja menojen jaksottumisen huomioimisen jäl-
keen päädytään 3 miljardin euron velanoton tarpeeseen vuonna 2017. Lisävelkaa siis otet-
tiin noin puolet siitä, mitä budjettia hyväksyttäessä joulun alla 2016 päätimme. Tämä joh-
tuu pääosin Suomen talouskasvusta ja myönteisestä työllisyyskehityksestä. Niiden eteen
hallitus on tehnyt töitä päivin ja öin. Olemme myös olleet tarkkoja valtion menoista.

Muutama sana työllisyyskehityksestä, työttömyysturvamenoista ja verotuloista. Työlli-
syyden paraneminen näkyi lähes 200 miljoonalla eurolla vähentyneissä työttömyysturva-
menoissa. Hallituksen satsaukset talouskasvuun näkyvät verotulojen kasvuna. Vuonna
 Tarkistettu
4.1



Pöytäkirjan asiakohta PTK 48/2018 vp
2015 valtion saamat verotulot jäivät vielä alle 40 miljardin euron, mutta viime vuoden ti-
linpäätöksen mukaan verotuloja tuli jo yli 43 miljardia euroa. Verotulojen kasvu ei ollut
seurausta verotuksen yleisestä kiristämisestä. Päinvastoin, lupasimme hallitusohjelmassa
kääntää veroasteen laskuun. Veroasteemmehan on ollut yksi maailman kovimpia. Sen ki-
ristäminen viime kaudella oli yksi merkittävimpiä tekijöitä sille, että työllisyysasteen ta-
voite jäi toteutumatta. Nyt tämä on korjattu. Veroaste kääntyi viime vuonna laskuun.

Velkasuhteesta. Velkasuhteen arvioitiin kääntyvän budjettia hyväksyttäessä lievään las-
kuun vuonna 2019, mutta osa valtiovarainvaliokunnan kuulemista asiantuntijoista piti si-
täkin liian optimistisena. Julkisyhteisöjen bruttovelan arvioitiin nousevan vuonna 2017
66,7 prosenttiin. Myös EU:n komissio arvioi, että riski vakaus- ja kasvusopimuksen mää-
räysten rikkomiseen on olemassa. Toteutuma vuosikertomuksen mukaan on, että velkasuh-
de laski jo toista vuotta peräkkäin vuonna 2017. Bruttovelka oli 61,1 prosenttia, ja vuonna
2019 sen arvioidaan painuvan jo selvästi alle 60 prosentin, 58,9:ään. Julkisyhteisöjen ra-
hoitusjäämä viime vuonna oli enää vain 0,6 prosenttia bkt:stä.

Työllisyysasteesta. Julkisen talouden tasapainottamistakin kovemman haasteen hallitus
asetti itselleen asettamalla työllisyysastetavoitteen 72 prosenttiin. Haasteen kovuutta ku-
vaa se, että valtiovarainvaliokunta arvioi vuotta 2017 koskevassa mietinnössään, että hal-
lituksen asettamaa 72 prosentin työllisyystavoitetta ei todennäköisesti saavuteta, sillä val-
tiovarainministeriön silloisen ennusteen mukaan työllisyysaste kasvaa vain noin 70 pro-
senttiin vuoteen 2020 mennessä. Tavoite on nyt kuitenkin näköpiirissä, kun työllisyysaste
viime kuussa oli jo yli 71 prosenttia.

Aiemmin työllisyystavoite on ollut numero numeroiden joukossa — sama 72 prosentin
tavoite oli jo edellisellä kaudella. Silloin työllisyysaste laski 68,7 prosentista 67,9 prosent-
tiin. [Keskustan ryhmästä: Oho!] Tämä hallitus on tehnyt toimia, kipeitäkin sellaisia, seu-
rannut niiden vaikutuksia, antanut julkisen keskustelun haastaa itseämme ja kuunnellut
kärsivällisesti pohjatonta kritiikkiä kaikille toimillemme.

Muutama asia, arvoisa puhemies, vielä lopuksi valtion omaisuuseristä.
Vuosikertomuksen yhtiöomaisuutta käsittelevässä osassa todetaan valtion kaikkien yh-

tiöomistuksien arvon olleen viime vuoden lopussa yhteensä 33 miljardia euroa. Valtion
suorien pörssiomistusten arvo on noussut tämän hallituskauden aikana jo lähes 7,5 miljar-
dilla eurolla. Tämä arvio on tämän kuun alusta. Hyvän kehityksen taustalla on suotuisa
markkinatilanne, hyvin hoidetut yhtiöt ja valtion omistajapäätökset, muun muassa vähem-
mistöomistuksen rajojen laskeminen Nesteessä 50 prosentista 33,4 prosenttiin. Merkittä-
vänä omistajaohjauspäätöksenä viime vuonna ilmoitettiin myös Altian listauksesta, jota
päätöstä on tämän vuoden aikana laitettu täytäntöön.

Tasetta aktivoitiin perustamalla saaduilla omaisuuden myyntituloilla SoteDigi Oy Val-
tion kehitysyhtiö Vake Oy:n taseeseen. Yhtiön tehtävänä on kehittää sosiaali- ja terveyden-
huollon valtakunnallisia asiakas- ja potilastietojärjestelmäratkaisuja, joilla on keskeinen
rooli sote-ratkaisulle asetettujen tavoitteiden saavuttamisessa.

Rautatieliikenteen kannalta kauaskantoinen ratkaisu oli rautateiden henkilöliikenteen
avaaminen kilpailulle. Käytännössä VR:n yksinoikeudesta liikennöidä Suomen rataver-
koilla luovutaan ensi vuosikymmenellä. Kilpailun avulla parannetaan raideliikenteen pal-
veluja.

Arvoisa puhemies! Tässä lyhyesti toimintakertomuksen esittely.

Puhemies Paula Risikko:  Puhujalistaan.
2



Pöytäkirjan asiakohta PTK 48/2018 vp
15.41 Hannu Hoskonen kesk: Arvoisa rouva puhemies! Sen verran tästä vuosikertomuk-
sesta, että pitää muistaa, että talouden suunta on kääntynyt. Siitä isosta työstä, minkä hal-
litus on tehnyt, niin kuin pääministeri aivan oikein sanoi, hallitus on saanut kuraa niskaan,
muka olisi kaikki tehty väärin ja kaikki olisi mennyt piloille. Mutta jos näin olisi tapahtu-
nut, niin tuskinpa tämä kertomus tällainen olisi.

Kuten pääministeri sanoi, noin 6 miljardin euron velanottoon varauduttiin ja siitä vain
puolet toteutui. Eli suunta on oikea. Ja pitää muistaa se, että esimerkiksi veropolitiikka ja
elinkeinopolitiikka ovat meidän omia, omien päätöstemme takana olevia asioita, hallituk-
sen esityksiä, jotka tässä talossa hyväksytään. Tässä keskustelussa on liian paljon kiinni-
tetty huomiota siihen, että joku muu on meitä auttanut. Kyllä meidän kansallisen politiikan
pitää olla sellaista, että kansantalous pysyy kunnossa emmekä velkaannu enää lisää, ja niin
kuin pääministeri sanoi, velkautumisen loppuminen on näköpiirissä ja pystymme pian al-
kaa maksamaan velkojamme takaisin.

Sitten vielä se asia tämän päälle, että kun olemme osana Euroopan unionia, niin meidän
toki on oltava siellä aktiivisia ja tehtävä sellaista politiikkaa yhteistyökumppaneittemme
kanssa, että pystymme tavaroitamme tuonne markkinoille myymään. Totta kai markkinat
toimivat markkinalakien alaisuudessa, ei niihin politiikalla kovin paljon voi vaikuttaa,
mutta olemalla mukana aktiivisesti myös kansainvälisessä yhteisössä teemme varmasti it-
sestämme hyvää kuvaa toisten silmissä. Ja mitä tulee vielä Eurooppa-politiikkaan, kansan-
talouteemme ja vuoteen 2017 liittyen, on syytä muistaa se, että Suomen kantahan on ollut
EU:ssa koko ajan se, että emme sitoudu mihinkään uusiin vastuisiin EU:ssa vaan pidämme
ne, mitä tähän asti on ollut, ja panostamme kaiken siihen, että kauppapolitiikka ja kansain-
välinen yhteistyö edistyy, koska siitä Suomi hyötyy.

Lopuksi, arvoisa puhemies, vielä sen verran, että kun katsotaan Suomen taloutta tällä
hetkellä, niin kaikki isot luvut osoittavat, että olemme menossa parempaan suuntaan. Kun
tässä salissa kuuntelee näitä puheenvuoroja, niin joskus ihmettelee sitä, että olenkohan
minä oikeassa eduskunnassa, kun tuntuu, että kaikki menee väärin, vaikka talousluvut
osoittavat, että asiat menevät ihan oikeaan suuntaan. Toivoisin oppositiolta hieman raken-
tavampaa otetta edes tämän [Puhemies koputtaa] hallituksen vuosikertomuksen 2017 kä-
sittelyyn, koska olihan se Suomen itsenäisyyden 100 vuoden juhlavuosi — että edes sen
verran toivon positiivisuutta.

15.44 Maarit Feldt-Ranta sd: Arvoisa puhemies, fru talman! Kyllä, kaikki iloitsemme
suuresti siitä, että käänne vihdoin on tapahtunut Suomen työllisyydessä ja taloudessa. Ol-
kaamme siitä kiitollisia. — Itse haluan puhua aikamme suuresta uudistuksesta, joka vai-
kuttaa kaikkien suomalaisten elämään ja myös merkittävällä tavalla suomalaiseen yhteis-
kuntaan, eli tästä kappaleesta 2.7 Maakunta- ja sote-uudistus.

Hallitus toteaa tässä vuosikertomuksessaan, että ”uudistuksen tavoitteena on kuroa um-
peen iso osa julkisen talouden kestävyysvajeesta” — siis ”kuroa umpeen iso osa julkisen
talouden kestävyysvajeesta”. No, nyt tässä vaiheessa asian käsittelyä tästä säästötavoittees-
ta ei juuri kukaan puhu mitään, ja asiantuntijoitten keskuudessa vallitsee hyvin laaja kon-
sensus siitä, että tämä uudistus ei ole tuomassa mitään tehokkuutta tai säästöä talouteen,
vaan päinvastoin että tähän uudistukseen sisältyy merkittäviä kustannuksia kasvattavia ele-
menttejä. Vain kustannusten kasvun mittaluokka on auki. Me emme tiedä, onko se miljardi
euroa vuositasolla, kaksi miljardia euroa vuositasolla vai vielä enemmän.
3



Pöytäkirjan asiakohta PTK 48/2018 vp
Hallitus on valinnut maakunta- ja sote-uudistukseen mallin, joka näyttää kasvattavan
kustannuksia merkittävällä tavalla monella sektorilla. Palvelujen saatavuus lisää kustan-
nuksia, tukipalvelut lisäävät kustannuksia, ict-ratkaisut lisäävät kustannuksia, palkkahar-
monisointi lisää kustannuksia, tilaratkaisut lisäävät kustannuksia.

Arvoisa puhemies! Hallitus valmistelee nyt tosiaan sellaista mallia, jossa on monta sel-
laista elementtiä, jotka aivan fataalilla tavalla tulevat kasvattamaan sosiaali- ja terveyden-
huollon kustannuksia verrattuna nykyiseen malliimme. Sen takia onkin syytä tarkastella,
minkätyyppisen arvosanan nykymallimme saa. Ja kun katsomme OECD:n tutkimuksia,
pitkiä aikasarjoja, niin Suomen terveyspalvelut ovat erittäin laadukkaita ja tehokkaita. Jos
otan esimerkiksi neljästä keskeisestä mittarista elinajanodotteen: vuodesta 1960 näihin päi-
viin asti on seurattu OECD-maiden kansalaisten elinajanodotteen pidentymistä, ja Suo-
messa se on kasvanut tällä aikavälillä kokonaiset 12,6 vuotta, kun OECD-maissa 11,9
vuotta ja muissa Pohjoismaissa vain 8,7 vuotta. Kaikissa OECD:n laatuindikaattoreissa
Suomi pärjää terveydenhuollossa paremmin kuin OECD-maat keskimäärin, ja useassa mit-
tarissa olemme kymmenen kärjessä. Esimerkiksi syöpäkuolleisuudessa: Suomessa on
OECD-maiden toiseksi alhaisin syöpäkuolleisuus ja EU-maiden alhaisin. Ja 195 maan ai-
neistosta kun mitataan 30 laatumittarilla, Suomi on seitsemäs.

Kaikki nämä olemassa olevat faktatiedot, vertailut 195 muuhun maahan, muihin OECD-
maihin ja EU-maihin, kertovat sen, että nykyinen sosiaali- ja terveydenhuoltojärjestel-
mämme on laadukas ja tehokkaampi eli teemme parempaa tulosta vähemmällä taloudelli-
sella panostuksella, ja sen takia on merkittävä asia käydä keskustelua siitä tosiseikasta, että
aikamme suurin uudistus, jonka hallitus lanseeraa ja jota hallitus laajasti käsittelee tässä
vuosikertomuksessa, sisältää todella monia elementtejä, jotka ovat omiaan kasvattamaan
kustannuksia.

Arvoisa puhemies! Vielä lopuksi haluaisin nostaa esille yhden tähän maakunta- ja sote-
uudistukseen liittyvän asian. Julkisen talouden suunnitelman yhteydessä hallitus antoi hy-
vin poikkeuksellisen kannanoton, jossa hallitus totesi, että jos tämän vuoden aikana käy il-
mi, että sote-uudistuksessa on kustannuksia nostavia elementtejä, niin hallitus ensi vuoden
eli kevään 2019 julkisen talouden suunnitelmaan kirjaa nämä menot. Arvoisa pääministe-
ri, kaikki nämä faktat ovat käytössämme: kuntatyönantaja on julkisuuteen kertonut, että
palkkaharmonisointi kasvattaa kustannuksia merkittävästi, jopa miljardi euroa vuositasol-
la, ja myös nämä muut kustannusten kasvut ovat tiedossamme. Kysymys kuuluu: minkä ta-
kia hallitus ei ole halunnut kirjata näitä julkisen talouden suunnitelmaan? Se olisi välttä-
mätöntä, jotta meillä olisi oikea käsitys siitä, mikä julkisen talouden tila ja kestävyysva-
jeemme tällä hetkellä on. Vastaukseksi ei riitä se, että tätä on vaikea arvioida tai päätöksiä
vielä ei ole lopullisesti tehty, koska hallitus on kyennyt tähän julkisen talouden suunnitel-
maan kirjaamaan myös miljardin euron hävittäjähankinnat, joista myöskään ei ole päätöstä
vielä tehty.

15.49 Pia Viitanen sd: Arvoisa rouva puhemies! Oikeastaan tuli mieleen tästä edellisestä
puheenvuorosta, jossa ansiokkaasti sotea käsiteltiin, että kyllä minäkin olen hieman ih-
meissäni tästä tilanteesta. Olen itse valtiovarainvaliokunnan jäsen, jossa kuulemme asian-
tuntijoita nimenomaan tästä kustannusnäkökulmasta. Enpä ole sellaista tilannetta aiemmin
nähnyt, että teemme valtavan isoa, vuosisadan uudistusta ja ei ole kunnollisia kustannus-
arvioita lainkaan olemassa. Päinvastoin, todellakin näyttää siltä, että säästötavoitteet eivät
toteudu, että voi käydä täysin päinvastoin. Eduskunta joutuu tekemään asiantuntijakuule-
4



Pöytäkirjan asiakohta PTK 48/2018 vp
misissa kyselyä, että voisitteko nyt arvioida edes miljardin haarukalla, paljonko tästä tai
tästä tulee kustannuksia. Mielestäni tämänkokoisessa asiassa, kuten sanoin viimeksi, ei
kyllä tulisi ostaa norsua säkissä. Tuntuu huolestuttavalta, että ollaan tekemässä uudistusta,
joka sisällöllisesti näyttää mahdollisesti lisäävän epätasa-arvoa, mikä on täysin päinvas-
toin, kuin mitä haluttiin ja vieläpä siten, että emme ole ollenkaan kartalla niistä kustannuk-
sista, mitä kaikkea tämä sote voi aiheuttaa. Tilanne on eduskunnassa, pääministeri, hyvin
huolestuttava, hyvin huolestuttava.

Toiseksi, kun katselin näitä hallituksen suorituksia tässä kirjassa, tuli mieleen tämä si-
nänsä hyvä asia, että talous kasvaa ja tämmöinen maailmalta tuleva vetoapu ja muu ovat
puhaltaneet myötätuulta talouteemme, ja hyvä niin. Hyvä niin. Mutta se ongelma on, pää-
ministeri, juuri se, kuten me olemme täällä moneen kertaan sanoneet, että nyt kun se talous
kasvaa, hyvä näin, niin kyllä sen kasvun tulisi kuulua kaikille. [Eero Heinäluoma: Oikein!]
Ja kun katsoin tätä kirjaa, niin jotenkin tuli sellainen tunne, että tässä kirjassa ei nyt oikein
se Alkion ääni kuulu, valitettavasti. [Eero Heinäluoma: Santeri!] — Santeri Alkion ääni ei
kuulu tässä kirjassa.

Nimittäin kyllä tosiasia on, että kun talous kasvaa, niin tässä tilanteessa hallitus edelleen
leikkaa heikompiosaisilta, niin kuin se on koko kautensa aikana arvovalintojaan tehnyt. On
leikattu työttömyysturvaa, on leikattu sosiaaliturvaa, on leikattu opintotukia, lapsiperhei-
den verotusta tälle vuodelle kiristettiin. Enkä ole muuten nähnyt sitä eläkeläisköyhyyttä
torjuvaa ohjelmaakaan, mitä esimerkiksi keskustan eduskuntaryhmän johdosta vankasti
vaadittiin [Katri Kulmunin välihuuto] jo yli vuosi takaperin. Ne pienet korotukset, mitä ta-
kuueläkkeeseen tulee, ne tulee syötyä pois, kun hallitus leikkaa eläkkeitä. Indeksit jäädy-
tettiin juuri, eläkkeitä leikattiin. Ei siitä taas pitkä aika ole, kun hallitus leikkasi jo neljän-
nen kerran eläkkeitä tällä hallituskaudella.

Tässä kirjassa, puhemies, toivoisi, että kuuluisi se Santeri Alkion ääni. Onneksi kuiten-
kin havaitsin, että se sentään kuului tuolla keskustan puoluevaltuustossa. Siellä nimittäin
otettiin hyvin kriittistä kantaa tähän uusimpaan hallituksen esitykseen, jossa taas kuriste-
taan nuorten asemaa työmarkkinoilla. [Puhemies koputtaa] Siellä haluttiin, että nuoria
kohdellaan tasapuolisesti eikä lähdetä syrjimään perusteettomilla pätkätöillä. Voisiko ar-
voisa [Puhemies: Aika!] hallitus kuunnella tätä ääntä?

15.53 Antti Kaikkonen kesk: Arvoisa puhemies! Kyllä nämä takuueläkkeen korotukset
— kolme kertaa hallitus on päättänyt — nostavat takuueläkkeen [Pia Viitanen: Neljä ker-
taa leikattiin!] korkeammalle tasolle, kuin jos oltaisiin menty näitten indeksikorotusten pe-
rusteella. Siis korkeampi taso tällä tavalla kuin [Pia Viitanen: Indeksejä leikattiin!] indek-
sitarkistuksella. Ja jos nyt ruvetaan sitten katselemaan taaksepäin, [Eero Heinäluoma: Toi-
nen käsi ottaa!] niin teittekö te, hyvä SDP, korotuksia takuueläkkeisiin, kun te olitte halli-
tuksessa? Miten mahtoi olla? [Pia Viitanen: Miten mahtoi olla eläkeläisköyhyyden laita?]
— Te ette tehneet korotuksia, tämä hallitus tekee korotuksia takuueläkkeeseen elikkä pie-
nimpiin eläkkeisiin.

Arvoisa puhemies! Eihän näitä säästöjä, joista tässä puhutaan, huvin vuoksi ole tehty tai
mistään ilosta. Ei tietenkään, vaan sen takia, etta tämä Suomen velkaantuminen viimeinkin
loppuisi. Velkaantuminen, joka on ollut holtitonta monta vuotta. Silloin kun hallitus aloit-
ti, velkaantumistaso oli huomattavan korkealla tasolla, nyt se menee kovaa vauhtia alas-
päin, niin kuin tässä kertomuksessa todetaan. Arvio oli, että jouduttaisiin ottamaan
6 miljardia velkaa, mutta talous ja työllisyys kasvavat niin voimakkaasti, että tarvitaan
5



Pöytäkirjan asiakohta PTK 48/2018 vp
vain 3 miljardia, ja suunta on edelleen alaspäin. Nämä ovat huikean hyviä lukuja. Suunta
on oikea. Kyllä te voitte hallitusta haukkua, mutta ette voi näitä lukuja kiistää kuitenkaan.
Eli Suomen tulevaisuus näyttää tällä hetkellä paljon paremmalta kuin kaksi tai kolme vuot-
ta sitten.

Työllisyysasteen tavoite. Ei siihen viime vuonna kovin moni uskonut, vähiten siinä
päässä salia, ja moni asiantuntijakin sanoi, että tuskinpa tuohon 72:een päästään. Vaan tai-
detaanpa päästäkin, ainakin hyvin lähelle. Ja kohta mennään myöskin siitä yli, ja niin pi-
tääkin mennä, koska jos me haluamme ylipäätänsä tämän hyvinvointiyhteiskunnan turva-
ta, niin kuin me haluamme, niin meidän pitää työllisyysastetta nostaa edelleen. [Puhemies
koputtaa] Siinä on tekemistä myös seuraavalle hallitukselle, ketkä sinne sitten päätyvät-
kään: pitää nostaa kohti pohjoismaista tasoa.

Puhemies! Vielä yksi huomio. Onhan tuo valtion pörssiomistusten arvon nousu sekin
muuten aika hurja. Pääministeri taisi sanoa, että 7,5 miljardia, ja niin tuolla luki raportis-
sakin. 7,5 miljardia lisää omaisuutta valtiolle. Tämä on puuttunut tämän salin keskustelus-
ta kokonaan, mutta onpahan muuten aika iso juttu, [Timo Harakka: Ei kannattaisi myydä!]
että Suomi on näin paljon tässä asiassa vaurastunut.

15.55 Katri Kulmuni kesk: Arvoisa rouva puhemies! Tässä on käyty läpi viime vuoden
valtiontalouden tilaa ja eri hallinnonaloja, ja kyllähän vaikkapa bruttokansantuotteen kas-
vu, joka lähenteli viime vuonna jo 3:a prosenttia, on huomattavasti enemmän, mitä osattiin
arvioida vaikkapa silloin kolme vuotta sitten, kun hallitus aloitti toimintansa. Lisäksi on
tärkeää tietenkin huomioida, että esimerkiksi kuntatalous on vahvistunut erittäin merkittä-
västi, ja itse asiassa tämänkin raportin mukaan kuntatalous on rahoitusasemansa puolesta
ensimmäistä kertaa tasapainossa pitkään aikaan, ja se, jos mikä, on tietenkin hirvittävän
tärkeää tavallisten ihmisten tavallisten julkisten palveluiden kannalta.

No, täällä on tietenkin tullut opposition suunnalta kritiikkiä siitä huolimatta, että talous-
kehitys paranee ja työllisyyskehityskin menee aivan oikeaan suuntaan. Viime vuonna on
ollut yli 300 000 työnhakijaa vähemmän, yli 90 000 ihmistä on saanut töitä. Kyllähän nämä
ovat varmasti semmoisia faktoja, jotka voi olla vaikea niellä opposition puolelta, kun te
olette kuitenkin hyvin kategorisesti haukkuneet melkein kaikkia niitä toimia, joita hallitus
on esittänyt. Tietenkin voi kysyä, onko politiikalla kuinka suuri merkitys niihin toimiin.
Totta kai me olemme iloisia, että Suomi on päässyt kiinni maailmantalouden kasvuun,
mutta se, mikä minua erityisesti hämmentää, on se, että maailmantaloushan kasvoi jo edel-
lisellä vaalikaudella mutta silloin Suomi ei onnistunut pääsemään kiinni siihen talouskas-
vuun.

Kyllä minusta on erittäin tärkeää, että perusturvaan on pystytty tekemään parannuksia,
koska ne parannukset ovat valitettavasti antaneet odottaa itseään edellisen vaalikauden
seurauksena, kun esimerkiksi vähimmäispäivärahojen tasoa ei tarkistettu. Toki tehtiin mer-
kittävä parannus työttömyysturvaan, 100 euroa, mutta kaikista pienimmät sairaus-, ja van-
hempainpäivärahat jäivät laahaamaan, ja siihenkin hallitus tekee nyt korjauksen.

Kun täällä kritisoitiin vaikkapa takuueläkettä, totta kai on harmillista, että indeksejä ei
ole pystytty sitomaan, mutta niillä päätöksillä, joita hallitus on tehnyt takuueläkkeen pa-
rantamiseksi, tulee 22 euroa puhtaana käteen enemmän rahaa kuin mitä olisi tullut indek-
sien kautta.

Sikäli on tietenkin tärkeää vielä huomioida se, että kun työllisyys nyt kasvaa, työttö-
myys vähenee, sitä kautta aivan peruslogiikan mukaan pystymme tietenkin kanavoimaan
6



Pöytäkirjan asiakohta PTK 48/2018 vp
enemmän myös hyviä asioita. Kyllä seuraavalla eduskunnalla ja seuraavalla hallituksella
on huomattavasti paremmat lähtökohdat lähteä tekemään panostuksia ja rakentamaan tätä
maata kuin mitä oli tällä hallituksella. Ei olisi kovin moni uskonut siihen, että näin hyviä
tuloksia saadaan jo tässä vaiheessa, ja tämän ovat tunnustaneet niin monet virkamiehet
kuin tutkijatkin. Harva uskoi niihin toimenpiteisiin, mutta linja on ollut sikäli oikea, että ne
nyt tuottavat tulosta, kuten tästä vuosikertomuksesta voitte lukea. Onhan se varmasti har-
millista nieltävää, kun täällä on kolme vuotta salissa opposition toimesta kritisoitu kaikkia
toimenpiteitä. [Vasemmalta: Ei kaikkia, vain huonoja!]

15.58 Eero Heinäluoma sd: Arvoisa puhemies! Totta on, että vuoden 2008 finanssikriisi
iski todella ankarasti meihin, ja silloin Matti Vanhasen kakkoshallituksen aikana oikeas-
taan kaikki talouden mittarit kääntyivät alaspäin. Kansantuotteen lasku oli dramaattinen,
suurin pudotus sitten 90-luvun alun, taisi olla 10 prosentin luokkaa, mitä kansantuote tuli
kerralla alas. Ja kun 2007 oltiin tilanteessa, että silloin lopettanut Vanhasen ykköshallitus
saattoi vielä jättää yli 3 miljardin näytetyn ylijäämän, niin sitten tultiinkin huomattavasti
alijäämäiseen kirjanpitoon ja velkaantuminen kääntyi hurjaan nousuun, mikä oli tilanne
2011 hallituksen aloittaessa ja mikä jatkui sitten säästötoimista ja tasapainotoimista huoli-
matta vuonna 2015. 

Kun Nordean pääekonomisti Aki Kangasharju sanoi tuossa runsas vuosi, vajaa kaksi
vuotta sitten, että Suomi on menetetty tapaus, että tänne ei enää kannata — siis oli hänen
ajatuskulkunsa — investoida eikä tehdä mitään, kun ei täällä mitään osata eikä mitään ta-
pahdu, niin joudun toteamaan, että näinpä se menetetty tapaus kuitenkin pihisee hengis-
sään, ja nyt jopa osa innostuu jo julistamaan tämän voitetuksi tapaukseksi. Kuitenkin epäi-
len, että näin ei ole, ja se, miksi epäilen, että näin ei ole, johtuu tästä kestävyysvajeesta.
Kestävyysvaje eli julkisen talouden ongelma pidemmällä aikavälillä vastata väestön ikära-
kenteen muutoksiin on todellinen. Sehän on ollut meillä esillä. Meillä on monta vaalikaut-
ta ja moni hallitus tehnyt erilaisia toimia. Tärkein toimi on tietysti työllisyysasteen nosto,
se on kaikkein keskeisin, mutta sitten tulevat myös julkisen talouden kehittämistoimet.

Kun nykyhallitus asetti tavoitteen 10 miljardin toimesta, niin 3 miljardia näistä menois-
ta koski sosiaali- ja terveydenhuoltoa. Sehän ei ollut mikään arvio siitä, kuinka paljon ra-
haa sote-uudistus voi säästää, vaan tavoite, että niin paljon pitäisi säästää. Ja kun nyt sitten
ollaan ajankohtaisessa päätöksenteossa tämänkin hallituksen toimintakertomuksen jäl-
keen ja sote-uudistuksen käsittely jatkuu valiokunnissa ja hetken päästä suuressa salissa,
niin on kyllä aihetta suureen huoleen.

Kaikki informaatio, joka eduskuntaan on viime viikkoina tullut, kertoo, että tätä 3 mil-
jardin säästötavoitteita sotessa ei olla saavuttamassa — ei olla saavuttamassa. En ole tavan-
nut vielä yhtään asiantuntijaa, joka sanoisi, että sotessa tulee merkittäviä säästöjä. Voi sa-
noa, että asiantuntijoiden hyvin selkeä viesti on, että parhaassakin tapauksessa lähivuosina
on tulossa lisää menoja. Eli ensi vaalikauden osalta ollaan tilanteessa, että tämä sote-uudis-
tus on aiheuttamassa menojen lisäyksen, ja ikävä kyllä asia on niin, niin kuin täällä edus-
taja Feldt-Ranta aikaisemmin viittasi ja edustaja Viitanen myös, että näitä ei ole kunnolla
hallituksen toiminnassa eikä tänne tulleissa esityksissä arvioitu. Meillä on erittäin puutteel-
liset tiedot sote-uudistuksen sisällöstä.

Yksi kokeilualue, Hämeenlinna: Tänään saimme kuulla, että siellä terveydenhuollon
menot ovat kasvaneet, kun kokeillaan tätä hallituksen mallia lievässä muodossa, 14 pro-
senttia — 14 prosenttia. Tähän pitäisi hallituksen pysähtyä, ettei käy niin, että yhdellä kä-
7



Pöytäkirjan asiakohta PTK 48/2018 vp
dellä säästetään, kun on tehty näitä leikkaustoimia, joihin edustaja Viitanen viittasi, mutta
toisella kädellä tehdään malleja, jotka moninkertaisesti vievät ne rahat, jotka on säästetty.

Toinen varapuhemies Tuula Haatainen:  Pääministeri Sipilä, 2 minuuttia.

16.01 Pääministeri Juha Sipilä: Arvoisa puhemies! Ensinnäkin tähän kestävyysvajee-
seen. Edellisen hallituksen noin puolivälissä vaalikautta tekemä arvio oli 9 miljardia eu-
roa, ja siihen tehtiin toimenpidesuunnitelma, joka ei johtanut mihinkään. Tämän hallituk-
sen aloittaessa arvioimme, että sitä oli tullut miljardi lisää, eli 10 miljardia euroa. Kävim-
me kehysriihessä hyvin huolellisesti läpi sen, mitä olemme saaneet tuon kestävyysvajeen
nujertamiseksi aikaiseksi: 4 miljardin säästöt purevat suoraan siihen 10 miljardin kokonai-
suuteen. 2 miljardin osuus oli varattu kasvulle, ja olemme toteuttaneet reilusti sen, mitä sen
kasvun varaan oli rakennettu. Sitten niin sanottu julkisen talouden miljardi, siitä valtiova-
rainministeriön arvio oli 940 miljoonaa toteutunutta. Eli olemme tuosta 10 miljardin ura-
kasta nyt toteuttaneet noin 7 miljardia. Jäljellä meillä on tämä sote-uudistuksen 3 miljardin
osuus. Jos me katsomme viime vuoden toteutumaa, me vielä budjettia tehdessämme arvi-
oimme, että velkaa tulee 6 miljardia lisää, nyt toteutuma on 3 miljardia. Jo yhden vuoden
aikana saimme tämmöisen muutoksen aikaiseksi. Nyt jos me saisimme tämän sote-uudis-
tuksen vastustamiseen käytetyn valtavan energiamäärän — niin kuin äskeisen EU-keskus-
telun hengessä — suunnattua toimeenpanoon, niin ihan varmasti me pystymme saavutta-
maan myös 3 miljardin säästöt siinä.

Edustaja Feldt-Ranta otti esille sote-ict:n. Se on hyvä esimerkki. Meillä on satoja erilai-
sia tietojärjestelmiä nykyisessä terveydenhuoltojärjestelmässämme. Nyt me rakennamme
yhtä yhteensopivaa järjestää, johon erilaiset sairaalajärjestelmät voivat liittyä. Me olemme
siihenkin investoineet etukäteen — huolimatta tästä vaikeasta taloudellisesta tilanteesta —
90 miljoonaa euroa ja hyödyntäneet siihen sitä hyvää kasvua, mitä meillä on ollut valtion
omaisuudessa.

Ymmärrän sen, että on hirveän vaikea myöntää, että saadaan aikaiseksi, mutta ehkä se
antaisi paremman pohjan, jos me myönnämme sen, että tähän saakka on päästy ja nyt pääs-
tään tästä eteenpäin sillä, että teemme tuon sote-uudistuksen toimeenpanon kunnolla. Niin
kuin kansainvälinen asiantuntijaryhmä hyvin arvioi, tämä antaa hyvän pohjan. Kaikki on
kiinni lopulta toimeenpanosta, ja nyt meidän pitäisi tehdä se sama, mikä on monissa, mo-
nissa maakunnissa jo hyvin pitkällä, eli sote-uudistuksen käytännön toimeenpano. Joissa-
kin maakunnissa sosiaali- ja terveydenhuollon [Puhemies koputtaa] työntekijät jo ovat
maakunnan palkkalistoilla.

Toinen varapuhemies Tuula Haatainen:  Avaan tähän debatin, nähtävästi sille on tarvet-
ta. Edustajat voivat pyytää 1 minuutin mittaisia puheenvuoroja painamalla V-painiketta ja
nousemalla seisomaan.

16.05 Maarit Feldt-Ranta sd (vastauspuheenvuoro):  Arvoisa puhemies! Kuten aikai-
semmin puheenvuorossani sanoin, kaikki varmaan iloitsemme siitä, että Suomen talous- ja
työllisyystilanne on parempi. Aivan samalla tavalla me kaikki varmasti haluamme, että
saamme semmoisen sote-uudistuksen, joka on tälle maalle ja tälle kansalle hyväksi.

Mutta, arvoisa pääministeri, teillä ei ole mitään syytä opettaa meitä kuin pieniä koulu-
laisia soten kustannuksiin liittyen. Me istumme täällä eduskunnassa valiokunnissa kaiket
8



Pöytäkirjan asiakohta PTK 48/2018 vp
päivät kuuntelemassa asiantuntijoita, kun te kerta toisensa jälkeen täällä vetäydytte kan-
sainvälisen asiantuntijaryhmän taakse, joka on teille vakuuttanut viime vuonna, että nämä
säästöt toteutuvat. Me kuuntelemme täällä päivittäin kotimaisia huippuasiantuntijoita,
kaikkia Suomen sote-professoreita, asiantuntijoita, kuntien edustajia, järjestöjen edustajia
ja yritysten edustajia. Emme ole tavanneet yhtään sellaista asiantuntijaa, joka uskoisi enää
siihen, että nämä kustannussäästöt realisoituisivat. Päinvastoin, kaikki se tieto, mitä edus-
kunnalla on käytettävissä, kaikki se tieto, mitä on julkisuudessa, kaikki ne laskelmat, mit-
kä meille on esitetty, kertovat siitä, [Puhemies: Aika!] että nämä kustannukset ovat riistäy-
tymässä käsistä. Tästä on, pääministeri, kyse, kun haluamme käydä keskustelua teidän va-
litsemastanne sote-mallista.

16.06 Antti Rinne sd (vastauspuheenvuoro): Arvoisa puhemies! Pääministeri, on hienoa,
että tämä hallitus on saanut purjehtia talouden myötätuulessa, ja se on johtanut käytännös-
sä siihen, että kun Euroopan keskuspankki on hyvällä rahapolitiikalla tilannetta helpotta-
nut ja globaali talous on parantunut, niin on päästy tilanteeseen, jossa se 2015 syksyllä al-
kanut työllisyyden tilanteen parantuminen ja 2015 keväällä alkanut talouden parantumi-
nen ovat vahvistuneet, ja minä olen tosi tyytyväinen siitä, että tämä on tapahtunut tällä ta-
valla. Kaikki tässä salissa ovat.

Mutta, arvoisa pääministeri, minä en ymmärrä sitä, miten teidän 4 miljardin euron me-
noleikkaukset, jotka ovat kohdistuneet tämän yhteiskunnan heikoimmassa asemassa ole-
viin ihmisiin, työttömiin, lapsiperheisiin, opiskelijoihin ja eläkeläisiin, tämä politiikka, on
parantanut talouden tilaa, siis nimenomaan työllisyyden tilaa ja talouden kasvun tilaa. Te
olette samaan aikaan antaneet 2,5 miljardia euroa veronkevennyksiä pääsääntöisesti rik-
kaimmille suomalaisille, varakkaimmille suomalaisille, hyvin toimeen tuleville suomalai-
sille. Metsälahjavähennys, [Puhemies koputtaa] miljoonaperintöjen veronkevennys ja ap-
teekkarivähennys ovat niistä esimerkkejä.

16.07 Pauli Kiuru kok (vastauspuheenvuoro):  Arvoisa rouva puhemies! Todellakin va-
liokunnissa on kuultu asiantuntijoita, ja esimerkiksi valtiovarainvaliokunnassa näihin kus-
tannuksiin liittyen on kuultu Suomen parhaita asiantuntijoita. Tähän Sipilän hyvään vas-
taukseen täydennän vain sen, mikä on nyt opposition puolelta hieman jäänyt varjoon, että
on kahdenlaisia kustannuksia: on kertaluonteisia kustannuksia, ja on pysyviä kustannuk-
sia. Ja se on ihan selvää, että kun isoa muutosta tehdään, niin syntyy kertaluontoisia isoja
kustannuksia, jotka liittyvät esimerkiksi näihin tietojärjestelmiin ja niiden yhdenmukaista-
miseen ja tiedon parempaan kulkemiseen. Kun ne on saatu kuntoon, niin sen jälkeen on
realistista odottaa, että sieltä varmasti syntyy jotain.

Sitä ei kukaan varmaan kiistä, että jokaiseen suureen hankkeeseen liittyy epävarmuus-
tekijöitä, jopa riskejä. Jos ajatellaan vaikka yritysfuusioita, harva niistä onnistuu sillä ta-
valla kuin on ajateltu, mutta sen jälkeen tehdään korjaavia toimenpiteitä ja liikutaan lähem-
mäksi maalia. Monessa tapauksessa suuri riski [Puhemies koputtaa] on se, että ei tehdä yh-
tään mitään ja kuljetaan eteenpäin ikään kuin ajopuu.

16.09 Pia Viitanen sd (vastauspuheenvuoro): Arvoisa rouva puhemies! Kyllä minusta te,
pääministeri, katsotte aika ruusuisten lasien läpi nyt tätä tilannetta soten suhteen. Tämä on
eri valiokunnissa täysin sellainen tilanne kuin mitä edustaja Feldt-Ranta tuossa äsken ku-
vasi. Ja toden totta esimerkiksi valtiovarainvaliokunnankin kuulemisten perusteella voisin
9



Pöytäkirjan asiakohta PTK 48/2018 vp
sanoa, että aika taikuri täytyy olla, jos kuvittelee, etteikö tästä tulisi huomattavan paljon
suurempia kustannuksia kuin ollaan ajateltu, ja mitä tulee juuri tähän aiottuun 3 miljardin
pitkän ajan kustannusten hillintätavoitteeseen, niin en minä ole nähnyt sitä taikuria, kuka
sanoo, että kyllä tämä tulee toteutumaan. Päinvastoin — ihan oikeasti, pääministeri — voi
käydä, ja melkoinen miinusmerkki voi olla siellä edessä kokonaiskustannuksiltaan, mitä
tässä sotessa syntyy. Tulee jopa mieleen, että voiko ylipäätään tehdä uskottavaa lausuntoa
valtiovarainvaliokunnasta, kun kertakaikkisesti näitä kustannusarvioita ei ole riittävällä ta-
valla.

Puhemies! [Puhemies koputtaa] Sanoisin kyllä, että edustaja Rinne oli harvinaisen oi-
keassa siinä, että se, [Puhemies koputtaa] mitä nämä leikkaukset pienituloisille tekevät
[Puhemies: Aika!] kestävyysvajeeseen, jää nähtäväksi, koska se on iso [Puhemies: Aika!]
kustannus myöhemmin, kun ihmiset syrjäytyvät.

16.10 Hannu Hoskonen kesk (vastauspuheenvuoro): Arvoisa rouva puhemies! On syytä
muistaa se vanha totuus, mitä edustaja Outi Ojala aikanaan täällä sanoi, että vahva valtion-
talous on köyhän paras ystävä, ja se on muuten näin. Samoin nythän tämän vaalikauden ai-
kana on sitten kuntatalouskin lähtenyt vahvaan kasvuun. Kriisikuntia on tällä hetkellä
muistamani mukaan enää kolme kappaletta. Kannattaa muistaa nämä tosiasiat ennen kuin
lähtee muita syyttämään.

Mitä tulee tähän Euroopan keskuspankin tukipolitiikkaan, mistä edustaja Rinne on mon-
ta kertaa antanut ymmärtää, että EKP on tukipolitiikallaan tehnyt hyvää, Euroopan keskus-
pankki on ostanut roskalainoja markkinoilta, jos oikein muistan, vuodesta 2010 asti, vai
oliko peräti 2012, kuitenkin vuosia vuosia vuosia ennen näitä päiviä, elikkä vertaus siihen,
että tämä olisi sieltä tullut, ei pidä paikkaansa.

Kun te sitten monen monta kertaa siellä huudatte, edustajat Rinne ja Heinäluoma ja
kumppanit, siitä, että meillä on köyhiä eläkeläisiä, mistä ne köyhien eläkkeet tulevat? Kun
te aikanaan olitte työmarkkinapoliitikkoja, te piditte huolen siitä, että on pieniä palkkoja.
Pienistä palkoista tulee kovin pieni eläke. Te olette tässä hoitamassa pikkuisen huonoa
omaatuntoanne, kun aikoinaan piditte huolen siitä, [Puhemies: Aika!] että matalapalkka-
alat eivät saa mitään kuin roposia tupo-neuvotteluissa.

16.11 Eero Heinäluoma sd (vastauspuheenvuoro): Arvoisa puhemies! Viime kauden his-
toriasta olisin kyllä edelliselle hallitukselle hiukan armollisempi sen kestävyysvajetoimin-
nasta kuin nykyinen pääministeri Sipilä omassa lausunnossaan. Kun silloin seurasin asiaa
puhemiehen korokkeelta enkä ollut hallituksessa enkä vastuussa asioista, joudun kuitenkin
sanomaan, että kyllä se edellinen Stubbin ja Kataisen hallitus teki paljon kestävyysva-
jeasiassa täällä menosäästöjen puolella mutta myös huolehtimalla tulopohjasta ja lisäksi
teki erittäin tärkeän eläkeuudistuksen, yhden... [Välihuuto] — Mutta se pohja tehtiin viime
vaalikaudella. [Pia Viitanen: Kyllä!] Se pohja tehtiin viime vaalikaudella. Eläkeuudistuk-
set ovat osa sitä positiivista tietä, jolla tämä voidaan ratkaista, eli ihmiset ovat enemmän
töissä.

Mutta sitten tulen tähän sote-asiaan vielä. Ratkaiseva asia on, että nyt on osoittautunut,
että nekin maakunnat, niin kuin Pohjois-Karjala, joissa on tehty uudistuksia, ovat hakeneet
niitä säästöjä erikoissairaanhoidon ja perusterveydenhuollon yhdistämisestä. Se viesti,
joka nyt tulee, on, että ikävä kyllä tämä hallituksen sote-uudistus peruuttaa taaksepäin ja
katkaisee tämän erikoissairaanhoidon ja perusterveydenhuollon yhdistämisen. Tänäänkin
10



Pöytäkirjan asiakohta PTK 48/2018 vp
kaikki kuullut asiantuntijat pelkäävät, että siitä on tulossa lisäkustannuksia, jotka vievät
pohjan tältä säästöohjelmalta.

16.13 Timo Harakka sd (vastauspuheenvuoro):  Arvoisa puhemies! Valtiovarainvalio-
kunnassa on ollut mielenkiintoista seurata, kuinka tämä hallituksen tarina on muuttunut.
Valtiovarainministeriön edustajat alkujaan sanoivat, että nämä sote-kustannukset ovat vii-
me aikoina räjähtäneet niin, että nyt on pakko saada aikaan säästöjä. Nyt kun meillä ovat
asiantuntijat käyneet kertomassa, että valinnanvapaus aiheuttaa merkittävästi lisää kuluja,
se tarina onkin se, että onneksi sote-kulut kasvavat niin maltillisesti, että näihin kasvaviin
kustannuksiin onkin varaa. Tarina on kääntynyt täysin päälaelleen, ja se kyllä hämmästyt-
tää.

Kun edustaja Kiuru sanoi, että näiden kustannusten, kerta- ja pysyvien kustannusten,
mittakaava on iso, niin tämä on tarkin määritelmä, mihin hallitus on toistaiseksi pystynyt.
Te ette pysty edes miljardin tarkkuudella kertomaan, mitkä nämä muutoskustannukset ovat
ja mitkä ovat pysyvät kustannukset. Tämä ei todellakaan anna meille eväitä tehdä vastuul-
lista päätöstä asiasta.

Me kuulemme jatkuvasti parhaita asiantuntijoita, jotka sanovat, että tämä ja tämä mak-
saa miljardin, tästä aiheutuu 2 miljardin lisäkustannukset, ja kun kysymme VM:stä, mikä
on heidän vastauksensa, [Puhemies: Aika!] heillä ei ole sitä.

16.14 Sirpa Paatero sd (vastauspuheenvuoro):  Arvoisa rouva puhemies! Tämä kustan-
nusten hillintä oli ajateltu toteutettavaksi integraatiolla. Niin kuin pääministeri jo täällä
viittasi, meillä on hyviä kokemuksia niistä malleista, joissa ne on tehty nyt kuntayhtyminä,
jotka tämän jälkeen joudutaan hajottamaan. [Eero Heinäluoma: Juuri näin!] Se ainoa integ-
raatio, mikä on tällä hetkellä olemassa, joudutaan purkamaan tässä mallissa, mikä teillä on
esittelyssä.

Sitten tähän ovat liittyneet nämä indeksileikkurit, joissa on katsottu, että se 3 miljardia
saadaan säästettyä, jos samaan aikaan luvataan yksityiselle puolelle 5,3 miljardia valinnan-
vapauteen. Kaikki, mistä säästetään, on se taso sieltä palveluista niille ihmisille, mistä se
leikkaus tehdään. Koska asiakasmaksulaki — olen nyt ymmärtänyt Saarikon puheista — ei
tule mahdollistamaan sitä, että asiakasmaksuja paljon korotetaan, niin ainoa vaihtoehto on
leikata, jolloinka päästään järjestelmään vakuutukset, [Antti Rinne: Tai veronkorotukset!]
jolloinka ne ihmiset, jotka sitten pystyvät ostamaan lisäpalveluita, saavat palvelua ja muut
ihmiset jäävät sille jollekin minimitasolle, niin kuin pääministerikin on joskus sanonut, sil-
le palvelulupauksen tasolle, mikä toivottavasti on vähän parempi kuin ihan minimi.

16.15 Tarja Filatov sd (vastauspuheenvuoro):  Arvoisa puhemies! Pääministeri viittasi
siihen, että maakunnissa tehdään se työ, jolla tämä saadaan taloudellisesti kestäväksi. Mut-
ta kun itse satun istumaan maakuntahallituksen puheenjohtajana ja vedän sitä seurantaryh-
mää, jolla tätä uudistusta viedään eteenpäin, niin täytyy sanoa, että kyllä se näillä raameilla
aika mahdottomalta työltä tuntuu. Kun me täällä päässä kuulemme koko ajan niistä lisä-
kustannuksista, jotka tulevat enemmän tältä sote-puolelta, ja kun meillä on kokonainen
budjetti, jolla pitäisi rahoittaa sekä sote-puoli että kasvupalvelupuoli, niin kysyn vain, mitä
sinne kasvupalveluihin tämän jälkeen jää. Eikö meidän koko pitkän aikavälin selviämi-
semme näkökulmasta ole oleellista se, että meidän kasvua tukevat palvelumme toimivat
sillä tavalla, että työllisyys kehittyy hyvin ja että me saamme parempia välineitä nimen-
11



Pöytäkirjan asiakohta PTK 48/2018 vp
omaan rakennetyöttömyyden purkamiseen? Erityisesti rakennetyöttömyyden purkamisen
näkökulmasta tämä kokonaisuus näyttää äärimmäisen huolestuttavalta, koska kukaan
asiantuntija valiokunnissa ei ole vielä pystynyt sanomaan, miten ostetaan sellaista yhteistä
palvelua tässä kokonaisuudessa, jota me sentään tällä hetkellä pystymme tekemään, joka
liittyy sosiaali- ja terveyspalvelujen ja rakennetyöttömyyteen tähtäävän työvoimapolitii-
kan yhdistämiseen.

Toinen varapuhemies Tuula Haatainen:  Tämä oli debattiosuuden viimeinen puheen-
vuoro. Haluaako pääministeri vastata? — Pääministeri, 3 minuuttia.

16.16 Pääministeri Juha Sipilä:  Arvoisa puhemies! Tästä keskustelusta voi vetää sen
johtopäätöksen, että oppositionkin mielestä 10 miljardin kestävyysvajeurakasta 7 miljar-
dia on nyt toteutettu, eikö niin? [Antti Rinne: Ei!] Ja 3 miljardin osuus... — Kyllä on toteu-
tettu. [Antti Rinne: Ei!] — Eli 4 miljardin säästöt VM:nkin laskelman mukaan, kasvun,
työllisyyden, työmarkkinoiden kehittämisen osuus 2 miljardia, ja sitten on niin sanottu jul-
kisen talouden miljardi, eli yhteensä 7. Nyt epäilykset liittyvät sote-uudistukseen, ja se on
täällä eduskunnassa käsiteltävänä, ja teidän pitää saada asialliset vastaukset kaikkiin kysy-
myksiin. Siitä olen täsmälleen samaa mieltä.

Tämä SoteDigin osuus tässä: Tämä on merkittävän isossa roolissa, myöskin se, että me
pystymme tiedolla tekemään sen integraation, mikä on peruspalvelujen ja erikoissairaan-
hoidon välillä, ja se on iso muutos, mikä tässä on nyt tapahtumassa. Siitä ei varmastikaan
kovin paljon tällä hetkellä keskustella. Sitä tehdään SoteDigi Oy:ssä hyvin pääomitettuna,
ja siinä on kuunneltu kaikkia maakuntia, kaikkia sairaanhoitopiirejä, ja otetaan sieltä hyvät
käytännöt nyt sitten käyttöön ja tehdään tämä valmiiksi vuoden 2020 alusta.

Alkio on aina mukava. Tässäkin salissa viitataan Alkioon, erinomaista. Alkion yksi kes-
keisiä viestejä oli se, että niin valtiontaloudessa kuin yksityistaloudessa pätee sama laki, eli
menojen ja tulojen pitäisi olla tasapainossa. Tässä oli käsittelyssä viime vuoden toiminta-
kertomus, [Eero Heinäluoman välihuuto] ja viime vuoden alijäämä oli kuitenkin edelleen-
kin 3 miljardia euroa. Se tässä edelleenkin unohtuu. Kasvuhan alkoi tuon syvän taantuman
2008—2009 jälkeen, jo 2010—2011 kasvoimme, mutta sitten valitettavasti putosimme jäl-
keen kyydistä ja vasta 2016—2017 [Antti Rinteen välihuuto] varsinaisesti lähdimme kas-
vuun mukaan, vaikka maailmantalous on kasvanut koko ajan 3:a prosenttia.

Alkio opetti myöskin itsensäauttamiskykyä. Oikeastaan merkittävin uutinen tuossa toi-
mintakertomuksessa viime vuodelta on se, että työllisyys on kehittynyt 90 000 työpaikal-
la. Se on sitä parasta itsensäauttamiskykyä, mihin myöskin Alkio meitä kannusti.

Samoiten aktiivimalli. Uskon, että Alkio olisi kovasti puolustanut aktiivimallia siinä,
[Naurua — Välihuutoja vasemmalta] että me aktivoimme työttömiä hakemaan töitä ja [Pu-
hemies koputtaa] olemaan itse aktiivisia ja myöskin sillä tavalla auttamaan sitä omaa ta-
louttaan, [Puhemies: Aika!] joka korjaantuu noin 1 000 eurolla kuukaudessa, kun ihminen
saa työpaikan.

Toinen varapuhemies Tuula Haatainen:  Täällä taitaa olla vielä debattitarvetta.

16.20 Antti Rinne sd (vastauspuheenvuoro): Arvoisa puhemies! Haluan, pääministeri, to-
deta sen, että te olette kyllä leikanneet menoja 4 miljardia. Niitten menoleikkausten takana
ovat työttömät, lapsiperheet, eläkeläiset ja koulutus isoina erinä. Te olette heikentäneet
12



Pöytäkirjan asiakohta PTK 48/2018 vp
näitten ihmisten ja koulutuksen tulevaisuutta leikkaamalla näitten ihmisten toimeentulos-
ta, työttömät mukaan lukien. Mitä te olette tehneet vastapainona? Te olette keventäneet eri-
tyisesti varakkaitten ja hyvin toimeentulevien, hyvätuloisten ihmisten verotusta 2,5 miljar-
dilla eurolla, josta päätösperusteista on 1,5 miljardia, loppu niihin liitännäisiä. Tämä on
johtanut siihen, että se julkisen talouden sopeutus on vain ja ainoastaan 1,5 miljardia eikä 4
miljardia teidän osaltanne. Että tämä siitä kestävyysvajekeskustelusta.

Sitten haluan sanoa tuohon aktiivimalliin, että minusta on pöyristyttävää, että te toteatte
täällä, että aktiivimalli, joka leikkaa ihmiseltä, joka yrittää päästä palveluihin tai työpaikal-
le, 5 prosenttia työttömyysturvasta... [Puhemies koputtaa] Tämä ei ole mitään alkiolaista
politiikkaa.

Toinen varapuhemies Tuula Haatainen:  Pääministeri Sipilä, 1 minuutti.

16.21 Pääministeri Juha Sipilä (vastauspuheenvuoro):  Edustaja Rinne, teiltä varmaan
nyt jäi kuulematta tuossa esittelyssäni se, että verotulot kasvoivat 3 miljardilla eurolla ver-
rattuna siihen, mitkä olivat 2015 verotulot, siitä huolimatta että olemme keventäneet vero-
tuksen tasoa. Se on myöskin yksi keskeinen elementti siinä, että Suomeen jälleen luote-
taan, Suomi on mielenkiintoinen maa, Suomessa kannattaa teettää työtä, Suomeen kannat-
taa investoida. Ne ovat keskeisessä osassa tämän hyvän työllisyyskehityksen takana.

16.22 Antti Rinne sd (vastauspuheenvuoro):  Arvoisa puhemies! Pääministeri Sipilä, pu-
huin päätösperusteisesta veropohjan leikkaamisesta. Te olette 1,5 miljardia euroa leikan-
neet päätöspohjaisesti veropohjaa. Se, mitä suhdanneluontoisesti tulee lisää, ei kuulu tä-
hän keskusteluun kestävyysvajeesta. Teidän toimestanne on leikattu menoja 4 miljardia.
Teidän toimestanne on päätöspohjaisesti vähennetty verotuloja 1,5 miljardia. Se vaikuttaa
tähän julkisen talouden tasapainoon, ja sen takia se ei ole sen parempi kuin tällä hetkellä
on.

16.22 Paavo Arhinmäki vas (vastauspuheenvuoro): Arvoisa rouva puhemies! Silloin kun
Suomen talous romahti 2008 finanssikriisin myötä, se ei ollut hallituksen vika, se tuli ul-
koapäin. Ja samalla tavalla nyt, kun EKP on todella voimakkaasti elvyttänyt taloutta, se on
vetänyt myös Suomen talouden lopulta mukaansa.

Mutta mitä Suomi on tehnyt talousasiantuntijoiden mukaan? Hallitusta on kehuttu kyllä
siitä, että se ei ole onnistunut sentään tätä Euroopan talouden, kansainvälisen talouden ve-
toa sössimään, mutta se, mikä on oleellista, on, että teidän talouspolitiikkanne on ollut leik-
kaamista pienituloisilta ja veronalennusten jakamista hyvätuloisille. Kyllä teidän täytyy,
pääministeri, ymmärtää, että se, että verotulot kasvavat, on eri asia silloin, kun talous kas-
vaa, kuin se, että jaetaan sen lisäksi vielä veronalennuksia.

Arvoisa rouva puhemies! Se, että aktiivimallia kehutaan vielä, vaikka on nähty, että se
on passiivimalli, joka leikkaa jopa syöpäsairailta työttömiltä, [Puhemies koputtaa] on kaik-
kea muuta kuin alkiolaista puhetta.

16.23 Antti Kaikkonen kesk (vastauspuheenvuoro):  Arvoisa puhemies! Veropolitiikas-
ta: Jos on oikein mitoitettuja ja oikein suunnattuja veroratkaisuja, niin ne ovat omiaan edis-
tämään talouskasvua, edistämään työllisyyskehitystä. Nämä hallituksen tuloveron keven-
nykset on painotettu pieni- ja keskituloisiin, ja niillä on yksi merkitys ollut siinä, että ih-
13



Pöytäkirjan asiakohta PTK 48/2018 vp
misten on entistä kannattavampaa tehdä työtä, tehdä enemmän työtä, jolloin talous kasvaa,
työpaikkoja syntyy. Näin tämä toimii. Myös yritysverotusta on hivenen kevennetty, mui-
takin veroratkaisuja, millä saadaan vaikkapa puuta liikkeelle, vienti vetämään.

Tämähän on iso kokonaisuus, missä kaikki liittyy kaikkeen. Jos teillä on se ajatus, niin
kuin tuntuu olevan, että verotusta kiristämällä valtiontalous paranee, niin sitä on testattu.
Viimeksi muistaakseni viime kaudella kokonaisveroaste nousi, mutta se vain oli omiaan
hyydyttämään Suomen talouskasvua ja työllisyyttä. Ja pelkäänpä, että teiltä tulee taas pian
uusia veroesityksiä, joilla pk-yritysten verotus tulee kiristymään, mutta katsotaan nyt —
joku ohjelma on kuulemma lähiaikoina tulossa. Jännityksellä odotamme, mutta älkää teh-
kö semmoista ohjelmaa, mikä hyydyttää tämän hyvän talous- ja työllisyyskehityksen.

16.25 Timo Harakka sd (vastauspuheenvuoro): Arvoisa puhemies! Kiitän pääministeriä
niistä sanoista, että hän oli kanssani samaa mieltä siitä, että päätöksentekijät ansaitsevat
vastaukset näihin aiheellisiin kysymyksiinsä, jotka liittyvät arvioihin siitä, mitkä ovat sote-
kustannukset tässä muutosvaiheessa ja sitten pitemmällä aikavälillä. Nyt on ihan selvää,
että kun on näin valtavasta uudistuksesta kysymys, niin mitään eksakteja ja tarkkoja lukuja
ei voi antaa, mutta meille ei ole esitelty edes skenaarioita, ei edes vaihteluvälejä, ei edes
mitään arvioita siitä, missä se voisi suurin piirtein olla, edes miljardin tarkkuudella.

Nyt kysymys kuuluu, kun valtiovarainministeriö sanoo, että se valmistelee syksyksi tar-
kempia laskelmia: onko mielestänne, pääministeri, meidän tehtävä näillä tiedoilla, tai siis
tietämättömyydellä, näin kauaskantoinen merkittävä päätös, luotettava siihen, että tämä
miljardikraateri jostain täyttyy, vai onko meillä varaa odottaa sitä, että valtiovarainminis-
teriö saa oman toimensa tehtyä ja tehtyä jonkinlaiset kestävät, edes suuntaa antavat arviot,
kun me niitä olemme kolme neljä kertaa pyytäneet, ja saamme tehdä päätöksen kaikessa
rauhassa, kiirehtimättä ja asianmukaisesti?

16.26 Hannu Hoskonen kesk (vastauspuheenvuoro):  Arvoisa puhemies! On hieman
murheellista se, että ei haluta tunnustaa sitä, että talous kasvaa, ja sitten jopa vedotaan van-
hoihin — edustaja Heinäluoma taisi mainita Ahon hallituksen, mentiin niin kauas histo-
riaan. Kannattaa kuitenkin muistaa sekin Ahon hallituksen syntyhistoria, miksi se ongel-
ma oli niin valtava. Muistatte, että edellinen hallitus oli sinipuna. Silloin demarit olivat
siellä valtiovarainministerin salkkua hoitamassa. Erkki Liikanen oli ensin, ja sitten Matti
Louekoski muistamani mukaan jatkoi. Muistan, että kun tältä jälkimmäiseltä valtiovarain-
ministeriltä kysyttiin, että olisitteko lähtenyt tähän tehtävään, mikäli olisitte tiennyt, missä
kunnossa valtiontalous oli, niin vastaus oli selkeä. Joka tapauksessa teidän ministerienne-
kin aika oli... — Pyydän anteeksi, Iiro Viinanen oli valtiovarainministerinä. Mutta kuiten-
kin kyseinen ministeri sanoi... [Välihuutoja — Naurua] — Holkerin hallituksen aikainen
ministeri oli Iiro Viinanen, mutta kuitenkin Esko Ahon hallituksen ja Iiro Viinasen toimes-
ta korjattiin se jälki, mikä Louekosken aikana tapahtui. Näin tapahtui.

Mutta toivon, että kun näitä numeroita pyöritellään, niin pysytään edes siinä tosiasiassa,
mitä on tapahtunut, eikä syytetä sitä, joka konkurssipesää hoitaa. Ei se asianajajan vika ole,
[Puhemies: Aika!] että konkurssipesää hoidetaan. Kyllä kai se niiden toimijoiden vika on,
hyvänen aika!
14



Pöytäkirjan asiakohta PTK 48/2018 vp
Toinen varapuhemies Tuula Haatainen: Täällä on vielä debattipuheenvuoroja pyydet-
ty, mutta puhujalistalla on puheenvuoroja ja meillä on rajattu keskusteluaika tähän, joten
ehdotan, että menemme puhujalistaan.

16.27 Pia Viitanen sd: Arvoisa puhemies! Kyllä minä todella nyt hämmästelen tätä alkio-
laiskeskustelua siinä suhteessa, jos mennään jo niin pitkälle, että ajatellaan, että köyhän
asiaa ajettaessa voidaan kannattaa aktiivimallia. Kyllä se todella raakaa peliä on. Nimittäin
tämä aktiivimallihan toden totta on sellainen kivi pullassa, näin ministeri Lindströmin sa-
noja käyttäen, että todellakin pientä köyhää ihmistä — joka on muutenkin vaikeuksissa,
menettänyt työpaikkansa, rahaa on vähän, etsii töitä, on todella huolissaan huomisesta —
rangaistaan sillä, että leikataan työttömyysturvaa. Tämä on todella pitkälle viety kurjista-
misesitys, ja en olisi halunnut tällaisia tältä hallitukselta edes nähdä.

Kyllä minä sanon, että näistä toimista, mitä viime aikoina on tehty esimerkiksi työelä-
män turvattomuuden lisäämisessä — on ollut aktiivimallia, työttömyysturvan leikkausta,
pakkolakiuhkailua, lomarahojen leikkauksia, ja nyt vielä valitettavasti tämä nuoriin koh-
distuva syrjimisesitys pätkätöiden perusteettomista lisäyksistä — tulee mieleen työrefor-
min ajat. Kun täällä nyt menneitä muisteltiin, niin aikanaanhan Anneli Jäätteenmäki sanoi,
että hän hautaa sen Atlantin syvyyteen ja siihen ei enää palata, mutta ministeri Sipilä, te
olette tainnut nyt sukeltaa sen työreformin sieltä ylös, ja tämmöiset henget, mitkä siinä pa-
perissa olivat, kyllä näkyvät hyvinkin vahvasti tämän talon ja tämän salin yllä tänä päivänä.

Tässä tulee mieleen juuri se, että olin tyytyväinen siitä, että onneksi kuitenkin keskusta-
nuoret näkivät tämän työelämän heikennyksen nuorten osalta ja tekivät kannanoton, että
keskustalaisten kerta kaikkiaan ei tule täällä salissa puolustaa näitä syrjiviä esityksiä. Näin
sanoivat keskustanuoret ja muistuttivat esimerkiksi keskustan puoluevaltuuston päätöksis-
tä: puoluevaltuusto muistutti siitä, että pitäisi huolehtia yhdenvertaisuudesta työmarkki-
noilla. Tässä oli mielestäni sitä alkiolaista henkeä. Kuunnelkaa keskustanuoria, kuunnel-
kaa vaikkapa Allianssia. Luulisi edustaja Kaikkosenkin kuuntelevan hyvin tarkkaan Al-
lianssia. Hänhän on itse toiminut Allianssin puheenjohtajanakin, joten uskoisin, että Al-
lianssi on hänelle tuttu, ja siksi kannattaisi kuunnella myös nuorten omaa ääntä, miten he
kokevat tällaiset esitykset, mitä hallituksella on.

Mutta yhtä kaikki, tässä mennään, puhemies, ja liittyen siihen, mistä aloitin, toivoisin to-
siaan, että tämä kirja saisi enemmän sitä alkiolaista henkeä ja ääntä sisälleen.

16.30 Satu Taavitsainen sd: Arvoisa puhemies! Meillä liikenneasioita käsiteltiin viime
vuonna todella runsaasti, ja yksi iso lakikokonaisuus oli laki liikenteen palveluista, joka
viime vuonna oli käsittelyssä. 

No, täällä hallituksen vuosikertomuksen sivulla 86 on näitä liikenne- ja viestintävalio-
kunnan jättämiä huolenaiheita, joihin sitten hallitus on vastauksiaan antanut, ja nämä liit-
tyvät harmaaseen talouteen. Kun lupasäätelyn keventämisen myötä valiokunnalla on ollut
huoli siitä, että harmaa talous lisääntyy, niin täällä sitten hallitus antaa vastauksenaan sen,
että Liikenteen turvallisuusvirasto valmistautuu nyt sitten 1. heinäkuuta 2018 näihin uu-
siin lupa- ja valvontatehtäviin. Mutta me olemme kyllä kuulleet asiantuntijoiden vannovan
käsi sydämellä, että he eivät pysty, Trafi ei pysty valvomaan 1.7. esimerkiksi taksipalve-
luissa mahdollisesti tapahtuvaa harmaata taloutta. Eli tätä ei vain pystytä valvomaan, ja tä-
mähän on ihan käsittämätön tilanne, kuinka hirveä määrä valuu verottajan ulkopuolelle ra-
haa, kun tämä hallitus on näitä porsaanreikiä harmaalle taloudelle antanut.
15



Pöytäkirjan asiakohta PTK 48/2018 vp
Ja vielä, puhemies, näihin taksipalveluihinhan liittyy myöskin se, että nyt on vasta ihan
äskettäin käynyt ilmi se, että karkeasti sanottuna nykyinen laillinen liiketoiminta on muut-
tumassa rikollisjärjestöksi 1.7.2018 elikkä nykyiset taksien tilauskeskukset tulevat halli-
tuksen päätöksellä laittomiksi. Tähän ei ole taksiyrittäjille, jotka omistavat nämä välitys-
keskukset, minkäännäköistä ohjeistusta tullut ministeriöltä, ja tämä on aivan käsittämätön-
tä.

16.33 Eero Heinäluoma sd: Arvoisa puhemies! Vaikka pääministeri on lähtenyt, haluai-
sin nyt tällä kertaa kuitenkin poikkeuksellisesti osoittaa hänelle kiitoksen sanat, että hän oli
itse esittelemässä tätä hallituksen toimintakertomusta ja myös puolustamassa hallituksen
linjaa. Sehän kertoo, että pääministeri on ylpeä omasta hallituksestaan ja sen työstä. Niin-
hän pääministerin pitää tehdäkin, jos hän aikoo saada tuloksia aikaan.

Sen jälkeen kuitenkin totean tästä talouspolitiikan linjasta, että kyllä se nyt kuitenkin on
näin, niin kuin oikeastaan lähes kaikki ekonomistit ovat sanoneet, että meillä on talouden
osalta vielä jonkun aikaa se onnellinen tilanne, että kansainvälinen talous, eurooppalainen
talous ja Euroopan keskuspankki ovat niin voimakkaasti tukemassa meidän kasvuamme ja
luomassa kysyntää meidän tuotteillemme, että se nyt suosii meitä. Siitä seuraa toisinpäin
sitten se vaaranäkökohta, että meillä on erittäin suurella todennäköisyydellä mahdollisuus,
että tämä kansainvälinen suhdanne ei jatku loputtomiin, ei tietenkään, ja se hetki voi olla
aika lähelläkin, jolloin nämä lukemat kääntyvät alaspäin. Silloin palataan tähän Nordean
pääekonomisti Aki Kangasharjun kysymykseen, että mitäs täällä oikein tehdään ja millä
pärjätään ja miten julkinen talous näissä olosuhteissa toimii.

Sitten tullaan tähän perintöön ensi vaalikauden osalta. Niin kuin puheenjohtaja Rinne
täällä oikein viittasi, on päätösperäisiä asioita, jotka vaikuttavat kasvuun, työllisyyteen, ve-
rotuloihin, ja sitten on näitä, jotka yrityselämä, ihmisten aktiivisuus tuottaa. Tärkein pää-
tösperäinen asia tällä vaalikaudella tulee kuitenkin olemaan tämä sote-uudistus, jos sitä
koskevat päätökset tämän vuoden aikana tehdään. Avainasemassa silloin on, onko tämä
uudistus sillä tiedolla, mikä meillä tällä hetkellä on, toteuttamiskelpoinen ja tuleeko se tu-
kemaan parempaa terveydenhuoltoa ja samaan aikaan tuottamaan näitä toivottuja säästö-
vaikutuksia julkiseen talouteen ja siten pienentämään kestävyysvajetta. Se on se tämän
vaalikauden ylivoimainen jyty-asia, josta eduskunta päättää. Kasvu on jo sitten monen
mutkan takana, eikä sitä voi pykäliin kirjoittaa, mutta tämän sote-uudistuksen voi kirjoit-
taa pykäliin, ja se toteutuu sillä tavalla kuin se on täällä päätetty.

Täytyy sanoa, että nyt aidosti kylmää se viesti, joka tänne viime viikkojen aikana asian-
tuntijoilta on tullut. Tämä näyttää paljon huonommalta kuin mitä itse ajattelin tästä sote-
uudistuksesta ennen kuin tämä asiantuntijakuuleminen oli täällä käynnistetty. Kun täällä
pääministeri puhui sillä samalla perusviestillä ja retoriikalla, jonka hallitus tuosta kehysrii-
hestä valitsi, että kysymys on toteutuksesta, niin ikävä kyllä, jos tehdään ratkaisut niin, että
näitä hyötyjä ei voida saavuttaa, koska tämä perus- ja erikoissairaanhoidon välinen yhden-
täminen puretaan, mennään tilaaja—tuottaja-malleihin, niin ei sieltä millään tule niitä hyö-
tyjä. [Puhemies: Aika!] 

Sitten sen lisäksi haluaisin sanoa, että on täysin auki se, että jos avataan markkinat yk-
sittäisille yrityksille vapaaseen toimintaan, niin entä sitten, jos se päätettäisiin joskus pe-
rua. Mitä kustannuskorvausvastuita [Puhemies koputtaa] tulee julkiselle vallalle näitä yri-
tyksiä kohtaan? Siitä emme tiedä vielä mitään. 
16



Pöytäkirjan asiakohta PTK 48/2018 vp
16.36 Paavo Arhinmäki vas: Arvoisa rouva puhemies! Kun 2008 finanssikriisi romautti
Euroopan taloutta ja erityisesti Suomen taloutta — Suomen taloushan, bkt, meni alas ra-
jummin kuin missään muussa Euroopan maassa, se oli kaikkien aikojen rajuin pudotus yh-
den vuoden aikana, siihen verrattuna 90-luvun lamankin yksittäiset vuodet olivat kevyttä
kauraa — silloin pääministeripuolue oli keskusta, valtiovarainministeripuolue oli kokoo-
mus. Nyt Euroopan talous kasvaa, Euroopan keskuspankki on elvyttänyt taloutta matalilla
koroilla pumppaamalla markkinoille rahaa, mikä on hyödyttänyt suomalaista vientiä, luo-
nut työpaikkoja, luonut kasvua. Jos nyt ollaan sitä mieltä, että tämä Euroopan talouden kas-
vu on hallituksen ansiota, niin silloin loogisesti pitää olla myös sitä mieltä, että tämä fi-
nanssikriisin romahdus, jonka aukkoa me edelleen täytämme, on ollut silloin pääministe-
ripuolue keskustan ja valtiovarainministeripuolue kokoomuksen vika. Jos tätä mieltä ei
ole, niin silloin täytyy myöntää myös se, että isoin osa tästä kasvusta on sitä kansainvälistä
vetoa.

No, mikä on ollut, arvoisa rouva puhemies, hallituksen politiikka? Silloin kun hallitus
aloitti, ylisuuret leikkaukset, ja niitä perusteltiin sillä, että talous on huonossa kunnossa. Ne
leikkaukset hallitus on tehnyt pilkkua myöten. On leikattu työttömiltä, on leikattu eläkeläi-
siltä, on leikattu ennen muuta opiskelijoilta, koulutuksesta, lapsiperheiltä, sairailta. Nämä
on toteutettu. Ja vastapuolena on jaettu 1,5 miljardin eli 1 500 miljoonan euron veronalen-
nukset, jotka on kohdistettu erityisesti hyvätuloisille. [Antti Rinteen välihuuto] Eli tämä on
se tarina, jota hallitus on tähän mennessä tehnyt. Nyt olisi viimeinen mahdollisuus korjata
sitä edes pieneltä osin. Mutta mitä tekee hallitus, arvoisa rouva puhemies? Aktiivimallin,
joka on leikannut noin puolelta Kelan peruspäivärahaa tai työmarkkinatukea saavalta pe-
rusturvaa. Se on leikannut ihmisiltä, jotka ovat syöpäsairaita eivätkä pysty sen takia työs-
kentelemään — aktiivimalli on leikannut. Tämä ei ole aktiivimalli, tämä on itse asiassa
passiivimalli, joka on ajanut ihmisiä toimeentulotuelle, josta on vielä vaikeampi nousta
työelämään.

Arvoisa rouva puhemies! Mitä vielä hallitus ajaa? Sote-uudistusta. Enemmistö eduskun-
nan kansanedustajista vastustaa sote-uudistusta. Maakuntavaaleja lokakuussa ei kannata
kuin yksi puolue tässä eduskunnassa, ja silti niitä yritetään viedä ylikireällä aikataululla.
Suomen historian suurimman uudistuksen aikataulun määrittää keskustan puoluekokous ja
Väyrysen paluu eduskuntaan. Tosiasiassa asiantuntijat [Puhemies koputtaa] sanovat tästä 3
miljardista, josta luvataan säästöjä, [Puhemies koputtaa] että pahimmassa tapauksessa mii-
nusmerkki on 3 miljardia. Te jätätte siis perinnöksi valtavan sote-pommin, [Puhemies: Ai-
ka!] syrjäytymisen ja leikkaukset koulutukseen.

16.39 Ville Tavio ps: Arvoisa puhemies! Kiitos kaikille edustajille siitä, että olette näin
laajassa asiakohdassa puhuneet hyvin kokonaisvaltaisesti tästä meidän taloutemme suures-
ta kuvasta ja sitten näistä Sipilän hallituksen ongelmista.

Perussuomalaisille valtion velkaantumisen torjuminen on yhä ykkösasioita, tapahtui se
sitten talouskuria käyttämällä tai elvytyspolitiikkaa käyttämällä. Itse henkilökohtaisesti
toivon, että siinä on olemassa myös kultainen keskitie, jonka puolueet voivat saavuttaa yh-
dessä näitä asioita pohtimalla.

Lisäksi tahdon kiinnittää huomiota siihen, mitä keinovalikoimaa meillä on saada Suo-
men vienti kasvuun. Kun meillä ei ole omaa valuuttaa ja emme voi tehdä valuuttadevalvaa-
tiota, niin Sipilän ja perussuomalaisten silloinen hallitus, hallitustaipaleen alussa siis, aika
klassisestikin lähti hakemaan viennin nostamista sisäisen devalvaation kautta. Tehtiin tuo
17



Pöytäkirjan asiakohta PTK 48/2018 vp
kilpailukykysopimus, jonka taloudellisia vaikutuksia vientiin on vaikea arvioida, mutta
asiantuntijat ovat ainakin minulle vakuuttaneet, että ne ovat kuitenkin kiistattomasti ole-
massa. Ongelma siinä oli se epätasa-arvoinen lopputulema joiltain osin, ja siinä on se mo-
raalinen ongelma, joka näissä opposition puheissa toistuu, ja se on aivan selvä ja keskus-
teltava asia.

Edustaja Arhinmäki taisi sanoa, että hallitus ei ole onnistunut näistä talouden hyvistä
suhdanteista huolimatta kuitenkaan sössimään Suomen asioita — joku ainakin tuossa käyt-
ti aikaisemmin puheenvuorossaan hyvin tuota sössinyt-sanaa. Siitä olen aika samaa miel-
tä, että on kuitenkin hyvä euro—dollari-kurssisuhde, ja tämä talouden suhde on se, joka sii-
vittää Suomen taloutta nyt niin paljon nousuun, että on vaikea arvioida, miten Suomen si-
säinen devalvaatio sitten itse asiassa onkaan onnistunut — vaikkakin toisaalta onko sitten
keinoilla millaista väliä, jos lopputulema on hyvä? Toisaalta tässä voi arvioida myös sitä
hyvää lopputulemaa.

Kuitenkin tahtoisin nostaa tähän keskusteluun, huomioon, sen, että sen sisäisen deval-
vaation sijaan eli sen sijaan, että leikattaisiin työntekijöiltä, niin kuin tässä tavallaan sisäi-
sessä devalvaatiossa ajatuksena on klassisesti, vahvistettaisiinkin niitä muita kilpailuteki-
jöitä: koulutusta, osaamista, yritysympäristöä. Työntekijätkin kaipaavat enemmän sitä
porkkanaa eli niiden kannustinloukkujen purkamista, ja sitten taas yritykset haluavat, että
byrokratiaa purettaisiin, eikä tämä Sipilän hallitus, vaikka sitä hehkuttaa, ole onnistunut
[Puhemies koputtaa] byrokratiaa riittävästi purkamaan.

16.43 Hannu Hoskonen kesk:  Arvoisa rouva puhemies! Edustaja Taviolle sen verran,
että tämä hallitus on varmaan byrokratiaa purkanut enemmän kuin mikään muu edellinen
hallitus. Yli 300 normia on jo purettu. Siinä edustaja Tavio on aivan oikeassa, että byro-
kratian purku on kesken. Te olette aivan oikeassa. Byrokratian purku on kesken, mutta si-
tähän jatketaan.

Ne toimenpiteet, mitä on esimerkiksi rakentamisen ja kaavoittamisen helpottamisessa
tehty, ovat viisaita päätöksiä. On jaettu valtaa takaisin kunnille. Kunnat saavat päättää
asioista paljon itsenäisemmin, ja valitusoikeuksia on karsittu. Rakentaminenhan ratkaisee
monessa asiassa esimerkiksi yritysten sijoittumisen maakuntiin. Tämä on kansantalouden
kannalta äärimmäisen tärkeä asia.

Tarkistin muuten netistä äsken, jotta sanon sen pöytäkirjaan oikein, ettei jää väärää tie-
toa olemaan: Kun Ahon hallitus aloitti, niin silloinhan Erkki Liikanen oli valtiovarainmi-
nisteri. Kun hän lähti sitten Euroopan unioniin suurlähettilääksi, niin Matti Louekoski as-
tui tilalle. [Paavo Arhinmäki: Ahon hallitus?] — Nimenomaan. — Esko Ahoa on syytetty
siitä, että hän olisi pilannut jotakin. Arvoisat opposition edustajat, te syytitte silloin, että
Ahon hallitus olisi jotakin pilannut. Onko se juristin vika, jos konkurssipesää hoitaessaan
huomataan, että pesällä ei ole enää rahaa? Elikkä silloinhan Suomen talous oli konkurssis-
sa.

Mitä tuli edellisen hallituksen tekoihin, kun tämä Juha Sipilän hallitus aloitti, niin tämä
hallitushan oli vähän samassa tilanteessa. Meillä olivat kansainväliset luottoluokittajat
kiinnittäneet huomiota siihen, että Suomen talous on vaakalaudalla, ja meidän luottoluoki-
tuksemme laski jo. 10 miljardia otettiin velkaa, 100 000 työtöntä tuli lisää sillä vaalikau-
della, edustaja Rinne. Te puhutte nyt sitä, että muka olisi tämän hallituksen vika, että jotain
on jäänyt tekemättä. Sitä reikäähän on tässä paikattu koko ajan, ja nyt työllisyys kasvaa. Ja
kuten tässä isossa sinisessä kirjassa lukee, täällä näkyvät tarkat luvut, [Paavo Arhinmäen
18



Pöytäkirjan asiakohta PTK 48/2018 vp
välihuuto] mitä on tapahtunut. Ei se teidän propagandallanne enää kaadu yhtään mihin-
kään. Ne tiedot ovat tässä. Turha on mustaa puhua valkoiseksi tai päinvastoin. [Silvia Mo-
digin välihuuto]

Pitää muistaa, että kun seuraava hallitus sitten aikanaan aloittaa seuraavien vaalien jäl-
keen, istuipa siellä kuka tahansa, siellä ei auta enää naureskella, vaan on tosiasia, että mei-
dän on saatava kansantaloutta edelleen parannettua. Se on selvä asia. Nykyinen työllisyys-
tavoite, 72 prosenttia, ei riitä. Meidän on saatava työllisyysaste nousemaan yli 75:n, jotta
pääsisimme irti siitä, kun vielä viime vuonnahan meillä meni, 2017, yli 5 miljardia euroa
työttömyyden kustannusten maksamiseen. Kuvitteleeko joku tässä salissa, että meillä on
vielä varaa toiseen 5 miljardiin joka vuosi? Ei varmasti ole, vaan meidän on saatava työt-
tömyyttä puristettua alaspäin, ihmisille järjestettyä töitä ja kansantaloutta laitettua kun-
toon. Sitä kautta se kasvu tulee. Älkää vaan, hyvät kollegat, kuvitelko, että tässä olisi vielä
joku velkavipu käytettävissä. Sitä on Euroopassa käytetty jo aivan tarpeeksi, ja Suomikin
on siinä ollut riittävän osallisena. Ja jos te kuvittelette, että työttömyyden nousulla saadaan
jonkun poliittisen puolueen kasvu nousemaan, niin minä veikkaan, [Puhemies koputtaa]
että sitten ollaan siinä tilanteessa, että sitten leikataan ja vielä paljon rajummin.

Toinen varapuhemies Tuula Haatainen:  Puhemiesneuvoston sopiman aikataulutuksen
mukaisesti tämä keskustelu ja asian käsittely nyt keskeytetään. Asian käsittelyä jatketaan
tässä istunnossa päiväjärjestyksen muiden asiakohtien tultua käsitellyiksi.

Keskustelu keskeytettiin kello 16.46.

————

Keskustelua jatkettiin kello 19.14.

Ensimmäinen varapuhemies Mauri Pekkarinen: Nyt jatketaan aiemmin tässä istunnos-
sa keskeytetyn 4. asiakohdan käsittelyä. Eli keskustelu jatkuu, ja siinä ensimmäinen pu-
heenvuoro, edustaja Heinäluoma. Edustaja Heinäluoma on poissa. Edustaja Myllykoski on
poissa. Keskustelu on päät... Jaha, edustaja Ala-Nissilän sormi sitten kuitenkin ehti painel-
la. Myönnämme hänelle puheenvuoron.

19.14 Olavi Ala-Nissilä kesk: Kiitän, herra puhemies! Itse en päässyt toisen tilaisuuden
takia osallistumaan tähän keskusteluun. Haluan vain todeta sen hyvän asian, minkä päämi-
nisteri totesi, että me täällä eduskunnassa kyllä puhumme budjetista puoli vuotta ja käsit-
telemme sitä, mutta kun tulee valtion tilinpäätös, vuosikertomus, erittäin hyvä ja kehitty-
nyt raportti, siitä ei tahdo syntyä keskustelua. Tänään sitä oli pääministerin avauksen joh-
dosta, ja oli hyvä katsoa viime vuotta ja sen saavutuksia, joten minusta tämä olisi käytäntö,
jota olisi syytä vahvistaa eduskunnassa.

Keskustelu päättyi.

Asia lähetettiin tarkastusvaliokuntaan, jolle muiden erikoisvaliokuntien on annettava lau-
sunto viimeistään 27.9.2018.
19


	4
	15.33
	15.41
	15.44
	15.49
	15.53
	15.55
	15.58
	16.01
	16.05
	16.06
	16.07
	16.09
	16.10
	16.11
	16.13
	16.14
	16.15
	16.16
	16.20
	16.21
	16.22
	16.22
	16.23
	16.25
	16.26
	16.27
	16.30
	16.33
	16.36
	16.39
	16.43
	19.14


