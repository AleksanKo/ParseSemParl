















































DEMEF2B.tmp.xml


Pöytäkirjan asiakohta PTK 32/2018 vp
Pöytäkirjan asiakohta 

PTK 32/2018 vp

Täysistunto

Tiistai 10.4.2018 klo 14.00—17.17

11. Hallituksen esitys eduskunnalle laiksi autoverolain muuttamisesta
Hallituksen esitys HE 178/2017 vp
Valiokunnan mietintö VaVM 3/2018 vp

Ensimmäinen käsittely

Puhemies Paula Risikko: Ensimmäiseen käsittelyyn esitellään päiväjärjestyksen 11. asia.
Käsittelyn pohjana on valtiovarainvaliokunnan mietintö VaVM 3/2018 vp. Nyt päätetään
lakiehdotuksen sisällöstä.

Keskustelu

15.52 Esko Kiviranta kesk: Arvoisa puhemies! Taksien nykyinen 4 800 euron suuruinen
autoveron alennus poistuisi neljässä vaiheessa vuoden 2022 heinäkuun alkuun mennessä.
Perusteluna on 1. heinäkuuta 2018 voimaan tuleva liikennepalvelulaki, joka merkitsee tak-
sialaa koskevan sääntelyn purkamista. Autoverosta vapaita olisivat jatkossa isot esteettö-
mät tilataksit, jotka on hyväksytty kuljettajan lisäksi vähintään seitsemän matkustajan kul-
jetukseen, sekä koulukuljetustaksit. 

Liikenne- ja viestintävaliokunta katsoi valtiovarainvaliokunnalle antamassaan lausun-
nossa, että myös taksiliikenteessä käytettävät pienet esteettömät autot, jotka on hyväksytty
kuljettajan lisäksi vähintään kuuden matkustajan kuljetukseen, tulisi sisällyttää autoveros-
ta vapaisiin ajoneuvoihin. Liikenne- ja viestintävaliokunta perusteli esitystään sillä, että
autoverotuen poisto vähentäisi todennäköisesti näiden niin sanottujen Caddy-luokan ajo-
neuvojen saatavuutta esteettömiin kuljetuksiin. Tämä johtuisi valiokunnan mukaan siitä,
että näiden autojen jälleenmyyntihinta on heikompi kuin tavallisten taksien, ja siksi niiden
elinkaarikustannukset ovat tavallisia takseja suuremmat.

Arvoisa puhemies! Valtiovarainvaliokunta on asettunut asiassa liikenne- ja viestintäva-
liokunnan esittämälle kannalle. Tämä johtuu paitsi liikenne- ja viestintävaliokunnan käyt-
tämistä perusteluista myös siitä, että markkinatilanne on uusi. Valiokunta esittää ainoana
sisällöllisenä pykälämuutoksenaan, että autoverottomuuteen riittäisi, että ajoneuvo on hy-
väksytty kuljettajan lisäksi vähintään kuuden matkustajan kuljetukseen, joista yksi tai
useampi voi olla pyörätuolissa matkustava henkilö.

Valiokunnan mietintöön sisältyy kaksi vastalausetta.

15.54 Eero Suutari kok: Arvoisa rouva puhemies! Taksialan sääntelyn purkaminen to-
dennäköisesti lisää taksien määrää, ja sentyyppisiä takseja tulee lisää, joilla on muitakin
kuljetuksia kuin taksi. Sen vuoksi ei ole perusteltua kovin pitkän aikaa enää antaa niin sa-
notusti alennusta tai oikeastaan poistaa autoveroa takseilta, vaan tämän ajoneuvoveron
osuuden tulee olla samanlainen kuin normaalissa yksityisautossa.
 Tarkistettu
4.1



Pöytäkirjan asiakohta PTK 32/2018 vp
Nyt sitten on paljon keskustelua ollut siitä, että varsinkin nämä yhteiskunnan tarvitse-
mat kuljetukset tulee turvata ja niitten kaluston tulisi olla hyvää jatkossakin, kuten tällä het-
kellä. Sitä varten on tehty myös esitys tästä, että esimerkiksi esteetön kuljetus tulisi jatkos-
sa olla entistä laadukkaampaa ja muuta. Vuonna 2016 tuli asetus, jossa kaikkien esteettö-
mien invataksien määräykset muuttuivat niin, että niitten olosuhteet ovat tällä hetkellä hy-
väksyttyjä. 

Valtiovarainvaliokunnan päätösesityksessä oli eroavaisuutta tähän esitykseen siinä, että
myös pienemmät esteettömät taksit, nämä 1+6-ajoneuvot, tulisivat siihen mukaan. Aina-
kin omasta puolestani, niin kuin valtiovarainvaliokunta myös lausunnossaan toteaa, olisi
hyvä, että varsinkin tuolla haja-asutusalueilla, pohjoisessa ja muualla, olisi edullisempia-
kin takseja esimerkiksi Kelan käytettävissä ja kuntien vammaiskuljetusten ja näiden käy-
tettävissä. Sen takia haluttaisiin säilyttää tämä nykyinen Caddy-luokan kuljetusmuoto siel-
lä, ja sen takia myös ne veroperusteet olisivat samat kuin näissä suuremmissa takseissa.
Tässä on kaikista merkittävin asia, mikä tämän lainsäädännön tiimoilta on. Tosin myös
matkailuautojen, voisi sanoa, tämmöistä verokikkailua pyrittiin vähentämään tällä esityk-
sellä.

15.56 Timo Heinonen kok: Arvoisa rouva puhemies! Lyhyesti tästä lainsäädännöstä.
Itse pidän myönteisenä sitä, että kun alun perin tässä laissa olivat mukana myös ruu-

misautot, ne poistettiin eli niiden veroetu säilyy jatkossakin. Näytti siltä, että muutamien
väärinkäytösten takia oltaisiin itse asiassa tehty uudistusta, joka olisi haitannut merkittä-
vällä tavalla tämän tärkeän asian hoitoa ja yrittäjien toimintaa.

Pidän myös myönteisenä sitä ja haluan antaa kiitosta siitä, että matkailuautokohtaa jär-
keistettiin ja muutettiin. Siellä oli kohtia, jotka olisivat merkittävällä tavalla haitanneet esi-
merkiksi moottoriurheiluharrastusta ja tehneet siellä käytössä olevien matkailuautojen
vaatimukset sellaisiksi, että ne olisivat olleet kohtuuttomia esimerkiksi motocrossin, kar-
tingin ja tämäntyyppisten harrastusten näkökulmasta. Nyt nämä muutokset ovat sellaisia,
että ne voidaan hyväksyä ja ne toimivat järkevällä tavalla myös matkailuautojen väärin-
käytöksien estämiseksi.

Edellä edustaja Suutari kävi läpi tätä taksikysymystä. Autoverosta vapaita olisivat siis
jatkossa tilataksit, koulutaksit, ja liikenne- ja viestintävaliokunnan esityksen mukaisesti
valtiovarainvaliokunnassa lisäsimme tänne myös niin sanotun Caddy-luokan, mikä on erit-
täin järkevää Suomessa. Meillä tällä hetkellä esimerkiksi maaseudulla riittää tällainen Cad-
dy-auto palvelemaan monipuolisesti sitä tarjontaa. Siellä usein on yksi taksi, joka hoitaa
ison osan kuljetuksista, voi jopa olla ainoakin taksi, ja silloin on järkevää, että on se yksi in-
vapaikka mahdollinen autossa olla. Samaa autoa voidaan toivottavasti tulevaisuudessa
käyttää myös erilaisissa muissa kuljetuksissa.

Oikeastaan siksi tämän puheenvuoron pyysin — kun edustaja Viitanen on salissa — että
minua hämmästytti, hämmennys oli suuri, että vihreät, jotka eivät nyt eduskunnan istunto-
salissa ole yhdenkään edustajan voimin, eduskunnan valtiovarainvaliokunnassa asettuivat
vastustamaan tätä Caddy-luokkaa. Heidän vastalauseeseensa ei yhtynyt kukaan, ei onnek-
si oppositiopuolueistakaan kukaan muu, vaan he ymmärsivät, kuinka järkevä tämä Caddy-
luokka on, ja vihreät, joka esiintyy ympäristöpuolueena, olisi halunnut, että kaikki inva-au-
tot olisivat käytännössä jatkossa suuria dieselkuorma-autoja. Jos puhutaan nyt hallituksen
ja vastuullisen opposition näkökulmasta Caddy-luokasta, he olisivat halunneet puhua
Sprinter-luokasta eli isoista kuorma-autoista. Niillä oltaisiin sitten kuljetettu sitä monessa
2



Pöytäkirjan asiakohta PTK 32/2018 vp
tapauksessa ainoaa esteetöntä autoa tarvitsevaa ihmistä. Tällaista esitystä vihreät esittivät,
ja luulisi, että siinä monen vihreitä äänestäneen arvot ovat aika kovalla koetuksella, kun
näillä dieselkuorma-autoilla tuolla ajettaisiin ja kuljetettaisiin niitä yksittäisiä inva-auton
tarvitsijoita. Ymmärrän erittäin hyvin, että kaikki vihreät ovat poissa salista tämän asian
käsittelyn aikana.

16.01 Markku Pakkanen kesk: Arvoisa herra puhemies! Tuosta edustaja Heinosen osit-
tain jopa tuohtuneesta puheenvuorosta näistä ympäristöarvoista on hyvä jatkaa. Olen hä-
nen kanssaan samaa mieltä tästä ympäristöarvojen vähättelystä, koska tässä esteettömien
1+6-autojen tapauksessahan nimenomaan on kysymys pienistä päästöistä ja päästöarvoil-
taan paljon pienemmistä autoista kuin Sprinter-luokan ajoneuvot.

Myös Invalidiliitto on ajanut omista lähtökohdistaan aivan oikein tietenkin sitä, että au-
tojen pitäisi olla isoja, mihinkä mahtuisi vähintään kaksi pyörätuolipaikkaa kerrallaan ja
lisämatkustajia. Tämä on tietysti liiton näkökannasta ihan perusteltua, että näin ajatellaan.
Mutta maakuntaa ja koko maata ajatellen pääsääntöisesti tämä esteettömien kuljetuksien
tarve on aina yhdelle henkilölle kerrallaan suurimmalta osalta. Toki on palvelutaloja ja
tämmöisiä, missä vammaispalvelukuljetustarve on isommille ryhmille ja joskus tarvitsee
saada samaan kyytiin useampi auto, ja se on normaalia tilanteissa päiväsaikaan. Mutta
useimmiten tämmöinen kyytitarve on aina vain yhdelle asiakkaalle kerrallaan.

Niin kuin täällä on tullut esille, maaseudulla ja tuolla pienemmillä paikkakunnilla tämä
esteetön 1+6-taksi on erinomaisen käyttökelpoinen ja ympäristöystävällinen auto, ja ne
ovat toki yrittäjällekin edullisempia vaihtoarvoltaan, mutta niin kuin tässä edustaja Kivi-
rannan ansiokkaassa puheenvuorossa tuli ilmi, se on kieltämättä vähän huono bisneksen-
tekoväline vaihtoautokaupoissa, ja siinä mielessä tämä veroetu on perusteltu myös tälle au-
tojen kokoluokalle.

Tärkeää on, että 1.7., kun liikennepalvelulaki muuttuu Suomessa ja erityisesti se kohdis-
tuu suomalaiseen taksiliikenteeseen, tämä vammaisten kuljetustarve tulee tyydytettyä, ja
siihen nähden näiden esteettömien autojen saatavuus tulee varmistaa. Niitähän on suunnil-
leen noin kolmannes tällä hetkellä suomalaisista takseista. On tärkeää, että tällainen eri-
tyisryhmä kuin vammaiset saa palvelua haluamanaan ajankohtana ja toki myös haluamas-
saan kokoluokassa näissä autoissa, ja siinä tämä 1+6-auto tarjoaa sen yhden hyvän lisä-
vaihtoehdon. Ei aina tarvitse olla sellainen isompi Sprinter-luokan auto, mihinkä parhaim-
millaan mahtuu useampiakin pyörätuoleja yhtä aikaa. On aika mukavaa ja kodikasta mat-
kustaa lähellä kuljettajaa ja keskustella kuljettajan kanssa tämmöisessä pienemmässä au-
tossa.

Itse olen alan ammattilaisena hämmästellyt tätä turvallisuusnäkökohtaa, koska aika mo-
nessa puheenvuorossa valiokuntakäsittelyn aikana arvioitiin, että tämä auto ei olisi turval-
linen. Tämä esteetön 1+6-taksi on tehdastekoinen auto. Sen auton turvallisuuskohtia ei ole
millään lailla muutettu. Elikkä pidän sitä täysin turvallisena. Se on erittäin mukava auto
ajaa, se on taloudellinen, ja siellä on matkustajalla hyvät matkustusolosuhteet. Se kyllä
täyttää kaikki nämä turvallisuuskriteerit, mitä Suomessa takseilta vaaditaan ja erityisesti
tässä erityiskuljetuksessa.

Nyt kun Suomessa tämä tarveharkintainen järjestelmä muuttuu, on tärkeää, että tämmöi-
nen veroetu säilyy tämmöisillä autoilla, jotta yrittäjille tulee motivaatio ostaa tämän tyypin
autoja ja pitää sitä palvelua yllä, koska muutenhan tässä ei ole ihan bisneksen kannalta jär-
keä, jos sama auto käytännössä maksaa 15 000 euroa enemmän, jos se varustetaan esteet-
3



Pöytäkirjan asiakohta PTK 32/2018 vp
tömällä varustuksella, ja sillä ei ole mitään lisäarvoa bisneksen kannalta. On hyvä, että val-
tiovalta nytten muistaa tätä ammattiryhmää, joka tätä palvelua vammaisille tuottaa, tällä
pienellä veroedulla. Tämähän on sellaisen noin 150 euron arvoinen veroetu kuukaudessa
yrittäjille, ja ajattelenkin käänteisesti, että jos tämä sama lasku laitettaisiin kaikille suoma-
laisille, niin mikä haloo siitä olisikaan, jos laitetaan jokaiselle suomalaiselle 150 euron ve-
rolasku. Tämmöinen ammattiryhmä kuin taksiautoilijat toki pystyy tällaisen maksun mak-
samaan, sitä en epäile kuitenkaan, mutta olisiko näin, että jos valtiontaloutta korjattaisiin,
niin tuskin se päättyisi tämän yhden ammattiryhmän kykyyn maksaa Suomen valtionta-
louden korjaus. Toivoisinkin, että tästä asiasta arvostettaisiin tällä hetkellä suomalaisia
taksiyrittäjiä, ja siinä mielessä tämä 4 800 euron veroetukin on merkittävä. Uskoisin, että
jos joltain muulta ammattiryhmältä otettaisiin tämmöinen, mikä tarkoittaa noin 150 euron
kuukausierää, niin täällä olisi aikamoinen haloo ja jonkunlainen marssi tuossa Mannerhei-
mintiellä kyllä olisi käynnissä. Mutta kyllä suomalainen taksi tämän kestää. — Kiitoksia.

Ensimmäinen varapuhemies Mauri Pekkarinen: Edustaja Harakka haluaa vastauspu-
heenvuoron ja saa myös sen. Ja edustaja Viitanenkin haluaa.

16.07 Timo Harakka sd (vastauspuheenvuoro): Kiitos, puhemies! Edustaja Pakkanen on
luonnollisestikin ammatti-ihminen tällä alalla, mutta hänen kommenttiaan on kuitenkin
täydennettävä siltä osin, että Invalidiliiton lausunto näistä Caddy-luokan 1+6-autoista oli
huomattavan nihkeä verrattuna siihen matkustamisen iloon, jonka tuossa äsken maalasitte.
Itse asiassa heille ei olisi kelvannut edes 1+7, vaan he olisivat vaatineet 2+7:n veronalen-
nuksen kohteeksi.

Liikennevaliokunta ei kuullut Invalidiliittoa, ja puolestaan meidän valtiovarainvalio-
kunnan verojaosto taas ei kuullut sitten sitä puolta, mitä liittyy näitten Kela-kuljetusten tu-
levaisuuteen. 

Koska tässä on nyt kaksi ristiriitaista intressiä, niin siksi sosiaalidemokraatit ovat tässä
halunneet vielä ponnella varmistaa, että seuraamme pyörätuolikuljetusten turvallisuutta ja
saatavuutta jatkossa. 

Ensimmäinen varapuhemies Mauri Pekkarinen: Olen tähän debattiin merkinnyt seu-
raavat vastauspuheenvuorot: edustajat Viitanen, Suutari, Alatalo ja vielä edustaja Pakka-
nen. Tässä kaikki, jos oikein ymmärrän. Juuri näin.

16.08 Pia Viitanen sd (vastauspuheenvuoro): Arvoisa puhemies! Tietenkin tämä pöydäl-
lä oleva esitys on seurausta siitä, mitä tapahtui aiemmin, eli hallitus päätti vapauttaa koko
taksiliikenteen, mikä tulee kyllä tämän alan vetämään aikalaiseen hurlumhei-meininkiin
täällä meillä. Tämä on meidän arviomme, että näin tulee käymään. Sosiaalidemokraatithan
vastustivat kaiken kaikkiaan tällaista vapauttamisen innosta vapauttamista. Paljon on kuu-
lunut myös taksikentältä itseltään huolta siitä, että mitä tulee nyt sitten todellakin tapahtu-
maan tämän suhteen tuossa kesän koittaessa. Eli sen seurauksena, kun näin käy, myös tä-
hän autoverolakiin tulee uudistuksia, ja se sitten omalta osaltaan vaikuttaa.

Haluaisin tässä yhteydessä alleviivata vielä sitä, että SDP pitää hyvänä, että tämä Caddy
tuli mukaan tässä eduskuntakäsittelyssä, mutta meillä on kaksi pontta, joissa velvoitamme
eduskunnan seuraamaan monelta kantilta näitä seurauksia. 
4



Pöytäkirjan asiakohta PTK 32/2018 vp
16.09 Eero Suutari kok (vastauspuheenvuoro): Arvoisa puhemies! Todellakin, vapautus
on sellainen asia, johon tuolta kentältä, ainakin minulle, on tullut vastauksia hyvin paljon ja
jota kohtaan on tullut duubioita.

Täytyy sanoa, että hankalaa on kaikissa asioissa niin sanotusti puolustella hallituksen
esitystä, mutta tämä yhteiskunta on menossa siihen suuntaan, että vapautta yrittämisessä ja
muussa tullaan enemmän suosimaan, vähän samalla tavalla kuin muuallakin länsimaissa.
Todella, kokonaiskilpailukyky kun otetaan huomioon Suomessa, meidän pitää siihen suun-
taan olla menossa. Sen takia minä kyllä puollan myös tätä. Täytyy sanoa, niin kuin täällä
sanottiin — taksiyrittäjä sanoi, suurin osa sanoi — että kyllä me nyt hoidamme myös au-
toveron, koska kaikkia muitakin kustannuksia on. Se on noin prosentin verran siitä liike-
vaihdosta. Tietysti [Puhemies koputtaa] se on oma summa. Mutta uskon, että jatkossa kil-
pailu tulee paranemaan. 

16.10 Mikko Alatalo kesk (vastauspuheenvuoro): Arvoisa puhemies! Jos nyt puhutaan
tästä autoverolaista, niin tosiaan liikenne- ja viestintävaliokunta perusteli silloin esitystään
niin, että autoverotuen poistaminen vähentäisi Caddy-luokan ajoneuvojen saatavuutta. Ne
isot autot taas ovat niin kalliita, että voisi olla, että maaseudulla sitten niitä ei enää olisi. Nyt
niitä on niin paljon, niitä on monta sataa kuitenkin tuolla maaseudulla. Sitä paitsi viesti tu-
li, että no, sitten Viroon lähdetään ostamaan niitä autoja, tehdään ne muutostyötkin siellä.
Elikkä sen takia tämä on kyllä hyvä asia, että näitä Caddy-luokan autojakin on.

Myönnän sen, että Invalidiliitto ei ole ollut kauhean myönteinen tälle, mutta uskon, että
tällä tämä palvelutaso kuitenkin voidaan taata. Tosiaankin olen tätä viestiä kovasti Timo
Kallille tuonut tuolta kentältä, että nämä autot pääsevät tähän alennuksen piiriin. Ylipään-
sä tämä on iso muutos, mitä on tapahtumassa muutenkin tällä taksialalla, ja tämä ainakin
turvaa sen, että meillä maaseudulla esimerkiksi on näitä esteettömiä takseja sitten riittä-
västi tällä alennuksella.

Ensimmäinen varapuhemies Mauri Pekkarinen: Vielä ennen keskustelun aloittanutta
edustaja Pakkasta edustaja Kari, vastauspuheenvuoro.

16.11 Mika Kari sd (vastauspuheenvuoro): Arvoisa herra puhemies! Tässä edustaja Vii-
tanen aivan oikein toi esiin sen, että tästä ei ole vuottakaan, kun hallitus talloi taksimiesten
varpaille [Pia Viitanen: Pahasti!] ja sen lisäksi vielä jätti asiakkaan tolpalle odottamaan.
Näin käy ainakin niillä syrjäseuduilla, joille nyt tämä Caddy-luokka toivottavasti tuo hy-
vän lisän. Uskon, niin kuin edustaja Viitanenkin, siihen, että nyt on tärkeintä saada toimi-
maan jotain tästä romutetusta järjestelmästä, ja yksi tärkeä osa on taata liikkumisen mah-
dollisuus heille, joiden on jo valmiiksi vaikeaa liikkua.

Tämä sosiaalidemokraattien — ja taisi olla muutama muukin puolue mukana — vasta-
lause ja siihen liittyvät lausumaehdotukset ovat erittäin kannatettavia. Katsotaan hieman
perään, mitä tällä uudistuksella saadaan aikaan, ja korjataan niitä asioita, jotka ovat nyt
menneet rikki, ja tarvittaessa korjataan lisää. Korjattavaa tämän hallituksen jäljiltä jää.

Ensimmäinen varapuhemies Mauri Pekkarinen: Nyt mieluusti sovitusti edustaja Pak-
kanen, vielä vastauspuheenvuoro. Kaikki vastauspuheenvuoroa pyytäneet ovat vähintään
kerran sellaisen saaneet. — Nyt teillä vastauspuheenvuoro, edustaja Pakkanen, olkaa hyvä.
5



Pöytäkirjan asiakohta PTK 32/2018 vp
16.12 Markku Pakkanen kesk (vastauspuheenvuoro):  Kiitos, arvoisa puhemies! Niin
kuin omassa puheenvuorossani sanoin, toki Invalidiliiton kannan ymmärrän, että he halua-
vat puolustaa mahdollisimman kalliita ja hyvälaatuisia ja isoja autoja, koska se antaa mah-
dollisuuden tietenkin heille ryhmissä kulkea tällä lailla, mutta se on yhteiskunnan kannalta
ja sen yrittäjän kannalta aika kallis vaihtoehto, jos on vain tämä Sprinter-luokan vaihtoehto
tarjolla, ja siksi tämä Caddy-luokka, esteetön 1+6, on hyvä vaihtoehto.

Liikenne- ja viestintävaliokunta kuuli myös Invalidiliittoa aikaisemmin, kun tätä taksi-
lain uudistusta tehtiin, ja jo silloin nousi tämä autoverokysymys ja esteettömien autojen
saatavuus isoksi kysymykseksi. Tässä yhteydessä annan julkisen kiitoksen valtiovarainva-
liokunnan jäsenille — Kivirannalle, Suutarille ja Timo Kallille — jotka tämän käytännös-
sä hoitivat, että tämä veroetu säilyy näillä esteettömillä autoilla, ja näin voidaan hyvää pal-
velua Suomessa vielä jatkaa.

Ensimmäinen varapuhemies Mauri Pekkarinen: Puhujalista.

16.14 Jani Mäkelä ps: Arvoisa puhemies! Itsekin tätä asiaa liikennevaliokunnassa olin
mukana käsittelemässä, ja käsittely oli sen verran laaja ja monipolvinen ja siinä tuli myös-
kin muutosehdotuksia tähän valtiovarainvaliokunnan lopulliseen mietintöön kohdistuen,
että otan hieman kantaa näihin asioihin, mistä siellä liikennevaliokunnassa puhuttiin.

Eli oikeastaan ainut muutos, mitä esitettiin ja mikä meni läpi tähän mietintöön, oli 1+6
henkilön invataksit. Sen lisäksi oli myöskin matkailuautoja koskevaa hienosäätöä, jota val-
tiovarainvaliokunta ei sitten tähän mietintöönsä ottanut.

Mutta se on kuitenkin hyvä, että tämä niin sanottu Caddy-luokka siihen mukaan otettiin,
että sen verovapaus säilyy. Volkswagen Caddyhän ei kokemusperäisesti todetusta laadus-
taan huolimatta ole suinkaan ainut auto siinä luokassa, eli muitakin merkkejä ja malleja
löytyy tästä samasta luokasta, mutta niitä kaikkia yhdistää sellainen, että ne ovat periaat-
teessa enemmän henkilöautoja kuin raskaita pakettiautoja. Elikkä ne ovat taloudellisem-
pia, kevyempiä, kätevämpiä ajaa ja hankkia, mutta toisaalta se muutostyö, mikä niihin teh-
dään, että se invataksiominaisuus, esteettömyys siellä on, on varsin kallis, eikä se vastaa-
valla tavalla sitten kasvata sen auton jälleenmyyntiarvoa. Eli ne alkuperäiset argumentit
siitä, että tällaisen auton jälleenmyyntiarvo olisi sama kuin jonkun taksi-Mersun, eivät
paikkaansa pitäneet.

Myöskin tämä, mitä muistaakseni edustaja Alatalo toi esille, että se on kotimaista työtä,
pitää paikkansa, eli ne muutostyöt tehdään nyt tällä hetkellä Suomessa. Jos veroetu olisi
menetetty, niin olisi todennäköistä, että ne olisivat siirtyneet jonnekin muualle, elikkä täs-
sä myöskin tavallaan suojeltiin suomalaista työtä.

Oma käsitykseni on se, että ilman tämän verovapauden säilymistä tässä luokassa olisi ol-
lut suuri pelko siitä, mikä on näiden invataksien, esteettömien taksien, saatavuus vähänkin
syrjemmässä. Kyllähän niitä kaupungeissa on, kun on kysyntää, mutta sitten kun puhutaan
maalaiskunnista, niin ylipäätänsä kun on kysymys siitä, onko taksia saatavilla, niin olisiko
varsinkaan tällaisia erikoisautoja saatavilla? Itse epäilen, että siinä olisi voinut käydä huo-
nosti. Ja tätä vihreiden maaseutuvastaista linjaa kuvaakin se, että he esittävät tämän muu-
toksen takaisin ottamista. Ovatko he ymmärtäneet, mitä he ovat esittäneet? Onko tämä va-
hinko vai onko tämä tarkoituksellista vahingontekoa, sitä en pysty ymmärtämään.

Nyt jos puhutaan ylipäänsä tästä taksien niin sanotusta veronalennuksesta, niin on vä-
hän kyseenalaista, onko se oikeastaan yritystuki. Kuitenkin on niin, että muita ammattilii-
6



Pöytäkirjan asiakohta PTK 32/2018 vp
kenteen ajoneuvoja ei veroteta välttämättä läheskään niin tiukasti kuin takseja tähänkään
asti. Eli yritystukipopulismi ei toimi tässäkään asiassa, niin kuin ei kovin monessa muus-
sakaan asiassa.

Nyt kun eduskunta joko kaukonäköisyyttään tai suurta harkitsemattomuuttaan, kuten
itse valitettavasti uskon, romutti säännellyn taksijärjestelmän, lienee sinänsä loogista, että
taksienkin veroedusta — jos sitä nyt veroeduksi halutaan nimittää — vähitellen luovutaan.
Periaatteessa jos kuka tahansa voi ajaa taksia, niin tulee mieleen, että voisivatko silloin
kaikki myöskin saada veroetua. Joskaan sekään asia ei ole niin yksinkertainen, eli kyllähän
esimerkiksi ammattiliikenteeseen tulevat vakuutukset ovat niin kalliita, että ne kuittaavat
tuon veroedun pois, eli ei siitä mitään kultakaivosta muodostu, mitä monet luulevat tak-
siyritystoiminnan olevan. Ei siellä hinnoissa sellaista ilmaa ole, jolla voitaisiin noin vain
kuitata yrittäjän katteesta tämä veroale. Kyllä se tulee sekä siirtymään hintoihin että aiheut-
tamaan autokannan heikkenemistä.

Arvoisa puhemies! Omasta puolestani pelkään, että tässä käy niin, että kun Saksassa ja
Ruotsissa leviää tämä hysteria dieselautojen suhteen, niin hyvin pian ne dieselautot, mitä
siellä myydään pois paniikissa, ettei niillä kohta saa ajaa kaupungeissa, tulevatkin meille
taksiautoiksi. Tästä seuraa valtiolle verotulojen menetystä suoraan arvonlisäverojen muo-
dossa, välillisesti osin myöskin autoveron muodossa, ja nämä autot, mitkä tänne kantaan
tulevat, eivät ole suinkaan mitenkään erityisen ympäristöystävällisiä, koska nehän ovat
Euro viitosta tai aikaisempia autoja, joilla ei siellä kaupungeissa voi ajaa.

Mutta tietenkin sitä saa, mitä tilaa, elikkä jos me tällaisia veromuutoksia teemme, ne
johtavat vaikutuksiin erityisesti tällaisessa globaalissa taloudessa, mikä meidän pitäisi ym-
märtää ja hyväksyä, jos me tällaisia muutoksia todella teemme. Omasta mielestäni tätä ei
olisi välttämättä tarvinnut edes lähteä tekemään, koko veroedun muuttamista.

16.18 Markku Eestilä kok: Arvoisa puhemies! Tämä hallituksen esitys on hyvä, ja hyvä,
että veroetu säilyy tietyille autoille ja sitä kautta ohjaa investointeja oikeaan suuntaan.

Täytyy edellisen puheenvuoron käyttäjä Mäkelään yhtyä siinä mielessä, että kun tässä
nyt on kysymys kuitenkin autoverosta, niin täytyy se suurempi kuvakin nähdä, ja tämäkin
keskustelu tänä päivänä itse asiassa olisi ollut turha, jos me olisimme pystyneet ja osanneet
luopua autoverosta jo aikanaan. Ne kaksi ongelmaa, jotka tästä autoverosta tulevat, ovat
juuri ne, mitkä Mäkelä mainitsi, eli että meille tulee yli 30 000 autoa ja ne ovat vanhoja
Euro 4 -dieseleitä, Euro 5 -dieseleitä, ja kun Suomi on tehnyt nämä päästötavoitteet, että
2030 mennessä puolitetaan päästöt 2005 tasoon nähden, niin se vain karkaa koko ajan. Mi-
nun mielestäni se ei ole oikein, että jos me teemme tiettyjä kansainvälisiä sopimuksia, niin
me emme tee sitten tässä talossa niitä päätöksiä, jotka vievät sitä kohti, että näitä sopimuk-
sia noudatetaan.

Kun näitä vanhoja autoja, keskimäärin 9 vuotta vanhoja autoja, tänne tulee, niin ne tuo-
vat tänne hiilidioksidipäästöjä ja sen lisäksi tulee vielä typen päästöjä. Se ongelma, mikä
tällä hetkellä koskee autokauppaa, on juuri tämä Saksan esimerkki, jossa korkein hallinto-
oikeus antaa kaupungeille luvan kieltää tiettyjä vanhoja dieseleitä, että niillä ei saa siellä
ajaa. Ja Ruotsi teki samankaltaisia päätöksiä: 2022 meinaavat kieltää dieseleillä, nimen-
omaan vanhoilla dieseleillä, ajamisen kaupungin keskustoissa.

Nyt tästä talosta pitäisi tulla mahdollisimman korkealta poliittiselta taholta sellainen
viesti Suomeen, että tällä hallituskaudella ei kosketa millään tavalla dieselautojen käyt-
töön eikä mihinkään erilaisiin sanktioihin, joilla jollakin tavalla lähdetään Saksan tai Ruot-
7



Pöytäkirjan asiakohta PTK 32/2018 vp
sin tielle, koska tämä sotkee nyt autokauppaa ja ihmiset ovat sekaisin ja pelkäävät, mitä
dieseleille tehdään. Tämmöinen tavallaan signaali pitäisi tästä talosta tulla, jolloin alku-
vuonna hyvin alkanut autokauppa lähtisi taas sujumaan. Kaikki tämmöiset häiriöt tulevat
just siitä, kun ihmiset ovat epävarmoja, mitä näille veroille tulee tapahtumaan ja tuleeko
joitakin sanktioita.

16.20 Jari Myllykoski vas: Arvoisa herra puhemies! Tässä kuultiin jo, ketkä pelastivat
koko taksiväen, eli sieltä tuli muutama nimi valtiovarainvaliokunnasta, jotka sitten ajoivat
tämän kaiken niin hyvään malliin kuin tässä nyt oli. Haluaisin kuitenkin kiinnittää huomio-
ta siihen, että liikenne- ja viestintävaliokunta oli yksimielisesti tämän asian kannalla, että
näin tultaisiin tekemään, ja siinä mielessä valtiovarainvaliokunnassa ollaan sitten oikein
ruvettu pohtimaan sitä, ja minun mielestäni ne ponnet, mitä siellä on joukossa, ovat asiaan
kuuluvia ja niitä on hyvä tukea. Minä uskon, että tämäkin sali on sitä mieltä, että meidän pi-
tääkin asioita katsella. 

Kun paljon puhutaan Sprintereistä ja Caddy-luokasta, niin täytyy muistaa, että meillä
tiettyjä asioita on ja se on tämä meidän hankintaosaaminen ja se, millä lailla alueellisesti tai
kunnallisesti tehdään ja ohjeistetaan hankintapäätöksiä, ja siellä sitten jo tapahtuu sitä, että
minkälaisilla ajoneuvoilla ajetaan niitä invakuljetuksia, mihinkä tarvitaan se pyörätuoli, ja
mitä siellä sitten edellytetään niiltä toiminnan harjoittajilta: minkälaisella autolla sinä olet
mahdollinen tulemaan.

Toki me tiedämme, että valtiovarainministeriön esityksessä oli semmoinen pieni harha
siinä, kun puhuttiin näitten autojen määristä, kun siellä todellakaan ei ymmärretty, että tätä
Caddy-luokkaa on muutakin kuin Volkswagenit. Siellä puhuttiin sadasta... [Puhuja siirtyy
puhujakorokkeelle]

Arvoisa puhemies! Jatkan vielä hieman siitä, mistä lähdettiin liikkeelle: Meille anne-
taan lukuja, kuinka paljon Suomen mantereella on näitä autoja, ja nämä luvut heittävät 500
kappaleella. Mutta tultiin sitten siihen ymmärrykseen, että tämä onkin pikkusen isompi ko-
konaisuus kuin oli aloituksessa, siinä, mitä hallituksen esityksessä tuotiin sisälle. Onneksi
sitten asiantuntijakuulemisten myötä meillä korvat valiokunnassa aukenivat ja osasimme
nähdä tämän mittakaavan.

Toki eihän se pelottelu, että nämä nyt yhtäkkiä poistuisivat liikenteestä, pidä paikkaan-
sa, vaan sitä mukaa, kun tämä autokanta vanhenisi, ne lähtisivät pois. Mutta nyt tälle an-
nettiin kuitenkin mahdollisuus. Varsinkin vähäliikenteisellä haja-asutusalueella tämä mah-
dollistaa sen, että meillä on liikuntakyvyttömien osalta semmoinen palveluntarjoaja, joka
harjoittaa taksialan liikennettä nyt ainakin näillä vielä voimassa olevilla säädöksillä — et-
tei osta Zetoria ja laita sinne peräkärryä perään ja heinäpaalia siihen ja turvavöitä, jotta hän
voi sitten ruveta heinäkuussa aloittamaan taksiajoa, kun vain turvavälineet ovat kunnossa,
minkä tämä eduskunta hallituksen toimesta junttasi väkisin ja mikä tekee tälle ammattikun-
nalle kyllä todella paljon. Pelkään sitä seuraavaa joulun aikaa, kun taksiyrittäjä tulee sinne
tolpalle, kun on 200 metriä pitkä jono, ja huutaa, että se, kellä on sata euroa rahaa, pääsee
aloittamaan matkanteon — kun tulee vapaata hinnoittelua. Mutta sitä tämä hallitus on ha-
lunnut edistää. Meitä oppositiossa, ja tiedän, että monta hallituspuolueenkin kansanedus-
tajaa, tämä päätöksenteko karvanteli, koska oltaisiin haluttu tämä maailman paras järjes-
telmä pitää tässä maassa vielä kunnossa.

Mutta vielä nyt käsittelyssä olevaan asiaan: on hyvä, että tämä nyt näin menee, ja siitä
täytyy antaa hallituspuolueenkin varojen jäsenille se arvonosoitus, että otitte varteen sen,
8



Pöytäkirjan asiakohta PTK 32/2018 vp
mitä liikenne- ja viestintävaliokunta yksimielisellä mietinnöllään esitti, ja toivotaan, että
ne ponnet, mitä siellä on, myöskin tulevat hyväksytyiksi.

16.25 Pia Viitanen sd: Arvoisa herra puhemies! Oikeastaan jatkan tästä toisinpäin kuin
ajattelin aluksi sanoa. Koska viittasitte ponsiin, niin minäpä tässä vielä sanon, mitä näissä
ponsissa edellytetään, mitä esitämme sitten toisessa käsittelyssä.

Eli edellytetään seurantaa, mikä vaikutus tällä on ajoneuvokantaan — ennen kaikkea il-
masto- ja energiatavoitteiden kannalta — mikä vaikutus työllisyyteen ja mikä vaikutus so-
siaaliseen ja alueelliseen tasa-arvoon, ja sitä, että hallitus ryhtyy sitten toimenpiteisiin, jos
näitä ongelmia ilmenee. Sitten toinen ponsi tosiaan lähtee tästä Invalidiliiton tietenkin si-
nänsä hyvin perustellusta huolesta, että myös se huomioitaisiin ja hallitus seuraisi, miten
uudistus vaikuttaa pyörätuolia käyttävien matkustusturvallisuuteen sekä terveyteen, ja ryh-
tyisi tarvittaessa toimenpiteisiin. Eli tämänkaltaisia hyviä ponsia esitämme. Periaatteessa
voisin kuvitella, että nämä olisi aika helppo täällä yksimielisestikin eduskunnan siunata,
sillä kun katsoo tätä meidän valtiovarainvaliokunnan mietintöä, niin tässähän valiokunta it-
sekin toteaa, että näitä uudistuksia on syytä seurata, eli siinä mielessä voisin toivoa kanna-
tusta näille ajatuksillemme.

Mutta sen sijaan, puhemies, kun täällä puhuttiin taksialan pelastuksesta ja muusta, kyllä
luulen, että tätä pelastusta, mitä pistettiin silloin hallituskauden alussa eteenpäin, ei kyllä
kukaan taksialalla eikä varmaan moni asiakaskaan tilannut. Sitä saa, mitä tilaa — moni ky-
syy, mistä voi peruuttaa tilauksen, nimittäin kovin moni ei halunnut tällaista täydellistä va-
pauttamista ja taksimarkkinoiden täydellistä ajamista tietynlaiseen epävarmuuteen. Ihan
aidosti siis kuluttajat ovat huolissaan ja myös taksiväki itse. Olen kuullut tästä niin paljon
epäilyä, että kauhistuttaa, mitä tulee tapahtumaan. Siksi, puhemies, olisi ollut hyvin tär-
keää, että hallitus ei olisi lähtenyt tämänkaltaisiin uudistuksiin.

Muutakin sanottavaa olisi, mutta tässä vaiheessa pitäydyn tässä kahdessa minuutissa,
puhemies.

16.27 Joona Räsänen sd: Arvoisa puhemies! Todella tämä kupletin juonihan lähtee sieltä
viime vuodesta, kun täällä liikennekaarta ja lakia liikennepalveluista käsiteltiin, minkä joh-
dosta nyt sitten olemme tämän taksimullistuksen edessä, mistä täälläkin on paljon tänään
puhuttu ihan hyviä, perusteltuja puheenvuoroja. Niin kuin tässäkin keskustelussa esiin
nousi näitä huolia ja murheita, kyllähän oikeastaan oli tiedossa silloin vuosi sitten, mihin
tämä tulee johtamaan, kun tätä sääntelyä puretaan, hinnoittelua puretaan, ja siitä kyllä
juontuu sitten ihan loogisena seurauksena myös se, että tähän veroetuunkin joudutaan kos-
kemaan. Siinä mielessä tämä esitys nyt, mitä tässä käsitellään valtiovarainvaliokunnan
mietinnön pohjalta, on täysin perusteltu, sillä kun me emme enää pysty lupaprosessilla
huolehtimaan siitä, että tietyntyyppisiä autoja on eri puolilla saatavissa, niin pystymme
edes tällä veroedun jatkamisella huolehtimaan siitä, että näitä esteettömiä autoja, niin näitä
suurempia kuin myös sitten pienempiä, löytyy erilaisiin tarpeisiin.

Täällä monesti viitataan siihen, että se on tärkeää nimenomaan sen takia, että Suomi on
laaja maa ja näitä palveluita löytyy sitten eri puolilta, mutta kyllä se on tärkeä asia myös
ihan näiden kasvukeskustenkin kannalta, missä meillä on ollut kyllä jatkuvasti pulaa näistä
autoista, jotka pystyvät myös sitten pyörätuoleja kuljettamaan. Siinä mielessä on erittäin
perusteltua, että tämä niin sanottu Caddy-luokka myös tähän mukaan otettiin, jotta pysty-
tään vastaamaan siihen palvelutarpeeseen, joka ihmisillä on.
9



Pöytäkirjan asiakohta PTK 32/2018 vp
Lopuksi voisi todeta, että tämä edustaja Viitasen kuvaama lausumaehdotus, jota sitten
toisessa käsittelyssä esitetään, on myös ihan perusteltu. Onhan meidän tärkeää nyt seurata
sitä, mihin tämä tulee tosiaan johtamaan ja tuleeko se tarjonta sitten painottumaan enem-
män tänne Caddy-puolelle vai tullaanko edelleen hankkimaan näitä molempia autoja ihan
tasapainoisesti, jolloin ei [Puhemies koputtaa] tämä Invalidiliitonkaan huoli ole aiheelli-
nen.

16.29 Mika Kari sd: Arvoisa herra puhemies! Tästä liikennekaaresta on puhuttu tieten-
kin paljon ja pitkään ja hartaasti eikä aina ihan pienilläkään kirjaimilla, ei ainakaan pienillä
kirjaimilla siellä taksitolpilla, missä tälläkin hetkellä tuhannet ja tuhannet taksialan yrittä-
jät yrittävät selvitä siinä muutostilanteessa, joka heitä lähikuukausina tulee kohtaamaan.

Minä pidän tätä valtiovarainvaliokunnan mietintöä kyllä ihan hyvänä ja erityisen hyvä-
nä tätä vastalausetta, jossa näitä ponsiehdotuksia nyt on. Edustaja Viitanen tässä hyvin ku-
vasi näiden ponsiehdotuksien sisältöjä, ja toivon, että tätä korjausta tehtäisiin nyt eduskun-
nassa yhdessä niin, että eduskunta voisi yksimielisesti hyväksyä nämä kaksi vastalauseen
lausumaehdotusta, jotka täällä vastalause 1:ssä sisällä ovat.

Tämä Caddy-luokan käyttöönotto on varmasti energia- ja ilmastotavoitteidenkin näkö-
kulmasta perusteltua, ja mietinnössä ja valiokunnan vastalauseessa on hyvin tätä asiaa pe-
rattu ja kuvattu, mutta uskon, että myös Invalidiliiton huoli on aiheellinen, ja siltä osaltaan
nämä Invalidiliiton näkemykset ja huolet olisi hyvä sitten kartoittaa niissä selvityksissä,
joita tämän lain voimaantulon jälkeen tullaan tekemään. Toivon, että eduskunta yhtyy näi-
hin selvityspyyntöihin yksimielisesti.

16.31 Mikko Alatalo kesk: Puhemies! Jos nyt meillä menneeseen palataan, niin olin itse
kriittinen liikennepalvelulain siihen osaan, mikä koski taksiuudistusta aikoinaan, ja toin
sen kyllä esille sekä ministerille että hallituksen edustajille, myös omalle hallitusryhmälle,
ja uskon, että edustaja Pakkanen toi sen vielä painokkaammin. Me saimme korjattua mo-
nia asioita liikennevaliokunnassa, tosiaankin monta hankalaa asiaa, mutta varmaan tätäkin
lakia tullaan jossain vaiheessa tarkentamaan. Ruotsissahan muun muassa heidän asetuk-
siaan on tarkennettu villin kilpailun suhteen ja sen, että kuluttajansuoja säilyy, että hinnat
näkyvät kunnolla ja niin edelleen. Olen kuullut kyllä myös positiivisiakin asioita, varsin-
kin nuoremmilta kuskeilta. He ovat katsoneet, että on hienoa, että he pääsevät myös mu-
kaan tähän kilpailuun.

Mutta itse tähän asiaan elikkä autoveroasiaan.
Oli hyvä, että valtiovarainvaliokunta tosiaan teki tämän päätöksen. Tosiaan mehän yk-

simielisesti liikenne- ja viestintävaliokunnassa toimme esille sen näkymän, että näitä on
sen verran paljon, meillä oli jo tiedossa, että näitä Caddy-luokan autoja on niin paljon,
vaikka kaikilla asiantuntijoilla ei tuntunut olevan sitä tietoa, että tämä on merkittävä asia,
mitenkä tämä kalusto pysyy meillä liikenteessä. Sitä mukaa, kun kalusto vanhenee, sitten
niitä täytyy vaihtaa, ja tosiaan jopa semmoisia uhkia oli, että jotkut liikennöitsijät sanoivat,
että he lähtevät sitten Viroon ostamaan sen auton ja siellä tekevät myös nämä kalliit muu-
tostyöt, mitkä täytyy tähän esteettömään autoon olla. Siinä mielessä on hyvä asia, että Cad-
dy-luokan autoja on tulevaisuudessakin saatavilla niin maaseudulla kuin kaupungeissakin.
Tosiaan nämä kalliit autot, joita nyt Invalidiliittokin puolustaa, toki ovat hienoja, ne ovat
näitä Sprinterin pohjalta tehtyjä autoja, ja niissä on paremmat tilat, ne ovat hieman kor-
keampia, myös se sisäänmeno niihin. Totta kai heidän tehtävänsäkin on ajaa sitä asiaa, että
10



Pöytäkirjan asiakohta PTK 32/2018 vp
heidän eturyhmänsä saa mahdollisimman hyviä autoja, mutta todellakaan ei se ero niin rat-
kaiseva tässä ole, kyllä Caddy-luokan autollakin voidaan tämä palvelu hyvin hoitaa.

Todellakin sen verran vielä sanon siitä, että ylipäänsä tämä taksien nykyinen autovero-
alennushan menee portaittain, niin että tämä onneksi ei nyt mene ihan yhtäkkisesti, mutta
erittäin tärkeää on tämän tasapuolisuuden kannalta, että meillä on nyt sitten sekä ne isom-
mat autot että nämä Caddy-autot samalla viivalla. 

Uskon, että muutenkin, esimerkiksi maaseudulla varmaan, tulevat yleistymään tällaiset
erilaiset tila-autot ja sellaiset autot, jotka voivat toimia sekä esteettöminä autoina että myös
tilausliikenteessä maaseudulla, että yhdistetään kyytejä, ja tämmöiseen autoon sopii sitten
useampia matkustajia, koska ei kannata sitä yhtä henkilöä kuljettaa välttämättä esimerkik-
si terveyskeskukseen, tai mikä lääkäriasema se silloin onkin.

Haluan kiittää kyllä todella, että valtiovarainvaliokunta kuuli meitä, asiantuntijavalio-
kuntaa, liikennevaliokuntaa, ja tässä kyllä varmasti uskon, että sellainen tulevaisuus esteet-
tömään ihmisten kuljettamiseen säilyy.

16.35 Eero Suutari kok: Arvoisa puhemies! Alkuperäinen puhe on muuttunut täysin täs-
sä keskustelun kuluessa, koska se olisi ollut, voisi sanoa, melkoista jaarittelua näihin il-
meikkäisiin puheisiin verrattuna, mitä täällä on tästä asiasta käyty läpi, edustaja Myllykos-
ken osalta varsinkin. Hänhän oli oikeassa puheen alkuvaiheessa, mutta loppu oli täysin len-
nokasta, jota ei pystynyt oikein seuraamaankaan.

Se isompi luku Caddy-luokasta oli aivan oikein, piti paikkansa. Sitä taustaa vasten itse
mietin siellä jaostossa, että siinähän käy niin, että jos hyväksytään se, että poistetaan se ve-
roetu näiltä pienimmiltä invatakseilta, niin ne pikkuhiljaa sitten ehkä häipyvät vähitellen
pois ja se suuri kanta sieltä häipyy pois. Se tarkoittaa sitä, että ostopalvelu kunnilla ja Ke-
lalla kallistuu jatkossa, ja sitä minä myös halusin lähteä siellä poistamaan. Sen lisäksi tämä
työpaikkojen määrä, mikä on suomalaisessa koriteollisuudessa, säilyy jatkossakin, ja se li-
sääntyy. Sehän on arvokasta työtä, ja Suomi on erittäin kuuluisa Pohjoismaissa ja myös
Euroopassa nimenomaan ajoneuvokorien rakentamisessa, ja niitä viedään myös ulos tääl-
tä. Elikkä siinä on tällainen näkökulma, ja sen takia se on hyvä päätösesitys tässä asiassa.
Jos olisi tullut suurempi, kalliimpi ja raskaampi auto, niin sen lisäksi olisivat tulleet nämä
ilmastovaikutukset sitten lisäksi, joten olisi mennyt vähän taaksepäin tämä asia.

Edustaja Kari käytti puheenvuoron. Häntä arvostan suuresti yleensä näissä argumen-
toinneissa, ja hän on monessa asiassa oikeassa yleensä, mutta ei tässä asiassa, kun hän sa-
noi, että asiakas jätettiin sinne tolpalle. Mehän otamme tietysti selvää asioista. Selvityksen
mukaan ministeriössä sanottiin sillä tavalla, että uusia autoja rekisteröitiin viime kerralla
autoverovähennyksen — siis taksien autoveron huojennuksen, pienennyksen — jälkeen
ihan samalla tavalla kuin ennenkin. Eikä ole mitään palautetta ollut siitä, että taksien saa-
tavuus olisi huonontunut sen jälkeen. Elikkä siihen perustuen tehtiin tällainen jatkopäätös
sillä, että pikkuhiljaa poistetaan nämä taksien veroedut tässä tapauksessa. Ne veroedut oli-
si joutunut myöntämään myös niille, jotka ilmoittavat, että ”minä ostan nyt taksin”, jolloin
saa sen veroedun, ja sitten ei kuitenkaan kuljeta mitään vaan sanoo parin vuoden päästä ve-
rottajalle, että ”sori, ei ole yhtään tilausta tullut, tosin minä en ollut missään järjestelmässä
mukanakaan, mutta ei tullut tilausta”, ja niin poispäin. Tässä olisi tullut isoja asioita sitten.
Sen takia se veroetu voidaan jatkossa hyväksyä vain sellaisessa, missä on pätevä syy, niin
kuin silloin, kun autoa esimerkiksi on jouduttu muuttamaan sitä kuljetusta varten nimen-
omaan sentyyppiseksi.
11



Pöytäkirjan asiakohta PTK 32/2018 vp
Tässä vaiheessa minun kärkiasia tässä oli. — Kiitoksia.

16.38 Esko Kiviranta kesk: Arvoisa puhemies! Haluan esittää tässä valtiovarainvalio-
kunnan verojaoston puolesta kiitoksen liikenne- ja viestintävaliokunnalle, joka lausunnos-
saan oli tehnyt erittäin asiantuntevaa työtä. Oli tietysti hyvin helppo tarttua tähän esityk-
seen, varsinkin kun verojaostossa olimme valmiiksi aika paljon samaa mieltä. Mutta tästä
oli merkittävä tuki tuossa meidän lausuntomme tekemisessä.

Sitten Invalidiliiton kahdesta lausunnosta haluan todeta sen, että hallituspuolueitten
edustajat verojaostossa erittäin perusteellisesti tutustuivat näihin kannanottoihin. Tilanne
oli semmoinen, että jouduimme sitten kuitenkin tekemään kokonaisarvioinnin ja ottamaan
huomioon tämän alueellisen saatavuuden, taloudellisuuden ja sitten myöskin ilmastonäkö-
kohdat, ja tällä perusteella päädyimme kannattamaan tätä tässä jo ylistettyä liikenne- ja
viestintävaliokunnan lausunnossa ollutta ehdotusta.

Sitten sosiaalidemokraateille täytyy tässä antaa erityinen kiitos. He kannattivat näitten
pienten esteettömien autoverottomuutta. Nämä lausumaehdotukset, joita sosiaalidemo-
kraatit ovat esittäneet, ovat ihan hyviä, niissä ei ole mitään pahaa. Selvää on tietysti, että
vaikka näitä lausumia ei huomenna tässä salissa hyväksyttäisikään, niin seuranta tulee to-
teutumaan. Seuraamme tietysti sitä aktiivisesti, miten tämä lainsäädäntö vaikuttaa ja toteu-
tuu.

16.40 Markku Pakkanen kesk: Arvoisa herra puhemies! Täällä on käyty ansiokasta kes-
kustelua tästä autoveron poistosta ja oppositiosta on saatu tukea sille hallituksen hyvälle
esitykselle, että tämä esteetön 1+6-auto myös luokitellaan tähän autoverovapaiden taksien
joukkoon. Se on hyvä asia, ja siinä valtiovarainvaliokunta löysi onneksi laajankin yksimie-
lisyyden.

Edustaja Eestilä piti täällä erinomaisen puheen tästä dieselautojen ongelmasta. Mikäli ti-
lanne eskaloituu näin, niin kuin hän kuvaili, että aletaan Euroopasta tuomaan puolikäytet-
tyjä dieselautoja, tämä ympäristötavoite entisestään vaikeutuu Suomessa. Tämä on hyvin
merkittävä asia myös tässä autoveroasiassa mietittäväksi, että pystyttäisiin tämmöinen ti-
lanne estämään.

Täällä käytettiin myös hankintapäätöksiä yhtenä perusteluna puheenvuoroissa. Se on
totta, että kun kunnat tai yhteiskunta näitä palveluja vammaisille tilaavat, niin hankintala-
kiin aika useasti vedotaan. No, hankintalaki sinällänsä Suomessa on ihan ok. Jos sitä oi-
kein tulkitaan ja oikein tehdään, niin kyllä pystytään vammaisten kuljetukset järjestämään.
Mutta kuntapäättäjien pitäisi olla hereillä silloin, kun erityisryhmille näitä kuljetuspalvelu-
ja järjestellään, että käytettäisiin siinä vaiheessa tämä. Mielestäni tämä esteetön 1+6-auto
puoltaa paikkansa siinä, että se kuuluu näihin verovapaisiin autoihin, jotta niitä palveluja
olisi joka puolella Suomea saatavilla.

Täällä nostettiin kasvukeskuksien ongelmat, ja ainakin oma tietoni ja kokemusperäni on
se, että mitä suurempi kasvukeskus, niin aina suurempi mahdollinen ongelmatilanne myös
esteettömien autojen saatavuudelle on. Kyllä maaseudulla mielestäni kuitenkin kohtuuhy-
vin ovat palvelut pelanneet, mutta täällä Espoon seudulla ainakin, mitä on julkisuudessa
noussut uutisiin, tämä vammaisten kuljettaminen on joskus aiheuttanut ongelmia, ja se on
tietenkin yhdenvertaisuuden periaatteen näkökulmasta väärin. Tässäkin mielessä toivon,
että tämä asia parantaa.
12



Pöytäkirjan asiakohta PTK 32/2018 vp
Täällä on monessa yhteydessä tätä keskustelua viitattu siihen liikennepalvelulain ja tak-
silain muutokseen, mikä täällä vuosi sitten tehtiin. Valitettavasti se juna meni. Itse olin sil-
loin kovasti kriittinen sille lakiesitykselle, niin kuin edustaja Alatalo tuossa kertoi, mutta
tämän asian tärkeyttä kuvaa hyvin se, että silloin keskustelua seurattiin lehtereiltä arvok-
kaasti ammattiveljien kanssa, ja huomaan, että tänäänkin ansiokas porukka ammattiautoi-
lijoita on seuraamassa tätä keskustelua ja tämä asia kiinnostaa. Siksikin tämä on mielestäni
tärkeä asia, että suomalaisesta taksista ja sen tulevaisuudesta ollaan huolissaan ja käydään
avointa ja hyvää keskustelua. Tästä täytyy mennä eteenpäin, ja uskon näin.

Tässä verokohtelussa, mikä tässä asiassa on pääkohta, siinä liikennepalvelulain ykkös-
vaiheessahan edellytettiin, että tulee tasapuoliset kilpailuedellytykset, ja tässä suhteessa
tämä verottomuus on kilpailun kannalta tasapuolista. Mutta nyt henkilöautot ovat täydellä
autoverolla 2022 jälkeen, ja ellei siihen mennessä muuteta lakia, niin siihen yhteyteen lin-
ja-autot ynnä muut autot ovat autoverottomia, tämä veroetu säilyy sitten niissä. Siinä mie-
lessä on kyllä haasteellinen tilanne tulevaisuutta ajatellen tämä tasapuolinen kilpailutilan-
ne autojen veroedun suhteen. Mutta onneksi meillä nyt ovat vielä nämä invataksit ja esteet-
tömät 1+6 hengen autot tässä veroedun piirissä ja saadaan ainakin tällä lailla tätä palvelua
ja tarjontaa pidettyä yllä.

16.45 Jari Myllykoski vas: Arvoisa herra puhemies! Lyhyestä virsi kaunis. — On pakko
palata tuohon, mitä edustaja Suutari toi esille. Pitää nähdä se, että jos palveluntarjoajaver-
kosto rapistuu, niin se tarkoittaa yhteiskunnalle suurempia kuluja. Eli matkat palveluntar-
joajalta palvelun tarvitsijalle pitenevät ja sitä kautta yhteiskunnan menorakenne tulee kal-
liimmaksi. Tämä on hyvä huomioida. Vaikka sillä 600 autolla nyt ei tietenkään voida sa-
noa, että se nyt on sitten maailmaa mullistavaa, on mielestäni hyvä nähdä lähtökohtaisesti,
että tässä on sekä ilmastosta, palveluista että yhteiskunnan kustannusrakenteista myös ky-
symys.

Siinä mielessä se oli hyvä huomio, ja se jäi tuossa omassa puheenvuorossani, joka sitten
osaltaan meni lennokkaaksi. En tiedä, oliko se matalalentoa vai korkealentoa, kun edustaja
Suutari ei kaikesta kiinni saanutkaan, mutta lähinnä omassa puheenvuorossani tarkoitin si-
tä, että se ajoneuvon määrittely ja se, millä lailla ja minkälaisella vekottimella sitten jatkos-
sa palveluja tarjotaan, on vähän tässä semmoinen, mikä arveluttaa näin kansanedustajaa,
joka voi ilkeämielisesti taikka piloillaan sanoa, että minä ostan ensi kesänä Zetorin ja lai-
tan sinne pulteilla heinäpaalit kiinni ja turvavyöt ja rupean ajamaan tuossa Rautatieaseman
läheisyydessä taksiautoilupalveluja ja haen ne luvat niin kuin ne kuuluu olla.

Mielestäni keskustelu on siltä osin, kuin ollaan pitäydytty tässä asiassa, ollut rakentavaa
ja hyvin näkemyksiltään yhteistuumaista, enkä kysy hallituspuolueitten kansanedustajilta,
kuinka äänestitte, kun näistä asioista äänestettiin.

16.47 Mika Kari sd: Arvoisa herra puhemies! Katson en vain oikeudekseni vaan myös
velvollisuudekseni kiittää edustaja Kivirantaa SDP:lle esitetyistä kohteliaista sanoista.
Mielellämme olemme tekemässä korjausliikkeitä niihin hallituksen esityksiin, joihin syytä
on tehdä korjausta, ja toivotaan tietenkin, että myös tämän vastalauseen osalta seuranta-
asiaa voidaan painokkaammin yhdessä edistää, jos myös hallitus on tässä vastalauseasias-
sa opposition kanssa samaa mieltä. Jos ei, niin täytyy toivoa, että mietintö velvoittaa tule-
vaakin eduskuntaa seuraamaan näitä muutoksia, joita tässä yhteydessä huonoon lakiin teh-
dään.
13



Pöytäkirjan asiakohta PTK 32/2018 vp
Edustaja Suutarille myös kiitokset kauniista sanoista, mutta haluan vielä alleviivata sitä,
että ainakin se palaute, joka taksiautoilijoilta itselleni tulee, viittaa siihen, että tämä taksi-
laki ei ole asiakkaiden näkökulmasta positiivinen mutta ei se ole myöskään taksiautoilijoil-
le, yrittäjille. Toivon, että jossain vaiheessa me kaikki tässä talossa havahtuisimme siihen,
kuinka paljon täällä menee läpi lakeja, joita kukaan ei halua. Kuuntelin edustaja Pakkasta
ja edustaja Alataloa ja olen kuunnellut tietenkin opposition ja hallituspuolueiden edustajia
laajemminkin tässä puolentoista, kahden vuoden aikana, kun asiaa on käsitelty eduskun-
nassa, ja tuntuu, että juuri kukaan ei tätä taksilakia halunnut, mutta kappas kummaa, täällä
talossa se kuitenkin läpi meni.

Puhun ja tuon tänne myös oman alueeni Lahden seudun taksiyrittäjien äänen ja toivon,
että joskus vielä kansanedustajana pääsen istumaan tässä talossa, kun otetaan, toivottavas-
ti, korjausliikkeitä. Ruotsalaiset näyttivät omalla taksilaillaan sen, että tämä järjestelmä ei
Ruotsissa toimi ja ruotsalaiset kansalaiset ja yrittäjät tästä kärsivät, ja nyt Suomessa teh-
dään samoja virheitä. Korjataan niitä pala kerrallaan.

16.49 Jari Myllykoski vas: Arvoisa herra puhemies! Hämeessä lapsuuteni asuneena,
vaikka satakuntalainen olenkin, täytyy vielä yksi asia ottaa esille — mutta nyt edustaja
Suutari ei saa kovasti röyhistää rintaansa: Puheenvuorossanne oli myös yksi erittäin tärkeä
näkökulma eli se, että tällä on myös työllisyysvaikutus. Itse kun tulen tuolta Luopioisista,
missä vietin lapsuuteni, niin siellä on tällä hetkellä Rego-niminen yritys — no, onko nyt
nimi enää se, koulutoverini veljensä kanssa perustama yritys — ja he tekevät paljon. Tie-
dämme, että tässä maassa on ajoneuvo-osaamista niin, että meillä tehdään hälytysajoneu-
vojen muutostöitä, paljon se työllistää tässä maassa, ja se on tärkeää osaamista. Me olem-
me, niin kuin edustaja Suutari sanoi, osaava maa ja meillä on ammattitaitoinen henkilöstö
ja hyvät yrittäjät, jotka vievät tätä asiaa eteenpäin. Se on osaltaan signaali siitä, että myös
sitä yritystoimintapuolta arvostetaan tällä päätöksellä.

16.50 Esko Kiviranta kesk: Arvoisa puhemies! Haluan kiittää edustaja Karia tästä äskei-
sestä puheenvuorosta. Voisin sanoa avoimesti sen, että ei tämä autoverotuen poistaminen
helppo asia ole tietysti hallituspuolueitten edustajille, ja oli hyvä, että sosiaalidemokraatit
eivät tätä perusasiaa tässä riitauttaneet vaan käytännössä olivat tässä asiassa noita lausuma-
ehdotuksia lukuun ottamatta täysin samaa mieltä kuin hallitus.

16.50 Markku Pakkanen kesk: Arvoisa puhemies! Itsekin haluan nostaa vielä tämän
työllisyysnäkökulman. Näitä korinrakentajia Suomessa on todellakin paljon, ja ammatti-
taito on huippuluokkaa, koska tuolla Euroopassakin käytetään tätä suomalaista valmistus-
työtä hyödyksi, ja niitä autoja viedään paljon vientiin. Se on tärkeää, silloin työllisyys vai-
kuttaa alueellisesti, niin kuin tässä edustaja Myllykoski kertoi.

Tietenkin tämä keskustelu olisi tarpeetonta, jos Suomessa olisi poistettu autovero koko-
naan ja kaikki autoveroasiat, ja tämä autoveron poistohan on semmoinen asia, mikä täällä
salissa ei ole ollut millään lailla yksimielinen. Siinä hallituspuolueilta tuli esityksiä, ja sii-
hen sai kyllä kovasti vastustusta ympäri Suomea, ympäri oppositio- ja hallituspuolueiden,
että tämä autoverokeskustelu olisi syytä käydä. Jos se olisi yhtään samanhenkinen kuin
tämä keskustelu, niin minä luulen, että tämäntyyppisiä ongelmia ei olisi.

Toinen asia on sitten, kun edustaja Kari mainitsi, että kukaan ei halua täällä tätä taksila-
kiuudistusta. Rehellisyyden nimissä täällä salissa on ollut valtavan paljon haluja taksilain
14



Pöytäkirjan asiakohta PTK 32/2018 vp
uudistuksiin. 20 vuotta, 90-luvun puolestavälistä asti, täällä on tuotu tätä asiaa esille, ja nyt
tämän eduskunnan enemmistö ja varsinkin oppositiossa muun muassa vihreät ovat erittäin
mielissään olleet tästä taksilain uudistuksesta. Jos mietitte, mitä keskusteluja täällä yritys-
tukikeskustelujen yhteydessä on käyty, niin taksilakiuudistus otettiin moneen kertaan esi-
merkkinä, kuinka hyvä uudistus on, että tarveharkinta poistettiin. 

Kyllä täällä nuorempi polvi on ollut hyvin halukas muuttamaan tätä asiaa, eli todellisuu-
dessa täällä eduskunnassa ei ole taksin nykyisen järjestelmän, hyvän suomalaisen järjestel-
män, puolustajia enää kuin murto-osa jäljellä. Valitettavasti se on näin mennyt, mutta elä-
mässä mennään eteenpäin ja uudellakin lailla pärjätään. Se on ainakin minun mottoni.

16.52 Eero Suutari kok: Arvoisa puhemies! Kun täällä edustaja Kari mainitsi — vai oli-
kohan se Myllykoski, anteeksi — tuosta Ruotsin tilanteesta, niin täytyy sanoa, että Ruot-
sissahan tietysti alussa kävi niin, että siellä kallistui tämä palvelu ja taksin saatavuudessa
oli vähän haasteita, mutta nykyisellään on minulla sellainen käsitys, että Ruotsissa tämä
asia toimii ihan ammattimaisesti ja taksit ovat saatavana ja myös ne hinnat ovat kehittyneet
normaalisti eli ettei siinä ole ollut sitä pelättyä — mitä täällä pelättiin välillä — kehitystä
nyt viimeisen kolmen vuoden aikana.

Kaikkein parasta tietysti olisi, että tämä suomalainen erikoisuus, autovero, poistuisi sit-
ten kokonaan, ja sehän olisi ratkaisu tässä asiassa. Elikkä vielä meillä on tekemistä tässä,
kun mennään eteenpäin kohti vapautta.

16.53 Mika Kari sd: Arvoisa herra puhemies! Taisin olla se, joka otti tämän Ruotsi-esi-
merkin esiin.

Kun aikanaan keskustelin Ruotsin taksiliiton edustajan kanssa — taisi olla taksiliiton
puheenjohtaja Ruotsista — kun Lahdessa pidettiin Taksiliiton suomalaiset juhlat tai taksi-
päivät, siinä yhteydessä muutaman sanan keskustelin, niin kyllä silloin ruotsalaiset taksi-
alan yrittäjät olivat äärimmäisen huolissaan, eivät pelkästään omasta elinkeinostaan vaan
myös asiakkaista, jotka joutuvat sellaiseen rulettiin, jossa ei ihan tarkkaan tiedä, millä hin-
nalla se päivän matka sinne apteekkiin tai kauppaan tai muualle palveluihin tehdään ja
minkätyyppinen kuljettaja, minkätyyppinen turvallisuus siinä kuljetuksessa on ja niin edel-
leen, kalustosta vielä puhumattakaan, eli onko auto vai onko vain pelkät kärryt ja rattaat.

Mutta vielä edustaja Pakkaselle näistä vihreistä: Itse en tietenkään ole alan asiantuntija,
kun en kyseisen puolueen jäsen ole saatikka edustaja täällä, mutta tätä vanhaa taksijärjes-
telmää tässä ehkä nyt vähän kaivataan ja kaihoisasti ehkä jo ajatellaankin. Mitä kauempa-
na tästä pääkaupunkiseudun vihreästä kuplasta on siellä arkitodellisuudessa tuolla haja-
asutusalueilla, pienissä kaupungeissa, maaseudulla, niin sitä arkisempaa taksin saaminen
päivittäisiin asioimisiin tulee jatkossa olemaan. Ei se Uber tai taksiäppi paljon pelasta, jos
ei alueella ole kilpailua, ei ole yrittäjiä eikä alueen toimijoita ja palvelut sitä kautta karkaa-
vat kauemmaksi. Täällä pääkaupunkiseudulla ongelmat eivät ole samantyyppisiä kuin
haja-asutusalueilla, eivät myöskään taksialalla.

16.55 Jani Mäkelä ps: Arvoisa puhemies! Tuohon edustaja Karin äskeiseen puheenvuo-
roon kommenttina, että näin varmasti on, että uudessa taksilaissa on omat riskitekijänsä sen
suhteen, miten se vaikuttaa taksipalvelujen saatavuuteen maaseudulla juurikin tämän ase-
mapaikka- ja päivystysvelvoitteen poistumisen myötä, mutta toisaalta asiassa on myös se
puoli, että aikaisemminkaan ketään ei ole voitu pakottaa hakemaan lupia takseihin. Eli on
15



Pöytäkirjan asiakohta PTK 32/2018 vp
monia sellaisia maaseutukuntia, joissa on hakemattomia taksilupia, eikä tarvitse olla niin-
kään edes maaseutua. Ellen väärin ole ymmärtänyt, niin omassa asuintaajamassani, joka on
kuitenkin maakuntakeskuksen aluekeskus, olisi hakemattomia taksilupia ainakin jossain
vaiheessa ollut, eli ei se bisnes ole niin loisteliasta ollut tähänkään asti. Vaikea sanoa, huo-
nontaako taksiuudistus tätä asiaa ratkaisevasti vai voiko se parantaa. Itse olisin pessimisti,
ettei se nyt ainakaan paljon paranna, mutta voiko se huonontaa? Kenties tiettyinä vuoro-
kaudenaikoina vähemmin liikennöityinä päivinä saattaa olla taksi huonommin saatavilla,
kun tämä vapautuu, erityisesti tämä päivystysvelvoite.

16.56 Arto Satonen kok: Arvoisa puhemies! Täällä edustaja Kari ja edustaja Mäkelä Jani
ovat käyttäneet hyviä puheenvuoroja siitä, miten myös maaseudun taksipalvelut tulee tur-
vata, ja ne haasteet todellakin ovat siellä vähän erilaiset kuin kaupungeissa. Se on kyllä ikä-
vä juttu, että tämä tieto ei ole vihreitä vielä saavuttanut, että maaseutu ja kaupunki ovat eri
asemassa. Se on jo tälläkin hetkellä niin, että jos me vertaamme kaupunkilaistaksin ja maa-
seututaksin toimintaedellytyksiä, niin ensinnäkin ne ajot ovat aivan toisenlaisia. Maaseu-
tutaksi on hyvin pitkään riippuvainen Kela-ajoista, jonkun verran kouluajoista, sen sijaan
tällaiset normaalikyydit, jos tällaista termiä voi käyttää, eivät maaseudulla juuri isoa roolia
näyttele, kun sen sijaan täällä Helsingissä ne ovat pääelinkeinomuoto ja samaten muissa
isommissa kaupungeissa.

Tietysti on myös niin, että jos katsotaan taksikohtaisia tuloksia, niin kyllähän siellä maa-
seudulla useimmiten — ainakin se käsitys itselläni on — se taksiyrittäjän vuotuinen ansio
jää alle sen, mitä se on täällä ydinalueella, joskin täällä ehkä jotkut kulut ovat sitten kor-
keammat. Mutta sen takia juuri se, että tulee joustavuutta veroedun kautta tässä asiassa, on
erittäin tärkeää sen takia, että voidaan turvata taksien saatavuus ja erikoistaksien saatavuus
myöskin siellä maaseudulla ja haja-asutusalueilla.

Yleiskeskustelu päättyi ja asian käsittely keskeytettiin.
16


	11
	15.52
	15.54
	15.56
	16.01
	16.07
	16.08
	16.09
	16.10
	16.11
	16.12
	16.14
	16.18
	16.20
	16.25
	16.27
	16.29
	16.31
	16.35
	16.38
	16.40
	16.45
	16.47
	16.49
	16.50
	16.50
	16.52
	16.53
	16.55
	16.56


