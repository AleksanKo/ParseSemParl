















































DEM4144.tmp.xml


Pöytäkirjan asiakohta PTK 52/2017 vp
Pöytäkirjan asiakohta 

PTK 52/2017 vp

Täysistunto

Torstai 11.5.2017 klo 16.00—18.32

7. Hallituksen esitys laeiksi biopolttoaineiden käytön edistämisestä liikenteessä annetun 
lain, biopolttoaineista ja bionesteistä annetun lain sekä Energiavirastosta annetun lain 1 §:n 
muuttamisesta

Hallituksen esitys HE 17/2017 vp
Valiokunnan mietintö TaVM 9/2017 vp

Ensimmäinen käsittely

Toinen varapuhemies Arto Satonen: Ensimmäiseen käsittelyyn esitellään päiväjärjes-
tyksen 7. asia. Käsittelyn pohjana on talousvaliokunnan mietintö TaVM 9/2017 vp. Nyt
päätetään lakiehdotusten sisällöstä. — Valiokunnan puheenjohtaja Turunen.

Keskustelu

18.13 Kaj Turunen ps (esittelypuheenvuoro): Arvoisa puhemies! Tässä hallituksen esi-
tyksessä laiksi biopolttoaineiden käytön edistämisestä liikenteessä säädettäisiin biopoltto-
aineiden energiasisällön kahdenkertaisesta laskennasta nykyistä tarkemmin sekä jakelu-
velvoitetta koskevaa sääntelyä täydennettäisiin. Esityksessä säädettäisiin Energiaviraston
tehtäviksi näihin liittyvät ennakkotietoa koskevat päätökset. Lisäksi biopolttoaineista ja
bionesteistä annetun lain mukaista kasvihuonekaasupäästövähennystä koskevaa vaatimus-
ta tiukennetaan. Edelleen ehdotetaan Energiavirastosta annetun lain muuttamista siten, että
siinä viitattaisiin biopolttoaineiden käytön edistämisestä liikenteessä annettuun lakiin. Lait
on tarkoitettu tulemaan voimaan 3. päivänä heinäkuuta 2017.

Talousvaliokunta toteaa, että hallituksen esityksen tavoitteena on panna täytäntöön uu-
siutuvista lähteistä peräisin olevan energian käytön edistämisestä annettu Euroopan parla-
mentin ja neuvoston direktiivi, niin sanottu ILUC-direktiivi. Talousvaliokunta pitää halli-
tuksen esitystä tarpeellisena ja tarkoituksenmukaisena ja puoltaa yksimielisesti esitykseen
sisältyvien lakiehdotusten hyväksymistä muuttamattomina. Talousvaliokunta toteaa myös,
että ILUC-direktiivissä on kyse maankäytön muutoksien ja niistä aiheutuvien kasvihuone-
kaasupäästöjen rajoittamiseksi tehdyistä muutoksista niin sanottuun RES-direktiiviin, joka
sisältää keskeiset säännökset biopolttoaineista ja bionesteistä sekä niihin sovellettavista
kestävyyskriteereistä. Direktiivillä pyritään siten toisaalta rajoittamaan biopolttoaineiden
käytöstä aiheutuvia maankäytön muutoksia ja toisaalta edistämään tietyistä raaka-aineista
valmistettuja liikenteen biopolttoaineita ja muita bionesteitä.

Talousvaliokunnan käsityksen mukaan nyt täytäntöön pantavalla sääntelyllä on keskei-
nen merkitys alan toiminnanharjoittajien kannalta.

Talousvaliokunta kiinnittää lausunnossaan huomiota siihen, että samanaikaisesti ILUC-
direktiivin täytäntöönpanon kanssa valmistellaan jo uusiutuvan energian direktiiviä, RED
II:ta, joka korvaisi tämän direktiivin vuoden 2021 alusta. Talousvaliokunta pitää keskeise-
 Tarkistettu
4.1



Pöytäkirjan asiakohta PTK 52/2017 vp
nä turvata sääntelyn jatkuvuus ja johdonmukaisuus niin, etteivät sääntelyn muutokset mää-
ritelmien, tulkintojen ja käytäntöjen osalta olisi haitallisia alan toimintaedellytysten, inves-
tointien ja ennakoitavuuden kannalta.

Nyt täytäntöön pantava ILUC-direktiivi ja vielä valmistelussa oleva RED II -direktiivi
perustuvat kehittyneiden, niin sanotusti tuplalaskentaan oikeuttavien biopolttoaineiden
raaka-aineiden yksityiskohtaiseen listaukseen. Yksityiskohtaiset luettelot eivät kuitenkaan
voi olla kattavia, eikä niillä voida onnistuneesti ennakoida tulevaa teknologista kehitystä
erityisesti jäte- ja tähdepohjaisten raaka-aineiden osalta, kuten talousvaliokunta on RED II
-direktiivin yhteydessä antamassaan lausunnossa todennut. Talousvaliokunnan mukaan
ehdotetun sääntelyn lähtökohtana on ollut noudattaa johdonmukaisesti direktiivin raaka-
ainelistausta. Valiokunta pitää myös selvitettynä, että direktiivin listauksen muuttamiseen
kansallisessa lainsäädännössä liittyisi merkittäviä riskejä.

Direktiivin tehokas täytäntöönpano edellyttää kansallisen sääntelyn oikeasisältöisyyttä,
täsmällisyyttä ja selkeyttä. Säädöksen tavoitteen tulee toteutua kaikilta osin, ja täytäntöön-
panossa tulee varmistaa se, ettei kansallinen sääntely luo ristiriitoja EU-tason sääntelyn
kanssa. Talousvaliokunta pitää ILUC-direktiiviin sisältyvää niin sanottua tuplalaskentaa
keskeisenä keinona edistää kehíttyneiden biopolttoaineiden tuotantoa. Tavoitteena on, et-
teivät biopolttoaineet kilpaile raaka-aineista ruuantuotannon kanssa. Valiokunta toteaa
myös, että monia direktiivin liitteen mukaisia raaka-aineita käytetään toisaalta myös mui-
hin tarkoituksiin kuin biopolttoaineiden tuotantoon ja markkinamekanismin tulisi lähtö-
kohtaisesti ohjata tuotantoa mahdollisimman korkean jalostusarvon tuotteisiin.

Talousvaliokunta painottaa, että biopolttoaineiden raaka-ainelistauksen rajaaminen kan-
sallisesti direktiivistä poikkeavalla tavalla olisi ongelmallista biopolttoainetuotantoa ja in-
vestointeja suunnittelevien alan yritysten näkökulmasta. Tämä olisi omiaan lisäämään epä-
varmuutta ja vähentämään kiinnostusta investointeihin. Lisäksi kansallisen energia- ja il-
mastostrategian tavoitteiden saavuttaminen edellyttää biopolttoainetuotannon laajentamis-
ta, mikäli tavoitteisiin halutaan päästä kotimaisella tuotannolla.

Talousvaliokunta toteaa myös, että alan toimijoiden oikeusturvan näkökulmasta on kes-
keistä, että laissa sisällytetään mahdollisuus hakea raaka-aineiden luokitteluun liittyviä en-
nakkopäätöksiä.

Talousvaliokunnassa on noussut esille tarve saada ennakkotietoa myös muista kuin lain
5 §:ään liittyvistä kysymyksistä. Talousvaliokunta katsoo, että erityisesti 5 §:n tulkintaan
voi liittyä sellaisia tulkinnallisia kysymyksiä, joiden osalta ennakkotiedon saamiseen on
tarvetta. Alan toimijoiden oikeusturvan näkökulmasta juuri tieto siitä, onko kyseessä
5 §:ssä tarkoitettu raaka-aine, on keskeinen. Jakeluvelvoitelain muihin säännöksiin liitty-
vät mahdolliset tulkintakysymykset ovat luonteeltaan jossain määrin erilaisia. Lisäksi jo
hallintolain yleinen sääntely edellyttää Energiaviraston ja Verohallinnon antavan tarvitta-
vaa neuvontaa.

Valiokunta pitää tärkeänä, että lain soveltamiseen ja mahdollisiin tulkintaepäselvyyk-
siin haetaan jatkossa ratkaisuja ja ohjeistusta myös hallinnonalan viranomaisten, erityises-
ti Energiaviraston ja Verohallinnon, tiiviissä yhteistyössä.

Valiokunta siis ehdottaa, että eduskunta hyväksyy muuttamattomana hallituksen esityk-
sen 17.

Yleiskeskustelu päättyi.
2



Pöytäkirjan asiakohta PTK 52/2017 vp
Eduskunta hyväksyi hallituksen esitykseen HE 17/2017 vp sisältyvien 1.-3. lakiehdotuk-
sen sisällön mietinnön mukaisena. Lakiehdotusten ensimmäinen käsittely päättyi.
3


