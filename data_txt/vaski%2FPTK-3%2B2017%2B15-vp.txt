















































DEM191F.tmp.xml


Pöytäkirjan asiakohta PTK 3/2017 vp
Pöytäkirjan asiakohta 

PTK 3/2017 vp

Täysistunto

Keskiviikko 8.2.2017 klo 13.59—20.24

15. Hallituksen esitys eduskunnalle laiksi rahankeräyslain muuttamisesta
Hallituksen esitys HE 264/2016 vp

Lähetekeskustelu

Toinen varapuhemies Arto Satonen: Lähetekeskustelua varten esitellään päiväjärjestyk-
sen 15. asia. Puhemiesneuvosto ehdottaa, että asia lähetetään hallintovaliokuntaan, jolle si-
vistysvaliokunnan on annettava lausunto.

Keskustelu

19.26 Sinuhe Wallinheimo kok: Arvoisa puhemies! Tämä hallituksen esitys rahankerä-
yslain muuttamisesta ansaitsee kyllä kehunsa. Jos ja kun tämä esitys tulee voimaan, se tu-
kisi suomalaista kulttuuria ja korkeakoulutusta. Erityisesti ammattikorkeakouluissa on
iloittu siitä, että niille säädettäisiin nyt oikeus toimeenpanna rahankeräyksiä niiden lakisää-
teisistä tehtävistä huolehtimiseen sekä vuosina 17—19 ammattikorkeakoulun pääomitta-
miseksi. Esimerkiksi meillä Jyväskylässä paikallisen ammattikorkeakoulun edustajat ovat
sanoneet tämän avaavan uusia mahdollisuuksia heidän oman toimintansa kehittämiseksi.
Ainoa isompi kritiikin kohde on tämän valtiontaloudelle kustannusneutraalin esityksen
määräaikaisuus. Siksi ehdottaisinkin esimerkiksi sitä, että nyt tästä esityksestä saatujen ko-
kemusten perusteella pohdittaisiin vielä ennen vaalikauden loppua tämän muutoksen teke-
mistä pysyväksi. 

19.28 Eeva-Maria Maijala kesk: Arvoisa puhemies! Kannatan tätä esitystä, ennen kaik-
kea sitä, että tässä autetaan eri tahoja niiden oman toiminnan kehittämisessä ja sillä tavalla
vähennetään byrokratiakokonaisuutta. Tässä yhteydessä haluan tuoda esille sen, että toi-
von rahakeräyslain muuttamista laajemminkin, ja siinä tapauksessa tuon esille oman lakia-
loitteeni siitä, että arpajaislakia muutettaisiin sellaiseksi, että siinä helpotettaisiin eri taho-
jen rahankeruumahdollisuuksia eikä kaikessa aina tarvitsisi olla niin paljon byrokratiaa ja
lupaprosesseja pientenkin rahamäärien hakemisessa. 

Toinen varapuhemies Arto Satonen: Otetaanko tähän väliin ministeri Risikko? Ole hy-
vä, ja sen jälkeen jatkamme puhujalistaa. 

19.28 Sisäministeri Paula Risikko (esittelypuheenvuoro): Arvoisa herra puhemies! Hal-
litus esittää rahankeräyslakia muutettavaksi. Voimassa olevan lain mukaan Kansallisgalle-
rialla ja yliopistoilla on oikeus toimeenpanna luvanvaraisesti rahankeräyksiä toimintansa
pääomittamista varten vuosina 2014—2017. Sisäministeriössä on elokuussa 2016 käynnis-
tetty rahankeräyslain uudistamiseksi hanke, jonka yhteydessä julkisyhteisöjen asema ra-
 Tarkistettu
4.2



Pöytäkirjan asiakohta PTK 3/2017 vp
hankeräysten toimeenpanijoina arvioidaan nykyistä lainsäädäntöä laajemmin. Kansallis-
gallerian ja yliopistojen pääomittamista varten toimeenpantavien rahankeräysten jatkuvuu-
den turvaamiseksi rahankeräyslain uudistamistyön ajaksi hallitus esittää, että Kansallisgal-
lerian ja yliopistojen pääomittamista varten toimeenpantavilla rahankeräyksillä asetettua
määräaikaa jatketaan vuoden 2019 loppuun. Lisäksi rahankeräysoikeutta esitetään säädet-
täväksi myös ammattikorkeakouluille. 

Ammattikorkeakoulut muodostavat yhdessä yliopistojen kanssa Suomen korkeakoulu-
laitoksen. Ammattikorkeakoulujen oikeudesta toimeenpanna rahankeräyksiä ei säädetä
erikseen rahankeräyslaissa, eivätkä ammattikorkeakoulut täytä voimassa olevan rahanke-
räyslain mukaisia luvan saamisen edellytyksiä. Yliopistojen oikeudesta rahankeräykseen
säädettiin vuonna 2014 vastaavasta syystä. Ammattikorkeakoulujen saaminen nopeasti,
ennen rahankeräyslain kokonaisuudistusta, rahankeräysoikeuden piiriin on tärkeää ammat-
tikorkeakoulujen taloudellisen aseman ja toimintaedellytysten parantamiseksi. Rahankerä-
ysoikeutta tukee käyttöön otettava lukuvuosimaksupakko, joka koskee opintonsa 1. päivä-
nä elokuuta 2017 tai sen jälkeen aloittavia EU-/ ETA-alueen ulkopuolelta tulevia opiskeli-
joita. Ammattikorkeakouluilla on oltava apurahajärjestelmä tähän maksulliseen tutkinto-
koulutukseen osallistuvien opiskelijoiden tukemiseksi. 

Arvoisa puhemies! Pääministeri Juha Sipilän hallituksen hallitusohjelman toimeenpa-
nosuunnitelmaan sisältyy tavoite ammattikorkeakoulujen pääomittamisesta 24 miljoonalla
eurolla vuonna 2018. Pääomituksen toteutustavasta ei ole päätöksiä. Nykyinen lainsäädän-
tö ei mahdollista ammattikorkeakouluille pääomituksen toteuttamista yliopistoille ja Kan-
sallisgallerialle mahdollistetun niin sanotun vastinrahakeräyksen tapaan, jossa valtion si-
joitus kuhunkin ammattikorkeakouluun olisi riippuvainen niiden itse keräämästä pääomas-
ta. Tämän pääomitustavan mahdollistaminen ammattikorkeakouluille edellyttää, että niil-
le säädetään oikeus rahankeräyksen toimeenpanoon samaan tapaan kuin yliopistoille.
Edellä mainituista syistä johtuen ehdotetaan, että ammattikorkeakouluille säädetään yli-
opistoja vastaava oikeus toimeenpanna rahankeräyksiä niiden lakisääteisistä tehtävistä
huolehtimiseen sekä vuosina 2017—2019 ammattikorkeakoulun pääomittamiseksi. —
Kiitos!

19.32 Timo Heinonen kok: Arvoisa herra puhemies! Kiitos ministerille esittelystä. Tämä
on erittäin tervetullut toimenpide, joka nyt laajentaa tätä Kansallisgallerian ja yliopistojen
mutta myös ammattikorkeiden rahankeruuoikeutta. Se on hyvä, että meillä on tällaisia mal-
leja. 

Kun rahankeräyslaki nyt on tietyllä tavalla auki, niin haluan nostaa esille tämän jo edel-
lisellä vaalikaudella aika laajastikin kansanedustajien keskuudessa tukea herättäneen ra-
hankeräyslain suuremmankin uudistuksen, jota nyt ollaan suunnittelemassa. Itse kannatan
vahvasti sitä, että avoimuus ja jälkikäteisvalvonta olisivat tulevaisuudessa riittäviä tällai-
sen keräyksen järjestämiseksi, on sitten kyse vaikkapa yhdistyksestä. Eli turhaa byrokrati-
aa voitaisiin purkaa ja raskaan lupamenettelyjärjestelmän sijaan siirryttäisiin rekisteriin,
joka olisi esimerkiksi verkossa kaikkien selattavissa ja tutkittavissa, ja jälkivalvonta sitten
toimisi sen osalta. Joukkorahoitus on kuitenkin tullut jäädäkseen Suomeenkin, ja tuntuu
hullulta, että aikanaan ulkomaista palvelua joutui käyttämään esimerkiksi Linda Liukas,
Hello Rubyn tekijä, joka keräsi yli 220 000 euroa tämän Kickstarter-pohjan kautta. Miksi
meillä ei voisi olla tämäntyyppisiä malleja myös Suomessa ja voitaisi hoitaa niitä Suomes-
2



Pöytäkirjan asiakohta PTK 3/2017 vp
sa? Uskoisin, että ne olisivat silloin paremmassa valvonnassa ja seurannassa, kun ne olisi-
vat suomalaisia pohjia, ja ehkä ne voisivat tähän maahan jotain työllisyyttäkin lisää tuoda.

19.34 Mari-Leena Talvitie kok: Arvoisa puhemies! Hallituksen tavoite pidentää yliopis-
tojen ja Kansallisgallerian rahankeräysoikeuksia rahankeräyslain uudistamistyön ajaksi on
kannatettava, ja on hyvä, että myöskin ammattikorkeakoulut pääsevät tulevaisuudessa tä-
män lain piiriin. Yksityishenkilöille on ollut käytössä verovähennysoikeus: jos yksityis-
henkilö tekee korkeakoululle lahjoituksen, joka on yli 850 euron arvoinen, niin yksityis-
henkilö voi tämän verotuksessa vähentää. Mutta se koskee ainoastaan ansiotuloja. Useat
henkilöt, jotka eivät ole välttämättä enää ansiotyössä tai ovat toimineet esimerkiksi yrittä-
jinä, ovat ilmaisseet, että heillä olisi halukkuutta osoittaa kiitollisuuttaan korkeakoululle,
josta he ovat oppinsa aikanaan ammentaneet. Ministeri, toitte esiin, että amkin pääomituk-
sesta ei ole vielä tarkkoja selvityksiä. Kuitenkin toivoisin, että voitaisiin tulevaisuudessa
miettiä myöskin sitä, että tämä yksityishenkilöiden verovähennysoikeus voitaisiin kohdis-
taa myös pääomatuloihin, ei pelkästään ansiotuloihin.

Keskustelu päättyi.

Asia lähetettiin hallintovaliokuntaan, jolle sivistysvaliokunnan on annettava lausunto.
3


