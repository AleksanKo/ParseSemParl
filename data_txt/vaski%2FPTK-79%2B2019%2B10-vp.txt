















































DEM9270.tmp.xml


Pöytäkirjan asiakohta PTK 79/2019 vp
Pöytäkirjan asiakohta 

PTK 79/2019 vp

Täysistunto

Tiistai 10.12.2019 klo 15.45—21.15

10. Hallituksen esitys eduskunnalle laiksi koneiden, kaluston ja muun niihin verrattavan ir-
taimen käyttöomaisuuden korotetuista poistoista verovuosina 2020—2023 sekä laeiksi ve-
rontilityslain ja tuloverolain väliaikaisesta muuttamisesta

Hallituksen esitys HE 85/2019 vp
Valiokunnan mietintö VaVM 17/2019 vp

Toinen käsittely

Puhemies Matti Vanhanen: Toiseen käsittelyyn esitellään päiväjärjestyksen 10. asia. Nyt
voidaan hyväksyä tai hylätä lakiehdotukset, joiden sisällöstä päätettiin ensimmäisessä kä-
sittelyssä.

Keskustelu

18.20 Ville Vähämäki ps: Kunnioitettu puhemies! Todellakin tässä hallituksen esitykses-
sä on kysymys siitä, että koneitten ja laitteitten osalta voitaisiin hankintamenoista tehdä
tuplapoistot vuosina 2020—2023. Tämä esitys on hyvä ja kannatettava. Tällä halutaan
kiihdyttää uusia investointeja. Toki sitten, kun olemme huomanneet sen, että meillä on
puutetta aineettomien investointien osalta, niin tämä ei siihen vaikuta. Saamani tiedon mu-
kaan kuitenkin on tällainen t&k-investointivähennys tulossa. Toivotaan, että se on hyvin
valmisteltu, jotta saataisiin myöskin sen avulla aineettomia investointeja liikkeelle.

Olemme valmistelleet vastalauseen, johonka liittyen on tehty kaksi lausumaehdotusta.
Ehdotamme siis, että hallitus laatii esityksen myös vapaiden poistojen käyttöönotosta aloit-
tavien yhtiöitten kolmen ensimmäisen tilikauden ajaksi. Tässä luotaisiin siis aloittaville
yhtiöille semmoinen kiihdytyskaista, jolla he voisivat sitten nämä hankintamenonsa kol-
men ekan tilikauden aikana vapaasti poistaa.

Muutenkin on käyty tämän hallituksen esityksen yhteydessä debatteja siitä, pitäisikö
tätä laajentaa jotenkin, pitäisikö ottaa käyttöön vapaita poisto-oikeuksia tai laajentaa nämä
tuplapoistot käytettynä hankittuun käyttöomaisuuteen. Tämä toinen lausuma ehdottaa sitä,
että tehdään selvitys siitä, millä edellytyksillä tuplapoistot voitaisiin ulottaa tähän käytet-
tynä hankittuun käyttöomaisuuteen. Näillä lausumaehdotuksilla. — Kiitos.

18.22 Heikki Autto kok: Arvoisa puhemies! Kokoomus tukee hallituksen esitystä korot-
taa koneiden, kaluston ja muun niihin verrattavan irtaimen käyttöomaisuuden poistoja. Ko-
rotetut poistot parantavat investointikannustimia, kun yritysten sallitaan vähentää verotuk-
sessa investointikustannukset nykyistä nopeammin. Veronmaksun lykkääntyminen keven-
tää yrityksen investoinnin tuoton verotusta.

Kokoomuksessa pidämme hallituksen esittämiä muutoksia kuitenkin riittämättöminä.
Hyvinvointimme pohja on rapistumassa, jos yksityisiä investointeja ei saada käännettyä
 Tarkistettu
4.0



Pöytäkirjan asiakohta PTK 79/2019 vp
Suomessa kasvuun. Investoimme kolmanneksen vähemmän kuin Ruotsi. Investointimme
uuteen pääomaan riittävät tällä hetkellä juuri ja juuri ylittämään pääoman kulumisen. Ruot-
sin lisäksi häviämme myös muille verrokkimaillemme. Finanssikriisin jälkeiset vaikeim-
mat vuodet ovat takana, mutta ennusteet eivät povaa investointien vauhdittumista.

Arvoisa puhemies! Kokoomus julkaisi alkusyksystä ehdotuksia investointien vauhditta-
miseen. Uutena keinona nostimme keskusteluun yritysten poisto-oikeuksien pysyvän va-
pauttamisen. Tuoreet tutkimustulokset, joita myös verojaoston kuulemisissa käsiteltiin, an-
tavat lupaavia viitteitä siitä, että joustavoittamalla yritysten poistojen tekemistä parannet-
taisiin kohdennetusti yritysten investointikannustimia. Esitämme, että hallitus arvioisi
määräaikaisen muutoksen sijaan poistojen vapauttamista pysyvästi. Isojen investointipää-
tösten osalta neljän vuoden soveltamisala on liian lyhyt. Verojaoston kuulemisissa ilmeni,
että kaksinkertaisten poistojen rajaaminen pelkästään uuteen irtaimeen käyttöomaisuuteen
on sekä hallituksen ympäristötavoitteiden että verotuksen neutraalisuuden kannalta ongel-
mallinen rajaus. Varsinkin pk-yritykset investoivat usein myös käytettyinä hankittaviin ko-
neisiin ja laitteisiin. Hallituksen esityksen rajaus jättää siis suuren joukon yrityksiä ve-
roedun ulkopuolelle. Esitetyt muutokset kannustavat verotuksellisesti hankkimaan uusia
koneita ja laitteita käytettyjen sijaan, mikä on vastoin hallituksellekin varmasti tärkeitä
kiertotalouden ja kestävän kehityksen tavoitteita.

Arvoisa puhemies! Edellä mainitun perusteella ehdotan, että hyväksytään vastalauseen
2 mukainen lausumaehdotus: ”Eduskunta edellyttää, että hallitus tuo eduskunnalle pikai-
sesti lakiesityksen, jossa korotetut poistot säädetään pysyviksi ja laajennetaan koskemaan
myös käytettynä hankittuja koneita ja kalustoa.”

18.25 Sami Savio ps: Arvoisa puhemies! Kannatan edustaja Vähämäen tekemiä lausuma-
ehdotuksia.

Suomalaisten työllisyysasteen nosto on tärkeä yhteinen tavoite, johon nähdäkseni koko
eduskunta tähtää. Erityisen tärkeää olisi, että maamme lukuisat aloittelevat yritykset saisi-
vat aidot edellytykset kasvuun ja työllistämiseen. Valtio voi kannustaa yrityksiä investoi-
maan esimerkiksi lykkäämällä työllistävien ja investoivien yritysten verotusta. Tämänkal-
taiseen ajatteluun perustuu myös perussuomalaisten yritysveromalli, ja myös lausumaesi-
tyksemme aloittavien yritysten vapaiden poistojen käyttöönotosta kolmen ensimmäisen ti-
likauden ajaksi tähtää samaan lopputulokseen. Tämä koskisi myös aineettomia investoin-
teja, joita Suomi kaipaa.

 Arvoisa puhemies! Olisi myös loogista, että hallituksen esittämät korotetut poistot laa-
jennettaisiin uusinvestointien lisäksi koskemaan käytettyjen koneiden ja laitteiden hankin-
taa, ja tätä asiaa koskee toinen lausumaesityksemme.

Arvoisa puhemies! Huomautan myös, että nämä mainitut esityksemme eivät ainakaan
pitkällä tähtäimellä vähentäisi lainkaan valtion verotuloja, ne ainoastaan viivästyttäisivät
verotulojen kertymistä valtiolle. Todennäköisesti sekä verotulot että työllisyys kuitenkin
kasvaisivat tekemiemme esitysten myötä pitkällä tähtäimellä, eikä esitystemme käyttöön-
ottoon myöskään sisälly suuria riskejä valtiontalouden näkökulmasta.

18.27 Kimmo Kiljunen sd: Arvoisa puhemies! Te olette varmasti kuulleet opposition
suunnalta mitä moninaisimpia puheenvuoroja ja mitä useimmista suista, että tämän halli-
tuksen budjettiesitys, niin kuin myöskään edellisen tai nykyisen hallituksen hallitusohjel-
2



Pöytäkirjan asiakohta PTK 79/2019 vp
ma ei pidä sisällään konkreettisia työllisyystavoitteita. Te olette tästä kuulleet ja me olem-
me kaikki kuulleet siitä jatkuvasti.

Eikö tässä nyt, arvoisat edustajat, ole yksi hyvin konkreettinen työllistävä ohjelmakoh-
ta? Nämä korotetut poistot, tuplapoistot, niin kuin todetaan, on aito toimi, jolla me yritäm-
me mahdollisimman vikkelästi saada investoinnit liikkeelle tässä yhteiskunnassa ja sitä
kautta myöskin työpaikkoja luotua. Minä soisin, että kun te käytätte näitä puheenvuoroja
siitä, että tämä hallitus ei ota vakavasti tätä työllistämistavoitetta, niin te muistaisitte muun
muassa tämän kohdan, että ei tarvitse sitten muistuttaa seuraavissa täysistunnoissa siitä.
Siellä on muuten useita konkreettisia toimia, joilla pyritään työllisyyttä edistämään. Eli täs-
sä suhteessakin minä toivon, että tämä teatteri häviäisi täältä ja puhuisimme konkreettises-
ti itse asioista. Tämä hallitus suhtautuu erittäin vakavasti näihin työllistämistavoitteisiin.
Tässä on yksi konkreettinen esimerkki.

18.28 Matias Marttinen kok: Arvoisa herra puhemies! Kannatan edustaja Autton teke-
mää lausumaehdotusta.

Täällä edustaja Kiljunen piti puheenvuoron, jossa hän nosti tätä esitystä esiin, ja voin
kyllä täysin siemauksin todeta, että tämä esitys on ilman muuta oikeansuuntainen. Tästä
nyt annettakoon hallituspuolueiden kollegoille myös kiitosta, että esitys on oikeansuuntai-
nen, samanlainen, mitä myös pääministeri Kataisen hallituksen aikana määräaikaisesti
käytettiin. Olemme kyllä kiinnittäneet huomiota siihen, että tämä pysyvä korotettu poisto-
oikeus pitäisi suoraan säätää pysyväksi ja laajentaa koskemaan myös käytettynä hankittuja
koneita ja kalustoa. Kun nämä muutokset tehtäisiin tähän esitykseen, niin se olisi erittäin
hyvä, ellei jopa täydellinen. Mutta joka tapauksessa suunta on oikea. Toivon, että tällä sa-
malla kasvua ja työllisyyttä tukevalla veropolitiikan linjalla voidaan myös jatkaa.

Totean aivan loppuun, että jotta tämä hallituksen politiikka myös säilyisi hyvänä, niin
olisi jo perusteltua lopettaa nämä keskustelut listaamattomien yritysten verokohtelusta, siis
puheenvuorot, mitä toistuvasti SDP:n riveistä on edelleen kuultu. Saan paljon myös palau-
tetta kentältä siitä, että yrittäjät ovat huolissaan siitä, onko nyt kuitenkin tulossa jotain
muutoksia verotukseen, mistä hallitus taas ei ole kertonut. Ja jotta voimme luoda sitä va-
kautta, pysyvyyttä ja pitkäjänteisyyttä, niin pidän tärkeänä kyllä sitä, että tällaisten heitto-
jen ja pohdintojen tekeminen lopetetaan varsinkin SDP:n riveistä ja koko hallitus sitoutuu
siihen, että yrittäjille luodaan vakaa toimintaympäristö, ja sitoudutte siihen, että tämän nel-
jän vuoden aikana tehdään vain nimenomaan yrittäjyyttä ja heidän kasvuaan ja työllistä-
mistään helpottavaa veropolitiikkaa.

Puhemies Matti Vanhanen: Nyt joko hyväksytään tai hylätään käyttöomaisuuden koro-
tetuista poistoista oleva hallituksen esitys, niin ei laajenneta tätä aihetta.

18.31 Mari Holopainen vihr: Arvoisa puhemies! Tästä aiheesta on käyty jo pitkähkö kes-
kustelu, ja siinä kävimme läpi sitä pohjaa, jolla tämä esitys on tehty. Asiantuntijakuulemi-
sissa on noussut esiin, että nämä vaikutukset voivat olla kohtuullisen hyviä, mutta myös-
kään näissä asiantuntijakuulemisissa tai aiemmissa arvioissa, joita olemme saaneet, joista
olemme voineet lukea eri lähteistä, ei ole kiistatta todettu, että tässä olisi aivan mittavat vai-
kutukset kyseessä. Tämä hallitus on sitoutunut siihen, että pohjana on tutkittu tieto, ja sil-
loin päätösten ei pitäisi pohjautua toivomuksiin siitä, onko jollain toimenpiteellä vaikutuk-
sia. Aikaisemmista kokemuksista tämänkaltaisista toimenpiteistä voimme päätellä, että
3



Pöytäkirjan asiakohta PTK 79/2019 vp
ihan valtavia vaikutuksia valitettavasti ei ole välttämättä tulossa, mutta voimme tietysti toi-
voa, että nyt tämä tuplapoisto osuu sellaiseen ajanjaksoon, jossa on vaikutuksia nähtävissä
enemmän kuin aiemmin.

Riskihän on siinä, että tässä tehdään semmoisia investointeja, jotka joka tapauksessakin
olisivat toteutumassa. Myöskään nämä kustannusvaikutukset tälle hallituskaudelle eivät
ole aivan pieniä, joten ei voi minun mielestäni väittää, että tässä nyt ei olisi mitään yritetty
ja että tätä pitäisi heti tämän vaikutuksia tutkimatta laajentaa sillä tavalla, että tämä olisi
jatkuvasti voimassa, tai että kohdennusta vielä laajennettaisiin, niin kuin perussuomalaiset
esittävät. Me haluamme tukea kaikkia yrittäjiä, ja se vaatii sitä, että meillä on toimenpitei-
tä, jotka kohdistuvat myös sellaisiin yrityksiin, joilla ei ole isoja laite- ja koneinvestointe-
ja: pienyrittäjiin, sellaisiin yrittäjiin, jotka toimivat henkilöintensiivisillä aloilla, palvelu-
yrittäjiin. Nämä ovat myös niitä erittäin työllistäviä aloja. Me tarvitsemme toimenpiteitä
myös sen kaltaisille yrityksille, joten kehottaisin myös oppositiota pohtimaan sellaisia toi-
menpiteitä, joiden vaikutuksista meillä on tutkittua tietoa ja jotka auttavat meidän yrityk-
siä laajasti. Sitä kautta me voimme parantaa työllisyysastetta.

Tosiaankin, niin kuin on todettu näissä aikaisemmissa keskusteluissa, että jos me ha-
luamme tehdä vaikuttavia toimenpiteitä, niin meidän pitää investoida osaamiseen, ja sii-
hen tämä hallitus myös satsaa aikaisempia enemmän tai ainakin aikaisempaa enemmän.
Jotta me olemme sellaisilla aloilla, jotka ovat myös syntymässä ja joilla voidaan ihan oi-
keasti luoda jotakin uutta tähän maahan ja jotakin uutta tähän maailmaan, se vaatii inves-
tointeja myös osaamiseen ja tutkimus- ja kehittämistoimenpiteisiin.

Tämä toimenpide ei yksistään tule ratkaisemaan työllisyyshaasteita, mutta tämä on iso
kädenojennus siihen suuntaan, että ainakin voimme katsoa, onko tästä apua niille yrityk-
sille, jotka toimivat kone- ja laiteintensiivisillä toimialoilla ja saammeko vauhditettua in-
vestointeja tämän toimenpiteen avulla.

18.34 Seppo Eskelinen sd: Arvoisa puhemies! Hallituksen esitys on oikeansuuntainen ja
tukee yritysten kasvua erityisesti näillä tuotannollisilla aloilla, ja on hyvä seurata tämän
vaikutuksia. Hienoa, että hallituspuolueetkin tämän tunnustavat.

Kaiken kaikkiaan tässä salissa voi aika moni katsoa peiliin, koska meillä on tki-rahoi-
tusta leikattu edellisillä hallituskausilla, ja ollaan pudottu Euroopan keskitasolle johonkin
2,7 prosenttiin bkt:stä. Tämän hallituksen tavoite on nostaa se 4 prosenttiin eli Euroopan
kärkimaitten joukkoon, ja sen pitää olla kirkkaana kaikissa näissä toimenpiteissä, mitä nyt
tässä salissa tehdään. Ja tietysti hallituksen panostukset osaamisen ja koulutuksen perustan
vahvistamiseksi, joita nyt on edellisillä kausilla leikattu, ovat tärkeä osa niitä panostuksia.
Iso panostus ovat myös hallituksen tulevaisuusinvestoinnit, joissa on erityisesti tähän elin-
voimaan ja kasvuun, aluekehitykseen ja innovaatioihin 522 miljoonan panostukset koko
hallituskaudella. Ja jos näissä onnistutaan, se tukee myös hallituksen 75 prosentin työlli-
syystavoitetta ja sitten myös Suomen kasvua. On hienoa, että hallitus panostaa osaami-
seen, koulutukseen ja innovaatioihin.

18.36 Toimi Kankaanniemi ps: Arvoisa herra puhemies! Myönnän, että tässä on yksi
työllisyyttä parantava, siihen tähtäävä esitys. Kun sanoin aikaisemmin vähän toisin, niin
nyt teen parannusta siltä osin, että tämän tunnustan, ja pidän tätä ihan oikeansuuntaisena,
niin kuin kaikki täällä. Mutta niin kuin perussuomalaiset esittivät, tässä olisi paikka tehdä
vähän korkeammalle asetettuun tavoitteeseen pyrkimistä parantamalla tätä vielä sellaisek-
4



Pöytäkirjan asiakohta PTK 79/2019 vp
si, että teho nousisi ja työllisyysaste todellakin näkyisi kasvuluvuin edessämme. Arvoisa
puhemies, kuitenkin tuossa edellisessä asiassa polttoaineveroa kiristettiin, ja se vie toiseen
suuntaan yritystoimintaa ja työllisyyttä.

Sitten on todettava, että nämä ministeri Harakan asettamat kahdeksan työryhmää kuu-
lemma eivät oikein tahdo päästä eteenpäin. Se on kaikkein vakavin asia, että niissä asiois-
sa, joissa ratkaisuja etsitään, ei päästä eteenpäin. Tutkimusta meillä näistä asioista aika pal-
jon kyllä on, niin että kyllä hallitus voisi vain vauhdittaa tutkimusten mukaisten toimenpi-
teiden vientiä eteenpäin. Kun olen jonkun aikaa ollut täällä eduskunnassa, niin tiedän sen,
että kyllä täällä on paljon puhuttu ja jokainen hallitus on ohjelmaansa kirjoittanut, että näi-
tä toimenpiteitä edistetään, mutta tulokset ovat olleet vajavaisia, ja ei se näytä nytkään ole-
van kovin kunnianhimoista.

Osaamiseen on syytä panostaa, se on tärkeää, ja sitten myös aineettomiin investointei-
hin. Myönnän, että tällaisten poistokysymysten hoitaminen tai niillä aineettomien inves-
tointien tukeminen on vaikeaa varmaan käytännössä, mutta kyllä sillä puolella meillä on ne
avaimet, joilla voidaan kansainvälisessä kilpailussa menestyä, siis osaamisen nostamisella
ja aineettomien investointien lisääntymisen kautta.

18.38 Kimmo Kiljunen sd: Arvoisa puhemies! Taloudellisen kasvun ja investointien
kiihdyttämisen kannalta nämä korotetut poistot ovat tärkeä askel ja, arvoisa puhemies, täs-
tä on paljon myöskin hyviä kansainvälisiä esimerkkejä. Sen sijaan kansainvälisesti on täy-
sin ennennäkemätöntä tai hämmästyttävä asetelma se, että listaamattomien yritysten osin-
koja ei veroteta. Puhemies sanoi, että me emme laajenna tätä keskustelua tähän suuntaan
[Puhemies: Emme!] — en sitä tee, mutta sanon sen suoraan, että me sosiaalidemokraatit
teemme voitavamme, että tämä outo kummajainen, listaamattomien yritysten verotto-
muus, saadaan oikaistua.

18.39 Pasi Kivisaari kesk: Puhemies! Silloisen valtiovarainministerin, Lintilän, johdolla
valmisteltu esitys toteuttaa totta kai hallituksen tavoitetta entistä yritysystävällisemmästä
ja myöskin kilpailukykyisemmästä Suomesta. Tavoitteena on, totta kai, toimintaedellytyk-
siä parantamalla lisätä yksityisiä investointeja ja sitä kautta tukea myös talouskasvua ja
työllisyyttä. Suomea on melko pitkään vaivannut investointien vähäisyys, joten hallituk-
sen esitys on todella tervetullut ja tarpeellinen.

Tämä uusi verokannustin koskee kaikkea yritystoimintaa, niin elinkeinotoimintaa kuin
vaikkapa maatalouttakin. Oikeus korotettuihin poistoihin on osakeyhtiöiden lisäksi siis
myös avoimilla yhtiöillä, kommandiittiyhtiöillä, elinkeinonharjoittajilla sekä maatalouden
harjoittajilla.

Nämä takavuosina käytössä olleet tuplapoistot ovat rajoittuneet ainoastaan tehtaiden ja
työpajojen koneisiin ja laitteisiin eivätkä koskeneet esimerkiksi palvelualaa. Nyt tällaisia
toimialaan tai paikkaan liittyviä rajoituksia ei ole, joten mielestäni nyt tehtävää uudistusta
ei sinänsä pidä sotkea vanhoihin malleihin.

18.40 Antero Laukkanen kd: Arvoisa herra puhemies! Tämä hallituksen esitys on mitä
kannatettavin.

Voi sanoa, että tällä hetkellä Suomelle kohtalon kysymys on se, miten investoinnit saa-
daan liikkeelle ja miten investointien liikkeelle laittamista voisi vielä nopeuttaa ja kiihdyt-
tää. Kaikki investoinnit — eivät ainoastaan isot rakennusinvestoinnit tai laiteinvestoinnit,
5



Pöytäkirjan asiakohta PTK 79/2019 vp
vaan nimenomaan pienet koneinvestoinnit ja käyttöomaisuusinvestoinnit — ovat tärkeitä,
sillä ne lisäävät kotimaista kauppaa ja lisäävät työtä, ja se on todella tärkeätä.

Harmittaa se, että tästä nämä käytetyt koneet jätettiin pois. Verojaoston kuulemisissa il-
meni, että kaksinkertaisten poistojen rajaaminen pelkästään uuteen irtaimeen käyttöomai-
suuteen on sekä hallituksen ympäristötavoitteiden että verotuksen neutraalisuuden kannal-
ta ongelmallinen rajaus. Tämä on sinänsä ristiriidassa tällä hetkellä hallituksen omiin ta-
voitteisiin. Olisinkin toivonut, että tämä asia olisi sitten tuolla jaostossa pystytty sillä taval-
la yhdessä muovaamaan, että olisi laajennettu tätä.

Kristillisdemokraatit ovat mukana kokoomuksen vastalauseen lausumaehdotuksessa,
joka kuuluu: ”Eduskunta edellyttää, että hallitus tuo eduskunnalle pikaisesti lakiesityksen,
jossa korotetut poistot säädetään pysyviksi ja laajennetaan koskemaan myös käytettynä
hankittuja koneita ja kalustoa.”

Tässä on tärkeätä se, että tämä valikoima, jolla poistoja voi tehdä, laajenee. Se on tässä
keskeistä. Tässä on ymmärretty se dynamiikka ja niin sanotut dynaamiset vaikutukset, jot-
ka tästä voivat syntyä, mutta ikävää on se, että ei olla nähty tätä riittävän pitkälle vaan tästä
on tehty lyhytkestoinen ja väliaikainen. Tämä on tässä haitallista.

Siitä annan hallitukselle tunnustusta, että tämä oli kyllä erinomainen asia juuri tähän ti-
lanteeseen, joka meidän taloudessamme on.

18.43 Eeva Kalli kesk: Arvoisa puhemies! Tämä hallituksen esitys on erinomainen, ja
tuen tätä voimakkaasti. Kun olen keskustellut yrittäjien ja yritysten kanssa eri puolilla Suo-
mea, olen havainnut, että moni suunnittelee investointeja mutta pohtii sitä ajoitusta. Us-
kon, että tämä on nimenomaan senkaltainen esitys, joka voi rohkaista tekemään investoin-
nin juuri nyt, joka auttaa tekemään siitä investoinnista kannattavamman nopeammin ja sitä
kautta rohkaisee sen suunnitelman toteuttamiseen. Eli tälle täysi tuki.

Haluan myös huomauttaa samaan tapaan kuin vaikkapa edustaja Kivisaari hetki sitten,
että — kun täällä on käytetty puheenvuoroja, joissa on toivottu vielä laajempaa esitystä tä-
hän liittyen ja vielä enemmän joustoja ja laajuutta poistomahdollisuuksiin — tämä, hyvät
kollegat, on nyt laajempi kuin yksikään aikaisempi näistä kokeiluista. Eli tässä ei ole toi-
mialarajoja, tämä koskee kaikkia toimialoja, myös palvelualoja, ja se on aivan erinomai-
nen asia, kun mietitään myös tämän työllistämisvaikutuksia.

Eli aivan erinomainen esitys, ja siitä kiitos hallitukselle. Toivotaan, että saadaan tämä
nopeasti eteenpäin.

18.44 Mari Holopainen vihr: Arvoisa puhemies! Nyt kun tehdään merkittävä poistovä-
hennys sellaisille yrityksille, joilla on erityisen paljon kone- ja laiteinvestointeja, niin siitä
huolimatta, että tämä on laajempi kuin aikaisemmat vastaavankaltaiset esitykset, on todel-
la tärkeää pohtia sitä, minkä edustaja Kankaanniemikin mainitsi omassa puheenvuoros-
saan: miten saamme myös aineettomaan pääomaan liittyvät investoinnit kasvuun. Tämä on
aivan kriittistä Suomen kannalta, ja nyt uskon, että uusi tulevaisuushallitus tarttuu tähän-
kin toimeen ja ryhtyy pohtimaan, millä tavalla voimme tähän asiaan tarttua.

Yksi keino on toki se, että voimme helpottaa ja tehdä mahdollisimman joustavaksi —
toki tietyllä arvopohjalla, jota tämä hallitus edustaa — työntekijöiden palkkaamisen reilul-
la tavalla. Lisäksi meidän pitäisi pohtia, miten saadaan osaajia myös muualta houkuteltua
tänne Suomeen tekemään töitä. Meillä on nyt jo valtava työvoimapula monissa yrityksissä,
joten tähänkin täytyy tarttua. Se saattaa tarkoittaa ihan sellaisia yksinkertaisia asioita, ku-
6



Pöytäkirjan asiakohta PTK 79/2019 vp
ten että kuinka helppo perheen on muuttaa Suomeen, voiko täällä opiskella englanniksi,
saako täällä varhaiskasvatuspaikan Helsingistä, Turusta tai Tampereelta.

Tämä nyt käsiteltävä esitys ei todennäköisesti kohdistu kovinkaan voimakkaasti kau-
punkialueille, koska tiedämme, että kaupunkialueilla, ainakin Uudellamaalla, bruttokan-
santuotteesta hyvin iso osa muodostuu senkaltaisista aloista kuten ict, viestintä ja muista
niin sanotusti palvelualoihin kuuluvista aloista. Hyvin pieni osa muodostuu teollisuudesta,
rakentamisesta ja alkutuotannosta. Ihan valtaosa muodostuu kaupunkialueilla jo tämänkal-
taisesta palveluliiketoiminnasta, joka on myös erittäin tärkeää meidän talouden uudistumi-
sen kannalta. Kehottaisin ainakin omalta osaltani ja toivon, että pohdimme, miten saamme
seuraavat toimenpiteet todellakin kohdistettua pienyrittäjille, palvelualojen yrittäjille, sel-
laisiin yrityksiin, joissa tarvittaisiin tukea tutkimukseen ja kehittämiseen, sellaisille aloille,
joilla tarvittaisiin vaikkapa ict-ammattilaisia, ja niin edelleen.

On vielä paljon yrityksiä, jotka jäävät tällaisten tuplapoistojen ulkopuolelle, joten siinä
mielessä kannatan kyllä tämän esityksen mukaan etenemistä, enkä kannata näitä opposi-
tion esityksiä, jotka laajentaisivat tätä kyseessä olevaa esitystä ilman mitään vaikuttavuus-
arviointeja — ainakaan tässä nyt ei ole sellaisia tuotu esiin.

18.48 Antero Laukkanen kd: Arvoisa herra puhemies! Edustaja Kalli käytti täällä erin-
omaisen puheenvuoron, ja olen hänen kanssaan myös sitä mieltä, että tämä on loistava laa-
jennus. Tämä on erityisen hyvä myös ajoituksensa osalta. Kuitenkin tämä olisi voinut olla
vieläkin parempi, vaikka täällä on nyt pohdittu sitä, että oppositio ei tässä nyt ymmärrä, ja
täällä myös mainittiin, että ei tueta tätä näkemystämme tähän käytettyjen koneiden laajen-
tamiseen ja niin edelleen. No, jätän sen nyt tässä väliin mutta totean sen, että kun tässä esi-
tyksessä esimerkiksi todetaan, että tämä aiheuttaa sinä aikana, kun se on voimassa, noin
800 miljoonan verotuoton menetyksen, niin tässä ei mitenkään tuotu laskelmaa esiin siitä,
kuinka paljon tämä lisää verotuottoja laitehankintojen osalta. Tämä oli minusta merkittä-
vää: niin sanotut dynaamiset vaikutukset puuttuivat tästä arviosta kokonaan. No, niitä ei
ehkä ole hirveän helppo arvioida, jotakin olisi voitu arvioida, mutta menee eteenpäin nyt
tällaisena, ja varmasti sitä sitten kohta myös laajennetaan.

18.49 Eeva Kalli kesk: Arvoisa puhemies! On aivan totta, että nyt täytyy kääntää kaikki
kivet investointien vauhdittamiseksi, ja tämä on tosiaan yksi erinomainen esitys siihen liit-
tyen.

Edustaja Holopainen nosti esiin hyvän ja tärkeän asian myös aineettomiin investointei-
hin liittyen. Käsittääkseni aineettomissa investoinneissa yritys saa jo nyt poistaa koko
palkkakulun kerralla vuoden tuloksesta, mutta on tärkeää, että pohdimme myös uusia
avauksia. Hallitushan on jo esittänyt tutkimus-, kehitys-, innovaatioyhteistyöhönkin liit-
tyen uusia vähennysmahdollisuuksia, joitten selvittämistä ministerit Lintilä ja Kulmuni nyt
jatkavat. Se on erittäin tärkeä asia kaikissa yrityksissä ja eri toimialoilla.

Myös tähän tavallaan kohtaanto-ongelmaan liittyen, miten saadaan työ ja sen tekijät
kohtaamaan esimerkiksi tällaisissa tapauksissa, kun koko perhe vaikkapa muuttaa uuteen
paikkaan, jossa toiselle vanhemmalle löytyy töitä, täytyy varmasti etsiä uudenlaisia ratkai-
suja, mutta kiinnittäisin huomiota siihen, että hallitus on esittänyt tällaista rekrytointikus-
tannusten verokohtelun muuttamista niin ikään. Siinä siis tällä hetkellä tilanne on se, että
kun työnantaja maksaa rekrytointikustannukset työntekijän puolesta, niin ne luetaan työn-
tekijän osalta verotettavaksi ansiotuloksi, mutta jatkossa vain puolet tästä luettaisiin vero-
7



Pöytäkirjan asiakohta PTK 79/2019 vp
tettavaksi ansiotuloksi. Eli kyllä tässä koko ajan yritetään etsiä monenlaisia tapoja, joilla
oikeasti saataisiin työ ja sen tekijät paremmin kohtaamaan ja investointeja rohkaistettua,
jotta nämä yritysten, voisiko sanoa, piilevät investointisuunnitelmat aidosti toteutuisivat.
Se on varmasti yhteinen asia. [Toimi Kankaanniemi: Juu, vauhtia vaan!]

Puhemies Matti Vanhanen: Pidetään edelleen keskustelu investointien poistoissa.

18.51 Mari Holopainen vihr: Arvoisa puhemies! On hienoa, että myös tutkimukseen ja
kehittämiseen pohditaan ratkaisuja. Toki siinäkin puhutaan isosta kentästä, johon sitten
kuuluu se, että yliopistoilla on mahdollisuus toimia, meillä on riittävästi aloituspaikkoja ja
sitä kautta saamme osaamista ja sitä tärkeintä aineetonta pääomaa eli niitä meidän ihmisiä,
jotka osaavat ja ryhtyvät esimerkiksi yrittäjiksi, kuten iso osa meidän uusista yrityksistäm-
me syntyy jo nyt siinä yhteisessä rajapinnassa yliopistoverkoston kanssa tai vähintäänkin
monilla on jonkun alan koulutusta ja osaamista, jonka pohjalle voidaan perustaa uusia yri-
tyksiä. Meillä on onneksi monia kansainvälisiä esimerkkejä siitä, kuinka täällä on kehitet-
ty jotakin aivan uutta. Sitä kautta synnytämme myös lisää työllisyyttä.

Sen lisäksi on tärkeätä pohtia, miten ylipäätään saamme ihmisten rekrytoinnin mahdol-
lisimman helpoksi, kuten täällä todettiin hyvissä puheenvuoroissa, ihan vain sen osaami-
sen kannalta siinä mielessä — ja nyt en viittaa tuotekehittämiseen tai tutkimukseen — että
myös palvelualojen yrityksillä on mahdollisuus palkata ihmisiä töihin, ja tosiaankin myös
siten, että sillä palkalla Suomessa pystyy elämään myös kaupunkialueilla ja työ on houkut-
televa vaihtoehto.

Keskustelu päättyi ja asian käsittely keskeytettiin.
8


