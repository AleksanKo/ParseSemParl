















































DEM1CD4.tmp.xml


Pöytäkirjan asiakohta PTK 86/2019 vp

 Tarkistettu
4.0

Pöytäkirjan asiakohta 

PTK 86/2019 vp

Täysistunto

Torstai 19.12.2019 klo 10.00—21.03

3.15. Suullinen kysymys eduskuntaryhmien välisestä yhteistyöstä (Harry Harkimo liik)
Suullinen kysymys SKT 94/2019 vp

Suullinen kyselytunti

Toinen varapuhemies Juho Eerola: Edustaja Harkimo.

Keskustelu

16.36 Harry Harkimo liik: Arvoisa puhemies! Pääministeri Marin, sanoitte tiistaina vä-
likysymyskeskustelussa, että opposition ja erityisesti kokoomuksen pitäisi hävetä. Ilmei-
sesti tarkoititte sitä, kun he ovat samassa välikysymyksessä perussuomalaisten kanssa.
Näin ainakin käsitin. Ainoa, jonka minun mielestäni pitäisi hävetä, on ulkoministeri Haa-
visto, joka ei vastannut kaikkiin kysymyksiin.

Liike Nytin mielestä kaikkien kanssa pitää pystyä tekemään yhteistyötä. Näin joulun
alla kysyn teiltä: mitkä ne kriteerit teidän mielestänne ovat, kenen kanssa voi tehdä yhteis-
työtä?

16.36 Pääministeri Sanna Marin (vastauspuheenvuoro): Arvoisa puhemies! Minun ym-
märtääkseni ulkoministeri Haavisto oli tässä salissa iltamyöhään asti vastaamassa [Paavo
Arhinmäki: Yömyöhään!] — korjaan — yömyöhään asti vastaamassa kansanedustajien
yksityiskohtaisiin kysymyksiin, eli oion tämän virheellisen väitteen tässä. [Sari Sarko-
maan välihuuto]

Mitä tulee tähän asiaan: Omassa lausunnossani en viitannut siihen, onko oppositiolla
mahdollisuus tehdä välikysymystä vai ei, vaan viittasin siihen, että pidän erittäin harmilli-
sena ja valitettavana, että kokoomus, perinteinen sivistyspuolue, puheenjohtajansa suulla
on todennut, että näitä lapsia ei pidä auttaa, jos se voisi tarkoittaa näiden äitien auttamista.
[Kokoomuksesta: Ei!] Toinen asia, johon viittasin, oli se, että täällä kyseenalaistettiin ko-
koomuksen riveistä erittäin vahvasti meidän oikeusvaltion perusperiaate, vallan kolmija-
ko-oppi, [Oikealta: Ohhoh!] se, että hallitus ja eduskunta vastaavat politiikan tekemisestä
mutta me emme vastaa yksilöitä koskevista päätöksistä. Tästä pitää pitää kiinni. [Puhe-
mies koputtaa] Se on viranomaisten tehtävä. Olen pahoillani siitä, että kokoomus on lähte-
nyt tälle tielle. [Välihuutoja]

Kysymyksen käsittely päättyi.


	3.15
	16.36
	16.36


