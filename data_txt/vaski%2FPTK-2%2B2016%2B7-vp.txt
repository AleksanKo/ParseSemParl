















































DEM92C4.tmpSave.xml


Pöytäkirjan asiakohta PTK 2/2016 vp
Pöytäkirjan asiakohta 

PTK 2/2016 vp

Täysistunto

Torstai 4.2.2016 klo 15.59—21.43

7. Hallituksen  esitys  eduskunnalle  laiksi  kasvinterveyden  suojelemisesta  annetun  lain 
muuttamisesta

Hallituksen esitys HE 141/2015 vp

Lähetekeskustelu

Ensimmäinen varapuhemies Mauri Pekkarinen: Lähetekeskustelua varten esitellään
päiväjärjestyksen 7. asia. Puhemiesneuvosto ehdottaa, että asia lähetetään maa- ja metsä-
talousvaliokuntaan.

Keskustelu

18.42 Ritva Elomaa ps: Arvoisa puhemies! Suomalainen ruuantuotanto on todella tär-
keää niin kansalaiselle kuin huoltovarmuuden kannalta. Suomessa viljelijä on tällä hetkel-
lä aika vaikeuksissa, aika suurissakin vaikeuksissa, ja myös byrokratia edelleenkin on to-
della suurta viidakkoa. Viime aikoina on ollut — tänä aamuna oli viimeksi — uutisissa ko-
timaisen tomaatin tuottamisesta, ja nyt kun maatalousministeri on paikalla, niin haluaisin-
kin kysyä tällaista asiaa: Kun etelästä, esimerkiksi Espanjasta, tuodaan Suomeen espanja-
laista tomaattia ja sitä verrataan kotimaiseen tomaattiin, täällä tuotettuun, käytetäänkö kas-
vinsuojeluun niin sanottuja myrkkyjä, suoja-aineita, espanjalaisissa tomaateissa enemmän
kuin kotimaisissa? Mitä eroa tässä on, ja onko eroa? Me tiedämme, että suomalainen ruoka
on puhdasta ja usein puhtaampaa kuin monessa muussa maassa tuotettu ja hyvin turvallista
syödä, mutta ennen kaikkea haluaisin tähän vastauksen, jos ministeri on tietoinen.

18.44 Mikko Savola kesk: Arvoisa herra puhemies! Edustaja Elomaa otti sinänsä tärkeän
asian esiin. Me EU:ssa tuotamme ruokaa ja olemme samoilla markkinoilla, mutta tuotam-
me ruokaa eri pelisäännöillä. Joissain maissa voi eläinten kohdalla antibiootteja käyttää
huomattavasti enemmän, myös eläinsuojelulainsäädäntö on aivan eri tasolla kuin millä se
meillä Suomessa on. Silti nämä eri tuotantokustannuksilla tuotetut tuotteet ovat tuolla kau-
pan hyllyllä vierekkäin, ja hintakaan ei voi silloin olla sama, mutta kotimainen tuote on laa-
dukkaampi ja huomattavasti eettisemmillä pelisäännöillä tuotettu.

Haluaisin myös kysyä nyt ministeri Tiilikaiselta siitä, minkälaista keskustelua Euroo-
pan unionin sisällä käydään yhteisten pelisääntöjen luomisesta tuotantoon, peilaten myös
sitten siihen, kun käymme EU:n ja Yhdysvaltain välillä TTIP-neuvotteluja, vapaakauppa-
neuvotteluja, ruuantuotannon alkuperävaatimusten, ruuantuotantotapojen suhteen, jotta
elintarvikkeet myös siinä paljon suuremmassa mittakaavassa pystyisivät edes jollain tasol-
la olemaan samoilla lähtökohdilla ja samoilla tuotantotavoilla tehtyjä ja sitä kautta myös
samalla kustannusrakenteella tehtyjä, jotta suomalainenkin tuottaja pystyy kilpailemaan
näillä globaaleilla markkinoilla.
 Tarkistettu
4.0



Pöytäkirjan asiakohta PTK 2/2016 vp
18.45 Maatalous-  ja  ympäristöministeri  Kimmo  Tiilikainen (vastauspuheenvuo-
ro): Arvoisa puhemies! Kiitos edustajille kysymyksistä. Ajattelin tuossa seuraavassa päi-
väjärjestyksen kohdassa käyttää pienen johdantopuheenvuoron, ja voidaan sitten jatkaa
keskustelua.

Edustaja Elomaalle lyhyesti: Vaikka meillä on samankaltainen EU-lainsäädäntö ja koh-
tuullisen harmonisoitua esimerkiksi tämä kasvinsuojeluaineitten käyttö, niin toki viljely-
käytännöt vaihtelevat erittäin paljon. En nyt lähde arvioimaan muitten maitten tuottajien
menetelmiä, mutta suomalaisessa kasvihuonetuotannossa torjunta-aineitten käyttö on ää-
rimmäisen vähäistä. Esimerkiksi tuholaistorjuntaa pyritään hoitamaan biologisin menetel-
min.

Mitä tulee edustaja Savolan laveampaan kysymykseen, miten erilaisten tuotantostandar-
dien keskinäiset suhteet sitten kehittyvät, jos kilpailua vapautetaan, niin EU:ssa on kyllä
vahva tahto säilyttää mahdollisuus, että koko Euroopan unionin alueella pystytään erilai-
sista sopimuksista huolimatta ruuantuotanto turvaamaan.

Keskustelu päättyi.

Asia lähetettiin maa- ja metsätalousvaliokuntaan.
2


