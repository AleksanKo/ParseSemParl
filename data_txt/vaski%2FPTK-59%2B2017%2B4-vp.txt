















































DEM27FC.tmp.xml


Pöytäkirjan asiakohta PTK 59/2017 vp
Pöytäkirjan asiakohta 

PTK 59/2017 vp

Täysistunto

Keskiviikko 24.5.2017 klo 13.58—18.30

4. Hallituksen esitys eduskunnalle laeiksi ajoneuvolain, ajoneuvojen katsastustoiminnasta 
annetun lain ja ajoneuvojen yksittäishyväksynnän järjestämisestä annetun lain muuttami-
sesta

Hallituksen esitys HE 9/2017 vp
Valiokunnan mietintö LiVM 6/2017 vp

Ensimmäinen käsittely

Ensimmäinen varapuhemies Mauri Pekkarinen: Ensimmäiseen käsittelyyn esitellään
päiväjärjestyksen 4. asia. Käsittelyn pohjana on liikenne- ja viestintävaliokunnan mietintö
LiVM 6/2017 vp. Nyt päätetään lakiehdotusten sisällöstä.

Keskustelu

17.14 Mirja Vehkaperä kesk: Arvoisa herra puhemies! Katsastusvälien harventaminen
on yksi osa sitä, miten kansalaisten mielipiteisiin ja ajatuksiin vastataan. Turhaa sääntelyä
puretaan ja säädöksiä sujuvoitetaan. Nyt määräaikaiskatsastuksia tullaan tekemään uusien
autojen osalta vasta neljän vuoden päästä ja sitten kahden vuoden syklillä, välein, aina sii-
hen saakka, kun auto on kymmenenvuotias, ja sen jälkeen vuosittain.

Määräaikaiskatsastuksia tehdään 2,5 miljoonaan henkilö- ja pakettiautoon vuosittain, ja
kansalaiset käyttävät noin 160 miljoonan euron verran rahaa katsastustoimintaan. Katsas-
tuksellahan pyritään siihen, että autot ja ajoneuvot ja tietysti peräkärryt ja muut välineet
ovat kunnossa ja turvallisia tiellä kulkiessaan. Tämä määräaikaiskatsastuksen välien har-
ventaminen on todella tärkeä osa norminpurkua, mutta ennen kaikkea osoitus siitä, että ajo-
neuvojen tekniikka ja automaatio ovat tuoneet varmuutta liikenteeseen ja turvallisuuteen,
jolloin pystytään jopa EU:n direktiiviä soveltamaan siihen, että me Suomessakin täytäm-
me sen velvollisuuden, että olemme liian tiukasti säännelleet Suomessa tähän mennessä
katsastustoimintaa. Eli höllennämme sitä vähän mutta pysymme niissä rajoissa, että turval-
lisuus säilyy.

Arvoisa puhemies! Valiokunnassa käytiin keskustelua siitä, millä perustein katsastuk-
sesta päästään läpi ja miten sieltä pompataan. Liikenteen turvallisuusviraston kanssa käy-
tiin näitä kriteereitä läpi ja päädyttiin siihen tasoon, että nykyisiä kriteereitä käyttäen tämä
tekninen taso säilyy katsastuksessa toivottavasti nykyisenä.

17.16 Kari Kulmala ps: Arvoisa puhemies! Hallituksen esityksessä ehdotetaan muutetta-
vaksi ajoneuvolakia, ajoneuvojen katsastustoiminnasta annettua lakia ja ajoneuvojen yk-
sittäishyväksynnän järjestämisestä annettua lakia. Lakeihin lisättäisiin Euroopan unionin
uusien katsastusta, tienvarsitarkastuksia ja rekisteröintitodistuksia koskevien direktiivien
täytäntöönpanon edellyttämät säännökset. Lakiin lisättäisiin muun muassa uusi pykälä
 Tarkistettu
4.2



Pöytäkirjan asiakohta PTK 59/2017 vp
määräaikaiskatsastuksessa havaittujen vikojen ja puutteellisuuksien luokittelusta. Esityk-
sessä ehdotetut muutokset ovat pääosin kannatettavia ja toisaalta hyvin odotettuja, kun aja-
tellaan, että olemme EU:n jäsen.

Mielestäni olisi syytä tarkoin harkita katsastusaikavälejä sekä ajoneuvojen parantuneen
kunnon ja laadun että liikenneturvallisuuden kannalta. Suomessa katsastetaan tällä hetkel-
lä useampia ajoneuvoluokkia kuin mitä direktiivit edellyttävät, ja tätä lienee syytä muut-
taa, mutta määräaikaiskatsastuksen katsastusaikavälin harventaminen vanhempien ajoneu-
vojen osalta heikentää liikenneturvallisuutta. Näen myös hyvänä, että katsastusaikaväli
ammattimaisessa liikenteessä käytettävien ajoneuvojen osalta säilyy yhtenä vuotena. Se on
vähintään 100 000 kilometriä vuosittain ajettavalle ajoneuvolle oikea katsastusväli. Mikäli
määräaikaiskatsastusväli pitenee kahteen vuoteen, on ajoneuvon haltijan hankalaa muistaa
oikeaa katsastusaikaa, varsinkin kun paperista teknistä osaa ei enää ole ajoneuvoissa mu-
kana. Tämän vuoksi olisi hyvä harkita, millä keinoin voidaan parhaiten helpottaa katsas-
tusaikavälien muistamista. Kun määräaikaiskatsastus on unohtunut, niin ajoneuvo on ajo-
kiellossa. Valvonnan sattuessa kohdalle kuljettaja saa rangaistuksen ja ajoneuvon käyttö
estetään ottamalla siitä rekisterikilvet pois.

Pidän hyvänä, että tienvarsitarkastuksiin tulee EU-tasoiset kuorman kiinnityksen tarkas-
tuksen arvosteluperusteet ja tienvarsitarkastusten tulokset välitetään ajoneuvon rekiste-
röintivaltioon. Olisi vielä mielenkiintoista nähdä, mitä näille raportoinneille tehdään erityi-
sesti eteläisen Euroopan maissa.

Kuten valiokuntakin toteaa, moottoripyörien osalta on mahdollista luopua katsastuksis-
ta ja edistää moottoripyöräilyn turvallisuutta vaihtoehtoisin liikenneturvallisuustoimin.
Mikäli oikeasti haluttaisiin parantaa moottoripyöräilijän turvallisuutta, määriteltäisiin lail-
la, minkälaisissa asusteissa moottoripyörällä saa ajaa. Mielestäni kaikkien ajovarusteiden
— kypärä, takki, housut sekä ajokengät — tulisi olla CE-hyväksyttyjä. Tällä hetkellä kul-
jettajia näkee varsin kirjavissa asusteissa. Toki valveutuneet kuljettajat ajavat turvallisissa
asusteissa, mutta myös sortseja ja lyhythihaisia paitoja näkee varsinkin taajamissa. Olen
ollut useammalla kuolonkolaripaikalla, missä kunnon ajovarusteet olisivat pelastaneet kul-
jettajan menehtymiseltä, vaikkakaan ei loukkaantumiselta.

17.20 Olavi Ala-Nissilä kesk: Arvoisa herra puhemies! Täytyy aina tervehtiä normien su-
juvoittamista silloin, kun se on täällä eduskunnassa esillä, ja sitä kannattaa. Tätä työtähän
nyt tehdään ja pitkällä tähtäimelläkin, kun siirrymme vähän tämmöisestä standardoidusta
yhteiskunnasta digitalisaation myötä sujuvampaan yhteiskuntaan.

Katsastuksen tietty sujuvoittaminen — kun tiedämme, että autot kehittyvät ja tiet para-
nevat — voidaan tehdä. Liikenteen alallahan on paljon myöskin alemman tason normien
sujuvoittamista muun muassa Trafin toimesta tehty, ja sillä tiellä totta kai pitää jatkaa Si-
pilän hallitusta tukien.

17.21 Mirja Vehkaperä kesk: Arvoisa puhemies! Todellakaan moottoripyöriltä ei vaadi-
ta nyt määräaikaiskatsastuksia. Valiokunnassa mopoautojen kohdalta käytiin laajaa kes-
kustelua ja todettiin, että jokavuotinen tarkastelu näiden, kuten ammattimaisen liikenteen
ajoneuvojen osalta on tarpeen.

Edustaja Kulmala otti hyvin esille dilemman siitä, milloin katsastamaan sitten mentäi-
siin, miten muistetaan, että on neljä vuotta kulunut tai kaksi vuotta kulunut edellisestä kat-
sastuksesta. Käytännössähän tämä toimii tällä hetkellä hyvin markkinavetoisesti ja mark-
2



Pöytäkirjan asiakohta PTK 59/2017 vp
kinavoimien ehdoilla niin, että meitä muistutetaan useammallakin kirjeellä useammankin
katsastusfirman kautta siitä, milloin kulkuneuvon katsastus lähestyy, ja monenlaisia tarjo-
uksia postista tupsahtaa ennen kuin katsastusmääräaika menee umpeen. Joten jos halutaan
tällaista vaikka Liikenteen turvallisuusviraston toimesta annettua muistutusta, se olisi ehkä
mahdollinen mutta kustannuksiltaan varmasti aika turha.

17.22 Antero Laukkanen kd: Arvoisa herra puhemies! Jälleen kerran täytyy täältä oppo-
sitiosta onnitella hallitusta, että nämä monet norminpurut ovat varsin onnistuneita ja saa-
vat aikaan kyllä ihan tavallisen ihmisen keskuudessa hymyn huulille siitä, että ne kohdis-
tuvat selkeästi käytännön elämään ja helpottavat sitä.

Katsastusaikavälien pidentäminen on tervetullut uudistus ja vastaa nykykehitystä. Va-
hinko on, että moottoripyörien osuus tässä nyt jäi ilman katsastusvelvollisuutta, olisin pi-
tänyt sitä todella tärkeänä. Varsinkin jos se olisi vielä rajattu tietyn kokoisiin moottoripyö-
riin, jotka vastaavat jo painoluokaltaan ja teholuokaltaan pientä autoa, niin se olisi ollut
täysin perusteltua. Toivon, että tähän voitaisiin jossain vaiheessa palata.

17.23 Hannu Hoskonen kesk: Arvoisa herra puhemies! Aivan oikein, hallituksen tarkoi-
tushan on tietenkin purkaa byrokratiaa ja luoda sellaisia normeja, jotka ovat juohevia ja
suosivat sitä, että talous pyörii.

Hallituksen yksi tärkeä ohjelmahan on ollut tietenkin esimerkiksi autoveroa alentamalla
nuorentaa autokantaa. Sitä kauttahan, kun uusia autoja hankitaan, niiden katsastustarve on
paljon harvempi, koska jokainen automerkki tänä päivänä vaatii, että kun takuu on voimas-
sa, niin sitä on käytettävä määräaikaishuolloissa tarkasti. Niissä huolloissa auto käydään
kyllä todella tarkasti läpi. Jokaisella meistä on näistä kokemuksia ja tiedämme, että se
homma toimii todella hyvin.

Ja toinen asia sitten on sekin, että kun nykyisen autokatsastuksen välineistöt ovat kehit-
tyneet valtavasti ja myöskin työmenetelmät kehittyneet, niin on aivan luontevaa, että tur-
haa byrokratiaa, turhaa työtä poistetaan ja keskitytään siihen, mistä on todella hyötyä tie-
liikenteen kannalta. Autojen kunnosta on pidettävä huoli, mutta keskittykäämme jatkossa
vielä tehokkaammin teiden parantamiseen.

17.24 Kari Kulmala ps: Arvoisa puhemies! Edustaja Vehkaperä otti esiin muistutuksen
määräaikaiskatsastuksesta. Minulle ei ole ainakaan ole tuolla Pohjois-Karjalan Rääkkylän
kunnassa tullut sellaista kymmeneen vuoteen, ja minulla on kuitenkin useampi ajoneuvo
käytössä. Voi olla, että tämä jossain päin Suomea toimii, mutta ei ainakaan siellä Pohjois-
Karjalassa.

Sitten edustaja Hoskonen kertoi tästä määräaikaiskatsastuksesta ja sen tärkeydestä. Olen
ollut myös tarkistamassa ajoneuvoja, jotka tulevat suoraan katsastuskonttorin portista. Sen
jälkeen, kun ne tarkistetaan, ne eivät aina ole siinä kunnossa, missä pitäisi olla. Näkisin tär-
keänä sen, että tällaistakin toimintaa niin sanotusti tarkastuskatsastuksen jälkeen myös
pystyttäisiin jatkamaan entisestään, koska on monenlaisia katsastusyrityksiä Suomessa ja
kaikissa ei toimita ihan niiden ohjeiden mukaan kuin pitäisi. Tämä johtuu tietysti siitä, että
kilpailu on kovaa ja pitää saada asiakkaita, mutta liikenneturvallisuus edellä pitäisi mennä
kuitenkin näissä asioissa.
3



Pöytäkirjan asiakohta PTK 59/2017 vp
17.25 Antero Laukkanen kd: Arvoisa herra puhemies! Tässä on vielä yksi sellainen koh-
ta, joka on myös erittäin merkittävä, ja se on tämä, että ajoneuvon katsastustoiminnasta an-
nettua lakia muutettaisiin siten, että siitä kumottaisiin riippumattomuusvaatimukset rekis-
teröinti-, muutos- ja kytkentäkatsastuksia suorittavilta toimijoilta. Vastaava muutos tehtäi-
siin myös ajoneuvojen yksittäishyväksynnän järjestämisestä annettuun lakiin. Näin toimi-
jat voisivat suorittaa kyseisiä katsastuksia myös muun ajoneuvoon liittyvän liiketoiminnan
ohessa. Eli tämä sujuvoittaa kyllä asioita, kun voi viedä autonsa huoltoon, saada siihen
asennettua lisätarvikkeita ja ne voidaan saman tien hyväksyä siellä eikä tarvitse erikseen
lähteä niitä katsastamaan. Tämä on ihan merkittävä asia ajankäytöllisesti: voi jättää auton
huoltoon, se katsastetaan ja hoidetaan loppuun saakka. Kertakaikkisen onnistunut muutos.

Yleiskeskustelu päättyi.

Eduskunta hyväksyi hallituksen esitykseen HE 9/2017 vp sisältyvien 1.-3. lakiehdotuksen
sisällön mietinnön mukaisena. Lakiehdotusten ensimmäinen käsittely päättyi.
4


