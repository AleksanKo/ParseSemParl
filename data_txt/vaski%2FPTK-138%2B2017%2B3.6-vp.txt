















































DEMC8CD.tmp.xml


Pöytäkirjan asiakohta PTK 138/2017 vp
Pöytäkirjan asiakohta 

PTK 138/2017 vp

Täysistunto

Torstai 14.12.2017 klo 10.00—17.04

3.6. Suullinen kysymys hallituksen mahdollisuudesta taata luminen joulu (Antti Rinne sd)
Suullinen kysymys SKT 206/2017 vp

Suullinen kyselytunti

Ensimmäinen varapuhemies Mauri Pekkarinen: Seuraava kysymys, edustaja Rinne.

Keskustelu

16.58 Antti Rinne sd: Arvoisa puhemies! Nyt, arvon ministerit, voitte tämän kysymyk-
sen jälkeen rauhoittua, tämä on vuoden viimeinen kyselytunti, mutta vielä on jännitystä
hetken aikaa. Olen ollut vuoden tuossa hommassa ja tiedän kyllä sen tunteen, mitä tunnette
näillä kyselytunneilla. [Naurua]

Arvoisa puhemies! Talvi on täällä, ja joulu lähestyy. Se tarkoittaa sitä, että maakunnat
ovat roudassa, mehiläiset nauttivat talvirauhasta talvipallon suojassa ja hallituksen pienim-
mät sinisilmät odottavat, mitä peräkontista — anteeksi, anteeksi — pukinkontista löytyy.
[Eduskunnasta: Aijai! — Naurua] Tänään on siis vuoden viimeinen kyselytunti, joten ha-
luan kysyä aiheesta, joka puhuttaa tällä hetkellä monessa lapsiperheessä ympäri Suomea.
Koska päätonttu ja valtiovaraintonttu eivät ole paikalla, kysyn nyt asiasta vastaavalta hal-
lituksen ministeriltä omien lastenlapsieni ja muiden suomalaisten lasten puolesta: miten
hallitus aikoo taata, että jouluna on paljon lunta, jotta lapset pääsevät pulkkamäkeen ja jou-
lupukki poroineen liikkumaan? [Eduskunnasta: Hyvä kysymys!]

Ensimmäinen varapuhemies Mauri Pekkarinen: Onko tämä ympäristöministerin vai
ministeri Risikon asia? — Ministeri Risikko.

16.59 Sisäministeri Paula Risikko (vastauspuheenvuoro):  Arvoisa puhemies! Kyllä se
taitaa olla näitä sisäasioita.

Arvoisa edustaja Rinne, opposition kysymys oli erinomaisen hyvä, ja kyllä me olemme
nyt kaikki kirjoittaneet tästä pukille, että me saisimme sitä lunta. Mutta me tietysti toivom-
me, että sitä on vain määrätyissä paikoissa, ettei se sitten aiheuta ruuhkia tai ettei se aiheuta
kolareita, jotta turvallisuudentunne säilyisi. On tärkeää, että se tuo vain sellaista lämpöä ja
valoa tähän maahan.

Haluan kiittää oppositiota siitä työstä, mitä te olette tehneet tämän vuoden aikana. Te
olette pitäneet meitä hienosti hereillä, kiitos siitä. Ja tietysti tulevaisuutta ajatellen me toi-
vomme teille myöskin turnauskestävyyttä, nimittäin tämä on yksi aktiivisimmista hallituk-
sista, mitä itse olen nähnyt, [Naurua] ja olen aivan vakuuttunut siitä, että meillä kyllä töitä
yhdessä riittää. Ja aivan niin kuin tämä juhlavuosi — Yhdessä — me jatkamme yhdessä
myös teidän kanssanne eri mieltä ollen. — Kiitos.
 Tarkistettu
4.1



Pöytäkirjan asiakohta PTK 138/2017 vp
Ensimmäinen varapuhemies Mauri Pekkarinen: Edustaja Rinteelle on aivan välttämät-
tä annettava lisäkysymys. [Naurua]

17.00 Antti Rinne sd (vastauspuheenvuoro): Arvoisa puhemies! Haluan kiittää hallitusta
tästä kuluneesta syksystä ja kuluneesta vuodesta. Minä toivon todellakin, että hallitus vä-
hentäisi aktiivisuutta, tekisi parempia esityksiä. [Naurua]

Ensimmäinen varapuhemies Mauri Pekkarinen: Tuo lienee niin hyvä puheenvuoro,
että se ei tarvitse ministeriaitiosta vastausta. [Naurua — Paula Risikko: Kyllä se vaatii!] —
Annetaan ministeri Risikolle kuitenkin vastauspuheenvuoro.

17.00 Sisäministeri Paula Risikko (vastauspuheenvuoro):  Kaiken kaikkiaan, arvoisa
eduskunta, nyt kerätään voimia, se on yksi tapa lisätä sitä kriisinkestokykyä. Jokaisen elä-
mässä on kriisejä, ja meidän lähimmäisillämme on paljon kriisejä, autetaan heitä. Ja muis-
tetaan aina, kuten lentokoneessakin sanotaan, että voidakseen auttaa muita on asetettava
happinaamari ensin omille kasvoille. [Naurua] Autetaan myös omaa kestävyyttä. — Kii-
tos.

Kysymyksen käsittely päättyi.

Kyselytunti päättyi.
2


