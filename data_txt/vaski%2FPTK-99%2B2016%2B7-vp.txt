















































DEM6A98.tmp.xml


Pöytäkirjan asiakohta PTK 99/2016 vp
Pöytäkirjan asiakohta 

PTK 99/2016 vp

Täysistunto

Keskiviikko 12.10.2016 klo 14.03—20.03

7. Lakialoite laiksi puoluelain muuttamisesta
Lakialoite LA 44/2016 vp Simon Elo ps ym.

Lähetekeskustelu

Toinen varapuhemies Arto Satonen: Lähetekeskustelua varten esitellään päiväjärjestyk-
sen 7. asia. Puhemiesneuvosto ehdottaa, että asia lähetetään perustuslakivaliokuntaan.

Keskustelu

19.27 Simon Elo ps (esittelypuheenvuoro): Arvoisa herra puhemies! Esittelen tekemäni
lakialoitteen puoluelain muuttamisesta. Aloitteen on allekirjoittanut 29 kansanedustajaa
viidestä eri eduskuntaryhmästä. Aloitteessa ehdotetaan muutettavaksi puoluelakia siten,
että vaalirahoituksen läpinäkyvyys parantuu. Ennakkoilmoituksesta tulisi pakollinen, ja se
koskisi niin puoluetta, puolueyhdistystä kuin avustuspäätöksessä tarkoitettua yhdistystä.
Erityisesti puolueita lähellä olevat toimijat, kuten säätiöt ja muut yhdistykset, jotka tällä
hetkellä toimivat melkoisen vapaasti, joutuisivat tarkempaan syyniin. Tämä tarkoittaa, että
esimerkiksi tilien ja vaihdantapalvelujen määrää rajoitettaisiin ja lisäksi lähiyhteisöä tuke-
va taho, esimerkiksi jokin säätiö, voisi joutua Valtiontalouden tarkastusviraston tarkem-
paan syyniin, jos tuki ylittää 1 500 euroa.

Arvoisa puhemies! Lakialoitteelle löytyy useita perusteluja, joita me kansanedustajat
täällä täysistuntosalissa olemme useaan kertaan toistaneet. Riippumattomat tahot ovat
myös arvioineet nykytilaa. Esimerkiksi Kunnallisalan kehittämissäätiö on arvioinut, että
vaalirahoittaja jää julkaisuvaatimusten ulkopuolelle. Säätiön mukaan esimerkiksi puoluei-
den kunnallisjärjestöt käyttävät vaaleihin miljoonia euroja, jotka jäävät pääosin piiloon.
Nämä epäkohdat tulee korjata. Nykyinen laki säätää vaalirahoitusvalvonnan ulkopuolelle
ne tahot, joiden kautta rahaa kulkee lähiyhteisöille tai puolueiden muille yhteisöille ja yh-
distyksille. Jos myös rahan antajalta voisi pyynnöstä edellyttää selvityksen antamista, voi-
taisiin rahan alkuperästä varmistua nykyistä tehokkaammin.

Viime vuonna toteutettu puoluelain uudistus korjaa joitakin lain erityispiirteitä, mutta
rahan alkuperän selvittämiseen ja kierrättämiseen ei ole tällä hetkellä olemassa selkeää rat-
kaisua. Lisäksi ongelmana ovat edelleen niin sanotut lähiyhteisöt, joita voidaan käyttää
bulvaaneina vaalirahan kierrättämiseen.

Lakimuutoksella vaalirahoituksen läpinäkyvyyttä parannettaisiin siten, että vaalikulu-
jen pitäisi kulkea Valtiontalouden tarkastusviraston valvonnassa olevien pankkitilien tai
vaihdantapalveluiden kautta. Aloitteessa ehdotetut rajoitukset koskettaisivat myös puo-
lueyhdistyksiä, ja vaalikampanjaan osoitettua tukea ja rahoitusta voisi käyttää vain edellä
mainittujen pankkitilien tai vaihdantapalveluiden kautta. Mahdolliset maksukortit ja säh-
köiset järjestelmät pitäisi liittää näihin palveluihin. Ennakkoilmoituksen vapaaehtoisuus
 Tarkistettu
4.0



Pöytäkirjan asiakohta PTK 99/2016 vp
puolueille, puolueyhdistykselle ja avustuspäätöksessä tarkoitetulle yhdistykselle ei palve-
le vaalirahoitusvalvonnalle ominaisia läpinäkyvyyden periaatteita, ja siksi nykyisestä va-
paaehtoisesta käytännöstä tehtäisiin velvoittava.

Lakialoitteessa ehdotetaan muutettavaksi puoluelain 9 a §:n 1 momenttia, 9 b §:n 4 mo-
menttia, ja lisäksi lakiin tulisi uusi 8 d §. Tämä uusi pykälä koskisi myös erilaisia vaihdan-
tapalveluita, joita on tullut elektronisen rahoituksen mukana. Tällä lakimuutoksella erilai-
sia tilejä koskevat kommervenkit ja ketjutus merkittävästi vaikeutuisivat.

Arvoisa puhemies! On tärkeää saattaa lainsäädäntö sellaiseksi, ettei vaalirahoittaja jää
julkisuusvaatimusten ulkopuolelle. Siksi toivon, että eduskunta suhtautuu lakialoitteesee-
ni myönteisesti. Toivon puoluelain ja vaalirahoituksen pelisäännöistä hyvää, puoluerajat
ylittävää, toimenpiteisiin pyrkivää keskustelua.

19.32 Ritva Elomaa ps: Arvoisa puhemies! Lakimuutoksella vaalirahoitukseen haetaan
lisää läpinäkyvyyttä, läpinäkyvyyttä siis parannettaisiin. Vaalirahoituksessa ennakkoil-
moituksen vapaaehtoisuus puolueelle, puolueyhdistykselle ja avustuspäätöksessä tarkoite-
tulle yhdistykselle ei toimi näkyvyyttä lisäävänä, vaan käytännön pitäisi olla velvoittava.

Koska kannatan kaikinpuolista vaalirahoituksen läpinäkyvyyttä ja avoimuutta, kanna-
tan lämpimästi edustaja Elon lakialoitetta.

19.32 Leena Meri ps: Arvoisa herra puhemies! Kannatan myös tätä edustaja Elon aloitet-
ta, ja tuossa seuraavaksi käsittelemme myös hänen toista vaalirahoitukseen liittyvää aloi-
tettaan. Itse olen myös perustuslakivaliokunnan jäsen ja toivon siellä ja muualla tästä hy-
vää keskustelua. Tästä on aika käydä laajamittaisempaa keskustelua juuri siitä syystä, että
nämä rahoitukset ovat aika paljon ryöpsähtäneet käsistä. On vähän epäselvää, mikä on vaa-
lirahoitusta. Julkisuudessa on ollut monenkinlaisia asioita, ja kansalaisten tulee saada tie-
tää näistä laajemmin.

Itse vielä toivoisin, että otettaisiin puheeksi, ja ehkä me voimme ottaa edustaja Elon
kanssa perustuslakivaliokunnassa puheeksi, johtuen myös tuosta seuraavasta lakialoittees-
ta, että olisiko hyvä nyt myös miettiä sitä ehdokkaan itsensä tekemän ennakkoilmoituksen
pakollisuutta. Nyt kun sitä vaalirahoitusilmoitusta ei tarvitse tehdä muuten kuin silloin,
kun on tullut valituksi, niin sitten ne vanhat jäävät ilmoittamatta. Otan nyt esimerkiksi tä-
män Antti Rinteen perheen. Hänen puolisonsahan sai ainakin lehtitietojen mukaan noin
33 000 euroa vaalitukea eri ammattiyhdistyksiltä ja muistaakseni Antti Rinne noin pari-
kymmentä tuhatta. No, nyt hänen puolisonsa ei ole tehnyt tätä ennakkoilmoitusta, en aina-
kaan löytänyt sitä, ja kun hän ei ole tullut valituksi eduskuntavaaleissa, niin tämä jää un-
holaan. Että olisi hyvä semmoinen kronologinen lista, josta voisi katsoa, mistä kaikkialta
eri vaaleissa henkilö on saanut tukea — monia se kiinnostaisi.

Tietysti se voi vaikuttaa äänestyskäyttäytymiseen, mutta läpinäkyvyyden nimissä en tie-
dä, miksi sitä ennakkoilmoitusta kaikki eivät tee. Että se on vielä semmoinen asia, mistä
voisimme vaikka edustaja Simon Elon kanssa perustuslakivaliokunnassa keskustella tä-
män lakialoitepaketin yhteydessä.

19.34 Simon Elo ps: Arvoisa puhemies! Lisään vielä alustukseeni sen, että Turun Sano-
missa 29. tammikuuta olleessa jutussa Valtiontalouden tarkastusvirasto myös itse myön-
tää, että vaalirahaa voi yhä jäädä pimentoon ja että heille virastona tarkastusvaltuuksien li-
sääminen sopisi. Samassa jutussa tutkija Jaakko Eskola sanoo, että valvontaa voisi yhä pa-
2



Pöytäkirjan asiakohta PTK 99/2016 vp
rantaa, jos poliittista tahtoa löytyisi — sitä käytännössä täällä tietysti lakialoitteella myös
haen. Hän myös huomauttaa, että lisäresursseja sinänsä tämän valvonnan parantaminen ei
välttämättä vaatisi, eli lähinnä kyse on toimintatavoista, käytännöistä, lainsäädännöstä, ei
niinkään siitä, että tarvittaisiin lisää henkilöitä tätä valvontaa tekemään. Eli jos kritiikki,
jota voisin epäillä tulevan, on se, että onko tämmöiseen varaa tai maksaako se paljon, niin
ainakin tosiaan tutkija Jaakko Eskolan mukaan ei tulisi lisäresurssien tarvetta, ja Valtion-
talouden tarkastusvirasto on valmis tällaisten lisävaltuuksien käyttöönottoon, jos se poliit-
tisesti nähdään perustelluksi.

19.35 Leena Meri ps: Arvoisa herra puhemies! Nyt katson tätä edustaja Elon seuraavaa
lakialoitetta, ja siinähän hän näyttääkin vaativan tätä ennakkoilmoituksen pakollisuutta —
loistavaa, loistavaa. Sitten me pääsemme tätä käsittelemään perustuslakivaliokunnassa. Ja
ilmoitan jo etukäteen, että kannatan sitäkin.

Keskustelu päättyi.

Asia lähetettiin perustuslakivaliokuntaan.
3


