















































DEM7BF9.tmp.xml


Pöytäkirjan asiakohta PTK 130/2018 vp
Pöytäkirjan asiakohta 

PTK 130/2018 vp

Täysistunto

Torstai 13.12.2018 klo 16.01—20.35

2.3. Suullinen kysymys kansalaisuuden menettämisestä törkeän seksuaalirikoksen seu-
rauksena (Päivi Räsänen kd)

Suullinen kysymys SKT 200/2018 vp

Suullinen kyselytunti

Ensimmäinen varapuhemies Mauri Pekkarinen: Ja samaan teemaan liittynee edustaja
Päivi Räsäsen kysymys. — Olkaa hyvä.

Keskustelu

16.28 Päivi Räsänen kd: Arvoisa puhemies! Oulun tapahtumat ovat todellakin järkyttä-
neet suomalaisia, sillä jopa törkeät raiskaukset ovat kohdistuneet lapsiin ja tekijöiksi epäil-
lään henkilöitä, jotka ovat itse tulleet hakemaan turvaa Suomesta. 

Todellakin eilen keskustelimme täällä hallituksen esityksestä, joka mahdollistaa vaka-
viin rikoksiin syyllistyneiden kansalaisuuden menettämisen, mikäli enimmäisrangaistus ri-
koksesta olisi vähintään kahdeksan vuotta. Näitä rikoksia ovat esimerkiksi maanpetos, val-
tiopetos tai sitten terroristisessa tarkoituksessa tehdyt rikokset. Mutta kyllä yleisen oikeus-
tajun mukaista olisi, että myös törkeiden, etenkin lapsiin kohdistuvien seksuaalirikosten
kohdalla Suomen kansalaisuuden menettäminen olisi mahdollista. Tämähän ei ole tässä
hallituksen esityksessä, ja kysynkin, näettekö, ministeri Mykkänen, ja tuetteko sitä, että ot-
taen huomioon Suomea sitovat sopimukset laajennettaisiin tämä kansalaisuuden menettä-
minen [Puhemies koputtaa] koskemaan myös törkeitä seksuaalirikoksia.

16.30 Sisäministeri Kai Mykkänen (vastauspuheenvuoro): Arvoisa puhemies! Henkilö-
kohtaisesti oikeustajuuni mahtuu kyllä se, että myös näissä yhteiskunnan perusarvoa vas-
taan hyökkäävissä, selkeästi fyysisen koskemattomuuden tai esimerkiksi sukupuolisen yh-
denvertaisuuden loukkauksissa silloin, kun ne ovat törkeitä, myös tämä keino olisi käytös-
sä. 

Kuten edustaja Räsänen eilen itsekin erittäin hyvin asian tuntien kävi läpi tässä salissa,
nimenomaan tämä kansainvälinen oikeusjärjestelmä ja hyvin korkea kynnys kansalaisuu-
den poistamiseen, joka nyt tässä hallituksen esityksessä ulotetaan terroristirikoksiin, ää-
rimmäisiin sellaisiin, syyllistyneisiin, on se haasteellinen kenttä, jossa tätä joudutaan toki
arvioimaan. Minusta olisi tarpeen käydä myös tämä keskustelu, antaa se selvä signaali, että
jos Suomessa tekee törkeitä seksuaalirikoksia, niin täältä joutuu pois — jos on oleskelulu-
pa, se on vielä poistettavissa, ja siihen tulee vuodenvaihteessa lisää lääkkeitä, mutta myös
vaikka olisi kansalaisuus, niin siihen täytyy pystyä puuttumaan. Sellaiset tavat eivät Suo-
messa käy. [Peter Östman: Hoidetaan kuntoon, KD tukee!]
 Tarkistettu
3.0



Pöytäkirjan asiakohta PTK 130/2018 vp
16.31 Anna Kontula vas (vastauspuheenvuoro): Arvoisa puhemies! Oikeusvaltiossa ei
ihmisiä pidetä rikollisena kansalaisuuden tai oleskelustatuksen pohjalta. Sen sijaan rikolli-
sena tulee pitää ihmisiä, joiden tiedetään syyllistyneen vakavaan seksuaaliseen väkival-
taan. Me tiedämme, että ehkä noin 10 prosenttia raiskauksista tulee viranomaisten tietoon.
Näistä vain osa päätyy tuomioistuinkäsittelyyn eli harkittavaksi, onko kyseessä riittävän
vahva evidenssi raiskauksesta tuomitsemiseen. 

Rikoslain tarkoituksena on suojata kansalaisia vakavalta seksuaaliselta väkivallalta, ja
näiden lukujen valossa Suomi alisuorittaa tässä vahvasti. Ymmärtääkö hallitus, että ran-
gaistusten koventamisista ei ole mitään apua, jos ei ihmisiä saada edes tuomioistuimiin
rangaistavaksi?

Ensimmäinen varapuhemies Mauri Pekkarinen:  Ministeri Mykkänen. Nyt riittää, että
toinen ministeri vastaa.

16.32 Sisäministeri Kai Mykkänen (vastauspuheenvuoro): Arvoisa puhemies! Koen,
että tämä liittyy nimenomaan poliisin ja viranomaisten toimintaan tässä erittäin tärkeässä
lähisuhde- ja seksuaalirikosten kentässä, jossa todella valitettavasti, aivan niin kuin edus-
taja Kontula totesi, varsinkin Suomessa kotien sisällä tapahtuu paljon sellaista seksuaaliri-
kollisuutta, muuta ahdistelua, lähisuhdeväkivaltaa, joka ei koskaan tule esiin, ja vaikka tu-
lisikin, niin usein valitettavasti perheväkivaltakeikoilta ei sitten niitä rikosilmoituksia
eteenpäin synny eikä syytteeseen asti päästä. 

Tämähän on tehty jo vuosia sitten yleisen syytteen alaiseksi, myöskin lähisuhdeväkival-
ta lievemmässäkin muodossaan, mutta teemme töitä nimenomaan sen eteen myöskin sisä-
ministeriössä poliisitoimen osalta tulossopimuksessa ensi vuodelle, että tähän pitää kiinnit-
tää vielä enemmän huomiota. Se vaatii myös viranomaisyhteistyötä, esimerkiksi tiedon-
vaihtoa lastensuojelun ja sosiaalityöntekijöiden välillä. Ankkuritiimit, joissa istutaan sa-
massa huoneessa eri viranomaisten kesken, ovat siihen lääke, mutta silloin meidän täytyy
pystyä myös asiallisesti [Puhemies koputtaa] katsomaan tiedonvaihtoa näiden viranomais-
ten välillä, mikä ei aina ole ollut ihan helppoa.

16.33 Tytti Tuppurainen sd (vastauspuheenvuoro): Arvoisa puhemies! Nämä rikokset
kotikaupungissani Oulussa, synnyinkaupunginosassani Tuirassa ovat syvästi järkyttäviä,
tuomittavia rikoksia, ja ne on tuomittava kovasti, ei mitään hyssyttelyä, vaan on sanottava
selvästi, että tekijöille kuuluu oikeudenkäynti, heille kuuluu rangaistus, heille kuuluu tuo-
mio. Me tuomitsemme nämä teot. Puheenjohtaja Rinne on selvästi ja jyrkästi tuominnut
nämä teot. Siitä ei ole kahta puhetta. Yhtä selvästi on kuitenkin myös sanottava se, että ri-
kos on rikos tekijästä riippumatta, ja näiden tapausten poliittinen hyväksikäyttö on lähes-
tulkoon yhtä tuomittavaa.

Se, mistä on puhuttava, on seksuaalirikoslainsäädäntö, ja on kysyttävä, vastaako se kan-
san moraalia ja vastaako se meidän oikeudentuntoamme. Arvoisa ministeri, ei vastaa. Sek-
suaalirikoslainsäädäntöä on kauttaaltaan kiristettävä. Rikoslain 20 luku on kirjoitettava uu-
destaan niin, että se vastaa meidän oikeudentuntoamme. Rikoksista annettavia tuomioita
on kovennettava. [Puhemies koputtaa] Ministeri Häkkänen, oletteko te valmis kuuntele-
maan tässä kansaa? [Ben Zyskowicz: Mykkänen on asialle jotain tehnyt, toisin kuin dema-
riministeri! — Välihuutoja]
2



Pöytäkirjan asiakohta PTK 130/2018 vp
16.34 Oikeusministeri Antti Häkkänen (vastauspuheenvuoro): Arvoisa puhemies!
Vaikka yksittäiset tapaukset lehtien palstoilla kuohuttavat, niin oikeusvaltiossa pitää muis-
taa, että nyt on kyse poliisitutkinnasta. Tässä salissa ei jaeta tuomioita, vaan tuomioistuin-
laitos jakaa tuomiot. [Timo Heinonen: Oikein!] Ensin selvitetään, sen jälkeen syyttäjä har-
kitsee syytteen, ja tuomari päättää, kuka on mitäkin tehnyt. Iltapäivälehdet eivät päätä sitä.
[Paavo Arhinmäki: Oikein!]

Mitä tulee sitten seksuaalirikoslainsäädäntöön: Kiristykset on jo aloitettu. Toivon
SDP:ltä tukea niille. Esitykset ovat jo eduskunnassa, ja lisää on todennäköisesti tulossa. En
tiedä, ehditäänkö tällä vaalikaudella, mutta oikeusministeriössä on valmistelussa seksuaa-
lirikoslainsäädännön kokonaisuudistuksen pohja-asetelma. Tulen tästä vielä tämän vaali-
kauden aikana tuomaan esityksiä.

16.35 Veera Ruoho kok (vastauspuheenvuoro): Arvoisa puhemies! Kaikenlainen väki-
valta, oli se sitten seksuaalista tai ei, on väärin. Täällä tänään on puhuttu ulkomaalaisten ja
kantasuomalaisten tekemistä seksuaalirikoksista ja lähisuhdeväkivallasta. Sen kaiken taka-
na ovat asenteet. YK:n alainen järjestö Promundo teki laajan kyselytutkimuksen tasa-arvo-
asenteista arabimaissa. Sen tulokset olivat järkyttäviä. Arvot, asenteet ja tavat kulkevat ih-
misten mukana. Kysyisinkin hallitukselta: miten estämme sen, että Suomeen ei kulkeudu
turvapaikanhakijoiden tai muiden mukana suomalaista tasa-arvoa ja naisia alistavia asen-
teita? [Mika Niikko: Rajat kiinni!]

16.36 Sisäministeri Kai Mykkänen (vastauspuheenvuoro): Arvoisa puhemies! Ensinnä-
kin, tässä asiassa on tärkeätä löytää ratkaisu, jossa me siirrymme turvapaikanhaussa järjes-
telmään, joka ei kohtuuttomasti suosi yksin tänne rajan yli tulevia nuoria miehiä. Se on laa-
jempi eurooppalainen ratkaisu. Mutta tässä on väistämättömiä lieveilmiöiden paikkoja.

Toiseksi, vastaanottokeskuksissa luonnollisesti tehdään jo paljon valistustyötä eikä vä-
hiten seksuaali- ja sukupuolitasa-arvon kysymyksissä. Olemme viimeksi eilen sisäminis-
teriön johtoryhmässä sopineet, että nyt tätä terävöitetään niin, että kun meillä tulee myös
karkottamista helpottava ulkomaalaislainsäädännön muutos voimaan, niin tehdään hyvin
selvästi tiettäväksi, että jos syyllistyy törkeisiin seksuaalirikoksiin, niin silloin edessä on
oleskeluluvan saamisen jälkeenkin karkotus. Tätä kautta pyritään viemään eteenpäin sitä
suomalaisen arvopohjan selvää läpivientiä, että tässä maassa ei voi toimia toisella tavalla.
Luonnollisesti kaikissa yhteiskunnissa seksuaalirikollisuus on sinänsä kiellettyä, ja tätä ta-
pahtuu toki muissakin väestöryhmissä. Se täytyy koko ajan muistaa. Mutta erityistoimet-
kin ovat tarpeen.

16.37 Heli Järvinen vihr (vastauspuheenvuoro): Arvoisa puhemies! Me kaikki ryhmät
yksimielisesti tuomitsemme nämä teot. Nämä ovat kerta kaikkiaan järkyttäviä, ja niihin on
puututtava.

Ministeri Häkkänen, te puhuitte rangaistuksista ja kontrollista, ja on selvää, että niitä
molempia tarvitsemme lisää. Siksi iloitsen siitä, että esimerkiksi raiskauslainsäädäntöä on
tiukennettu järjestelmällisesti jo oikeusministeri Tuija Braxin ajoista alkaen. Mutta nyt,
kun käsittelemme valiokunnassa kotoutumislakia, on tullut hyvin selkeästi esiin juuri se,
että maahanmuuttajat, Suomeen tulevat, tarvitsevat koulutusta meidän arvoistamme ja
asenteistamme heti maahantulon jälkeen. Nyt heille annetaan suomen kielen opetusta hy-
vin nopeasti, mutta moni muu asia jää opettamatta. 
3



Pöytäkirjan asiakohta PTK 130/2018 vp
Ministeri Mykkänen, miten te aiotte jatkossa edistää juuri sitä arvopohjaa, mikä täällä
Suomessa on, jotta maahanmuuttajilla on selkeä käsitys niin seksuaaliasioista kuin esimer-
kiksi jokamiehenoikeuksista ja niin edelleen, jotta me saamme tämän yhteisen arvo- ja
asennepohjan jatkossa paremmin?

16.38 Työministeri Jari Lindström (vastauspuheenvuoro): Arvoisa herra puhemies!
Koska vastaan kotouttamisesta, niin omalta osin kerron, mitä me olemme tehneet. 

Me olemme uudistaneet kokonaan kotouttamispolitiikan työ- ja elinkeinoministeriössä
vuoden 2015 jälkeen, käytännössä siis aivan uusiksi. Me olemme pitkällä matkalla mutta
hyvällä tiellä. Me olemme tunnistaneet nämä ongelmat, ja yksi ongelma on nimenomaan
se, että tämä kotouttaminen, kielen oppiminen kestää aivan liian kauan. Sen takia me olem-
me yhdessä opetus- ja kulttuuriministeriön kanssa tehneet yhteistyötä siinä, että saadaan ne
polut lyhyemmäksi, ei pelkästään kielen opetusta vaan työn kautta tapahtuvaa opettamista,
jossa samalla opetetaan sitä, miten täällä ollaan ihmisiksi. Se tulee ikään kuin ei pelkästään
luokkahuoneessa istumalla vaan kanssakäymisessä ihmisten kanssa. Tämä on se suunta,
mihin me haluamme viedä, mutta myös vastuuttaa kotoutettavia itseään tekemään asioita.
Tämä on kaksisuuntaista työtä, tämä kotouttaminen.

Ensimmäinen varapuhemies Mauri Pekkarinen: Viimeinen lisäkysymys, hallintovalio-
kunnan puheenjohtaja, edustaja Eerola.

16.39 Juho Eerola ps (vastauspuheenvuoro): Arvoisa puhemies! Hallitus tosiaan valmis-
telee, niin kuin kuultiin, lakia, jossa Suomen kansalaisuus voitaisiin poistaa niiltä kaksois-
kansalaisilta, jotka ovat syyllistyneet vakaviin rikoksiin. Eilen, kun tämä asia tosiaan oli
tässä salissa lähetekeskustelussa, jäi kuitenkin epäselväksi ja epätodennäköiseksi, olisiko
raiskaus niin vakava ja tällaista kansallista etua vaarantava teko, että se johtaisi Suomen
kansalaisuuden poistamiseen kaksoiskansalaisilta.

Afrikassa ja Lähi-idässä systemaattisia joukkoraiskauksia on käytetty sodankäynnin vä-
lineenä ja ne on kohdistettu eri etnistä taikka uskonnollista taustaa edustavan vastapuolen
naisiin ja myöskin lapsiin. Tämän tiedon valossa, ministeri Mykkänen: uhkaavatko maa-
hanmuuttajataustaisten henkilöiden suomalaisiin tyttöihin kohdistamat raiskaukset kansal-
lista turvallisuutta, ja tulisiko mahdollinen kansalaisuus tai muu oleskelulupa näiltä perua?

16.41 Sisäministeri Kai Mykkänen (vastauspuheenvuoro): Arvoisa puhemies! Ensinnä-
kin edustaja Eerola tuossa lopussa viittasi oleskelulupaan, ja tältä osinhan todella jo vuo-
denvaihteessa tulee voimaan hallituksen esityksestä säädetty lakimuutos, jolla nimen-
omaan oleskeluluvan purkaminen ja karkottaminen törkeiden rikosten kohdalla tulee aiem-
paa sujuvammaksi ja mahdollisemmaksi. Kansalaisuuden purkamisen osalta, kuten sa-
noinkin jo, kannustan käymään arvokeskustelua ja myöskin juridista keskustelua. Tämä
hallituksen esitys, joka nyt eilen on lähetekeskustelussa eduskuntaan tuotu, lähtee terroris-
mirikoksiin vastaamisesta ja se on silloin perustellumpi kansainvälisen oikeuden näkökul-
masta, kansallisen elintärkeän edun ja kansallisen turvallisuuden näkökulmasta. Mutta ku-
ten sanoin, omaan oikeustajuuni mahtuisi se, että kansallisia perusarvoja vastaan hyökkää-
minen tavalla, jossa hyökätään ihmisten koskemattomuutta kohtaan törkeällä tavalla, voisi
olla sellainen, johon myös voitaisiin puuttua niin, että kaksoiskansalaisella ei enää oikeutta
Suomen kansalaisuuteen olisi, tietyin edellytyksin, jotka tässä lakiesityksessä nytkin ovat.
4



Pöytäkirjan asiakohta PTK 130/2018 vp
Kysymyksen käsittely päättyi.
5


