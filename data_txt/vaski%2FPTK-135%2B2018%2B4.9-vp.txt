















































DEM9EF9.tmp.xml


Pöytäkirjan asiakohta PTK 135/2018 vp

 Tarkistettu
3.0

Pöytäkirjan asiakohta 

PTK 135/2018 vp

Täysistunto

Torstai 20.12.2018 klo 10.00—20.54

4.9. Suullinen kysymys Suomen talouden tilasta ensi vuonna (Reijo Hongisto sin)
Suullinen kysymys SKT 215/2018 vp

Suullinen kyselytunti

Puhemies Paula Risikko: Sininen eduskuntaryhmä vielä.

Keskustelu

16.58 Reijo Hongisto sin: Arvoisa puhemies! Neljä vuotta sitten hallitus aloitti hyvin vai-
keassa tilanteessa: Suomi oli taantumassa kahdeksatta vuotta. Neljän vuoden aikana val-
tion velkaantuminen on saatu pysäytettyä ja työllisyys on kasvanut. Tällä viikolla valtio-
varainministeriö kertoi, että tulevaisuudessa huoltosuhde heikentyy, sillä ennusteiden mu-
kaan tulevina vuosina veronmaksajia on nykyistä vähemmän. Vanhusta kohden on aina vä-
hemmän työikäisiä. Tää korutont’ on kertomaa. Tämän takia valtion kassan hoitaminen tu-
lee entistä vaikeammaksi. Yllättävä mahdollisuus lyhentää velkaa taitaa olla harvinaista
herkkua tulevaisuudessa. Pysyvä korjaus talouteen on hankalaa tehdä.

Arvoisa puhemies! Kysynkin valtiovarainministeriltä: millainen tilanne odottaa aloitta-
vaa hallitusta ensi vuonna, kun huomioidaan myös kestävyysvaje?

16.59 Valtiovarainministeri Petteri Orpo (vastauspuheenvuoro): Arvoisa puhemies!
Aloittavan hallituksen tilanne on huomattavasti parempi kuin tämän hallituksen aloittaes-
sa eli neljä vuotta sitten, niin kuin kuvasitte kysymyksessänne. Takana oli seitsemän erit-
täin huonoa vuotta taloudessa, velkaa oli lähes 100 miljardia. Nyt tämän hallituskauden ai-
kana velkaantuminen on saatu pysäytettyä, ja taustalla on ennen kaikkea hyvä, vahva ta-
louskasvu, työllisyyden hyvä kehittyminen. 

Me olemme nyt tilanteessa, jossa budjettitalous ja valtiontalous ovat tasapainossa tänä
vuonna, mutta jo ensi vuonna velkaantuminen jatkuu näillä kasvuluvuilla. Kun mennään
20-lukuun, silloin tämä ikääntyminen alkaa toden teolla vaikuttaa, 20-luvun puolivälissä.
Silloin, jos työllisyysastetta ei saada merkittävästi ylöspäin, sinne 75:een ja ylöspäin, vel-
kaantuminen uhkaa räjähtää käsiin. Siksi ensi hallituksen on välttämätöntä jatkaa tiukkaa
finanssipolitiikkaa ja määrätietoista, hyvää työllisyyspolitiikkaa, ottaa mallia tästä halli-
tuksesta: seuraavat 100 000 työpaikkaa.

Kysymyksen käsittely päättyi.


