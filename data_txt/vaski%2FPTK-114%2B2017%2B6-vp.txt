















































DEM59E7.tmp.xml


Pöytäkirjan asiakohta PTK 114/2017 vp
Pöytäkirjan asiakohta 

PTK 114/2017 vp

Täysistunto

Keskiviikko 8.11.2017 klo 14.00—21.54

6. Hallituksen esitys eduskunnalle laiksi henkilöautojen romutuspalkkiosta ja sähkökäyt-
töisten henkilöautojen hankintatuesta sekä henkilöautojen kaasu- tai etanolikäyttöisiksi 
muuntamisen tuesta

Hallituksen esitys HE 156/2017 vp

Lähetekeskustelu

Ensimmäinen varapuhemies Mauri Pekkarinen: Lähetekeskustelua varten esitellään
päiväjärjestyksen 6. asia. Puhemiesneuvosto ehdottaa, että asia lähetetään liikenne- ja vies-
tintävaliokuntaan, jolle ympäristövaliokunnan on annettava lausunto.

Keskustelu

16.35 Liikenne- ja viestintäministeri Anne Berner (esittelypuheenvuoro): Arvoisa pu-
hemies! Käsiteltävänä oleva hallituksen esitys romutuspalkkiosta, sähköautojen hankinta-
tuesta sekä muuntotuesta liittyy toimenpiteisiin, joilla pyrimme vähentämään liikenteen
päästöjä ja vastaamaan ilmastonmuutoksen tuomiin haasteisiin. Vuoteen 2030 mennessä
liikennesektorin tulee vähentää päästöjä 50 prosenttia verrattuna vuoden 2005 tilantee-
seen. Romutuspalkkiona myönnettävään avustukseen on varattu 8 miljoonaa euroa vuo-
den 2018 talousarvioon. Sähköautojen hankintatukea ja henkilöautojen kaasu- ja etanoli-
käyttöiseksi muuntamisen tukea varten on varattu yhteensä 6 miljoonaa euroa vuosittain
ajalle 2018—2021.

Esityksessä ehdotetaan valtion varoista myönnettävää romutuspalkkiota yksityisille
henkilöille uuden, vähäpäästöisen henkilöauton ostoa varten. Romutuspalkkio myönnet-
täisiin, kun toimittaa yli 10 vuotta vanhan henkilöauton romutettavaksi ja hankkii tämän ti-
lalle uuden henkilöauton, jonka raja-arvo on enintään 110 grammaa per kilometri tai jonka
käyttövoimana on joko kokonaan tai toisena käyttövoimana etanoli, kaasu tai sähkö. Ro-
mutuspalkkiota maksettaisiin 1 000 tai 2 000 euroa riippuen hankittavan auton käyttövoi-
masta. Romutuspalkkion tavoitteena olisi vauhdittaa autokannan uusiutumista.

Toinen ehdotuksista liittyy liikenteen sähköistämiseen. Esityksen mukaan hankintatu-
kea maksettaisiin yksityisille henkilöille sähköauton ostoa tai yli 3 vuoden vuokrausta var-
ten. Tukea maksettaisiin 2 000 euroa hankittavaa sähköautoa varten seuraavat 4 vuotta.

Lisäksi esityksessä ehdotetaan muuntotukea yksityishenkilöille henkilöauton muunta-
miseksi kaasu- tai etanolikäyttöiseksi. Muuntotukea maksettaisiin 1 000 euroa kaasukäyt-
töiseksi muuntamisesta ja 200 euroa etanolikäyttöiseksi muuntamisesta. Muuntotuella py-
ritään edistämään vaihtoehtoisten polttoaineiden käyttöä myös vanhassa autokannassa.

Arvoisa puhemies! Toivon, että hallituksen esitys saa myönteisen vastaanoton täällä
eduskunnassa. — Kiitos.
 Tarkistettu
4.1



Pöytäkirjan asiakohta PTK 114/2017 vp
16.37 Mirja Vehkaperä kesk: Arvoisa herra puhemies! Pääministeri Juha Sipilän halli-
tus on ministeri Bernerin johdolla käynyt oikeasti käsiksi siihen, että päästöjen vähentämi-
nen liikenteessä aiotaan toteuttaa Suomessa ja nämä kansainväliset ilmasto- ja energiatoi-
met laitetaan täytäntöön myöskin Suomessa. Siksi on tärkeää, että hallituksen esitys romu-
tuspalkkiosta ja sähkökäyttöisten henkilöautojen hankintatuesta sekä henkilöautojen kaa-
su- tai etanolikäyttöisiksi muuntamisen tuesta on nyt eduskunnassa. Näistä tavoitteista teh-
dään nyt konkretiaa.

Miksi näihin toimiin on sitten ryhdytty? Suomen autokanta on Euroopan vanhimpia ja
Pohjoismaiden vanhinta. Autokannan uudistaminen vähäpäästöisemmäksi on välttämätön-
tä ilmastotavoitteisiin pääsemiseksi. Siis ne kansainväliset ilmastotalkoot koskettavat
myöskin meitä. Liikenne tuottaa Suomessa noin 40 prosenttia taakanjakosektorin kasvi-
huonekaasupäästöistä, ja noin 90 prosenttia kotimaan liikenteen päästöistä taas syntyy ni-
menomaan tieliikenteessä ja tieliikenteen päästöistä taas 58 prosenttia henkilöautoliiken-
teestä. Kansallisessa energia- ja ilmastostrategiassa, joka on täällä eduskunnassa hyväksyt-
ty, on linjattu, että me menemme kohti sitä, että liikenteen päästöjä on puolet vähemmän
2030. Se tarkoittaa kasvihuonekaasupäästöistä 3,6 miljoonaa tonnia vähennystä. Se on hy-
vin iso summa ja tarkoittaa paljon erilaisia toimia.

No, mitä tämä sali, eduskunta, voi sitten käyttää työvälineinään? On verotus, siis auto-
vero, hankintavero, ja sitten myöskin polttoainevero, jos niitä halutaan käyttää. On säänte-
ly, esimerkiksi se, että latausinfraa uusien asuntojen, kerros- tai rivitalojen, osalta patistel-
laan täytäntöön. Tai sitten ovat nämä tuet, joista nyt tänään täällä eduskunnassa keskustel-
laan. Valtionavustusten tarkoituksena on pyrkiä vaikuttamaan kuluttajien käyttäytymiseen
tavalla, joka nopeuttaa siirtymistä vähäpäästöiseen liikenteeseen. Siis pienillä panostuksil-
la, esimerkiksi juuri näillä hankintatuilla, saadaan prosessi alkuun ja kehitystä tapahtu-
maan.

Miten nämä toimet on valittu? Ensinnäkin hallitus on kehyspäätöksissään varannut 100
miljoonaa lisärahaa vuosille 2018—2021, ja niillä laitetaan täytäntöön sitten eri sektoreilla
erilaisia vähäpäästöisemmän liikkumisen, maatalouden ja muiden alueiden toimenpiteitä.
Sitten meillä istuu parlamentaarinen liikenneverkon rahoitusta arvioiva työryhmä, jonka
ensimmäisenä tehtävänä oli väliraportissaan tehdä esitys juuri näihin liikenteen päästövä-
hennyksien tavoitteisiin pääsemiseksi, ja nämä olivat meidän tuotos, ja ne on tuotu sitten
hallituksen esityksenä tänne eduskuntaan päätettäväksi.

On erityisen tärkeää, että henkilöautojen romutuspalkkio saatetaan nyt taas eteenpäin,
koska jo vuonna 2015 meillä oli kokeilu romutuspalkkiosta ja tästä kokeilusta on hyviä tu-
loksia. Silloin saatiin paljon romutettavaksi erittäin vanhoja, keski-iältään noin 18,6 vuotta
olevia autoja, ja tilalle sitten ostettiin uusia autoja. Mutta tässä esityksessä ensinnäkin lai-
tetaan 8 miljoonaa euroa romutuspalkkion toteuttamiseen rahaa. Kyseessä pitää olla yli 10
vuotta vanha auto, jonka tilalle sitten ostetaan vähäpäästöisempi auto, ja mitä vähäpäästöi-
sempi, niin myöskin sitä isompi tämä romutuspalkkio on.

Toisekseen sähköisten henkilöautojen hankintatuki tulee tarpeeseen, koska meillä on ta-
voitteena, että vuoteen 2030 mennessä liikenteessä olevista autoista sähköautojen osuus li-
sääntyy vähintään 250 000 sähköautolla. Tuen piirissä eivät ole ladattavat tai perinteiset
hybridit vaan ainoastaan täyssähköautot. Hankintatukea myönnetään 2 000 euroa, kun os-
tetaan tai pitkäaikaisvuokrataan vähintään kolmeksi vuodeksi täyssähköauto. Arviona on,
että liikenteeseen saadaan noin 1 875 uutta täyssähköautoa tämän hankintatuen ansiosta,
tällä vuositasolla.
2



Pöytäkirjan asiakohta PTK 114/2017 vp
Sitten vielä kolmanneksi hallituksen esityksessä on muuntotuki henkilöautojen kaasu-
tai etanolikäyttöisiksi konvertoinnista, ja tämäkin vastaa siihen huutoon, jota juuri biokaa-
su- ja bioetanolialalla toivotaan.

Ensimmäinen varapuhemies Mauri Pekkarinen:  Otetaan muutama puheenvuoro, kun
sattuu olemaan eri ryhmien edustajilla puheenvuoroja. Näiden jälkeen käydään sitten de-
batti, koska ministeri on vielä paikalla.

16.43 Olli-Poika Parviainen vihr: Arvoisa puhemies! Tässä esityksessä on useita hyviä
ja kannatettavia, joskin aika maltillisia esityksiä. Me olemme työstäneet näitä yhdessä
eduskuntaryhmien kesken parlamentaarisessa liikenneverkkotyöryhmässä ja saaneet ai-
kaan nyt esityksen, jossa on useita osa-alueita. Nyt esitetään siis vanhan auton romutus-
palkkiota maksettavaksi uuden auton oston yhteydessä, hankintatukea sähköautoille ja
muitakin askelia kohti kestävämpää liikennepolitiikkaa.

Tuon tässä puheenvuorossani esiin vihreän eduskuntaryhmän yleisiä näkemyksiä, jotka
voi summata niin, että veisimme näitä esityksiä jatkossa nykyistä pidemmälle, vaikka
olemmekin ihan tyytyväisiä siihen, että nämä esitykset täällä tänään ovat. Osaan olemme
kiinnittäneet huomiota myös vaihtoehtobudjetissamme.

Esityksen mukaan vanhan auton romutuspalkkio on 1 000 euroa, jos auto on poltto-
moottorikäyttöinen ja sen päästöt ovat alle 110 grammaa kilometriä kohden, viitaten siis
uuden hankintaan ilmeisesti. Palkkio on 2 000 euroa, jos käyttövoimana on joko kokonaan
tai osittain korkeaseosetanoli, sähkö, maakaasu tai biokaasu. Romutuspalkkioon on varat-
tu 8 miljoonaa euroa, ja se on voimassa elokuun loppuun 18. On periaatteena oikein hyvä,
että Suomen vanhan autokannan uusiutumista nopeutetaan vähäpäästöisemmäksi. Nyt ase-
tettua päästörajaa, 110 grammaa kilometriä kohden, pidämme kuitenkin turhan korkeana,
sillä esim. EU:n päästöraja-arvo autonvalmistajille vuonna 20 on 95 grammaa kilometriä
kohden.

Romutuspalkkiota kannattaisi jatkossa viedäkin nykyistä pidemmälle. Esimerkiksi
mahdollisina jatkovuosina sen voisi myöntää vain nollapäästöautojen hankintaa edistäväk-
si. Eräs harkinnanarvoinen ajatus mielestämme on myös romutuspalkkion maksaminen
joukkoliikenneseteleinä.

Sitten sähköautojen hankintatukeen. Hankintatukea maksetaan esityksen mukaan täys-
sähköautoille 2 000 euroa vuosina 18—21. Sähköautoille ei kuitenkaan saa romutuspalk-
kiota ja hankintatukea yhdessä. Kalliimman hintaluokan sähköautot, kuten useimmat Tes-
lat, on rajattu tuen piiristä pois, sillä tuen saa vain maksimissaan 50 000 euroa maksavan
auton ostoon. Tuen saa myös auton pitkäaikaiseen vuokraukseen, mikä on järkevää — au-
toilun tavatkin muuttuvat. Tukea ei voi pitää tietenkään erityisen anteliaana, sillä esimer-
kiksi Ruotsi maksaa 40 000 kruunua eli noin 4 100 euroa tukea täyssähköautojen hankin-
taan. Me vihreät esitämme vaihtoehtobudjetissamme lisäksi määräaikaista 5-vuotista va-
pautusta sekä auto- että ajoneuvoverosta uusien sähköautojen osalta.

Hallituksen esityksessä arvioidaan, että vuoteen 21 mennessä näillä keinoin Suomeen
tulisi 1 875 uutta sähköautoa. Kyse on ehkä vielä enemmän symbolisesta esimerkin anta-
misesta; tätä määrää pitäisi saada tästä tietenkin kasvatettua edelleen. Kyse on uuden tek-
nologian tunnetuksi tekemisestä ja ei ehkä vielä kovassa ytimessään niin paljon ilmastopo-
litiikasta, mutta suunta on hyvä.
3



Pöytäkirjan asiakohta PTK 114/2017 vp
Joissain muissa maissa, esimerkiksi Ruotsissa, on puhuttu myös sähköpolkupyörien
hankintatuesta. Tätä kannattaisi harkita Suomessakin, ainakin sellaisilla alueilla, missä
asia on ajankohtainen.

Eräänä yksityiskohtana hallituksen esityksessä on myös konversiotuki autojen muunta-
miseksi kaasukäyttöisiksi ja korkeaseosetanolikäyttöisiksi. Kyse on pienistä summista ja
automääristä, mutta toisaalta on tärkeää, että jokainen voi edistää kestävämpää elämänta-
paa helposti arjessaan ilman, että kukkaron koko määrää kaiken.

Summa summarum: Nämä ovat perusteltuja ja tarpeellisia askelia. Samaan aikaan kui-
tenkin meidän täytyy tiedostaa se, että ilmastonmuutos ei odota ja meillä on tässä maassa
haasteita päästövähennystavoitteidemme toteuttamiseksi oikeastaan kaikilla yhteiskunnan
sektoreilla. Sikälikin liikennesektorin tulee olla jatkossakin erityisen tarkastelun kohteena,
koska sitä varmasti tullaan kysymään, ovatko nämä nyt päättämämme tavoitteet vielä riit-
täviä.

Eli tarkastellaan mielellään näitä linjauksia lähitulevaisuudessa vielä yhdessä, kun
saamme seurantatietoa, ja toivotaan, että kuitenkin kaikki se hyvä, joka näissä linjauksissa
on, saadaan maksimaalisesti käyttöön.

Ensimmäinen varapuhemies Mauri Pekkarinen: Vielä edustajat Kulmala ja Mäkelä, ja
sen jälkeen debatti.

16.48 Kari Kulmala sin: Arvoisa puhemies! Suomen autokanta on Euroopan unionin
vanhimpia. Tämän erinomaisen esityksen tavoitteena on edistää autokannan uudistumista
ja vähentää liikenteestä aiheutuvia päästöjä. Samalla edistetään vaihtoehtoisten käyttövoi-
mien yleistymistä liikenteessä. Tämä lienee meidän kaikkien kansanedustajien tavoite.

Romutuspalkkio on käytössä vain 31. elokuuta 2018 saakka, mutta en millään usko, että
rahat riittävät sinne saakka, koska ne loppuivat viimeksikin kesken. Romutuspalkkion
myötä arvioidaan myytävän 7 400 uutta henkilöautoa, joista 3 300 olisi autoja, joita ei olisi
ostettu ilman romutuspalkkiota vaan joiden sijaan liikennöitäisiin vanhoilla, suurempi-
päästöisillä autoilla. Tämä on siis myös ilmaston kannalta yksi vuoden tärkeimmistä ym-
päristöteoista. 

Voidaan tietenkin arvostella, ettei kampanja poista vanhimpia autoja liikenteestä, koska
niillä ajavilla ei ole varaa ostaa uutta autoa edes 1 500:n romutuspalkkion turvin. Tiedän
kuitenkin henkilöitä, jotka ovat olleet tästä esityksestä jo niin innoissaan, että he ovat käy-
neet sopimassa autokaupassa kaupat uudesta autosta. Jos ei mieti ympäristösyitä, oman ta-
louden kannalta ei kannata viedä romutukseen autoa, jonka arvo on enemmän kuin romu-
tuspalkkio. Sehän olisi taloudellisesti typerää, vaikka muuten voisi ollakin viisasta. 

Trafin seurantatutkimuksen mukaan vuonna 2015 käytössä olleen romutuspalkkion an-
siosta liikenteestä poistuneiden autojen keski-ikä oli 18,6 vuotta ja romutuspalkkion hyö-
dynsi useimmiten nainen mutta parempituloisempi ja iäkkäämpi kuin muut yli 10 vuotta
vanhan auton omistajat. Heidän keskitulonsa olivat pienemmät kuin uuden auton omistaji-
en keskitulot muutoin, ja he ostivat halvemman auton kuin uuden auton ostajat keskimää-
rin, mikä kertoo siitä, että pienituloisia on ollut ostoksilla. Lähes 40 prosenttia romutus-
palkkiota hyödyntäneistä ei ollut ikinä ennen ostanut uutta autoa. Miksi siis olla kateelli-
nen, jos naapurin rouva saa ostettua viimeinkin vanhan autonsa tilalle uuden, kohtuuhin-
taisen auton, ensimmäisen ja ehkä viimeisen koko elämänsä aikana?
4



Pöytäkirjan asiakohta PTK 114/2017 vp
16.50 Jani Mäkelä ps: Arvoisa puhemies! Autojen romutuspalkkio varmaankin piristää
autokauppaa vuoden 2018 alkupuolella niin kauan kuin rahaa riittää ja uudistaa autokan-
taamme, joka on tunnetusti Euroopan vanhimpia, vaikka ajo-olosuhteet ovat taas sitten
haastavimpia koko Euroopassa. Henkilöautopolitiikkaa tässä maassa ei ole koskaan tehty
turvallisuus ja tarkoituksenmukaisuus edellä, vaan autoilija on enemmänkin ollut lypsyleh-
mä, jota verotetaan ja rangaistaan. Koska romutuspalkkion on määrä olla voimassa vain
elokuun loppuun 2018, niin onkohan hallitus jo varautunut ja ottanut huomioon, onko täs-
sä kyseessä loppujen lopuksi vain väliaikaisen markkinahäiriön aiheuttaminen koko vuo-
den 2018 autokaupalle? 

Samalla haluaisin tuoda esille sen tosiasian, että romutuspalkkio ei todellakaan suoras-
taan helpota monenkaan pienituloisen autoilua, koska rahaa uuden auton ostoon ei ole
palkkiosta huolimatta, vaikka se kolminkertaistettaisiin. Haluan sanoa myös, ettei nolla-
päästöautoja ole olemassakaan vaan että sähköautonkin elinkaari ja energian tuottaminen
sille tuottavat väkisinkin päästöjä. Näissä päästötalkoissa meidän olisi syytä unohtaa ne
pilvilinnat ja haavekuvat, että autokanta todella uudistuisi kaavaillussa tahdissa, tämä eten-
kin sen myötä, kun EU tällä hetkellä suojelee suurten maidensa autoteollisuuden intressejä
ja tuottaa meille paineita nostaa autoilun kustannuksia entisestään.

Ensimmäinen varapuhemies Mauri Pekkarinen:  Nyt voidaan käydä pieni debatti. Pyy-
dän nyt niitä edustajia, jotka haluavat käyttää vastauspuheenvuoron täällä ministerin, lä-
hinnä ministerin, ehkä muidenkin käyttämien puheenvuorojen johdosta, nousemaan ylös ja
painamaan V-painiketta.

16.52 Timo Harakka sd (vastauspuheenvuoro): Arvoisa puhemies! Sosiaalidemokraatit
ovat tyytyväisiä, koska esitimme edellisessä vaihtoehtobudjetissamme romutuspalkkiota
ja sähköautojen hankintatukea. Hienoa, että hallitus otti ne omaan ohjelmaansa ja vieläpä
täsmälleen samoilla summilla kuin viime syksynä esitimme. Ja kun mennään vielä taakse-
päin, niin ministeri saattaa ehkä muistaa, että olen jo kaksi vuotta sitten tehnyt kysymyk-
sen sähköautoilun tuesta. Hieno päivä tänään. Mutta lisäksi on hyvä, että hallitus ajaa sitä
linjaa, jota SDP ajoi parlamentaarisessa liikenneverkkokomiteassa, että ei tueta ainoastaan
pääkaupunkiseudun kenties varakkaita sähköautoilijoita vaan myös moottorien muunta-
mista etanolille ja kaasulle.

Toinen kysymys on se, ovatko nämä ehdot liian anteliaat. Ensiksi käyttövoiman osalta
mainitaan tuen edellytyksiksi, että toinen käyttövoima on sähkö, etanoli tai kaasu. Tämä
mahdollistaa vanhanmalliset hybridiautot, kun pitää rajata plug-in-autoihin, joten tässä
varmaankin valiokunta tekee korjauksia.

Lisäksi, kuten edustaja Parviainen sanoi, tämä CO2-raja on [Puhemies koputtaa] liian
kunnianhimoton. 95 grammaa on varmaankin se vähimmäismäärä, mitä voidaan edellyt-
tää.

16.53 Jukka Kopra kok (vastauspuheenvuoro): Arvoisa herra puhemies! Tämä esitys on
kaivattu ja erittäin tervetullut, ja itsekin parlamentaarisen liikenneverkkotyöryhmän jäse-
nenä olen tyytyväinen siihen, että työryhmä sai kompromissiesityksen hallitukselle tästä
asiasta ja nyt sitä täällä aletaan soveltaa.

Romutuspalkkiohan ei ole uusi juttu, vaan se oli käytössä jo edellisellä eduskuntakau-
della, ja silloin sen hyödyt olivat kiistattomat: valtio sai enemmän verotuloja, autoja vaih-
5



Pöytäkirjan asiakohta PTK 114/2017 vp
toivat keskimääräistä enemmän erityisesti pienituloiset, ja ne autot, joihin vaihdettiin, oli-
vat pieniä, vähäpäästöisiä autoja, eli kaikki tavallaan voittivat tässä. Nyt tämä on tarkoitus
tehdä uudestaan, ja hyvä, että hallitus on toimeen tarttunut.

Aikaisemmassa puheenvuorossa kiinnitettiin huomiota hiilidioksidirajaan. Siitähän
käytiin valmistelun yhteydessä keskustelua, ja 110 grammaa tuli sen johdosta, että valikoi-
ma siinä ja sen alapuolella on kattava eikä näin suosittaisi mitään tiettyä merkkiä tai mal-
lia. [Puhemies koputtaa] Eli autovalikoiman määrä pienenee sen alapuolella huomattavas-
ti.

16.54 Ari Jalonen sin (vastauspuheenvuoro): Arvoisa puhemies! Tämä on tosiaan terve-
tullut ratkaisu, ja olen tyytyväinen myös siihen vastaukseen, minkä keskustelujen kautta on
saanut ja hallitus on saanut, että myös autoteollisuuspuoli ja autonmyyjät tulevat mukaan
tähän talkooseen.

Mutta yksi huoleni koskee sitä, että tässä on muutamia epäselvyyksiä, muun muassa
tämä hybridikysymys, että onko se normaali hybridi vai plug-in-hybridi. Tästä pitäisi au-
tokaupoille saada mahdollisimman nopeasti oikeaa, selvää tietoa, että ne pystyvät käsitte-
lemään näitä. Joten kysymys kuuluu: onhan tässä nyt kiinnitetty huomiota myös tiedotta-
miseen? Ja kun valiokunnassa käsittelemme näitä asioita, niin teemme mielellämme [Pu-
hemies koputtaa] nämä tarkennukset asiaan.

16.55 Mirja Vehkaperä kesk (vastauspuheenvuoro): Arvoisa puhemies! Edustaja Mäke-
lä täällä kuvaili tilannetta, että me Suomessa oikeastaan pakotamme meidän henkilöautoil-
la liikkuvat tällaisiin erilaisiin ratkaisuihin, jotka ovat ehkä kalliita kuluttajan näkökulmas-
ta, mutta tämä ei ole mikään suomalainen ilmiö. Tätä tapahtuu Euroopan unionin alueella
entistä enemmän, ja omasta mielestäni olen nähnyt myöskin, että autoteollisuus on itse lait-
tanut kortensa kekoon ja pakottanut myöskin oman tuotantonsa muuttumaan entistä vähä-
päästöisemmäksi. Euroopan komissiokin pakottaa omalla uudella lakipaketillaan, direktii-
villä, autovalmistajia kehittämään nykyistä pienipäästöisempiä moottoreita. Tämä on se
suuntaus, haluttiinpa tai ei.

Mutta oikeastaan ministeriltä voisin kysyä: kun nämä ovat oikeastaan ensiaskeleita, joi-
ta nyt tehdään ja toimeenpannaan tukipolitiikan muodossa, niin olisiko esimerkiksi työsuh-
deautojen hankintatuki seuraava mahdollisuus, jolla vaikutetaan vähäpäästöisten polttoai-
netta käyttävien [Puhemies koputtaa] työsuhdeautojen oston yleistymiseen?

16.57 Harry Wallin sd (vastauspuheenvuoro): Arvoisa puhemies! Nyt pitää antaa kiitos-
ta hallitukselle ja ministerille. Tämähän noudattelee tämän parlamentaarisen työryhmän
antamia suuntaviivoja, niin kuin täällä on monta kertaa sanottu. Ja sitten tulee tämä sähkö-
autojen tuki 2 000 euroa, kun hankintahinta on enintään 50 000 euroa. Minä olen ainakin
henkilökohtaisesti erittäin tyytyväinen tähän konvertointiin eli bensiiniauton muuttami-
seen kaasuautoksi. Sen muuttamisen hinta on 3 000 euroa, ja nyt kun valtio tulee siihen
tonnilla mukaan, niin se on 33 prosenttia. Eli tässä tullaan vastaan niitä ihmisiä, jotka eivät
pysty ostamaan sähköautoa.

Nyt kysymys kuuluu: miten tämä jakeluverkosto saadaan luotua maahan? No, se on
helppoa tietenkin, kun bensa-asemia on joka puolella. Pannaan siihen yksi pistooli, josta
tulee sitten tätä biokaasua, ja sen kautta se olisi paljon helpompaa kuin esimerkiksi sähkön-
jakeluverkon rakentaminen.
6



Pöytäkirjan asiakohta PTK 114/2017 vp
16.58 Anders Adlercreutz r (vastauspuheenvuoro): Ärade talman! Mitä tulee ilmastota-
voitteisiin, niin nehän ovat Suomen osalta kohtalaisen kunnianhimoiset taakanjakosekto-
rin osalta, ja on selvää, että liikenteellä on tässä tärkeä osansa. On hienoa huomata, että täs-
sä on nyt monta eri vaihtoehtoa lyöty pöytään, koska niitten pitää todellakin olla moninai-
set, ja ilolla kuulin, että edustaja Parviaisella on vielä muutama lisää, jotka on syytä ottaa
mukaan tähän palettiin.

Romutuspalkkiota on tietenkin helppo poliitikkona tukea. Kuka ei olisi sitä mieltä, että
on hyvä, jos saa rahaa käteen sillä, että menee ostamaan uuden auton? Edustaja Kopra tuos-
sa totesi, että kokemukset ovat olleet positiiviset. No, itse asiassa ne eivät ehkä ole olleet
niin positiiviset tutkimuksen valossa. Nimenomaan se, että siitä tulee tavallaan odotusarvo
— se tulee muutaman vuoden välein uudelleen — tutkimuksen valossa oikeastaan vain
siirtää ostopäätöstä eikä niinkään johda siihen, että autokanta uusiutuu. Kun VATT on poh-
tinut näitä asioita, niin itse asiassa romutuspalkkio on isosta paletista se ainoa, jota se ni-
menomaan ei suosittele. Kärjessä olisivat polttoaineverot, ruuhkamaksut ja julkisen liiken-
teen tukeminen — ne ovat niitä selkeästi hyviä toimenpiteitä. Näistä kaikista romutuspalk-
kio on se selkeästi huonoin. [Puhemies koputtaa] Eli kysyisin ministeriltä: millä tavalla te
olette pohtinut näitä eri vaihtoehtoja, ja näettekö [Puhemies: Nyt menee, edustaja, aika pit-
kälti yli minuutin!] tämän ongelman samalla tavalla?

16.59 Satu Taavitsainen sd (vastauspuheenvuoro): Arvoisa puhemies! Sähköautojen
yleistyminen ja polttoainekonversiot biopolttoaineisiin ovat tavoiteltavia asioita, ja yhdyn
näihin kiitoksiin ministerille, joita edustaja Harakka tuossa äsken kertoi.

Uusi teknologia tarvitsee tietenkin tukea yleistyäkseen, jolloin tarvittavat tukipalvelut,
kuten latausmahdollisuus, yleistyvät ja kustannusero nykyiseen teknologiaan verrattuna
laskee. Pariisin ilmastosopimuksen tavoitteiden saavuttaminen vaatii ripeitä ja monipuoli-
sia toimia. Kysynkin ministeriltä: Aikooko hallitus näyttää esimerkkiä ja edistää sitä, että
valtio ja sen kaikki virastot ja yhtiöt korvaavat fossiilisia polttoaineita käyttäviä autojaan ja
työkoneitaan uusiutuvilla ja vähäpäästöisillä polttoaineilla ja käyttövoimalla kulkevilla?
Aiotaanko tätä vaatia tuottajilta valtion ja sen konsernin kilpailuttaessa tavaroita ja palve-
luita?

17.00 Johanna Karimäki vihr (vastauspuheenvuoro): Arvoisa puhemies! Hallituksen
esityksessä on selkeästi oikeita askeleita edistää vähäpäästöistä autoilua. Toki tarvitaan
myös lisätoimia, kuten Adlercreutz nosti hyvin esille polttoaineverolla ohjaamisen ja ruuh-
kamaksut.

Haluaisin kysyä ministeriltä myös: onko sähköautojen latausverkkoon hallituksella tu-
lossa lisätoimia, ja miten sitä edistätte? Toisaalta haluaisin kysyä myös biokaasuautoilun
latausverkosta, johon edustaja Wallin jo viittasi. Pidän itsekin tärkeänä tätä muuntotukea
kaasu- ja etanoliautoihin ja erityisesti haluaisin edistää biokaasua. Nythän jos tankkaa
kaasua, niin se on seos maakaasusta ja biokaasusta. Miten voisimme varmistaa, että siellä
on yhä enemmän tätä bio-osuutta, biokaasua? Ja miten edistätte esimerkiksi maatilakoko-
luokan biokaasulaitoksia?

17.01 Sari Essayah kd (vastauspuheenvuoro): Arvoisa puhemies! Näihin kaasuautoihin
minunkin puheenvuoroni liittyy. Sinällänsä kyllä tämä romutuspalkkio, hankintatuki ja
nämä konversiotuet ovat hyviä, mutta kun siellä hallituksen energia- ja ilmastostrategises-
7



Pöytäkirjan asiakohta PTK 114/2017 vp
sa ohjelmassa on 50 000 kaasuautoa vuoteen 2030 mennessä, niin kyllä tässä vähän herää
kysymys, miten tämä aiotaan saavuttaa.

Kristillisdemokraatit ovat omassa vaihtoehtobudjetissaan esittäneet, että myöskin
kaasuautoilla olisi tämmöinen hankintatuki, ja aiemmin me olemme esittäneet myös
kaasuautojen ajoneuvoveron puolittamista juuri tällä perusteella, mitä tässä edeltävä puhu-
ja totesi: koska puolet kaasusta on biokaasua, niin onhan se totta kai ilmastoystävällisem-
pää. Siinä mielessä toivoisin, että tämä kaasuautojen lisääntyminen otettaisiin hallitukses-
sa ihan tosissaan, koska tässä on muuten se muna—kana-ilmiö, että ei synny tankkauspaik-
koja, jos ei ole autoja, ei tule autoja, jos ei ole tankkauspaikkoja. Tämä olisi myöskin maa-
seudulle tärkeää maaseudun elinkeinojen [Puhemies koputtaa] elvyttämiseksi.

17.02 Pauli Kiuru kok (vastauspuheenvuoro): Arvoisa herra puhemies! Tässä on useam-
pi edustajakollega kysynyt latausinfrasta ja hallituksen toimista sen suhteen. No, ministeri
tietysti siihen vastaa, mutta sivuan sitä kuitenkin. Valtion talousarviossa on 1,5 miljoonaa
euroa varattu sähköisen liikenteen infrastruktuurin edistämiseen eli asuinrakennuksiin, ja
niitä omistavat yhteisöt saavat tällaista tukea rakentamiseen. Tämä on vastaus myös edus-
taja Essayahille, koskien juuri tätä muna—kana-ilmiötä, että tällä sitä pyritään edistämään.
Summa on tietysti kohtuullisen pieni, se on totta, ja kysynkin ministeriltä: pystyttekö arvi-
oimaan, kuinka paljon tällaista tukea haetaan? Nyt kun tätä talousarviota vielä valtiova-
rainvaliokunnan jaostossa käsitellään, niin siellä nyt ehkä muutama satatuhatta euroa tä-
hänkin voisi liietä lisää rahaa, [Puhemies koputtaa] jos tarve on todella olemassa.

17.03 Ulla Parviainen kesk (vastauspuheenvuoro): Arvoisa puhemies! Autojen valmista-
jien kunnianhimo on avainkysymys tässä, miten saadaan ilmastoasioita ratkaistua. Minul-
la on se käsitys, että Euroopan unionin komissiolla on ollut nytten tärkeä ratkaisu tehtävä-
nä ja Suomessa on vähän huolestuneena odotettu, lipsutaanko siellä näistä aikaisemmin so-
vituista asioista. Pyytäisin ministeriä kuvaamaan, miten Suomi nytten tästä uudesta ratkai-
susta selvisi, kun olen ymmärtänyt, että ministeri on tehnyt kovasti työtä sen eteen, että
sieltä tulisi hyvä päätös.

17.04 Ville Skinnari sd (vastauspuheenvuoro): Arvoisa puhemies! Viime viikolla meillä
oli tilaisuus täällä Pohjoismaiden neuvoston jäsenillä keskustella tästäkin aiheesta, liiken-
teen muutoksesta, autokannan muutoksesta ja etenkin siitä, mitä autonvalmistajat tekevät
Pohjoismaissa ja Euroopassa ja laajemminkin. Oikeastaan yhdyn näihin kiitoksiin, mitä
SDP:n kollegat ovat esitelleet jo, mutta samalla haluaisin niiden lisäksi ilmaista huoleni sii-
tä, miten hitaasti Suomi ylipäätään reagoi tähän valtavaan liikenteen muutokseen. Tämä on
ehkä suurin megatrendi sitten mobiilivallankumouksen globaalisti. Me nyt odottelemme,
mitä se muu maailma tekee, mitä se Eurooppa tekee, ja katsotaan sitten vielä varmasti kol-
meen kertaan, mitä se Ruotsi tekee. Tällä tarkoitan sitä, että toivoisin nyt hallitukselta tä-
män erinomaisen esityksen lisäksi myös kokonaisvaltaisempaa, ministeriöiden rajat ylittä-
vää strategiaa siitä, miten me voimme investoida uskottavasti tähän liikenteen muutokseen
tulevana vuosikymmenenä. [Petri Honkonen pyytää vastauspuheenvuoroa]

Ensimmäinen varapuhemies Mauri Pekkarinen: Edustaja Halmeenpäällä on kyllä var-
sinainen puheenvuoro, mutta okei, edustaja Honkonen, vastauspuheenvuoro.
8



Pöytäkirjan asiakohta PTK 114/2017 vp
17.05 Petri Honkonen kesk (vastauspuheenvuoro): Arvoisa herra puhemies! Itse näen,
että tämä hallituksen valitsema linja biopolttoaineiden, sähköautoilun ja biokaasun suh-
teen on hyvä ja tasapainoinen ja sillä saadaan nopeita päästövähennyksiä, mutta on selvää,
että sähköautoteknologia kehittyy samanaikaisesti ja se on tulevaisuudessa nykyistäkin
merkittävämpi liikkumismuoto. Suomi on kuitenkin niin pieni markkina, että se kehitys ta-
pahtuu muun maailman ehdoilla, ja Suomi kyllä, uskon näin, pääsee siihen mukaan.

Nyt kuitenkin me voisimme edistää tätä sähköautojen latausinfraa myös monella muul-
la tavalla kuin rakentamalla perinteisesti näitä latauspaikkoja huoltoasemille, koska eihän
sähköautojen lataus tarvitse niin raskasta infrastruktuuria kuin perinteiset liikennepolttoai-
neasemat. Miten me voisimme edistää esimerkiksi taloyhtiöiden, kerrostaloyhtiöiden tai
kotitalouksien mahdollisuuksia toteuttaa tällaisia latauspisteitä ja rakentaa tällaista vastaa-
vaa infraa kuin näiden sähköautojen lataukseen tarvitaan? Tällaistahan itse asiassa jonkin
verran onkin.

Ensimmäinen varapuhemies Mauri Pekkarinen:  Nähdäkseni kaikki vastauspuheen-
vuoroa pyytäneet ovat ainakin kerran sellaisen saaneet. Ellei nyt ole erityisen vahvoja tar-
peita lisäkysymyksiin, niin annan mielelläni ministerille puheenvuoron, 3 minuuttia vali-
tulta paikalta.

17.07 Liikenne- ja viestintäministeri Anne Berner: Arvoisa puhemies! Kiitoksia näistä
palautteista, evästyksistä ja kysymyksistä.

On näin, että vuoden 2015 romutuspalkkiokokeilussa uuden hankittavan auton päästö-
jen raja-arvo oli 120 grammaa per kilometri, ja siinä ostettiin autoja, joiden päästöt olivat
keskimäärin 107 grammaa kilometriä kohden. Nyt sitä on kiristetty tähän 110:een. Tavoit-
teena tässä on ehkä ollut ennen kaikkea se, että me saisimme autokannan uudistumaan ja
että olisi mahdollisimman hyvä autokantatarjonta tässä kokonaisuudessa. 

Edustaja Harakka aivan oikein totesi sen, että hybridien osalta tämä tulee kohdistaa vain
plug-in-autoihin, ja näin on myös tarkoitus tehdä. Selvitän, jos siinä on epäselvää muotoi-
lua, mutta tämä on kuitenkin lain tavoite.

Useammat edustajat kysyivät etenkin kaasuautojen jakeluinfrasta ja sähköautojen la-
tausverkon kehittämisestä. Tämän parlamentaarisen työryhmän yhteydessä myös allokoi-
tiin näille molemmille rahoitusta. Se ei näy tässä, ne ovat TEMin valmistelussa ja tulevat
sitten omaa polkuaan pitkin tänne. Samoin tässä parlamentaarisessa työryhmässä myös
kasvatettiin joukkoliikenteen tukea 2 miljoonalla etenkin raideliikenteeseen, laitettiin sel-
vitettäväksi ruuhkamaksujen käyttöönotto, laitettiin selvitettäväksi työsuhdeautojen pääs-
töttömyyden kehittäminen ja myöskin arvioitiin sitä, mitkä voisivat olla ne seuraavat toi-
menpiteet, joita käsitellään vielä ennen kuin parlamentaarinen työryhmä antaa lopullisen
raporttinsa helmikuun loppuun mennessä.

Nyt siis käsittelyssä ovat vain nämä kaksi lakia. Pakettihan on huomattavasti suurempi
kuin mitä tässä käsitellään.

Tässä edustaja Adlercreutz otti esille sen, että romutuspalkkio ei ole tehokkain keino.
Meidän selvitystemme mukaan kuitenkin 30 prosenttia auton hankkineista, romutuspalk-
kiota käyttäneistä ei olisi hankkinut autoa ylipäätään tai vaihtanut autoa ilman tätä tukijär-
jestelmää. Toki se varmasti myös osin lykkää, mutta se myös synnyttää autokantaan uudis-
tumista kokonaisuudessaan.
9



Pöytäkirjan asiakohta PTK 114/2017 vp
Kaasuautolle ei ole kokonaan hankintatukea. Se johtuu siitä, että sen ajoneuvon hinta on
niin lähellä diesel- ja bensiiniautojen hankintahintaa. Sen takia emme ole sitä laittaneet
eteenpäin.

Edustaja Parviainen kyseli tästä asetuksesta, jota EU:n komissio on tänään antamassa.
Se ei tullut julki, mutta sieltä tuli tiedote, ja tiedotteen mukaan komissio on asettamassa hy-
vin pitkälti Suomen tavoitteiden mukaisen lähtökohdan, jossa ajoneuvojen ominaispäästöt
lasketaan siihen vuoteen 2030, mutta tulisi myös välitavoite vuodelle 2025, ja tämä vastaa
huomattavasti sitä, mitä Suomi on ajanut.

On totta, että nämä tavoitteet, edustaja Skinnari, etenevät hitaasti, mutta kyllä tässä teh-
dään yhteistyötä ympäristöministeriön, TEMin ja STM:n kanssa niistä näkökulmista, mi-
ten me voisimme liikenteen osalta tuottaa parempaa kokonaistulosta, ja siinä toki myöskin
liikenteen digitaalisaatio, palveluistuminen, infrastruktuuri ja asumisen rakentaminen,
kaikki nämä, ovat asioita, jotka vaikuttavat tähän liikenteen isoon murrokseen, ja näiden
osalta kyllä tehdään töitä kovasti.

Ensimmäinen varapuhemies Mauri Pekkarinen:  Kiitoksia. Siirtynemme puhujalistaan
— ja näin me teemme.

17.10 Hanna Halmeenpää vihr: Arvoisa puhemies! On hyvä asia, että vanhan autokan-
nan uusiutumista vähäpäästöisemmäksi nopeutetaan, mikä on tämän hallituksen esityksen
tavoitteena. Politiikkatoimissa on samaan aikaan tärkeää pitää tavoitteena sähkölatauspis-
teiden yleistymistä ja kaasunjakeluverkon laajentumista.

Vihreiden ajatuksena on se, että edistetään kullekin alueelle ja kuhunkin käyttötarkoi-
tukseen sopivia vähäpäästöisiä liikennemuotoja. Nestemäiset biopolttoaineet on järkevin-
tä kohdentaa ensisijaisesti raskaaseen liikenteeseen, joka ei tule sähköistymään ainakaan
kovin nopeasti. Vihreät kohdentaisi omassa tulevaisuusbudjetissaan 3 miljoonaa euroa
myös sähköautojen latausverkon kehittämiseen. Kattava latausjärjestelmä on avaintekijä
sähköisen liikenteen kasvussa ja liikkumisen sujuvuudessa. Latausverkkoa on todella pa-
rannettava paitsi huoltamoilla myös lisäämällä vaikkapa rakennusmääräyksiin velvoite la-
tauspisteisiin varautumisesta uudisrakentamisessa ja saneerauskohteissa.

Toimissa ja niiden vaikuttavuudessa pitää olla päästövähennysten saavuttamiseksi riit-
tävästi vauhtia. Vihreät esittävät vaihtoehtobudjetissaan täyssähköautoille 5 vuoden mää-
räaikaista verovapautta, jolla tavoitellaan 5 000:ta uutta sähköautoa jo vuonna 2018 eli ensi
vuonna, kun hallituksen esityksen keinoin on arvioitu Suomen liikenteeseen tulevan vajaat
2 000 sähköautoa mutta vasta vuoteen 2021 mennessä.

Biokaasuauto on hyvä vaihtoehto, kun vaikkapa sähköauto ei etäisyys-, käytännölli-
syys- tai teknologiasyistä ole paras tai mahdollinen. Tuontimaakaasun käyttö liikennepolt-
toaineena kannattaisi kuitenkin jatkossa lopettaa ja siirtyä käyttämään ainoastaan kotimais-
ta biokaasua. Silloin jokainen kaasukäyttöinen ajoneuvo voitaisiin luokitella lähes nolla-
päästöiseksi ja niitä voitaisiin kohdella kannusteiden osalta samalla tavoin kuin sähköau-
toja.

Omassa budjetissamme vihreät investoisivat biokaasuun 25 miljoonaa euroa investoin-
titukena. Kolmen tukivuoden jälkeen näin syntyisi vähintään 300 biokaasulaitosta, joilla
voitaisiin tuottaa energiaa arviolta yhden terawattitunnin verran vuosittain ja luoda samal-
la tulovirtoja ja satoja uusia työpaikkoja maaseudulle. Hyödyntämätöntä potentiaalia on
10



Pöytäkirjan asiakohta PTK 114/2017 vp
paljon paitsi maataloudessa myös elintarviketeollisuudessa. [Jukka Kopra: Mistä nämä
kaikki rahat tulevat?]

Arvoisa puhemies! Liikenteen päästövähennyksissä on edettävä ripeästi, jotta on mah-
dollista saavuttaa Pariisin sopimuksen mukaiset kokonaispäästöjen vähentämistavoitteet
sekä tärkeä tavoite lämpötilan nousun rajoittamisesta alle 2 asteeseen. Hallituksen ensi
vuoden budjettiin sisältyy monia hyviä esityksiä liikenteen ohjaamiseksi kestävämmälle
uralle, kuten nyt käsittelyssä oleva romutuspalkkio, mutta ne eivät vaikuttavuudeltaan vie-
lä aivan riitä: eivät ole riittävän nopeita eivätkä riittävän vaikuttavia välttämättömien pääs-
tövähennystavoitteiden kannalta. Tarvitaan hieman enemmän. Siinä olemme valmiit kaik-
keen yhteistyöhön.

17.14 Anders Adlercreutz r: Ärade talman! Kiitos ministerille vastauksesta. Ilmeisesti
teillä on hieman erilaisia tietoja kuin minulla on. Kaivoin vähän tuota tausta-aineistoa. Itse
asiassa nämä tutkimukset, joihin VATTin tutkimuksessa viitataan, ovat pääosin amerikka-
laisia. Voi olla tietenkin, että heillä on hedonistisempi suhde autoiluun ja sikäli ehkä kyn-
nys ostaa on matalampi. Mutta hyvä, jos hyviä tuloksia on sillä saatu ja uskotaan saatavan.
[Mirja Vehkaperä: Trafin!] — Selvä.

Kun puhutaan liikenteen tukemisesta, on tietenkin yksi asia tukea hankintaa ja toinen
sitä infraa. Tässä on tiettyjä satsauksia latausinfran tukemisiin. Siinä on tietenkin aina ta-
sapainoilua siitä, mikä on valtion tehtävä siinä ja millä tavalla yksityisiä toimijoita voi tu-
kea infran rakentamisessa. Siinä oli 1,5 miljoonaa ilmeisesti asuinrakennuksille, asunto-
osakeyhtiöille. Miten te olette pohtinut tätä laajemmin? Millä tavalla näette valtion roolin
tässä? Onko tämä sellainen asia, jota pitää määrätietoisesti tukea nyt pitkälle tulevaisuu-
teen, vai missä vaiheessa luulette, että markkinat hoitavat tämän infran rakentamisen itses-
tään? Tässä vaiheessa tietenkin on toki pullonkaula auton ostamiselle etenkin harvemmin
asutulla alueella. On vaikea kuvitella, että lappilainen esimerkiksi ihan tuosta vaan lähtee
sähköautokauppaan, kun siellä ovat etäisyydet kuitenkin sen verran pitkät.

17.16 Jukka Kopra kok: Arvoisa puhemies! Tästä esityksestä, romutuspalkkiosta, on siis
jo historia osoittanut, että sen verotuotto on ollut positiivinen, ja mitä suurimmalla toden-
näköisyydellä voidaan olettaa, että tälläkin kertaa se on positiivinen. Autoala tukee voi-
makkaasti tätä esitystä, ja auton ostajat ja auton vaihtajat ovat tietenkin tässä tiukasti mu-
kana, joten tämä on monipuolisesti win-win-tilanne ja sikäli erittäin hyvä esitys.

Parlamentaarinen liikenneverkkotyöryhmä jätti väliraportissaan jatkoselvitettäväksi
asian työsuhdeautojen verotusarvon mahdollisesta alentamisesta. Voitaisiinko tällä ta-
voin, jos työsuhdeauto olisi siis täyssähköauto, sen verotusarvoa pienentämällä edistää
täyssähköautojen käyttöä sitten työsuhdeautoina enemmän ja näin saada autokantaa uusiu-
tumaan nopeasti? Tämähän olisi erittäin nopea keino saada myös vaihtoautomarkkinoille
täyssähköautoja, sillä työsuhdeautoja käytetään keskimäärin kolme vuotta ja niitä hanki-
taan vuosittain noin 20 000 kappaletta. Tämä toisi vaihtoautomarkkinoille sähköautoja hy-
vin nopeaan tahtiin, jos tällainen verotusarvomuutos tehtäisiin siten, että olisi erityisen
edullista ottaa työsuhdeautoksi täyssähköauto.

Edustaja Skinnari täällä totesi, että liikenne on suuressa muutoksessa globaalisti mutta
Suomessa tapahtuvat asiat hitaasti. Rohkenen kyllä olla eri mieltä. Mielestäni me olemme
tällä kaudella tehneet paljon erityyppisiä esityksiä. Meillä on liikennekaari 1 jo päätetty,
lanseerattu, tulee voimaan lähiaikoina. Liikennekaari kakkonen on täällä eduskunnassa.
11



Pöytäkirjan asiakohta PTK 114/2017 vp
Meillä on uusi tieliikennelaki tulossa, yksityistielaki uudistetaan, rautateiden henkilölii-
kennettä uudistetaan ja niin edelleen. Kaikissa näissä esityksissä on kyllä huomioitu tämä
liikenteen murros ja digitalisoituminen ja uudet ja kehittyvät palvelut. [Puhemies koput-
taa] Tältä osin nostan kyllä ministeri Bernerille hattua, että hän on tuonut näitä hyviä esi-
tyksiä tässäkin määrin eduskunnan käsiteltäväksi.

17.18 Ari Jalonen sin: Arvoisa puhemies! Ensimmäiseksi minä haluan tosiaan kiittää vie-
lä kerran autoalaa. Ne keskustelut, mitä henkilökohtaisesti olen käynyt, ovat olleet raken-
tavia, ja kiitos siitä, että autoala lähti tällä 500:lla sitten näihin talkoisiin mukaan. Ja kiitos
tosiaan hallitukselle, että tämä tuotiin tänne.

Asiaan liittyy kuitenkin jonkun verran epäselvyyksiä, mitä tuossa debatissa jo sanoin, ja
tuon tässä vähän laajemmin niitä nyt esille. Yksi epäselvyys on nimenomaan tähän romu-
tettavaan autoon liittyvä kysymys. Muutamissa piireissä on syntynyt käsitys, että sen tar-
vitsee olla koko edellisen kalenterivuoden omassa omistuksessa. Se nyt on selvää, että sen
pitää olla vuoden verran liikennekäytössä, että se on oikeasti liikenteessä oleva auto, ettei
käy niin kuin viime kerralla, jolloin ne olivat niin sanotusti kuusen alta revittyjä romuau-
toja, mitkä sitten romutettiin lopullisesti. Sehän ei ole tarkoitus, vaan nimenomaan päästö-
jen vähentäminen ja autokannan uusiutuminen, eli kyse on käytössä olevasta autosta. Mut-
ta tämä on yksi epäselvyys, mikä tulee selventää kunnolla. Tähän liittyy sitten myös seu-
ranta siitä, mikä se romutettava auto oikeasti on. Jos tulkinta olisi niin, että sen tarvitsee
olla nimenomaan omassa omistuksessa koko kalenterivuoden, niin silloin näen pienen ris-
kin, että romutettava ajoneuvo voisi olla jopa "liian hyväkuntoinen" auto. Eli tämä vaatii
seurantaa ja tiedottamista niin autokauppojen kuin auton hankintaa pohtivien suuntaan.

Mutta päästöihin liittyen ja uuteen ajoneuvoon liittyen yksi ongelma sähköautojen han-
kinnassa on se, että kun täällä puhuttiin näistä tuista ja kun esimerkiksi Norja tukee nyt hy-
vin voimakkaasti sähköauton hankintaa ja sähköautoilua ylipäätänsä, niin on olemassa
semmoinen epäily, että autokaupasta et edes välttämättä saa sähköautoa, kun valmistetta-
vat sähköautot menevät Norjaan. Eli tämä on yksi asia, mikä tulee ottaa esille joissakin kes-
kusteluissa, mitä tuonne autoteollisuuden suuntaan voidaan varmasti käydä. Ja miksei se
auto olisi sitten myös Uudessakaupungissa valmistettu kenties joskus.

Sitten toinen puoli on tämä kaasupuoli. Olisi minun mielestäni järkevää rakentaa sem-
moista infraa ja semmoista pohjaa, että tämä kaasu tulisi raskaalle kalustolle jotenkin hyö-
dyllisemmäksi ottaa käyttöön, ja siihen rakennettaisiin myös jotain pikku porkkanaa, kos-
ka sähkö ei luultavasti tule sinne, vaan raskaalle puolelle kaasu on varmasti semmoinen pit-
käaikainen ratkaisu, joka voi sitten hyödyntää tätä mainittua biokaasua. Siellä päästään sit-
ten myös tämmöiseen huoltovarmuusasiaan, niin että poikkeusoloissakin saadaan omaa
tuotantoa ja sitä kautta pysyvyyttä tähän päästöpolitiikkaan, liikennepolitiikkaan.

Toinen asia on sitten tämä konvertointi, millä myös pystytään kaasun käyttöä lisää-
mään. Siihen voisi vielä pohtia joitain porkkanoita. Esimerkiksi tämä biokaasupuoli: kun
nyt kuitenkin maakaasupohjaisesti verotetaan, niin voisiko biokaasun käytölle rakentaa
jonkinasteisen palautusjärjestelmän? Biokaasu on hyvinkin pitkälle tämmöinen yhteiskun-
nan... vaikka sitä palautettaisiin ja kevennettäisiin tältä puolelta, niin se tuottaa tuloja
muualla, koska se tuottaa työllisyyttä. Tässä kohtaa voisi kertoa esimerkin: jos esimerkiksi
pellolta kerätyistä oljista tuotetaan se biokaasu mädättämällä, niin siitä saadaan se kaasu, ja
kun se ensin kerätään sieltä pellolta ja sitten se mädätetty tuote viedään takaisin sinne sa-
malle pellolle, niin siinä tulee työtä ja pelto saa lannoitteensa. Eli tästä päästään sitten myös
12



Pöytäkirjan asiakohta PTK 114/2017 vp
lannoitepuolella omavaraisuuteen, mahdollisesti. Eli tässä on hyvin paljon positiivisia
asioita biokaasua ajatellen. Minun mielestäni tulisi vielä pohtia tätä, miten saadaan lisä-
porkkanaa tähän konvertointiin ja biokaasun käyttöön.

Vaikka tässä yhteydessä tietysti puhutaan autojen hankinnasta, niin ilmastonäkökannas-
ta tahdon vielä mainita sen, että tietenkin se on parempaa, että pääsisimme enemmän jouk-
koliikenteen käyttäjiksi ja tämä MaaS-ajattelu, joka on myös suomalaista perua, etenisi täs-
sä. Elikkä mukana on koko aika pidettävä tämä iso kokonaisuus, mikä pitää sisällään mo-
nia eri näkökantoja, ja niitten yhteisvaikutus on se, mitä tulee tavoitella.

Tosiaan kiitos siitä, että tämä on tullut. Käsittelystä tulee varmasti mielenkiintoinen.

17.26 Pauli Kiuru kok: Arvoisa herra puhemies! Vielä palaan tähän sähköisen infran
edistämiseen. Kun siihen on nyt talousarviossa esitetty se 1,5 miljoonaa euroa, johon myös
edustajakollega Adlercreutz viittasi, niin talousarviokäsittelyn tässä vaiheessa on vielä
mahdollista tehdä pieniä muutoksia, ja muutama satatuhattakin on prosenteissa iso muu-
tos. Tämä kohta on ympäristöministeriön hallinnonalalla 35.20.52, ja jos ministerin mie-
lestä siinä pienelläkin muutoksella saataisiin vielä hyvää aikaan, niin silloin tietysti kan-
nattanee keskustella ministerikollega Tiilikaisen kanssa ja edelleen hallituspuolueiden ym-
päristövaliokunnan valiokuntavastaavien ja asunto- ja ympäristöjaoston, vaikkapa sen pu-
heenjohtajan, kanssa, ja sitä ehkä voisi vielä tarkastella. Asia on kuitenkin tärkeä ja sem-
moinen, jota mielellään olisi edistämässä.

Ja sitten kun tässä aikaisemmin sähköpyöristä on puhuttu — sehän ei tähän nyt suoraan
liity, mutta ikään kuin kannustuksen sanoina jatkossa, jos tilanteita tulee — niin sellaiset
toimet ja päätökset, jotka edistävät sähköpyöräilyä ja ylipäätään pyöräilyä ovat kannatet-
tavia. Yksi harhaluulo sähköpyöräilyyn liittyen on sellainen, että ajatellaan, että jos ihmi-
nen on polkenut ennen työmatkan 5 kilometriä ja jatkossa siirtyy sähköpyörään, niin se lii-
kunnan vaikutus ikään kuin vähenee. Mutta todellisuudessa käy niin, että ne poljettavat
matkat pitenevät, jolloin päädytään siihen, että ne terveysvaikutukset itse asiassa eivät ka-
toa, todennäköisesti tulevat vain lisääntymään, ja päälle tulevat sitten erilaiset ilmastovai-
kutukset ja muut vaikutukset, mitkä näkyvät, ei tarvita parkkipaikkoja niin paljon ja näin
poispäin. Että tätä asiaa varmasti kannattaa pitää suurennuslasin alla. Helsingissä on hyviä
esimerkkejä tästä [Puhemies koputtaa] kaupunkipyörähankkeesta.

17.28 Mirja Vehkaperä kesk: Arvoisa puhemies! Parlamentaarisessa väylätyöryhmässä
esitettiin myöskin rahoitusta julkisen liikenteen tukiin lisäyksenä ja myös raideliikenteen
ostoihin tukisumman lisäämistä — nämä ovat oikeansuuntaisia toimenpiteitä — ja lisäksi
tässä keskustelussa esillä ollutta sähkö- ja kaasuautojen lataus- ja jakeluinfran rakentami-
sen tukemista. On selvää, että niitä pitää tukea siis julkisin varoin, mutta niitä syntyy myös-
kin yksityisten toimesta. Esimerkiksi Gasum kasvattaa noin kymmenkunta tankkausase-
maa vuositasolla, ja näitä muita toimijoita tulee koko ajan lisää, ja se on hyvä kehitys. Poh-
joisin biokaasuntankkausasema sijaitsee tällä hetkellä Oulussa, ja pitää muistaa, että tässä
mennään eteenpäin tämän kehityksen suhteen ja näitä tarvitaan lisää, jotta kaasuautoja saa-
daan lisää tuonne tien päälle. Mutta se ei riitä, että vain henkilöautojen osalta biokaasu- ja
sähköautot lisääntyvät, vaan meidän pitäisi saada julkinen liikenne toimimaan ja bussit ja
joukkoliikenne kokonaisuudessaan tänne kaasuautoilun puoleen, koska siellä nimen-
omaan päästöjen vähentämiselle olisi oiva tilaisuus.
13



Pöytäkirjan asiakohta PTK 114/2017 vp
Otan esimerkin Pohjois-Pohjanmaalta Iistä, joka sai juuri vastikään tämmöisen Euroo-
pan mittakaavassakin merkittävän, hyvän Hinku-kunnan palkinnon. Siellä edistetään hiili-
neutraaleja ratkaisuja, jotka tulevat arkisissa asioissa ja kuntalaisten taholla. Siellä on esi-
merkiksi tämä julkinen liikenne täysin sähköistetty ja kaikki tulevat hankinnat tulevat edis-
tämään vähäpäästöisyyttä [Puhemies koputtaa] myöskin liikenteen puolella.

17.30 Petri Honkonen kesk: Arvoisa puhemies! Aivan kuten tässä on todettu, tässä bio-
kaasutoimialalla on ollut vähän sellainen muna ja kana -ongelma, kun tätä jakeluverkkoa ei
ole syntynyt ja sitten myöskään ei näitä autoja ole otettu käyttöön. Vaikkakin tässä nyt pu-
hutaan tämän konversiotuen osalta aika pienistä summista suhteessa, uskon, että tämä on
kuitenkin tärkeä päänavaus, joka antaa oikean signaalin sitten kuluttajille ja myöskin näitä
investointeja harkitseville. Tiedän, että esimerkiksi Keski-Suomessa, tuolla omassa vaali-
piirissäni, on vireillä ja suunnitteilla useita liikennebiokaasuhankkeita, mitkä kaikki eivät
ole suinkaan vielä julkisia. Tästä syystä on hyvä, että tällaisia positiivisia signaaleita siihen
suuntaan laitetaan. 

Nythän olisi mahdollista laskennallisesti jopa 18 prosenttia tieliikenteen energiankäy-
töstä korvata biokaasulla. Se olisi se laskennallinen potentiaali, tosin reaalinen on sitten
kuitenkin huomattavasti pienempi, mutta siinäkin puhutaan todella isosta osasta. Biokaasu
kuitenkin on pääosin päästötöntä polttoainetta. 

Aivan kuten tässä edustaja Vehkaperä edellä totesi, tänä vuonna on jo avattu 10 uutta
biokaasujakeluasemaa tässä maassa, ja senkin takia nyt alkaisi olemaan mahdollisuuksia
siihen, että myös raskasta liikennettä siirtyisi enemmän käyttämään biokaasua. Varmaan
tässä jatkotyössä on otettava sekin huomioon, mitenkä sitä raskasta liikennettä saataisiin
kaasukäyttöiseksi, kun siellä sähköistyminen ei kuitenkaan ole näköpiirissä ja on varsin
epätodennäköistä. 

Toinen varapuhemies Arto Satonen: Ja ministeri Berner, 3 minuuttia. 

17.32 Liikenne- ja viestintäministeri Anne Berner: Arvoisa puhemies! Ensinnäkin ha-
luan kiittää parlamentaarista työryhmää ja sitä parlamentarismia, jonka kautta olemme näi-
tä ratkaisuja valmistelleet, ja sen kanssa työ myöskin vielä jatkuu. 

Edustaja Adlercreutz otti esille jakeluinfran ja sen, tarvitaanko sitä tukea vai syntyykö se
markkinaehtoisesti. Kyllä pitkällä tähtäimellä jakeluinfra on varmasti osa markkinaehtois-
ta rakennetta. Mutta on myöskin totta, että kun TEM on aikaisemmin jo erillisellä päätök-
sellä latausinfraa tukenut, niin se on mahdollistanut sen, että me olemme nyt tilanteessa,
jossa kuitenkin EU:n vaatimusten mukaisesti meidän latausinfra suhteessa ajoneuvoihin on
kunnossa. Tähän emme olisi varmasti ilman tukijärjestelmää kuitenkaan päässeet emmekä
olisi saaneet sitä työtä alkuun. Sen takia on tärkeää, että me jatkamme sitä työtä vielä jon-
kun verran sekä jakelu- että latausinfran osalta. Meidän summamme ovat aika vaatimatto-
mat, mutta niitä on rakennettu niin, että me pystymme nimenomaan hakemusten perusteel-
la sitten rakentamaan sillä tavalla, että pääsemme vaikuttamaan siellä, missä markkinat ei-
vät tällä hetkellä vielä toimi.

Edustaja Kopra nosti hyvin esille sen, että paljon tässä liikenteen puolella tapahtuu —
kiitokset kiitoksista. On ihan selvää, että suurin ja tärkein asia ilmastonmuutoksen osalta ja
liikenteen murroksen osalta ovat ne meidän tottumuksemme ja tapamme liikkua. Näiden
14



Pöytäkirjan asiakohta PTK 114/2017 vp
osalta tehdään valtavasti töitä tällä hetkellä lainsäädännön puolella mutta myöskin sen puo-
lella, että synnytetään uusia palvelukokonaisuuksia.

Edustaja Jalonen nosti esille sen, että kun kyse on romutettavasta autosta, sen on oltava
liikennekäytössä sen 10 vuotta ja haltijan on oltava omistaja, joka sitten sen romutuspalk-
kionkin siitä ajoneuvosta saa, mutta hänen ei ole omistettava sitä koko 10:tä vuotta sitä ai-
kaisemmin. 

Verotuskysymyksiin varmasti palataan vielä tässä parlamentaarisen työn jatkotöiden
osalta. Siinä on vielä iso kokonaisuus, johon meidän on palattava.

Edustaja Kiuru, tämä on juurikin näin, että sähköpyörät lisäävät sekä kansanterveyttä
että meidän ilmastoratkaisujamme ja synnyttävät pidempiä liikkumisen matkoja, ja myös-
kin mahdollisesti voivat korvata niitä lyhyitä autolla kuljettavia matkoja, jolloin sähköpyö-
rästä on erityisesti hyötyä. Tätä me työstämme nytten liikenne- ja viestintäministeriön niin
sanotussa Käpy-strategiassa elikkä kävelyn ja pyöräilyn strategiassa, josta on tulossa peri-
aatepäätös valtioneuvostolta näillä näkymin noin helmikuussa. Toivottavasti siinä yhtey-
dessä voidaan myöskin palata tähän sähköpyörän mahdolliseen tukijärjestelmään. 

Edustajat Vehkaperä ja Honkonen, on juuri näin, että me tarvitsemme myöskin bio-
kaasuun liittyviä edistämistoimenpiteitä ja ennen kaikkea myös raskaan liikenteen osalta.
Toki meillä on sitten tulossa myöskin terminaaleja, joissa on latauskokonaisuuksia. Tältä-
kin osin vuodessa on tapahtunut todella paljon. 

Työ on siis vielä kesken. Me jatkamme, mutta tässä on nyt kuitenkin kaksi lakiesitystä,
joilla päästään jo alkuun. — Kiitoksia.

Keskustelu päättyi.

Asia lähetettiin liikenne- ja viestintävaliokuntaan, jolle ympäristövaliokunnan on annetta-
va lausunto.
15


