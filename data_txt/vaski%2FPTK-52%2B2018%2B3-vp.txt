















































DEM9580.tmp.xml


Pöytäkirjan asiakohta PTK 52/2018 vp
Pöytäkirjan asiakohta 

PTK 52/2018 vp

Täysistunto

Perjantai 18.5.2018 klo 13.09—13.30

3. Hallituksen esitys eduskunnalle laiksi rahanpesun ja terrorismin rahoittamisen estämi-
sestä annetun lain 7 luvun 1 §:n muuttamisesta

Hallituksen esitys HE 23/2018 vp
Valiokunnan mietintö HaVM 5/2018 vp

Toinen käsittely

Ensimmäinen varapuhemies Mauri Pekkarinen: Toiseen käsittelyyn esitellään päivä-
järjestyksen 3. asia. Nyt voidaan hyväksyä tai hylätä lakiehdotus, jonka sisällöstä päätet-
tiin ensimmäisessä käsittelyssä.

Keskustelu

13.12 Päivi Räsänen kd: Arvoisa herra puhemies! Tämä esitys koskee rahanpesua ja ter-
rorismin rahoittamista, ja tässähän ehdotetaan muutettavaksi lakia niin, että lainvalvonta-
viranomaisten toimivalta kattaisi myös Ahvenanmaan rahapeliyhteisöt.

Rahapelithän ovat yksi mahdollinen alue, jota voidaan käyttää terrorismin rahoittami-
seen ja rahanpesuun. Rahapeliyhtiöt ovat voimassa olevan lain mukaan velvollisia tunnis-
tamaan asiakkaansa ja todentamaan heidän henkilöllisyytensä, seuraamaan tavallisuudesta
poikkeavia liiketoimia ja tekemään sitten epäilyttävistä liiketoimista rahanpesuilmoituksia
keskusrikospoliisissa olevalle Rahanpesun selvittelykeskukselle.

Ahvenanmaan osalta tilanne on ollut ongelmallinen, sillä lain mukaan valtakunnan lain-
säädäntövaltaan kuuluvissa asioissa nimenomaan valtakunnan viranomaisilla on vastuu
myös näistä rahanpesuun liittyvistä asioista, mutta näitä viranomaisia ei kuitenkaan voi-
massa olevassa laissa ole nimetty. No, nyt tätä lakia todellakin ehdotetaan muutettavaksi
niin, että myös Ahvenanmaan osalta tämä valvontaviranomainen olisi Poliisihallitus.

Arvoisa puhemies! Korostan, että tämä ongelma ei ole teoreettinen, vaan tarvetta tälle
valvonnalle myös on. Tänä vuonna Ahvenanmaan raha-automaattiyhdistys Paf tuomittiin
sakkoihin tuottamuksellisesta rahanpesusta. Yksi Pafin peliasiakkaista pelasi vuosien ajan
yhtiön pelejä kavalletuilla rahoilla, ja käräjäoikeuden mukaan Paf toimi törkeän huolimat-
tomasti, kun ei yrittänyt selvittää rahojen alkuperää. Joten kannatettava ja hyvä muutos.

13.14 Veera Ruoho kok: Arvoisa puhemies! Tämä hallituksen esitys laiksi rahanpesun ja
terrorismin rahoittamisen estämisestä annetun lain 7 luvun 1 §:n muuttamiseksi on tarpeel-
linen ja siten kannatettava. Tässähän tosiaan esitetään sitä, että valvontaviranomaisten toi-
mivalta kattaisi myös Ahvenanmaalla toimivat rahapeliyhtiöt, kiinteistönvälittäjät ja vuok-
rahuoneistojen välitysliikkeet.

Aikanani poliisitoimessani olen toiminut myös Casino RAYn virallisena valvojana, ja
tehtävänämme olivat muun muassa nämä rahanpesuun liittyvät tarkkailuasiat. Kuten tässä
 Tarkistettu
4.2



Pöytäkirjan asiakohta PTK 52/2018 vp
mainittiin, edustaja Räsänenkin toi jo esille sitä, että Poliisihallitus toimisi tässä valvojana,
ja kyllä minä tässäkin yhteydessä peräänkuuluttaisin resursseja niihin valvontatehtäviin.
Meillähän niin poliisissa kuin sitten taas siellä Poliisihallituksessa kyllä virkamiehet aika
äärirajoilla resurssiensa kanssa ovat. Lisää tulee erilaisia tehtäviä, kun me täällä säädämme
lakeja ja lain myötä erilaisia tehtäviä. Tässä yhteydessä nyt puhutaan valvontatehtävistä, ja
peräänkuuluttaisin niitä resursseja sitten niihin.

13.15 Timo Heinonen kok: Arvoisa herra puhemies! Edustaja Räsänen entisenä ministe-
rinä kävi tätä esitystä hyvin läpi. Tässä on siis tarkoitus puuttua järjestäytyneeseen rikolli-
suuteen ja rahanpesuun ja laajentaa viranomaisten toimivaltaa ulottumaan Ahvenanmaalle
poikkeukselliseen rahaliikenteeseen ja sen kautta rahanpesuun.

Tämä on merkittävä osa järjestäytynyttä rikollisuutta, ja tässä samassa lainsäädäntöko-
konaisuudessa siis puhutaan rahanpesusta mutta toisaalta myös terrorismin rahoittamises-
ta. Pidän hyvänä sitä, että tällä hallituskaudella ja jo edelliselläkin hallituskaudella on teh-
ty toimenpiteitä terrorismin kitkemiseksi ja tämän toiminnan vaikeuttamiseksi. Muun
muassa matkustaminen ja kouluttautuminen terroristisessa tarkoituksessa, terrorismin ra-
hoittaminen, värvääminen ja muut on jo tehty rikoksiksi meidän lainsäädännössämme.
Näitä päivityksiä on tehty viime vuosina useita.

Ainoa, joka edelleen tästä kokonaisuudesta selkeästi puuttuu, on terroristijärjestöön
kuulumisen kriminalisointi. Olen itse siitä tehnyt myös eduskunnassa lakialoitteen, ja toi-
von, että se myös etenisi. Se antaisi vielä paremmat edellytykset puuttua näihin toimenpi-
teillä, joita tarvittaisiin kansainvälisen terrorismin kitkemiseksi.

13.17 Kari Kulmala sin: Arvoisa puhemies! Hallituksen esityksessä ehdotetaan muutet-
tavaksi rahanpesun ja terrorismin rahoittamisen estämisestä annettua lakia niin, että rahan-
pesulain 7 luvun 1 §:ää selkeytetään, jolloin siinä mainittujen valtakunnan viranomaisten
rahanpesulain mukainen valvonta kattaa myös Ahvenanmaalla toimivat rahapeliyhtiöt
sekä kiinteistönvälittäjät ja vuokrahuoneistojen välitysliikkeet. Ehdotetuilla täsmennyksil-
lä ei ole kovin suuria vaikutuksia rahanpesulaissa mainittujen elinkeinonharjoittajien ja yh-
teisöjen velvoitteisiin.

Esityksessä ehdotetaan, että Ahvenanmaalla toimivien rahapeliyhteisöjen sekä rahape-
liyhteisön tarjoamiin rahapeleihin liittyviä osallistumisilmoituksia ja -maksuja välittävien
elinkeinonharjoittajien ja yhteisöjen valvonnasta vastaisi Poliisihallitus. Pidän tätä hyvänä
uudistuksena. Kiinteistönvälittäjien ja vuokrahuoneistojen välitysliikkeiden valvonnasta
vastaisi aluehallintovirasto.

Esityksen perusteluista ilmenee myös, että valvontaa koskevat toimivaltuudet on tarkoi-
tus siirtää Ahvenanmaan maakunnan viranomaisille viipymättä ehdotetun lainmuutoksen
voimaantulon jälkeen Ahvenanmaan itsehallintolain mukaisella sopimusasetuksella. Mie-
lestäni tämä on hyvä, koska valvottavat kohteetkin ovat Ahvenanmaalla.

On selvää, että valvonnasta syntyy myös kuluja ja siihen tarvitaan resursseja. Esityksen
mukaan valvonnasta aiheutuvat kustannukset on linjattu katettavaksi kunkin viranomaisen
kehyksestä. Kustannuksista vastaa aina se ministeriö, jonka hallinnonalan tehtävää ollaan
siirtämässä.

Arvoisa puhemies! Pidän esitystä tarpeellisena ja tarkoituksenmukaisena.
2



Pöytäkirjan asiakohta PTK 52/2018 vp
13.19 Jari Myllykoski vas: Arvoisa herra puhemies! Ottamatta kantaa, kuinka Ahvenan-
maalla asioita hoidetaan, mutta noin omana näkemyksenäni: Siellä eräs iso peliyhtiö hoi-
taa vastuullisesti asioitaan. Jos mennään kysymään ahvenanmaalaisilta, kuinka sosiaalises-
ti tämä peliyhtiö tuottaa hyvinvointia siihen läheiseen ympäristöön, kysytäänpä sitten ur-
heiluseuroilta taikka kulttuurielämältä, niin siellä asioita on hoidettu sillä lailla, että se an-
taa erityisen hyvän ja kestävän vaikutuksen siitä.

Mutta olen samaa mieltä kuin edustaja edellä valvonnan resursseista. Lainsäädäntö, joka
tehdään mutta johonka ei sitten kuitenkaan sisälly sitä vaatimusta, että valvontaresurssien
pitää olla sen lainsäädännön tasalla, on turhaa lainsäädäntöä. Siinä mielessä meidän on
täällä pohdittava sitä, että asioita pitää nähdä enemmän niin, että teemme sellaista lainsää-
däntöä, että uskallamme täällä myös edellyttää resursseja sen lainsäädännön valvontaan ja
toimeenpanoon niin, että se todellakin toteutuu.

Harmaan talouden ja rahanpesun osalta me vielä pärjäämme tässä maassa kohtuullisen
hyvin. Meillä pelikulttuuri ja siihen liittyvät valvonnat ovat hyvin järjestettyjä. Mutta tämä
maailma elää niin paljon nopeammin, että nyt meidän pitää olla todella tarkkana, ja huu-
dan myös, kuten edustaja Ruoho, resurssien perään.

13.20 Päivi Räsänen kd: Arvoisa herra puhemies! Varmasti Paf tekee monella tavoin
vastuullista ja ahvenanmaalaisten luottamusta nauttivaa työtä. Mutta kyllähän tänä kevää-
nä Ahvenanmaan käräjäoikeudessa annettu tuomio kertoo siitä, että valvonta raha-auto-
maattiyhdistyksen toiminnassa nimenomaan rahanpesurikollisuuden suhteen ei ole ollut
riittävällä tasolla, ja sen vuoksi tässä varmasti tarvitaan tätä Poliisihallituksen panosta. To-
tean vielä, että käräjäoikeus totesi, että Paf toimi törkeän huolimattomasti, kun se ei yrittä-
nyt selvittää rahojen alkuperää. Tässä tapauksessahan Pafissa kiinnitettiin tämän henkilön
runsaaseen pelaamiseen huomiota jo vuonna 2011, mutta rahojen alkuperää ei yritetty sel-
vittää, vaikka naisen ammatti kirjanpitäjänä oli tiedossa. Vasta vuonna 2012 tehtiin tämä il-
moitus rahanpesuepäilystä, ja tästä seurasi tämä käräjöinti.

Täällä muun muassa edustaja Ruoho kiinnitti huomiota kustannuksiin. Se on kyllä totta,
että tässä tapauksessa nämä valvonnasta aiheutuvat lisäkustannukset on tämän hallituksen
esityksen ja myös valiokunnan mietinnön mukaan tarkoitettu katettavaksi kunkin viran-
omaisen kehyksistä. Eli tässä annetaan lisää tehtäviä, mutta ei lisää rahaa, vaan samoilla
varoilla täytyy yrittää tämäkin valvontatehtävä hoitaa.

13.22 Olavi Ala-Nissilä kesk: Arvoisa puhemies! Tämä esitys koskee lähinnä siis Ahve-
nanmaata ja on sinällään hyvin tarpeellinen.

Nyt kun keskustelemme valvonnasta ja lainsäädäntökehikosta, mitä rahoitusmarkkinoil-
la on tullut laajemmin myöskin terrorismin uhan ja rahanpesun takia, kiinnitin huomiota
siihen, että se säädöspohja tulee myöskin hyvin pieniin suomalaisiin rahalaitoksiin ja se on
aika raskas. Mutta ei se riitä, vaan nämä säädökset tulevat myöskin asiakkaille saakka, ja
sinnekin tulee lisää kustannuksia. Jos olet poliittisesti aktiivinen, niin aikamoisesti pitää
selvittää montaa lajia, ja muutenkin. Että kyllä tässä pitäisi voida eurooppalaisessa säädös-
kokonaisuudessa pyrkiä huomioimaan, että meillä on kuitenkin Suomessa hyvin pieniä ra-
halaitoksia ja nämä kustannukset tulevat myöskin asiakkaalle saakka.

13.23 Jari Myllykoski vas: Arvoisa herra puhemies! Jottei jää nyt väärää käsitystä, niin
on täysin tuomittavaa se, mitä on tapahtunut, ja erityisen tärkeää on huomioida se, että
3



Pöytäkirjan asiakohta PTK 52/2018 vp
emme voi hyväksyä hyväntekeväisyyttä, joka tulee rikollisen rahan haltuun saannista. Eli
totta kai se on tuonut rahaa peliyhtiölle, kun siellä sitä rahaa pestään, ja epämiellyttävä tun-
temus tulee siitä, että kun joku on vastoin moraalia tuottanut rahaa, niin sitä jaetaan hyvän-
tekeväisyyteen. Se ei kyllä oikeuta millään tavoilla, ja se on tuomittavaa.

Mutta minulla on uskomus ja luottamus siihen, että vaikka resursseja ei juuri nyt ole riit-
tävästi, digitalisaatio tulee varmasti meidän avuksemme tässä valvonnassa. Ei tarvita niin
paljon manuaalista käsityötä ja silmäpareja, kun me pystymme tekoälyn avulla esimerkik-
si poimimaan näitä poikkeuksellisia toimijoita sieltä joukosta ja täsmentämään sitten hen-
kilöstöresursseja siihen, että nyt pitää aloittaa tutkimus tältä sektorilta ja tähän henkilöön
liittyen.

13.25 Eero Lehti kok: Arvoisa herra puhemies! Ihan niin kuin edustaja Ala-Nissilä täällä
totesi, Suomessa nämä mittakaavat aiheuttavat sen, että koko toiminta saattaa osoittautua
mahdottomaksi tai kannattamattomaksi, minkä johdosta sitten tarjontaa ja kilpailua on en-
tistä vähemmän.

Tässä Ahvenanmaan tapauksessa syyllistäisin kuitenkin tämän peliyhtiön ensisijaisesti
vastuuseen ja myös jatkossa vastuuseen. Kyllä siinä pöydän ääressä pelipöydänhoitaja nä-
kee, kenellä on rahaa poikkeuksellisen paljon, ja jos hänen tehtävänkuvauksensa muuten-
kin on sellainen, että pitää toimia määrämuotoisesti, niin kyllä tämä vastuu valvonnastakin
on luontevaa ensisijaisesti kohdistaa hänelle, ja jos hänen rahkeensa eivät riitä, tilatkoot sit-
ten virkavaltaa paikalle.

Keskustelu päättyi.

Eduskunta hyväksyi ensimmäisessä käsittelyssä sisällöltään päätetyn, hallituksen esityk-
seen HE 23/2018 vp sisältyvän lakiehdotuksen. Lakiehdotuksen toinen käsittely päättyi.
Asian käsittely päättyi.
4


