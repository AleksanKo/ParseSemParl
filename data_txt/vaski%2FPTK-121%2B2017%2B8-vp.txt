















































DEMCD7B.tmp.xml


Pöytäkirjan asiakohta PTK 121/2017 vp
Pöytäkirjan asiakohta 

PTK 121/2017 vp

Täysistunto

Tiistai 21.11.2017 klo 14.00—18.00

8. Hallituksen esitys  eduskunnalle  laeiksi  vuoden  2018 tuloveroasteikosta ja tuloverolain 
muuttamisesta

Hallituksen esitys HE 107/2017 vp
Lakialoite LA 17-20, 30, 34, 36/2015 vp, 30, 33, 50, 65, 72-73, 80, 85/2016 vp, 15, 30, 38-
39, 43-44/2017 vp
Toimenpidealoite TPA 38, 42/2016 vp, 23/2017 vp
Valiokunnan mietintö VaVM 12/2017 vp

Ensimmäinen käsittely

Toinen varapuhemies Arto Satonen: Ensimmäiseen käsittelyyn esitellään päiväjärjes-
tyksen 8. asia. Käsittelyn pohjana on valtiovarainvaliokunnan mietintö VaVM 12/2017 vp.
Nyt päätetään lakiehdotusten sisällöstä.

Keskustelu

16.45 Timo Harakka sd: Arvoisa puhemies! Hallituksen esitys tuloveroasteikoksi sekä
siihen liittyviksi tuloverolain muutoksiksi osoittaa hallituksen talouspolitiikan epäonnistu-
misen jälleen kerran, kahdella eri tavalla. Hallituksen ymmärrys siitä, mitä verotuksella
ajetaan takaa, on varsin rajallinen. Siitähän talouspolitiikan arviointineuvosto on hallitusta
moittinut. Vastuullinen verotus huolehtii julkisen talouden rahoituksesta ja tasapainosta, ja
hallitus on jättänyt sen hunningolle. 

Hallituksen sopeutus on epäonnistunut kahdella eri tavalla. Kun katsotaan tuloerojen ke-
hitystä, edellisen hallituksen toimet — joissa sopeutukseen, huomattavasti mittavampaan
sopeutukseen, liittyi sekä veronkorotuksia että leikkauksia — johtivat sellaiseen tuloero-
jen tasaamiseen, että se on suoranainen peilikuva siitä tuloerokehityksestä, johon nykyi-
nen hallitus on Suomea johtanut. Menopuolella hallituksen sopeutus on ollut hyvin eriar-
voistavaa ja leikannut köyhiltä ja kipeiltä, opiskelijoilta ja eläkeläisiltä. Kun menoja ei ole
voinut lisätä, se on muka vaivihkaa vähentänyt tuloja satojen miljoonien veronalennuksil-
la hyväosaisille, omille kavereilleen. 

SDP:n vaihtoehto lähtee siitä, että veronalennukset keskittyvät nimenomaan pieni- ja
keskituloisille palkansaajille ja eläkeläisille. Näin muodoin esitämme tuloveroasteikkoi-
hin muutoksia, jotka kohdistuvat juuri näihin kohderyhmiin. Samaan aikaan olemme esit-
tämässä muitakin tuloveroasteikon muutoksia.

Vastaavasti tuloverolain puolella esittämämme muutokset, jotka on esitelty vaihtoeh-
dossa 1, liittyvät useisiin pykäliin, ja esitänkin, että toteutetaan vaihtoehdon 1 mukaiset py-
kälämuutokset molempiin lakikokonaisuuksiin. 
 Tarkistettu
4.1



Pöytäkirjan asiakohta PTK 121/2017 vp
16.48 Pia Viitanen sd: Arvoisa herra puhemies! Tähän alkuun haluan heti kannattaa edus-
taja Harakan tekemiä pykälämuutoksia.

Hän tuossa kertoi juuri olennaisen eron tämän nykyhallituksen ja edellisen hallituksen
välillä. Nimittäin, kun puhumme näistä eriarvoistumiskehityksistä ja tuloeroista, niin edel-
lisen hallituksen aikana taloutta tasapainotettiin kyllä, mutta silloin tuloerot pienenivät,
mutta taas tämän hallituksen aikana sopeutumistoimien myötä tuloerot kasvavat. Olen hy-
vin surullinen siitä, että esimerkiksi pääministeri itsekin myönsi, että eriarvoistumiskehi-
tys lisääntyy tämän talousarvioesityksen myötä.

Siksi, puhemies, kun talousarvio koostuu paitsi tuloista myös menoista ja tässä tapauk-
sessa puhumme niistä tuloista eli verotuksesta, näiden välillä vain on saatava harmoninen
kokonaisuus, joka luo osaltaan kestävää kasvua ja joka osaltaan on myös oikeudenmukai-
nen, ei eriarvoista vaan päinvastoin paikkaa näitä tulonjaollisia ongelmia yhteiskunnassa.
SDP on tätä ajatellen tehnyt omat veroratkaisunsa, ja tässä kokonaisuudessa, mitä nyt kä-
sittelemme, on nimenomaan tämän tuloverolain mukaiset muutoksemme esitelty. Sen li-
säksihän meillä on myös muita verotukseen liittyviä muutoksia.

Mutta, puhemies, niiden edustajien, ketkä aina epäilevät SDP:n linjaa ja usein esittävät
siitä sellaisiakin näkemyksiä, mitkä eivät pidä paikkaansa, nyt on mahdollisuus paitsi tu-
tustua siihen vaihtoehtobudjettiimme myös tähän mietintöön, jossa käymme sitten läpi näi-
tä omia esityksiämme kaiken kaikkiaan. Ehkä se tärkeä asia — toistan ehkä ties kuinka mo-
nennen kerran — on huomata se, että pienituloisia palkansaajia, eläkkeensaajia sekä myös
etuuksien saajia eli erilaisia ihmisiä, jotka ovat työttömyysturvan varassa tai muuta, koh-
telisimme verotuksellisestikin paremmin kuin hallitus kohtelee, eli keventäisimme näiden
ihmisten verotusta enemmän ja sen sijaan taas oikeudenmukaisuuden ja reiluuden nimissä
ottaisimme sitten hieman enemmän kaikkein suurituloisimmilta, kaikkein varakkaimmil-
ta, ja tämä on oman yhtälömme perusta.

Tässä omassa vastalauseessamme puimme juuri sitäkin tosiasiaa, että tässä vaiheessa ta-
pahtuu niin, että talous kasvaa mutta samaan aikaan eriarvoisuus kasvaa ja sitten vielä jul-
kisen talouden tasapaino heikkenee hallituksen varsin anteliaiden veropäätösten myötä si-
ten, että hallituksella tuntuu olevan varaa kaikkein hyväosaisimpien veronkevennyksiin
sekä sitten näihin kuuluisiin veronkevennyksiin koskien apteekkarivähennystä, suurten
metsäomistusten omistajien verovähennyksiä sekä miljoonaperintöjen veronkevennyksiä.
Näihin tuntuu olevan hallituksella varaa samaan aikaan, kun kaikkein pienituloisimmilta
leikataan ja tehdään senkaltaisia ratkaisuja, että esimerkiksi tietopalvelun laskelmien mu-
kaan tällekin vuodelle eläkkeensaajien ostovoima jäi miinusmerkkiseksi, mikä minusta on,
puhemies, todella huolestuttavaa.

Uskoisin, että vanhaan tapaan täällä tämä debatti verotuksesta jatkuu tämän jälkeenkin
ja varmasti kerkeämme palaamaan moneen näistä kohdista, mutta haluaisin tässä yhteydes-
sä nyt kuitenkin vielä alleviivata paitsi pieni- ja keskituloisten palkansaajien ja eläkkeen-
saajien verotuksen eroja myös sitten sitä, että esimerkiksi SDP omassa vaihtoehdossaan ei
lähtisi kiristämään lapsiperheiden verotusta toisin kuin hallitus tekee. Siinä on myös tärkeä
ero omaan vaihtoehtoomme.

Lisäksi haluaisin kiinnittää huomiota siihen, että täällä on myös hyviä ideoita paljonkin,
mutta tässä yhteydessä esimerkiksi yksi asia, mitä pohdimme tässä vastalauseessamme,
puhemies, on se, että näinä aikoina, kun olisi viisasta tukea esimerkiksi kotitalouksien
mahdollisuuksia tehdä peruskorjauksia ja remontteja omiin koteihinsa, voisi olla viisasta ja
olisi viisasta mielestäni se, että esimerkiksi kotitalousvähennys laajennettaisiin ulottu-
2



Pöytäkirjan asiakohta PTK 121/2017 vp
maan myös kerrostaloasukkaisiin. Tätä myös esitämme hallitukselle, että tähän ryhdyttäi-
siin. 

Minusta olisi hyvä ja tärkeää, että hallitus voisi myös näitä meidän kehittämisehdotuk-
siamme pohtia.

16.52 Esko Kiviranta kesk:  Arvoisa puhemies! Täytän hiukan tuota edustaja Viitasen
toivetta keskustelusta täällä.

Minusta tämä Sipilän hallitus on määrätietoisesti pyrkinyt valtionvelan kasvun taittami-
seen ja onnistunutkin siinä aika pitkälti ja pyrkinyt myöskin budjetin, julkisen talouden, ta-
sapainoon, ja tuota väitettyä tuloerojen muutosta ei ole pystytty osoittamaan, se mahtuu
virhemarginaaliin.

Hallitus on toteuttanut merkittäviä ansiotuloveronkevennyksiä vuosina 2016 ja 2017 ja
jatkaa nyt samalla linjalla ja ottaa huomioon muun muassa palkansaajamaksujen, eläke- ja
työttömyysvakuutusmaksujen, tietyt siirtymät työnantajalta palkansaajan maksettavaksi,
nekin kompensoidaan. Kaiken kaikkiaan ansiotulon veroperusteisiin tulee merkittävä lie-
vennys. Siinä on 1,5 prosentin inflaatiotarkistus ja sitten on aito veronkevennys.

Ja täytyy sanoa sosiaalidemokraateille, että tämä hallitushan on pudottanut myöskin niin
sanotun solidaarisuusveron rajaa, sitä vuositulon euromäärää, mistä se alkaa, alemmas
kuin mitä sosiaalidemokraatit omassa hallituskoalitiossaan päättivät. Tämä hallitus pudot-
ti sen 90 000:sta 74 000:een, ja siellä se on edelleen, eli tiukemmalla linjalla solidaarisuus-
verossa tämä hallitus on kuin edeltäjänsä viime kaudella.

16.54 Ville Vähämäki ps: Kunnioitettu puhemies! Niin, todellakin tähän hyvään mietin-
töön sisältyy kuusi vastalausetta kaiken kaikkiaan, ja tämä jo pelkästään osoittaa sen, että
kyllä hallituksen linjaan voisi joitakin muutoksia tehdä. 

Esitänkin tässä vastalauseen 6 mukaiset muutosehdotukset, jotka koskevat lähinnä 2. la-
kiehdotusta. 1. lakiehdotus eli tämä asteikkolaki hyväksyttäisiin muuttamattomana, mutta
sitten taas toisaalta 2. lakiin esitämme työtulovähennyksen muuttamista siten, että suosi-
simme kahta alinta tulodesiiliä siten, että siellä noin 14 000 ansaitsevat saisivat kympin
kuussa kulutukseen lisää. Tämän hintalappu on 50 miljoonaa. Sitten tekisimme myöskin
eläketulovähennykseen ja invalidivähennykseen vastaavat muutokset. Näitten hintalappu
on yhteensä 30 miljoonaa. Lapsivähennyksen osalta esitämme jatkoa eli sitä kyseistä py-
kälää ja siihen voimaantulosäännöstä muutettavaksi. Sen hintalappu on 70 miljoonaa. Ja
sitten kotitalousvähennyksessä kasvattaisimme tätä vähennyskelpoista osuutta 50:stä
60:een, ja muistaakseni sen kustannus taisi olla kymmenisen miljoonaa. 

Sitten esitämme vielä lausumaa kehitysapumallimme mukaisesta kehitysapuvähennyk-
sestä. 

Tässä tämä vastalause 6 lyhykäisesti esiteltynä.

16.56 Tarja Filatov sd: Arvoisa puhemies! On helppo yhtyä niihin puheenvuoroihin, joi-
ta edustajat Harakka ja Viitanen tässä salissa käyttivät. Kyse on verotuksesta, joka aina he-
rättää suuria intohimoja. Jos me katsomme verotusta yhtenä sellaisena välineenä, jolla tu-
loeroja voidaan kaventaa, niin silloin ne pienetkin ratkaisut vaikuttavat siihen, mihin suun-
taan me kuljemme. Mielestäni sosiaalidemokraattien verolinjan solidaarisuus kiteytyy oi-
keastaan siihen desiiliajatteluun, että kaksi suurinta tulodesiiliä ovat niitä, jotka tässä mei-
dän mallissamme häviävät, jos katsotaan verotuksen kokonaisuutta, suurin desiili eniten ja
3



Pöytäkirjan asiakohta PTK 121/2017 vp
toiseksi suurin desiili jonkun verran, mutta sen sijaan, kun mennään siitä alaspäin, mitä pie-
nempään tulodesiiliin mennään, niin sitä suuremmaksi se hyöty muodostuu.

Mutta oikeastaan pyysin puheenvuoron kahdesta syystä. Toinen liittyy perusvähennyk-
sen korotukseen. Sosiaalidemokraattien mallissa sitä esitetään korotettavaksi. Se on siinä
mielessä tärkeä korotus, että vaikkapa työttömän ihmisen kohdalla se on niitä ainoita vä-
hennyksiä, joita hän voi tehdä. Pitkään me olemme ajatelleet, että työtulosta pitää saada pa-
rempi hyöty kuin vastaavan suuruisesta vaikkapa työttömyysturvasta. Mutta tämä ero on
pitkien ajanjaksojen aikana kasvanut niin suureksi, että itse asiassa meillä aika iso osa työt-
tömistä joutuu hakemaan toimeentulotukea maksaakseen veronsa.

Siihen on kaksi syytä. Toinen on se, että kuntien verotus on noussut pitkällä aikavälillä
ja perusvähennys ei ole seurannut sitä, mitä on tapahtunut valtion verotuksen ja kuntien ve-
rotuksen välisessä muutoksessa. Valtion verotuksessa toki on pienituloisempia hyödytetty
sillä, että siellä on työtulovähennystä ja alimmissa luokissa on tapahtunut muutoksia. Toi-
nen syy on se, että työttömyysturva ei ole kasvanut sen mukaan, mitä ihmisten kulutuskori
on kasvanut, tutkittiin sitä sitten millä mittarilla tahansa. Mutta minimikulutuskoristahan
on tehty paljon arvioita, jotka liittyvät siihen, mikä on se vähimmäismäärä, millä ihmiset
tulevat toimeen. [Puhemies koputtaa] Sen takia tuo... [Puhuja siirtyy puhujakorokkeelle]

Ensimmäinen varapuhemies Mauri Pekkarinen:  Joo, edustaja, voitte kernaasti puhu-
japönttöön siirtyä.

Ei mennyt ihan 2 minuuttiin. — Sen takia tuo perusvähennys on yksi niistä oikeuden-
mukaisimmista verovähennyksistä, mitä meillä tässä yhteiskunnassa on.

Toinen asia liittyy sitten lapsiperheiden verotukseen. Tässä salissa on käyty moneen ker-
taan debattia siitä, että hallitus kompensoi lapsiperheiltä pois otetun verovähennyksen sil-
lä, että varhaiskasvatusmaksut vähenevät ja esimerkiksi yksinhuoltajille tulee pieni lisä.
Mutta kun katsotaan, miten perheet toimivat, niin meillä on paljon niitä lapsiperheitä, jotka
eivät nyt maksa varhaiskasvatusmaksuja, koska ne ovat niin pienituloisia, ja heiltä lähtee
myös tuo veronkevennys pois hallituksen esityksessä. Ne kai ovat niitä, jotka kipeimmin
tarvitsisivat apua tässä yhteiskunnassa. Toinen ryhmä on se, että läheskään kaikissa lapsi-
perheissä ei ole pelkästään päiväkoti-ikäisiä lapsia vaan on myös kouluikäisiä lapsia. Siltä
puoleltakin lähtee tuo veronkevennys pois ilman tuota kompensaatiota.

Vaikka tuo veronkevennys ei olekaan kaikkein paras malli tukea lapsiperheitä, niin siitä
huolimatta se tukee lapsiperheitä ja niitä kaikkein pienituloisimpia. Sen vuoksi se on syytä
säilyttää, kun toistakaan mallia ei ole esitetty.

16.59 Timo Heinonen kok: Arvoisa herra puhemies! Tässä on käyty keskustelua verotuk-
sesta ja siitä erosta, mitä verotuksessa on tehty tämän hallituksen ja viime hallituksen aika-
na. Aiemminkin olen omasta mielestäni tuonut esille edellisen hallituksen, jossa myös oma
puolueeni oli mukana, mutta silloin valtiovarainministeri oli ensin edustaja Urpilainen ja
sitten edustaja Rinne, ja silloin sosiaalidemokraattien vaatimuksesta talouden tasapainot-
tamisessa vaadittiin itse asiassa 50—50-ajattelua. Eli kun säästettiin, niin tehtiin myös ve-
ronkorotuksia, ja se ei toiminut. Meidän taantuma vain pitkittyi ja pitkittyi, ja vasta tämän
hallituksen aloittaessa, kun valtiovarainministeriys siirtyi kokoomukselle ja keskustan ja
sinisten kanssa löysimme yhteisen hallituksen, missä työtä arvostettiin ja työn verotusta
päätettiin olla kiristämättä — itse asiassa työn verotusta haluttiin keventää ja kokonaisve-
4



Pöytäkirjan asiakohta PTK 121/2017 vp
roasteesta huolehtia, että se ei nouse — niin tämä, niin kuin edustaja Kaikkonen viime ky-
selytunnilla sanoi, tämä nyt vain yksinkertaisesti toimii. [Timo Harakka: Edustaja Kiviran-
tahan sanoi ihan toista!] Hän totesi hyvin, että nykyhallituksen talouspolitiikka, se nyt vain
yksinkertaisesti toimii. Se näkyy siinä, että työttömyys on vähentynyt, talous kasvaa, kas-
vu on itse asiassa hyvin laajaa tällä hetkellä, ei enää pelkästään niin kuin alussa suomalai-
sen kulutuksen ja rakentamisen varassa, vaan nyt myös vienti on lähtenyt vetämään, ja
tuossa aiemmin täydentävän esityksen puheenvuorossani toin esille muun muassa sitä, mi-
ten työttömyys on vähentynyt ja moni pitkäaikaistyötönkin on päässyt takaisin työn syr-
jään kiinni. Nyt meillä on käsittelyssä ansiotulojen verotus, ja olen sitä mieltä, että on hy-
vä, että jatketaan linjalla, jolla työn verotusta on kevennetty, ja ensi vuonnakaan kenen-
kään työn verotus ei kiristy.

Tuossa edellä edustaja Filatov toi esille lapsivähennyksen. Tietysti sopii miettiä sitäkin,
minkä takia edustaja, silloinen ministeri Rinne teki tästä vain määräaikaisen kahdelle vuo-
delle, miksi hän ei tehnyt siitä pysyvää, ja ymmärtääkseni syy oli se, että hänkin jo silloin
itse epäili, että se ei ole kovinkaan tehokas keino. Ja edustaja Filatov jätti mainitsematta sen
— kun hän toi esille, että nämä varhaiskasvatusmaksujen alennukset eivät helpota kaikista
pienituloisimpien arkea, jotka eivät tällä hetkellä maksa varhaiskasvatuksesta — että itse
asiassa eivät he lapsivähennyksestäkään päässeet nauttimaan, kaikista pienituloisimmat, ja
sen takia esimerkiksi tämä korotus lapsilisiin yksinhuoltajien osalta avittaa kaikkia niitä ih-
misiä.

Arvoisa puhemies! Tämä lapsivähennys siis on nyt korvattu, ja sitä osittain korvataan
alentamalla varhaiskasvatusmaksuja ensi vuoden alusta 70 miljoonalla. Alennukset koh-
distuvat pieni- ja keskituloisille, ja toisen lapsen sisaralennus nostetaan 50 prosenttiin. Ko-
konaan maksuttoman varhaiskasvatuksen piiriin ensi vuoden alussa tulee 6 700 uutta suo-
malaista tavallista perhettä. Maksutulojen alenema kompensoidaan kunnille. Sitten vielä
on syytä todeta, että kun tuohon maksuttomuuteen pääsee 6 700 perhettä, niin ihan tavalli-
sen suomalaisen keskituloisen lapsiperheen varhaiskasvatusmaksut alenevat ensi vuonna
yli 1 200 eurolla, eli aika merkittävästä panostuksesta ja kädenojennuksesta lapsiperheille
on kyse silloin, ja itse uskon, että tämä tulee hyvällä tavalla avittamaan monta ihan taval-
lista suomalaista perhettä. Lisäksi käynnistetään 5-vuotiaiden maksuttoman varhaiskasva-
tuksen kokeilu, joka on myös osa tätä kokonaisuutta, ja tavoitteena on se, että tulevaisuu-
dessa varhaiskasvatus voisi Suomessakin olla maksutonta.

Arvoisa puhemies! Tähän verokokonaisuuteen liittyy — budjettiriihessä päätettiin siis
nettomääräisesti 270 miljoonan euron kevennyksestä palkan verotukseen — osana vielä se,
että Yle-veron maksukynnystä korotetaan ensi vuonna. Tämä tarkoittaa, että Yle-veron pii-
ristä poistuu 400 000 suomalaista ja maksun määrän alaraja pudotetaan 70 eurosta 0 eu-
roon ja veron enimmäismäärä nousee 163 euroon. Enimmäismäärän joutuvat maksamaan
ne, joiden palkkatulon määrä ylittää noin 21 000 euroa, mutta yli 400 000 ihmistä pääsee
eroon Yle-verosta kokonaan.

17.05 Timo Harakka sd (vastauspuheenvuoro): Arvoisa puhemies! Nyt hallituksen olisi
varmaan syytä jotenkin päättää keskuudessaan, kiristyykö työn verottaminen vai eikö se
kiristy. Tässä edustaja Heinonen kovasti todisteli, että työn verottaminen ei ole kiristynyt,
mutta juurihan edustaja Kiviranta pääsi kehumaan sitä, että solidaarisuusveron alarajaa oli
laskettu niin, että kiristetty oli sittenkin. Kun olette keskenänne tämän neuvottelun käy-
neet, niin palataan asiaan. 
5



Pöytäkirjan asiakohta PTK 121/2017 vp
Mutta tosiasia, edustaja Heinonen, on se, että suurimmalta osalta lapsiperheistä, jotka
menettivät tämän lapsivähennyksen, jää saamatta sille korvaus. Tämä koskee nimen-
omaan pienipalkkaisten perheitä, koululaisten kovaa työtä tekevien vanhempien perheitä,
koska heitä ei varhaiskasvatusalennus koske lainkaan. Tämän osan suomalaisia, merkittä-
vän osan pienipalkkaisia koululaisten vanhempia — sitä ette voi kiistää — verotus kiris-
tyy. On humpuukia sanoa, että kenenkään verotus ei kiristy. [Timo Heinonen: En sanonut
niin!] Kyllä te kiristätte. 

17.06 Kari Uotila vas (vastauspuheenvuoro): Arvoisa puhemies! Edustaja Heinonen heh-
kuttaa talouden elpymistä, ja se on hyvä asia, työllisyys paranee, talous kasvaa. Mutta kun
puhutaan ensi vuoden veroratkaisuista, joilla suurituloisiin kohdistuvalla veroelvytyksellä
aiheutetaan julkistalouteen alijäämää ja lisätään valtion velkaantumista, niin mitä tekemis-
tä ensi vuodelle kohdistetuilla mittavilla veronkevennyksillä on sen talouskehityksen kans-
sa, jota on saavutettu viime vuonna ja tänä vuonna? Näillä veroelvytysratkaisuilla tehdään
julkisen talouden alijäämää, tehdään rahoitusvajetta ja lisätään velkaantumista. Tässä suh-
dannetilanteessa olisi tehtävä toisin. Nyt olisi oikea aika korjata verotusta sen pyhän peri-
aatteen mukaan, että verotus veronmaksukyvyn mukaan. Lisää progressiota ja pienitulois-
ten aseman helpottamista verotuksessa!

17.07 Pia Viitanen sd (vastauspuheenvuoro):  Arvoisa herra puhemies! Edustaja Heino-
nen, vaikka arvostankin, että olette ainoana kokoomuslaisena paikalla täällä — minusta se
on hyvä — niin toivoisin, että ette olisi ihan niin julma Jyrki Kataista ja Alexander Stubbia
kohtaan vähän moittiessanne viime hallituksen linjoja täällä yleisesti. Kyllä se oli ihan hy-
vä, että silloin oikeudenmukaiselta pohjalta tehtiin näitä veroratkaisujakin. Palaan nyt vie-
lä tähän lapsivähennykseen: Silloin oli tietenkin kokoomuksen kanssa hieman tekemistä,
että kokoomus suostui ylipäätään tähän lapsivähennykseen. Me sosiaalidemokraatit sitä
kaiken kaikkiaan vaadimme kovasti. Mutta, edustaja Heinonen, kun teilläkin kuitenkin us-
koisin olevan paljon lapsiperheitä äänestäjinä, tehän voisitte nyt sillä tavalla heltyä ja ker-
toa esimerkiksi ministeri Orpolle terveisiä sen suhteen, [Puhemies koputtaa] että voisi rei-
luuden nimissä nyt harkita hallitus vielä, että tähän lapsivähennykseen puututtaisiin eikä
poistettaisi sitä, koska asia on juuri niin kuin edustaja Harakka sanoi, että ette te tätä puhu
pois sillä, [Puhemies koputtaa] että sinänsä hyvin päivähoitomaksut alenevat.

Ensimmäinen varapuhemies Mauri Pekkarinen: Vielä vastauspuheenvuorot edustajil-
le Heinonen ja Kiviranta, ja sitten siirrytään puhujalistaan.

17.08 Timo Heinonen kok (vastauspuheenvuoro): Arvoisa puhemies! Edustaja Harakka,
en sanonut, että kenenkään verotus ei kiristyisi. Totta kai verotus kiristyy, sillä välillisiä ve-
roja muutetaan. [Timo Harakka: Työn verotus!] Siellä tulee tupakkaveron korotusta, mutta
työn verotus ei kiristy. [Timo Harakan välihuuto] Tässä on esimerkiksi Veronmaksajien te-
kemä selvitys, puolueeton Veronmaksajien tekemä selvitys: 2 800 euroa kuukaudessa, ei
muutosta. 3 300 euroa kuukaudessa, ei muutosta. 5 500 euroa kuukaudessa, ei muutosta.
8 800, ei muutosta. Eli siinä huolehditaan nimenomaan siitä, että työn verotus ei tässä ti-
lanteessa kiristy. Sen takia hyvää oli myös se, että kiinteistöveron alarajaa ei tarvinnutkaan
korottaa tällaisessa tilanteessa, kun talous on nyt saatu kasvuun, ja itse asiassa ne tuotot,
6



Pöytäkirjan asiakohta PTK 121/2017 vp
joita sillä alarajan korotuksella tavoiteltiin, ovat jo toteutuneet ilman tätä pakkokorotusta-
kin. Tämä on järkevää talouspolitiikkaa.

Ensimmäinen varapuhemies Mauri Pekkarinen: Viimeinen vastauspuheenvuoro, edus-
taja Kiviranta.

17.09 Esko Kiviranta kesk (vastauspuheenvuoro): Arvoisa puhemies! Kun edustaja Ha-
rakka täällä mainitsi nimeni, totean, että kovin ovat vaihtelevia nämä sosiaalidemokraat-
tien puheet solidaarisuusverosta. Tosiasia on kuitenkin se, että tämä hallitus on pudottanut
edellisiin hallituksiin, viime vaalikauden hallituksiin verrattuna vuositulorajaa, mistä soli-
daarisuusvero alkaa, 90 000:sta noin 74 000 euroon. Jos nyt muistan vuosi sitten tätä kes-
kustelua täällä, niin muistaakseni muun muassa edustaja Heinäluoma ja varmaan muutkin
sosiaalidemokraatit olivat sitä mieltä, että tämä 74 200 euroa on liian korkea raja ja että sen
pitäisi alkaa vielä alempaa. Tässä oikeastaan faktat tästä asiasta. Luulisi, että sosiaalidemo-
kraatit kiittelisivät tätä hallituksen solidaarisuusverolinjaa. 

Ensimmäinen varapuhemies Mauri Pekkarinen: Puhujalistaan. 

17.10 Sami Savio ps: Arvoisa puhemies! Edustaja Heinonen hiukan oikaisi mutkia suo-
riksi aiemmassa puheenvuorossaan. Todettakoon nyt vielä, että myös perussuomalaiset
ovat olleet laatimassa hallituksen linjaa, jonka mukaan tuloverotusta tullaan hallituskau-
den aikana keventämään siten, että työnteko tulee kannattavammaksi. Linja on periaattees-
sa hyvä, mutta toki nyt, kun olemme joutuneet oppositioon, haluamme kohdistaa tulove-
ron kevennykset oikeudenmukaisemmin kuin hallitus on esittänyt.

Edustaja Vähämäki piti hyvän puheenvuoron ja katsauksen perussuomalaisten vaihto-
ehdosta ja meidän tekemästämme vastalauseesta hallituksen tuloverotusta koskevalle po-
litiikalle. Kannatankin edustaja Vähämäen esittämiä, vastalauseen 6 mukaisia muutosesi-
tyksiä. Me perussuomalaiset katsomme, että tuloverotuksen keventämistä tulee painottaa
nykyistä selkeämmin pieni- ja keskituloisille. Kuten omassa vaihtoehtobudjetissamme
olemme esittäneet, haluamme satsata 50 miljoonan euron lisätuloveronkevennykset juuri-
kin, tai ainakin merkittäviltä osin, pienituloisimmille palkansaajille. Esimerkiksi noin
1 200 euroa kuukaudessa ansaitseva palkansaaja hyötyisi meidän esityksessämme euro-
määräisesti eniten, ja katsomme, että tämä parantaisi pienimpiä palkkatuloja saavien hen-
kilöiden työllistymismahdollisuuksia ja samalla parantaisi heidän elinolosuhteitaan.

Kustannukset keräisimme kokonaan muista kohteista, kuten kehitysapua koskevista
säästöistä, ja vastapainona esitämme muun muassa uuden kehitysapumallin luomista, joka
perustuu lahjoituksiin ja niistä annettaviin verovähennyksiin. Tämän lisäksi esitämme
myös eläketulo- ja invalidivähennyksen korottamista. Haluaisimme lisätä kotitalousvähen-
nyskelpoisen työkorvauksen osuutta ja haluamme myös [Puhemies koputtaa] lapsivähen-
nyksen jatkumista.

17.12 Timo Harakka sd: Arvoisa puhemies! Ei se edustaja Heinonen pystynyt rimpuile-
maan irti siitä tosiasiasta, että vaikka hän luetteli hyvin yleisellä tasolla näitä eri tuloluok-
kien veromuutoksia, niin hän ei vastannut siihen, mitä tapahtuu tämän vuoden ja ensi vuo-
den välillä työssä käyvälle perheelle, jolla on pienet tulot ja jossa on koululaisia. On aivan
7



Pöytäkirjan asiakohta PTK 121/2017 vp
varmaa, että juuri tämän perhemuodon verot kiristyvät. Siitä ei päästä mihinkään. Siksi sa-
noin, että on humpuukia sanoa, että kenenkään työn verotus ei kiristy.

Kun puhutaan työn verotuksen huojentamisesta, niin jälleen tänä vuonna sosiaalidemo-
kraattien vastalauseen ytimessä on pieni- ja keskipalkkaisen työn verotuksen alennus, jotta
työllistyminen olisi houkuttelevampaa. Sosiaalidemokraattien esittämä työtulovähennys-
malli keventäisi palkansaajien verotusta noin 100 eurolla vuodessa enemmän kuin halli-
tuksen malli peräti 5 000 euron kuukausituloihin asti. Eläkeläisille tulisi vastaava vähen-
nys 3 600 euroon saakka. Ylivoimainen enemmistö Suomen palkansaajista ja eläkeläisistä
hyötyisi työtulovähennysmallistamme ja eläkevähennysmallistamme. Samoin etuuksien
saajien perusvähennysmuutoksella verotus kevenisi noin 50 euroa vuodessa, jos kuukausi-
tulot jäävät alle 1 800 euron.

Puhemies! Vielä pari sanaa veronkierrosta ja aggressiivisesta verosuunnittelusta, vaik-
ka ne eivät suoraan tuloverolakiin nyt tällä kertaa liitykään, koska niihin liittyvät meidän
tärkeimmät lausumamme tässä vastalauseessa. Jos hallitus todellakin haluaa tehdä veron-
kierrolle ja aggressiiviselle verosuunnittelulle jotakin, niin silloin se voisi tehdä useita toi-
menpiteitä, esimerkiksi eduskunnalle esityksen, jossa yhteisön kotipaikkalainsäädäntöä
selvennettäisiin.

17.14 Pia Viitanen sd: Arvoisa herra puhemies! Juuri tuo, mihin edustaja Harakka äsken
päätti, kuvaa ehkä sitä, että me olemme tosissamme sosiaalidemokraatteina tehneet työtä
sen eteen, että meillä olisi esittää konkreettisia, todellisia vaihtoehtoja hallituksen veropo-
litiikalle, ja kyllä minun mielestäni sellainen tietynlainen oikeudenmukaisuusnäkökulma
on myös se, että nimenomaisesti tekisimme kaikkemme, jotta voisimme estää veronkier-
toa ja ehkäistä aggressiivista verosuunnittelua ja kaikkea tätä. Minä olen ollut kyllä, puhe-
mies, huolissani siitä, että hallituksen linja tällä hetkellä näyttää olevan hieman toisenlai-
nen, eli meillä on monia esimerkkejä siitä, että kovin on kuitenkin passiivista ollut tämä
halu puuttua tosissaan tähän veronkiertoon ja kaiken kaikkiaan erilaiseen verovälttelyyn.

Mutta, puhemies, oikeastaan sen lisäksi, että peräänkuulutamme oikeudenmukaisem-
paa veropolitiikkaa, haluaisin myös kiinnittää huomiota tässä vaiheessa siihen tärkeään
asiaan nimeltä työllisyys, ja nythän on kuitenkin niin, että samaan aikaan niiden tiettyjen
esitysten kanssa, joissa hallituksella on suunnattomasti varaa laskea vaikkapa miljoonape-
rintöjen verotusta tai hallituksella on varaa tehdä apteekkarivähennyksiä tai hallituksella
on varaa suurten metsäomistusten haltijoiden verotusta keventää, hallituksen omissa asian-
tuntija-arvioissa tai niissä arvioissa, joita annetaan esimerkiksi lainsäädännön arviointineu-
vostossa, ja osin hallituksen omissa esityksissäkin lukee ulos se: nämä eivät lisää merkit-
tävällä tavalla työllisyyttä. Jos eivät ne lisää työllisyyttä tässä tilanteessa, niin miten ih-
meessä voi millään tavalla olla perusteltua kuluttaa sitä kapeaa liikkumavaraa taloudessa
tämänkaltaiseen politiikkaan, kun jos sen sijaan helpottaisimme pieni- ja keskituloisten
palkansaajien ja eläkkeensaajien asemaa ja työttömien asemaa, sillä olisi taas talouteenkin
myönteiset merkitykset nimenomaan ostovoiman lisääjänä?

17.17 Kari Uotila vas:  Arvoisa herra puhemies! Ihan, vaikka edustaja Heinonen ei ole
paikalla, palautan mieleen sen periaatteen, jota tosiaan edellistä edellinen hallitus noudatti
aloittaessaan sopeutustoimet. Kun valtiontalous ja julkinen talous edellyttivät sopeutustoi-
mia, niin tehtiin todella periaate, että pyritään näistä sopeutustoimista tekemään vain puo-
let leikkauksilla ja pyritään toinen puoli tekemään oikeudenmukaisilla veronkorotuksilla.
8



Pöytäkirjan asiakohta PTK 121/2017 vp
Edustaja Heinonen ja hänen oppi-isänsä ja opetuslapsensa ovat sitä mieltä, että kaikki olisi
pitänyt tehdä pelkkinä raakoina leikkauksina, mikä olisi tarkoittanut, että esimerkiksi ope-
tuksesta, sivistyksestä, tutkimuksesta ja monesta muusta kohteesta olisi leikattu miljardeja
ja miljardeja enemmän. Olen edelleen sitä mieltä, että se periaate sopeutuksen mitoittami-
seksi siinä tilanteessa oli oikea: pyritään saamaan puolet säästöistä leikkauksilla ja puolet
keräämään sitten tulonlisäyksillä.

No, nyt on suhdannetilanne se, että talous kasvaa, työllisyys paranee, ja kyllä on todella
syytä talouspoliittisesti kyseenalaistaa veroelvytyksen mittava käyttäminen tässä yhtey-
dessä, 1,5 miljardin luokalla. Itse asiassa tämä veroelvytys — kun asiantuntijatkin totea-
vat, että nämä muun muassa kikyyn liittyvät veronkevennykset heikentävät julkisen talou-
den rahoitustilannetta ensi vuonna — tarkoittaa sitä, että hallitus ottaa velkaa lisää, jotta se
pystyy tarjoamaan näitä mittavia, suurituloisille kohdentuvia verohelpotuksia.

Täällä puhutaan usein todella sydäntä särkevällä äänellä siitä, kuinka velkaantuminen
on tosi paha asia ja kuinka se kaatuu lastemme ja lastenlastemme syliin. Ja sitten, jotta pys-
tytään tarjoamaan joillekin mittavia verohelpotuksia, tämä velkaantuminen sallitaan entis-
täkin suurempana.

Verotuksen periaate on se, että veroa kerätään veronmaksukyvyn mukaan. Vasemmis-
toliiton sekä budjettivaihtoehto että myös näihin verolakeihin kohdistuvat muutosehdotuk-
set tähtäävät tämän periaatteen toteuttamiseen. Itse asiassa verotuksen progressio, joka to-
teuttaa tätä, että maksukyvyn mukaan veroja kerätään, on heikentynyt tässä lähihistoriassa
todella voimakkaasti, ja jos asetetaan tilanne niin, että mikä on aidosti progressiivista ve-
rotusta, niin tasaverotuksen rooli on sellaista 90 prosentin luokkaa. Niin paljon meillä on
siirtynyt verotusta enemmän tasaverotuksen, välillisen verotuksen suuntaan. Tähän vasem-
mistoliitto esittää muutoksia.

Yksi esimerkki, joka on asiantuntijoiden ehdottama, koskee listaamattomien osinkojen
saajien kohtuutonta veroetua. Monet asiantuntijat — valtiovarainministeriön omat asian-
tuntijat tai heidän asettamansa työryhmät — ovat esittäneet, että tähän pitäisi pikaisesti
puuttua, mutta mitään ei tunnu tämänkään osalta tapahtuvan. Vasemmistoliitto esittää lis-
taamattomien yritysten osinkojen epäreilun suosimisen lopettamista siten, että verovapai-
den osinkojen raja, niin sanottu normaali tuottoraja, lasketaan 8:sta 3:een prosenttiin. Sen
lisäksi, mitä tulee tuloveroasteikkoihin, ehdotamme asteikon kiristämistä siten, että suuri-
tuloisilta kerätään suhteessa enemmän verotuloja.

Perusvähennyshän on se tapa, jolla pystytään auttamaan kaikista pienituloisimpia, ja sen
vähennyksen parantamista hallitusta enemmän myöskin esitämme.

Lisäksi esitämme pari lausumaa tähän liittyen, joilla tähdätään verotuksen rakenteiden
korjaamiseen, ja oikeastaan voisin, kun aikaa vielä on, todeta, että lausumat ovat seuraa-
via: "Eduskunta edellyttää, että hallitus tuo viivyttelemättä eduskunnan käsiteltäväksi esi-
tyksen pääomaverotuksen progression tuntuvaksi korottamiseksi siten, että lopullisena ta-
voitteena on pääomatulojen verotuksen yhdenmukainen verokohtelu muiden tulojen kans-
sa." Ja toisena lausumana: "Eduskunta edellyttää, että hallitus tuo viivyttelemättä eduskun-
nan käsiteltäväksi uudistuksen, jolla kumotaan tuloverolain 54 d §:ssä määritelty vapaaeh-
toisen yksilöllisen eläkevakuutuksen ja pitkäaikaissäästämissopimuksen maksujen verovä-
hennysoikeus." Elikkä meillä on näitä porsaanreikiä edelleenkin, jotka ovat tällä hetkellä
murentamassa hyvinvointiyhteiskunnan tarvitsemaa veropohjaa.
9



Pöytäkirjan asiakohta PTK 121/2017 vp
17.22 Tarja Filatov sd: Arvoisa puhemies! Edustaja Heinonen esitti kritiikkiä sosiaalide-
mokraattien linjalle, mutta nyt kun hän saisi vastauksia, niin hän poistui salista.

Hän kyseenalaisti sitä, että menosopeutusta tai budjetin tasapainoa on haettu sitä kautta,
että puolet on tehty menosopeutuksena ja puolet on tehty veronkorotuksena, silloin kun so-
siaalidemokraatit ovat olleet hallituksessa. Yksinkertainen syy tähän on oikeudenmukai-
suus ja tulonjakopolitiikka, ei siinä sen kummallisempaa taustaa ole. Jos me teemme pel-
källä menosopeutuksella tasapainoa, silloin hyväosaisimmat eivät osallistu näihin talous-
talkoisiin. Jos me teemme pelkällä veropolitiikalla ratkaisuja, silloin me ajaudumme tilan-
teeseen, jossa meidän verotuksemme nousee kestämättömäksi. Sosiaalidemokraatit katso-
vat verotusta ja sen työllistämisvaikutuksia sieltä sisältä käsin. Siksi me suuntaamme ve-
ronkevennykset palkansaajien kohdalla pienituloisimmille. 

Heinonen peräsi myös sitä, miksi lapsivähennyksestä tehtiin Antti Rinteen aikana mää-
räaikainen. Tausta lienee se, että Rinne ei halunnut tehdä lapsilisään leikkausta, ja kun hal-
litukselle kokonaisuudessansa — jossa siis kokoomus oli pääministeripuolueena — ei so-
pinut se, että tämä leikkaus olisi korjattu, niin siihen etsittiin korvaavaa keinoa, ja korvaa-
vaksi keinoksi tuli lapsivähennys, ja se kohdennettiin nimenomaan pienituloisimpiin sen
takia, että se kohdistuu oikeudenmukaisesti tulonjaon näkökulmasta juuri niille, jotka ki-
peimmin sitä tarvitsevat. Sen vuoksi siitä tuli määräaikainen, että haluttiin nähdä, miten se
toimii. No, nyt me tiedämme, että se ei ole paras mahdollinen keino tukea lapsiperheitä,
mutta se on parempi keino kuin ei mitään. Ja olisi ollut täysin hallituksen käsissä jatkaa sitä
— mitään estettä tuon määräaikaisen lain jatkamiselle ei olisi ollut.

17.24 Sami Savio ps: Arvoisa puhemies! Jatkan tästä edustaja Filatovin hyvästä puheen-
vuorosta. 

Täällä on tosiaan tänäänkin keskusteltu paljon tuloverotuksen kevenemisestä, mutta ku-
ten nyt monelta taholta ja edustaja Filatovin suusta äsken on kuultu, joidenkin lapsiperhei-
den verotus tulee valitettavasti kiristymään ensi vuonna merkittävästi lapsivähennyksen
poistuessa. Lapsivähennys on ollut tärkeä, jopa 400 euron arvoinen tuki monelle perheelle,
joka kamppailee talousvaikeuksissa, ja kuten on todettu, edes tämä paljon puhuttu, sinänsä
hyvä varhaiskasvatusmaksujen alentaminen ei kuitenkaan auta niitä lapsiperheitä, joissa
on pelkästään kouluikäisiä lapsia. Tämä on yksi syy sille, miksi me perussuomalaiset olem-
me esittäneet lapsivähennyksen jatkamista. Se olisi ollut hyvinkin mahdollista, hallituksel-
la olisi ollut tässä kaikki keinot käytettävissä, mutta he eivät ole asiaan esityksessään puut-
tuneet. Asia on kaiken kaikkiaan tärkeä. Meidän syntyvyytemme on Suomessa nyt hyvin
alhaisella tasolla, itse asiassa alhaisimmillaan puoleentoista vuosisataan, ja niinpä keinoja
sen ja lapsiperheiden aseman parantamiseksi tulisi kyllä löytää. 

Valitettavasti sali on hyvin tyhjä, kun tästä tärkeästä asiasta, ja verotuksesta yleensäkin,
keskustellaan. Edustaja Heinonen, joka kritisoi lapsivähennystä, on jo poistunut tosiaan
paikalta, mutta arvostamani veroasiantuntija, edustaja Kiviranta, näyttää edelleen olevan
puolustamassa hallituspuolueiden edustajana hallituksen esitystä hyvin innokkaasti, ja
hyvä niin. Haluaisin tiedustella arvostamaltani edustaja Kivirannalta hänen käsitystään sii-
tä, mikä vaikutus tällä hallituksen tuloveroesityksellä ja siihen liittyvällä lapsiperhevähen-
nyksen poistumisella tulee olemaan lapsiperheiden taloudelliseen asemaan, erityisesti niis-
sä perheissä, joiden lapset ovat jo kouluikäisiä, [Puhemies koputtaa] eivätkä perheet siten
hyödy tästä varhaiskasvatusmaksujen alentamisesta.
10



Pöytäkirjan asiakohta PTK 121/2017 vp
17.26 Esko Kiviranta kesk: Arvoisa puhemies! Oli tosiaan mielenkiintoista kuulla edus-
taja Filatovin selvitys viime kauden hallitusten sisäisistä keskusteluista ja ehkä pienistä ris-
tiriidoistakin, mutta en pyytänyt sen takia puheenvuoroa.

Edustaja Saviolle voisin todeta, että sanoin jo täällä, että tämä tuloverotuksen esitys on
varsin tasapainoinen. Tässä otetaan eri tulotasot huomioon sopivalla tavalla. Tässä teh-
dään asteikkohelpotukset, kaikilta osin inflaatiotarkistus ja varsinainen veronkevennys.
Tässä korotetaan työtulovähennystä. Sitä on muistamani mukaan kaksi kertaa jo Sipilän
hallituksen aikana korotettu tätä ennen ja perusvähennystäkin korotetaan toiseen kertaan
eli tässä otetaan huomioon varsin hyvin näitä eri tulonsaajaryhmiä ja tulotasoja. Sitä kautta
myös lapsiperheet otetaan huomioon näitten varhaiskasvatusmaksujen alennusten lisäksi.

Mutta sitten voisin kertoa, että minulla on tapana kirjoittaa aina tuossa vuodenvaihtees-
sa — jo pitkät ajat, monet vuodet olen kirjoittanut — erääseen talouslehteen vuodenvaih-
teen muutosten tarkastelu. Viime hallitusten aikana, viime eduskuntakaudella se oli aina
synkkää kirjoitettavaa, kun talous ei kasvanut, välillä jopa supistui, työllisyys heikkeni,
valtionvelka kasvoi hulvattomasti ja budjetin tasapainosta ei ollut minkäänlaista toivoa nä-
köpiirissä. [Timo Harakan välihuuto] Ymmärrän kyllä opposition epätoivoa, kun nyt tilan-
ne on täysin päinvastainen. Talous kasvaa tänä vuonna ilmeisesti nelisen prosenttia, ensi
vuonna 3—4 prosenttia myöskin, ja mikään ei viittaa siihen, ettei tämä kasvu jatkuisi.
Työllisyys paranee koko ajan, valtiontalouden tasapaino on näköpiirissä.

17.28 Timo Harakka sd: Tästä onkin hyvä jatkaa, arvoisa puhemies. Se on näköpiirissä
ja jää seuraavan hallituksen toteutettavaksi. Kyllä kolmen koululaisen isänä minun täytyy
erittäin painavasti tässä esittää se huoli, että kun tässäkin hallituksessa ja yhteiskunnassa
laajemmin puhutaan lasten tasa-arvoisista mahdollisuuksista ja nuorten asemasta ja kun
esimerkiksi itsenäisyyden 100-vuotisrahasto on nimenomaan suunnattu lapsille ja nuoril-
le, kuten oikein on, ja samaan aikaan meillä on hyvistä Pisa-tutkimuksista edelleen se huo-
li, että esimerkiksi poikien ja tyttöjen väliset oppimiserot ovat suuret, niin kyllä täytyy vain
ihmetellä sitä, miksi juuri pienipalkkaisten työssä käyvien koululaisperheitten verotusta on
haluttu tässä kiristää luopumalla lapsivähennyksestä, kun kaikki tietävät, että harrastami-
nen maksaa. Ennen kaikkea tämä koskettaa teini-ikäisten vähävaraisia vanhempia. Siinä
kohtaa, kun osalla lapsista on varaa harrastaa ja toisilla ei, kaikki tietävät, että syrjäytymi-
nen on tosiasia. Tämä on vakava asia, ja nyt olisi ollut mukavaa, jos juhlapuheiden sijaan
myöskin itse tässä budjetissa ja tuloveroasteikossa olisi huomioitu se, että huolehditaan
pienipalkkaisista koululaisten vanhemmista.

Lisäksi haluaisin sanoa vielä pari sanaa yleisestä talouspolitiikasta ja tulen sitä varten
vielä puhujapönttöön. [Puhuja siirtyy puhujakorokkeelle]

Toinen osa tätä puheenvuoroa oikeastaan on erittäin isolla pensselillä maalaamista.
Tämä ajatus herää, kun kuuntelee ennen kaikkea nykyisten hallituspuolueiden näkemystä
siitä, mikä on ollut suhdannetilanne, mikä on taloustilanne, mikä on verotuksen rooli yh-
teiskuntien menestyksessä. Kun aika usein täällä salissa väitetään niin, että edellisen halli-
tuskauden vaikeudet johtuivat siitä, että verotettiin liikaa, niin usein tulee aika epätoivoi-
nen olo: eivätkö nämä edustajat ole kuulleet koko Eurooppaa koetelleesta lamasta, joka nyt
vasta kymmenen vuoden jälkeen on pikkuhiljaa hellittänyt? Eurooppa on kasvussa, ja Suo-
mi on viimeisten joukossa päässyt siihen mukaan. Eli miten tämä logiikka oikein menee?
Usein kuuntelen tätä puhetta, että verottamalla taikka itse asiassa suomalaisten kansallis-
ten hallitusten toimin on onnistuttu saamaan Suomi huonoon jamaan, kun koko Euroopalla
11



Pöytäkirjan asiakohta PTK 121/2017 vp
on mennyt huonosti ja Suomella erityisen vientiriippuvaisena maana on mennyt vielä huo-
nommin kuin millään muulla maalla. Mikä se logiikka on? Onko se niin, että aurinko nou-
see, kun kukko kiekuu, vai kenties toisinpäin?

Erityisen murheellista kuultavaa tämä on, kun ajattelee sitä, mitä nämä oikeistopuolueet
ovat vallassa ollessaan Euroopassa saaneet aikaan tämän taantuman aikana: syventäneet si-
tä. Ja millä tavoin syventäneet sitä? Sillä tavoin, että niillä ei ollut minkäänlaista käsitystä
suhdannepolitiikasta — siitä, että laman aikaan elvytetään ja nousukauden aikaan kiriste-
tään. Hyvin yksinkertainen keynesiläinen perussääntö. Mutta ollessaan vallassa oikeisto-
puolueet Euroopassa syvensivät sitä lamaa, joka pankkikriisistä joka tapauksessa aiheutui,
ja saivat aikaan sen, että valtioilla oli puolipakko ottaa lisää velkaa. Silloin, kun taantumas-
sa kiristetään, joudutaan tilanteeseen, jossa julkisen sektorin rajut leikkaukset johtavat
työttömyyden lisääntymiseen, työttömyysmenojen ja sosiaalimenojen rajuun lisääntymi-
seen ja sosiaaliseen katastrofiin eräissä Euroopan maissa.

Nyt me olemme päinvastaisessa tilanteessa, kun nämä samat nerot tässä alkavassa nou-
sukaudessa sitten jakavat veroelvytystä, jota edustaja Uotila tässä aivan aiheellisesti arvos-
teli. Eli nyt on vihoviimeinen hetki jakaa yrityksille veroetuja ja verokarkkeja. Nyt on vi-
hoviimeinen hetki vain löysentää taloutta ja syventää sitä kestävyysvajetta, joka joka ta-
pauksessa on Suomen ongelma. Sanon nyt varmaankin kolmannen kerran tänään, että ra-
kenteellinen alijäämä, josta siis suhdannevaikutukset on putsattu pois, uhkaa olla 2 miljar-
dia euroa suurempi vuonna 19 kuin mitä hallitus itse on luvannut. Tämä tarkoittaa sitä, että
te onnistutte toimimaan niin, että samaan aikaan eriarvoisuus lisääntyy ja kestävyysvaje
syvenee. Tämä on vastuutonta vallankäyttöä, ja sen takia ihmettelen syvästi sitä, että vas-
taaville puolueille Euroopassa kukaan tahtoo antaa valtaa. Mutta ilmeisesti meillä järke-
vän talouspolitiikan ja vastuullisen veropolitiikan kannattajilla on vielä aika paljon kään-
nytystyötä tehtävänä kansan parissa.

17.33 Pia Viitanen sd:  Arvoisa puhemies! Toisin kuin edustaja Kiviranta täällä epäili,
emmehän me siitä epätoivoa lainkaan tunne, että nyt talous kasvaa. Päinvastoin me toteam-
me äskeiseenkin puheenvuoroon vedoten, että jo oli aikakin. Jotenkin minusta vain tuntuu
siltä — se oli aika kuvaava tämä kielikuva, minkä edustaja Harakka toi — että ilmeisesti on
niin todellakin, että nyt tämä hallitus luulee, että silloin se aurinko nousee, kun kukko kie-
kuu. Näinpäin ilmeisesti tuo luulo on, mutta päinvastoin tässähän ovat juuri ongelmana ol-
leet nämä tietynlaiset suhdannetilanteeseen sopimattomat arvovalinnat ja talouspoliittiset
valinnat koko tämän hallituskauden. Ja pelkään, puhemies, että sen hedelmiä myös seuraa-
va hallitus, koostuu se miten vain, joutuu eräällä tavalla sitten paikkaamaan, koska nyt teh-
dään monia virheitä, syödään todella paljon veropohjaa ja lisätään eriarvoisuutta, ja me
kaikki tiedämme, kuinka vaikea näitä asioita on joskus paikata.

Haluaisin kuitenkin tähän loppuun todeta, puhemies, että kyllä minä arvostan sitä, että
edustaja Kiviranta on täällä paikalla, koska hän näyttää nyt olevan ainoa hallituspuolueen
edustaja. [Kari Uotila: Ei ainoa! — Timo Harakka: Ei ainoa!] Ihan oikeasti nyt kun olisi
mahdollisuus käydä sitä debattia, tietenkään tässä nyt sitten sitä ei käydä. Odottakaahan
vain, arvoisat hallituspuolueet, kun tulee seuraava kyselytunti tai joku, niin jos siellä jäl-
leen kerran joku sanoo, että kun SDP niin rakastaa velanottoa tai muuta, eli antaa väärää to-
distusta lähimmäisistä, niin kyllä minä sitten vetoan siihen, että voisi olla täällä kuulemas-
sa tätä keskustelua ja ihan oikeasti tutustua vaihtoehtoihin ja käydä debattia ja puolustella.
Mutta ilmeisesti tässä on, puhemies, se hyvä lopputulos ja johtopäätös tehtävä, että ilmei-
12



Pöytäkirjan asiakohta PTK 121/2017 vp
sesti nämä meidän vaihtoehtomme ovat niin hyviä, että juurikaan kukaan hallituspuoluei-
den edustaja ei näe tarpeelliseksi täällä olla niitä puolustelemassa ja kiistämässä. Että il-
meisesti tämä myös osoittaa osaltaan sitä, [Puhemies koputtaa] että työmme on otettu sen
verran vakavasti, ettei haluta nyt tässä lähteä riitelemään.

17.36 Timo Harakka sd: Arvoisa puhemies! Pyysin tämän puheenvuoron ainoastaan to-
detakseni pöytäkirjoihin, että meillä on täällä myös toinen hallituspuolue keskustan edus-
taja, edustaja Pylväs, edustaja Kivirannan seurana. Edustaja Kivirannalle kuitenkin monet
kiitokset siitä, että hän on ahkerasti ja urheasti täällä usein opposition seurana, kun näistä
asioista puhutaan.

Sen sijaan on kyllä pakko ihmetellä, että valtiovarainministeripuolue kokoomus yleensä
loistaa, niin kuin nytkin, täysin poissaolollaan näissä keskusteluissa. Ja jos vielä laskettai-
siin pois edustajat Zyskowicz ja Heinonen, silloin voitaisiin sanoa, että osallistumispro-
sentti on kutakuinkin nolla.

Ja vielä on pakko todeta tästä merkillisestä hallituspuolueesta — jota on vaikea nyt sit-
ten... no sovitaan nyt, että se on sellainen pikkuruinen takiainen nykyhallituksen takinlie-
peessä — näistä sinisistä, jotka ylistävät tätä hallituksen politiikkaa aina ja kaikkialla ai-
noana mahdollisena ja suurena ja viisaana, että kyllä heitä täällä salissa näkyy todella vä-
hän puolustamassa omaa ja hallituksen linjaa. Että tässä mielessä on kyllä murheella todet-
tava se, että samat henkilöt, jotka tuolla ennen vaaleja vaaliteltoilla kiihottivat kansaa oi-
kein urakalla, ovat täällä eduskunnan salissa, täällä varsinaisella työmaallaan varsin näky-
mättömiä ja oikeastaan näyttävät melko haluttomilta osallistumaan mihinkään keskustelui-
hin.

Yleiskeskustelu päättyi ja asian käsittely keskeytettiin.
13


