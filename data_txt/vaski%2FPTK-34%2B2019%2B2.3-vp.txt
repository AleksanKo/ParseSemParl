















































DEM779E.tmp.xml


Pöytäkirjan asiakohta PTK 34/2019 vp
Pöytäkirjan asiakohta 

PTK 34/2019 vp

Täysistunto

Torstai 19.9.2019 klo 15.59—19.13

2.3. Suullinen kysymys Kela-korvausten palauttamisesta diabeetikoille (Päivi Räsänen kd)
Suullinen kysymys SKT 14/2019 vp

Suullinen kyselytunti

Toinen varapuhemies Juho Eerola: Seuraava aihepiiri, edustaja Räsänen.

Keskustelu

16.57 Päivi Räsänen kd: Arvoisa puhemies! Vuonna 2017 leikattiin diabeteslääkkeiden
Kela-korvauksia muiden kuin insuliinin osalta. Tämä kosketti 300 000:ta suomalaista, ja se
on erityisesti heikentänyt pienituloisten ja ikäihmisten tilannetta. On tiedossa, että jotkut
ovat jopa jättäneet lääkkeensä ostamatta, ja puutteellisesta hoidosta on seurannut myös
diabetekseen liittyvien lisäsairauksien lisääntymistä.

Te, ministeri Pekonen, otitte tähän asiaan viime kaudella aika tiukasti kantaa ja totesitte,
että nyt diabeetikoilla on maksatettu tämän leikkauksen myötä kohtuutonta inhimillistä lin-
jaa, ja vaaditte tähän myös korjausta, niin kuin mekin, eli yhdessä olimme sitä vaatimassa.
Kysynkin nyt teiltä: missä aikataulussa ja milloin aiotte tuoda ne esitykset, joilla nämä
Kela-korvaukset palautetaan diabeetikoille?

16.58 Sosiaali- ja terveysministeri Aino-Kaisa Pekonen (vastauspuheenvuoro): Arvoi-
sa puhemies! Tämän hallituksen suunnitelmiin kuuluu valmistella huolellisesti lääkehuol-
lon tiekartta, jossa kokonaisuudessaan tarkastellaan ylipäätänsä meidän rationaalista lääk-
keiden käyttöä. Me haluamme, että lääkkeiden käyttö on Suomessa turvallista, ja siinä tur-
vataan myöskin lääkkeiden saatavuus. Tässä yhteydessä käymme läpi myöskin lääkekor-
vausjärjestelmää.

Itse olen tyytyväinen siitä, että tämän hallituksen politiikka on ylipäätänsä muuttunut ja
tämän budjetin myötä, jota olemme täällä jo lähes tunnin käsitelleet, myöskin eläkeläisten
toimeentulo paranee, [Välihuutoja perussuomalaisten ryhmästä] ja toivon, että tältä osalta
voidaan myöskin helpottaa eläkeläisten lääkkeiden ostamista. Haluan, että tässä maassa ei
kukaan joudu jättämään käyttämättä lääkkeitä, kun niihin ei ole varaa. [Toimi Kankaannie-
mi: Vastaus kysymykseen!]

16.59 Päivi Räsänen kd (vastauspuheenvuoro): Arvoisa puhemies! Tuolla ministeriaiti-
ossa istuvat nyt niitten puolueiden edustajat, jotka hyvin voimakkaasti tätä leikkausta vii-
me kaudella vastustivat — tietysti keskustaa lukuun ottamatta — mutta tiedossa on, ja on
julkisesti kerrottu, että hallitusohjelmasta tippui aika viime metreillä pois tämän seikan
korjaaminen, joka koskettaa kuitenkin hyvin suurta osaa suomalaisista kipeällä tavalla, ja
ihmetyttääkin, että kuka siellä hallituksessa esti tämän korjaamisen.
 Tarkistettu
4.0



Pöytäkirjan asiakohta PTK 34/2019 vp
Nämä ympäripyöreät kirjaukset, joita tuolta hallitusohjelmasta löytyy ja joihin viittasit-
te, eivät kyllä kovin paljon lupaa diabeetikoille, mutta kysyn vielä teiltä: aiotteko ihan
konkreettisesti palauttaa nämä diabeteskorvaukset? Vastatkaa siihen ihan, että kyllä tai ei.
Onko se aikomuksenne vai ei? [Timo Heinonen: Kukaan ei myönnä tehneensä!]

17.00 Sosiaali- ja terveysministeri Aino-Kaisa Pekonen (vastauspuheenvuoro): Arvoi-
sa puhemies! Edellinen hallitus teki todella mittavia säästöjä myöskin meidän lääkejärjes-
telmäämme [Ben Zyskowicz: Mitä te teette?] ja nosti muun muassa lääkkeiden hintojen
omavastuuosuutta. [Välihuutoja kokoomuksen ja perussuomalaisten ryhmistä] Me teem-
me nyt hallituksessa, kuten totesin äsken edellisessä vastauksessani, huolellista työtä,
käymme läpi lääkkeiden kustannukset, lääkkeiden korvausjärjestelmän tämän lääkehuol-
lon tiekartan myötä ja palaamme sen jälkeen asiaan. [Perussuomalaisten ryhmästä: Milloin
te palaatte?]

Kysymyksen käsittely päättyi.
2


	2.3
	16.57
	16.58
	16.59
	17.00


