















































DEMF8B9.tmpSave.xml


Pöytäkirjan asiakohta PTK 19/2015 vp
Pöytäkirjan asiakohta 

PTK 19/2015 vp

Täysistunto

Torstai 11.6.2015 klo 16.00—17.15

4.2. Suullinen kysymys  hallituksen tasa-arvopolitiikasta (Outi Alanko-Kahiluoto vihr)
Suullinen kysymys SKT 2/2015 vp

Keskustelu

16.25 Outi Alanko-Kahiluoto vihr: Arvoisa rouva puhemies! Eilen tuhannet suomalai-
set osoittivat mieltään sitä vastaan, että hallitus romuttaa varhaiskasvatuksen laadun ja tuo
Suomeen lasten luokkayhteiskunnan. Tänään kymmenet suomalaiset professorit ja huippu-
tutkijat ovat julkistaneet avoimen kirjeen hallitukselle. Tässä kirjeessä vaaditaan sitä, että
hallitus tekisi hallitusohjelmalleen sukupuolivaikutusten arvioinnin ja toteuttaisi myös
edellisten hallitusten toimeenpaneman tasa-arvosuunnitelman.

Tästä hallitusohjelmasta on todettava, kuten eduskunnan tietopalvelukin jo osoitti, että
suurimmat leikkaukset kohdistuvat julkiselle sektorille ja nimenomaan naisvaltaisille
aloille ja samoin suurimmat indeksijäädytykset kohdistuvat nimenomaan naisiin. Hallitus
tekee erittäin ikävää historiaa suomalaisessa tasa-arvohistoriassa. Meillä on edessämme
työelämän huonontumisen (Puhemies koputtaa) lyhyt historia, jossa huononnus kohdistuu
nimenomaan naisvaltaisiin aloihin. Juuri tästä (Puhemies: Aika!) ovat suomalaiset tutkijat
tänään (Puhemies koputtaa) osoittaneet huolensa, ja he ovat kysyneet: aikooko hallitus
kääntää politiikkansa suunnan tasa-arvoisemmaksi ja oikeudenmukaisemmaksi?

16.27 Perhe-  ja peruspalveluministeri  Juha  Rehula (vastauspuheenvuoro):  Arvoisa
rouva puhemies! Hallitus on tehnyt strategisen hallitusohjelman, tehnyt painopistevalinto-
ja, tehnyt valintoja, jotka ovat kärkihankkeiden kautta muun muassa lapsiperheiden ja osa-
työkykyisten osalta valintoja, joilla halutaan viedä suomalaista yhteiskuntaa, aivan suoma-
laisen hyvinvointiyhteiskunnan ytimiä eteenpäin. Hallitusohjelmassa on monia asioita, jot-
ka ovat niitä ykkösasioita ja -tavoitteita.

Toisaalla hallitus valmistelee — esimerkiksi omalla pöydälläni on tällä hetkellä 27 hal-
lituksen esityksen aihiot siitä — millaisia esityksiä eduskuntaan on tulossa, vaikka ei ole-
kaan hallitusohjelmamainintaa. Tasa-arvoasiat ovat koko hallituksen asia, ja me valmiste-
lemme omalla tahollamme, omalla aikataulullamme esimerkiksi tasa-arvo-ohjelman tälle
vaalikaudelle. Kun se aika tulee, niin tulette sen vielä käsittelyynne täällä saamaan.

Puhemies Maria Lohela: Pyydän niitä edustajia, jotka haluavat esittää lisäkysymyksiä
tästä aiheesta, painamaan V-painiketta ja nousemaan seisomaan.

16.28 Outi Alanko-Kahiluoto vihr (vastauspuheenvuoro): Arvoisa puhemies! Ministeri
Rehula vastasi, että kyseessä on strateginen hallitusohjelma ja sen vuoksi siinä ei mainita
esimerkiksi tasa-arvoa poliittisena tavoitteena. Kyllä nyt täytyy ihmetellä, eikö esimerkik-
 Tarkistettu
4.2



Pöytäkirjan asiakohta PTK 19/2015 vp
si lasten tasa-arvo tai sukupuolten tasa-arvo mitä suurimmassa määrin ole nimenomaan
strateginen asia.

Erilaiset tutkimukset ovat osoittaneet, että kun tasa-arvo mainitaan hallitusohjelmassa,
se vie merkittävästi tasa-arvoa myös eteenpäin. Tämä on tutkimuksissa todistettu. Miten te
voitte väittää, että on strategista nimenomaan jättää tasa-arvotavoite mainitsematta? Tämä
on Suomessa Lipposen ykköshallituksen jälkeen ensimmäinen hallitusohjelma, jossa tasa-
arvoa ei oteta laisinkaan poliittiseksi tavoitteeksi.

16.29 Perhe- ja  peruspalveluministeri  Juha  Rehula (vastauspuheenvuoro):  Arvoisa
rouva puhemies! Edustaja Alanko-Kahiluoto, totesitte ensimmäisessä puheenvuorossan-
ne, että hallitus tekee historiaa tasa-arvoasioitten osalla. Me olemme nyt tilanteessa, jossa
tämä hallitus on kolmattatoista päivää maan vetovastuussa, ja on erittäin monta asiaa, jot-
ka ovat jo lähteneet valmisteluun. Meillä ei ole ihan valmiita vastauksia, mutta on asioita,
jotka ovat jo valmistelussa.

Toisekseen meillä pitää olla tasa-arvoasioidenkin kohdalla selkeitä tavoitteita. Tiedän,
että hallituksen piirissä laajasti lähdetään siitä, että myös muut asiat, joita valmistellaan,
ovat strategisen hallitusohjelman hengessä tapahtuvia. Otan mielelläni vastaan niitä ydin-
asioita, jotka tällä vaalikaudella pitää asettaa tasa-arvopolitiikan ytimeen: mitkä ovat ne
puoli tusinaa kysymystä, joiden kohdalla tämän vaalikauden loppuun mennessä pitää tasa-
arvossa olla päästy eteenpäin? Mielelläni otan palautetta vastaan.

16.30 Jari Myllykoski vas (vastauspuheenvuoro): Arvoisa rouva puhemies! Täytyy sa-
noa, että tämän hallituksen osalta edustaja Myllykoskelle on selvinnyt, mitä tarkoittaa oi-
keudenmukaisuus, ja se tarkoittaa oikeistonmukaisuutta.

Tämä hallitusohjelma, joka rakentuu niin sanotusti strategisesti, on todellakin strategi-
nen ratkaisu, ja kyllä kysymyksen esittäjä Alanko-Kahiluoto oikein toi esille, että tämä on
ollut strateginen päätös, että tasa-arvolla ei tällä hallituksella ole kosketuspintaa.

Naisten euro työmarkkinoilla on se 85 senttiä. Naisten asema työelämässä siltä osin ja
varsinkin niillä naisvaltaisilla aloilla, joilla lapsen syntymästä on taloudellinen vastuu, niin
pienempien eläkkeiden kuin sitten yritystenkin osalta on epätasa-arvoista. Olisi luullut,
että juuri tämä hallitus, joka yrittäjyyttä tukee ja perustelee ministeri Rehulan osalta, olisi
ottanut siihen kantaa. Millä tavoin tämä hallitus aikoo tehdä sen toteutuksen, että hallitus
pohtii ja tuo esille tasa-arvovaikutukset tämän hallitusohjelman osalta?

16.31 Perhe- ja peruspalveluministeri Juha  Rehula (vastauspuheenvuoro):  Arvoisa
rouva puhemies! Tasa-arvo-ohjelmalla ja tasa-arvon parantamisella ja edesauttamisella
toki pitää olla kasvot. Meillä on tilanne, jossa sosiaali- ja terveysministeriö osaltaan vastaa
siitä, että esimerkiksi asiakirja, joka viime vaalikaudella on laadittu, tasa-arvo-ohjelma hal-
litukselle, tullaan laatimaan. Mutta tasa-arvon edistäminen niin miesten ja naisten välillä,
naisten ja miesten välillä kuin muutoinkin yhteiskunnassa on jokaisen ministeriön vastuul-
la, jokaisen lain kohdalla vastuulla se, että nämä arviot tehdään.

Miten hallitusohjelman sukupuolivaikutusten arviointi toteutetaan? Kerron, kun minul-
la on teille valmis vastaus siihen antaa. Tänä päivänä sitä ei vielä ole, mutta voitte olla ai-
van varmoja, (Eva Biaudet: Kysykää edustaja Anttilalta!) että niissä neuvotteluissa, missä
hallitus käsittelee oman hallitusohjelmansa toimeenpanoa, tulen käyttämään puheenvuo-
ron siitä, (Puhemies koputtaa) että kaikki 13 muuta ministeriä muistavat tasa-arvon.
2



Pöytäkirjan asiakohta PTK 19/2015 vp
16.32 Sari Essayah kd (vastauspuheenvuoro): Rouva puhemies! Ensin haluaisin huo-
mauttaa ministeri Soinille, että tuo kotihoidon tuen pakkojakamisen estäminen ei suinkaan
ole tämän hallituksen tekosia vaan kristillisdemokraatit edellisessä hallituksessa pitivät
huolta siitä, että näin ei tehty.

Mutta olisin halunnut kysyä ministeri Rehulalta sitä, eikö ole aika uhkarohkeaa, että kui-
tenkin nämä leikkaukset, mitä nyt on esitetty hallitusohjelmassa, tulevat hyvin voimak-
kaasti kohdistumaan naisvaltaisiin aloihin, ne tulevat kohdistumaan terveydenhoitoon,
kasvatukseen, koulutukseen. Te toteatte, että teillä ei ole tiedossa tällä hetkellä niitä vaiku-
tuksia. Koska te aiotte näitten leikkausten taloudelliset vaikutukset nimenomaan sukupuol-
ten tasa-arvon näkökulmasta selvityttää?

16.33 Perhe- ja peruspalveluministeri  Juha Rehula (vastauspuheenvuoro):  Arvoisa
rouva puhemies! Sanon ihan avoimesti ja suoraan ääneen eduskunnan edessä, että kolman-
tenatoista päivänä ministerinä ollessani minulla ei ole tätä tietoa. Hallitusohjelma on kir-
joitettu, sen talousohjelma on kirjoitettu tavalla, jossa on lähdetty siitä, että niiden ratkai-
sujen, jotka tehdään esimerkiksi lasten päivähoidon osalta, josta täällä on puhuttu, ykkös-,
primääritavoite on se, että lapsella on oikeus päivähoitoon, varhaiskasvatukseen, aivan ku-
ten täällä ministeri Grahn-Laasonen sanoi.

Toisekseen, miten kohtaantuvat nämä kuntien menojen karsintaan liittyvät ratkaisut sit-
ten loppujen lopuksi, kun meillä on lainsäädäntö eduskunnassa? En minä ainakaan pysty
sitä tänään teille sanomaan. Jos salissa on joku, joka pystyy, niin hyvä on. Mutta se, että oli-
si euromääräisiä lukuja tai joitakin prosenttilukuja — ei niitä vielä tänään ole.

16.34 Ulkoasiainministeri Timo Soini (vastauspuheenvuoro): Arvoisa rouva puhemies!
Edustaja Essayah oli oikeassa. Olette kylväneet aikanaan oikean asian oikealla tavalla, ja
tämä hyvä hallitus on ottanut sen huomioon. Se teidän linjanne nyt toteutuu tämän halli-
tuksen toimesta.

16.35 Jyrki Kasvi vihr (vastauspuheenvuoro): Arvoisa puhemies! Tässä hallitusohjel-
massahan todetaan, että kun esiopetuksen yhteydessä kunnalla ei enää olisi velvollisuutta
tarjota normaalia päivähoitoa vaan maksullista kerhotoimintaa, 6-vuotiaalla ei siis olisi
enää oikeutta siihen normaaliin päivähoitoon, kuten ministeri Rehula tuossa äsken totesi.
Mitä tämä tarkoittaa? Joko lapsiperheet maksavat, tai toinen vanhemmista jää kotiin tai
siirtyy osa-aikaiseen työhön, ja eihän 6-vuotiasta lasta voi yksinkään jättää puoleksi päi-
vää, niin kuin minun nuoruudessani vielä tehtiin. Useimmiten se toinen vanhempi on se
pienituloisempi eli äiti. Miten tämä sitten on tasa-arvoista teidän mielestänne, että nimen-
omaan äidit joutuvat jäämään yhdeksi vuodeksi uudestaan kotiin hoitamaan lasta?

16.36 Opetus- ja kulttuuriministeri  Sanni  Grahn-Laasonen  (vastauspuheenvuo-
ro): Arvoisa puhemies! Meidän 6-vuotiailla on oikeus ja tulevaisuudessa myöskin velvol-
lisuus osallistua esiopetukseen, joka muuten sattuu olemaan Suomessa sekin aivan erin-
omaisen laadukasta, ja se valmistaa meidän lapsiamme koulutielle, ja siinä pystytään hy-
vin jo tasaamaan niitä lähtökohtaeroja myöskin sitten sen koulutien helpottamiseksi myö-
hemmässä vaiheessa. Eli tämä on aivan erinomaista, suomalaisen hyvinvointiyhteiskun-
nan parhaita helmiä: esiopetus, aivan erinomaista.
3



Pöytäkirjan asiakohta PTK 19/2015 vp
Ja mitä tulee tähän uudistukseen, joka mahdollistaisi tulevaisuudessa kunnille vapaam-
mat kädet siihen, miten se esiopetuksen jälkeen oleva aika siitä päivästä järjestyisi, niin tä-
män valmistelu on vasta hyvin alussa ja tähän liittyen myöskään ei vielä ole kovin paljon
konkreettista kerrottavaa, mutta tässäkin asiassa voidaan palata asiaan, kun meidän valmis-
telumme ja tämä toimintasuunnitelma etenee ja lain valmistelu käynnistyy.

16.37 Kunta- ja  uudistusministeri Anu Vehviläinen (vastauspuheenvuoro):  Arvoisa
puhemies! Haluaisin puuttua vielä näihin lain vaikutusarviointeihin, kun ne ovat tulleet
täällä monessa puheenvuorossa esille sukupuolivaikutusten osalta ja myös sitten lapsivai-
kutusten osalta ja miksi ei myös vaikka kuntavaikutusten osalta. Haluan muistuttaa teitä
siitä, että meillä on ollut jo monen vuoden ajan ongelma, että nämä vaikutusarvioinnit lain-
säädännön osalta eivät ole olleet riittäviä, ja se on ollut meidän useammankin hallituksen
ongelma. Nyt oikeusministeriöhän jätti muutama viikko sitten esityksen tästä, että me erik-
seen paneutuisimme ja panostaisimme tähän hyvän lainsäädännön aikaansaamiseen, vai-
kutusarviointeihin. Jos olette olleet tarkkasilmäisiä, niin olette ehkä huomanneet siitä hal-
litusohjelmasta, että tällainen erillinen panostus on nyt tulossa, ja minä toivon, että me
saamme sen aikaiseksi jo nyt tälle tulevalle syksylle, jotta voidaan näistäkin, mitä täällä on
keskusteltu, tehdä hyvää arviointityötä.

Puhemies Maria Lohela: Viimeinen kysymys tähän aiheeseen.

16.38 Eva Biaudet r (vastauspuheenvuoro): Arvoisa puhemies! Jonkin aikaa sitten pää-
ministerin sijainen täällä sanoi, että naiset saavat valita, perheet saavat valita, ketkä hoita-
vat lapsia. Onko hänen mielestään myös niin, että naiset ovat valinneet, että meillä on pie-
nempi eläke, meillä on pienempi palkka? Me naiset olemme tehneet vuosikymmeniä töitä
subjektiivisen päivähoidon puolesta, tasa-arvon puolesta, tasapalkkaisuuden puolesta ja
sen puolesta, että kaikki politiikan toimet arvioitaisiin myös sukupuolinäkökulmasta, kos-
ka tiedämme, että ei ole kysymys valinnoista vaan on kysymys syrjinnästä, ja se edellyttää
myöskin, että hallitus kantaa vastuun siitä, että naisiakin kohdellaan oikeudenmukaisesti
tässä maassa.

Tasa-arvo-ohjelma — on tietenkin erittäin hienoa, että se tulee, mutta haluaisin tiedus-
tella: voiko hallitus luvata, että se tulee jo budjetin yhteydessä, koska muuten siitä ei var-
masti ole hirveän paljon hyötyä? On ollut tosi huolestuttavaa lukea hallituksen ohjelmaa
strategisuudessaan, jossa kokonaan ajatellaan...

Puhemies Maria Lohela: Kysymys, edustaja Biaudet!

...että naisten kohtaama oikeudenmukaisuus ei liity meidän kansallisiin etuihimme.

16.39 Perhe- ja peruspalveluministeri  Juha  Rehula (vastauspuheenvuoro):  Arvoisa
rouva puhemies! Hallitus on omalta osaltaan vastuussa siitä, että tasa-arvo Suomessa edis-
tyy. Mutta se, mikä on palkkatasa-arvon vaikutus eläkkeisiin — tähän päätöksentekoon
vaikuttavat myös muut toimijat, (Eva Biaudet: Miten pitkään jää kotiin!) joilla on merki-
tystä siinä, miten naisen euro ja miehen euro vastaavat toisiaan. Hallitus kantaa, tämäkin
Sipilän hallitus, oman taakkansa ja vastuunsa ja edesauttaa näitä teidänkin mainitsemianne
4



Pöytäkirjan asiakohta PTK 19/2015 vp
useita tavoitteita, jotka ovat minusta kuitenkin niitä suomalaisen tasa-arvoisen yhteiskun-
nan tavoitteita, joissa korjattavaa on, ja niin pitää olla.

Te kysyitte päivää, milloin tasa-arvo-ohjelma valmistuu. Kuluvan vuoden aikana, edus-
kunnan budjettikäsittelyn aikana meillä on se käytettävissämme, siihen uskon ja siihen luo-
tan, ja jos ei sitten ilmesty, niin taidamme palata kyselytunnilla tähän aiheeseen. Mutta se
on minun tavoitteenani, ja se on hallituksen tavoitteena.

Suullinen kyselytunti

Kysymyksen käsittely päättyi.
5


