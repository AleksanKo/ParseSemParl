















































DEM8766.tmp.xml


Pöytäkirjan asiakohta PTK 118/2018 vp
Pöytäkirjan asiakohta 

PTK 118/2018 vp

Täysistunto

Keskiviikko 21.11.2018 klo 14.01—17.54

7. Hallituksen esitys eduskunnalle laeiksi ylioppilastutkinnosta ja lukiolain 1 ja 6 §:n muut-
tamisesta

Hallituksen esitys HE 235/2018 vp

Lähetekeskustelu

Toinen varapuhemies Tuula Haatainen: Lähetekeskustelua varten esitellään päiväjär-
jestyksen 7. asia. Puhemiesneuvosto ehdottaa, että asia lähetetään sivistysvaliokuntaan.

Lähetekeskusteluun varataan enintään 45 minuuttia. Asian käsittelyssä noudatetaan ai-
kataulutettujen asioiden osalta sovittuja menettelytapoja. 

Keskustelu

15.53 Opetusministeri Sanni Grahn-Laasonen (esittelypuheenvuoro): Arvoisa puhe-
mies! Tuon eduskunnan käsittelyyn hallituksen esityksen, jossa ehdotetaan säädettäväksi
uusi laki ylioppilastutkinnosta. Esitys liittyy hallituksen lukiouudistukseen ja on vahvasti
sidoksissa lukiolakiin, jonka eduskunta hyväksyi viime kesänä. 

Esityksen tavoitteena on tukea lukiokoulutuksen uudistukselle ja uudelle lukiolaille ase-
tettujen tavoitteiden toteutumista keskeisimpänä tavoitteena vahva yleissivistys. Esityksen
valmistelussa on otettu huomioon laajapohjainen työryhmätyö ylioppilastutkinnon kehit-
tämiseksi, ja lakia on valmisteltu hyvin aktiivisessa ja avoimessa vuoropuhelussa sidosryh-
mien kanssa. Myös lausuntokierroksella tutkinnon uudistusta pidettiin laajasti tarpeellise-
na. Esityksen keskeisimpänä tavoitteena on vahvistaa lukio-opintojen aikana saavutetta-
van laajan yleissivistyksen osoittamista ylioppilastutkinnon kokeissa. Ylioppilastutkinnon
rakennetta ehdotetaan muutettavaksi. Ylioppilastutkintoa suorittavan kokelaan olisi suori-
tettava viisi koetta, joihin sisältyy äidinkielessä ja kirjallisuudessa järjestettävä koe sekä
kokelaan valinnan mukaan vähintään kolme koetta ryhmästä, johon kuuluvat matematii-
kassa, toisessa kotimaisessa kielessä, vieraassa kielessä ja reaaliaineissa järjestettävä koe.
Muutos tasapainottaisi tutkinnon rakennetta ja ohjaisi kokelaita osoittamaan osaamista ja
suorittamaan eri kokeita aiempaa monipuolisemmin. Lisäksi kaikkiin ylioppilastutkinnon
kokeisiin kuuluisi jatkossa oppirajat ylittäviä tehtäviä, mikä antaisi kokelaalle uusia mah-
dollisuuksia osoittaa laaja-alaista osaamistaan. 

Arvoisa puhemies! Esityksellä vahvistettaisiin suomalaisen lukiokoulutuksen kansain-
välisyyttä. Ylioppilastutkinnon voisi jatkossa suorittaa myös englanniksi. Englanninkieli-
sen ylioppilastutkinnon voisi suorittaa opiskelija, joka suorittaa tai on suorittanut lukiokou-
lutuksen oppimäärän tai tutkintoon osallistumisen perusteena olevan ammatillisen tutkin-
non pääosin englanninkielellä. Erityisestä syystä kokeen voisi suorittaa myös muu henki-
lö, jolla voidaan katsoa olevan riittävät kielelliset edellytykset englanninkielisen tutkinnon
suorittamiseen. Englanninkielinen ylioppilastutkinto vastaisi rakenteeltaan suomeksi tai
 Hyväksytty
1.0



Pöytäkirjan asiakohta PTK 118/2018 vp
ruotsiksi suoritettavaa tutkintoa. Englanninkielisen ylioppilastutkinnon avulla tuettaisiin
osaavan työvoiman muuttamista Suomeen, millä olisi myönteisiä vaikutuksia koko suoma-
laiselle yhteiskunnalle. Uudistusta ovat toivoneet ennen kaikkea monet kaupungit ja kou-
lutuksen järjestäjät. 

Arvoisa puhemies! Kolmantena kokonaisuutena esityksellä kevennettäisiin monelta
osin ylioppilastutkintoon liittyviä menettelyitä ja sääntelyä. Tällä edistettäisiin tutkinnon
menestyksellistä suorittamista ja vähennettäisiin tutkinnon henkistä kuormittavuutta. Ko-
kelaan ei enää tarvitsisi ilmoittautumisen yhteydessä sitovasti valita kokeita pakollisiksi tai
ylimääräisiksi. Myöskään kokelaan ilmoittautumista eritasoisiin kokeisiin samassa tutkin-
toaineissa ei rajoitettaisi. Hylätyn ylioppilastutkinnon yhteydessä suoritetut hyväksytyt ko-
keet voisi sisällyttää aloitettavaan uuteen tutkintoon kolmen vuoden ajan aiemmin suorite-
tun kokeen hyväksymisestä. Myös tutkinnon suorittamisajan pidentymisen edellytyksiä
kevennettäisiin, jotta kokelaat olisivat nykyistä yhdenvertaisemmassa asemassa esimer-
kiksi sairastuessaan tai ollessaan opiskelijavaihdossa kesken ylioppilaskirjoitusten. 

Uuden ylioppilastutkintolain on tarkoitus tulla voimaan yhdessä uuden lukiolain kanssa
1.8.2019. Lukiolaisilla tulee kuitenkin olla mahdollisuudet varautua tutkinnon muutoksiin
hyvissä ajoin. Tämän vuoksi uuden lain mukaiset muutokset koskisivat kokelaita, jotka
aloittavat tutkinnon suorittamisen kevään 2022 tutkintokerralla tai sen jälkeen, eli pitkä
siirtymäaika. Käytännössä tämä tarkoittaa opiskelunsa aikaisintaan syksyllä 2020 aloitta-
via lukiolaisia. Tutkinnon suorittamisen ennen tätä aloittavat kokelaat suorittaisivat tutkin-
non nyt voimassa olevan lainsäädännön mukaisesti. 

Toivon tietenkin kovasti sitä, että tämä uusi ylioppilastutkintolaki herättäisi keskuste-
lua. Se on tärkeä osa tätä kokonaisuutta, joka tällä hallituskaudella on viety läpi, jossa uu-
distetaan käytännössä suomalaisen koulutusjärjestelmän kaikki osat ja vahvistetaan suo-
malaisen koulutuksen tulevaisuutta. 

15.58 Jukka Gustafsson sd: Arvoisa puhemies! Ensin ajattelin, että puhun ihan paikalta-
ni, mutta ajattelin sitten kuitenkin tulla tänne. 

Kiitos, arvoisa ministeri, esittelystä. Kun olen sivistysvaliokunnan jäsen, niin ymmär-
rän asemani ja roolini nyt näin, että kuuntelemme sivistysvaliokunnassa asiantuntijoita ja
teemme siltä pohjalta sitten johtopäätökset. Mutta ihan noin lähtökohtaisesti olen itse in-
nostunut ja kiinnostunut käsittelemään lakia hyvin perusteellisesti, ja katson, että tämä on
sivistysvaliokunnan yksi tämmöinen diplomityö nyt loppusuoralla, koska lukio on niin
keskeinen oppilaitos, instituutio suomalaisessa koulutuspolitiikassa, että tämä sopii nyt hy-
vin työmme loppusuoralle. 

Tässähän on useampiakin hyvin mielenkiintoisia kohtia, joissa on sitten mielenkiintois-
ta asiantuntijoita kuunnella. Kokelaan on suoritettava viisi koetta, joihin sisältyy äidinkie-
lessä ja kirjallisuudessa järjestettävä koe sekä kokelaan valinnan mukaan vähintään kolme
koetta ryhmästä, johon kuuluvat matematiikka, toinen kotimainen kieli ja vieras kieli ja re-
aaliaineissa järjestettävä koe. Olen itse paljon miettinyt sitä, että kun lukion tehtävä on olla
yleissivistävä, ja tiedämme, että se koko lukion kokonaisuus muodostaa sen yleissivistä-
vän ytimen, niin millä tavalla tässä yhteydessä vielä voitaisiin reaalikokeen asemaa ja mer-
kitystä vahvistaa, koska se kuitenkin perinteisesti kattaa tämän laajan yleissivistyksen mo-
net keskeiset asiat. Mutta niin kuin sanottu, on mielenkiintoista kuulla ja kuunnella asian-
tuntijoita tästä näkökulmasta.
2



Pöytäkirjan asiakohta PTK 118/2018 vp
Toinen iso, jollei nyt megaluokan kysymys, niin iso kuitenkin, on tämä, että jatkossa yli-
oppilastutkinnon voisi suorittaa myös englanniksi. Mehän olemme nyt käyneet Suomessa
viime kuukausina, osin vuosinakin, vuosikymmeninäkin keskustelua siitä, että englannin
kieli saa ikään kuin liian vahvan ja voimakkaan aseman ajatellen suomen kieltä, äidinkiel-
tä ja näin. Minä en itse näe näitä asioita vastakkaisina, mutta me sivistysvaliokunnan jäse-
net olemme jo nyt saaneet, korkealta asiantuntijatasolta myöskin, huolestuneita yhteyden-
ottoja, että voi olla niin, että paras on hyvän vihollinen. Eli voiko tämä englanninkielinen
ylioppilastutkinto, kun se vaatii paljon lisäresursseja ja panostusta, pidemmällä aikavälillä
sitten kuitenkin johtaa suomen kielen aseman heikentämiseen? Tämähän noin lähtökohtai-
sesti on tietysti kohdennettu Suomeen tulleille, ulkomailta tulleille perheille ja lapsille ken-
ties, mutta sen pidemmän aikavälin vaikutuksia kannattaa vähän syvällisemminkin arvioi-
da.

Mutta käymme valiokunnassa muun muassa näitä kysymyksiä tarkemmin lävitse, ja in-
nokkaasti sitten aloitamme asiantuntijakuulemisen. — Edustaja Kivelä nyökyttää tuolla
päätään, että näin teemme. 

16.03 Olli-Poika Parviainen vihr: Arvoisa rouva puhemies! Lukio on aivan keskeinen
osa meidän koulutustarjontaamme ja koulutusjärjestelmäämme, ja on hienoa, että lukiotoi-
mintaa myös uudistetaan vastaamaan ajan vaatimuksiin.

Tämän esityksen sisällöt vaikuttavat pääosin perustelluilta ja kannatettavilta, ja odotan
mielenkiinnolla sitten sivistysvaliokunnan mietintöä, jossa saamme vielä tarkennettuja
vastauksia kysymyksiin, joita jonkun verran on esitetty.

Nostaisin tässäkin yhteydessä esiin sen, että jotta lukiossa käyvä, useimmiten nuori hen-
kilö voi rakentaa omaa polkuaan epävarmuuksien maailmassa, me tarvitsemme laadukasta
opinto-ohjausta kaikkien saataville. Toivon, että erityisesti kiinnitetään huomiota siihen,
että kun muutoksia otetaan käyttöön, niin huolehditaan siitä, että muutosten sisältö on kai-
killa hyvin selvillä. Tässä esityksessä onkin varsin väljä siirtymäaika, niin että sikäli uskon
tämän kyllä toteutuvan oikein hyvin.

Lukiolaisten Liitto on ilmaissut lausunnossa huolensa lukiolaisten jaksamisesta liittyen
uuteen rakenteeseen. Heitä kannattaa tässä tietenkin kuunnella, lukiolaiset ovat itse oman
arkensa parhaita asiantuntijoita. Toivon, että tähänkin kiinnitetään valiokunnassa huomio-
ta.

En voi olla nostamatta esiin sitä, että ylioppilastutkinto ilmeisesti olisi säilymässä edel-
leen maksullisena. Toivoisin, että keskustelu maksuttomasta toisen asteen koulutuksesta
laajenisi myös tähän yhteyteen ja voisimme miettiä, onko tämä maksu enää tätä päivää, ja
ehkä tehdä arvioita siitä, minkälaisia vaikutuksia maksujen poistolla voisi olla.

On myös hyvä, että digitalisaatio on huomioitu lakiesityksessä varsin hyvin, se on tär-
keää.

Ja lisäksi nostaisin vielä sitten esiin tämän englanninkielisen ylioppilaskirjoituksen, jos-
ta edustaja Gustafssonkin puhui. Siitähän on tullut meille jo nyt, ikään kuin etukäteen, jon-
kin verran palautetta, ja on esitetty huolia myös kotimaisten kielten asemasta. Uskon, että
on löydettävissä jokin sellainen ratkaisu, jossa yhdistetään eri intressejä. Mutta tässä kan-
nattaa tietenkin olla tarkkana. Lähtökohtaisesti olen sitä mieltä, että kaikki, mikä tukee
Suomen kansainvälistymistä ja meidän tulevaisuuden menestystä, on tietenkin kokeilemi-
sen arvoista, mutta pidetään totta kai yhdessä huolta myös kotimaisista kielistä.

Kiitos hyvästä valmistelusta ministerille.
3



Pöytäkirjan asiakohta PTK 118/2018 vp
16.05 Simon Elo sin: Arvoisa herra puhemies! On aina merkittävää, kun lukiolakia ja var-
sinkin ylioppilastutkintolakia uudistetaan, niin nytkin. Nämä ovat merkittäviä uudistuksia,
jotka vaikuttavat tuhansien, kymmenientuhansien, nuorten elämään. Katson, että tämä
muutos niin, että tutkinnon rakennetta muutetaan, kyllä vahvistaa myös reaaliaineiden
merkitystä, ja sen pistän ilolla merkille, itse näin valtiotieteilijänä ja historioitsijana, että
niiden merkitys tunnustetaan osana yleissivistystä, mitä tässä myös vahvistetaan.

Tämä englanninkielinen tutkinto on kyllä hyvin perusteltu siinä maailmanajassa, missä
nykyään eletään. Totta kai tämä osittain liittyy ulkomaalaisiin, jotka tulevat Suomeen. Jos
esimerkiksi tulee perhe, jossa lapset sitten täällä opiskelevat, ja jos vanhemmat tai toinen
heistä on töissä täällä, niin voi olla, että he eivät kuitenkaan ole täällä kuin joitakin vuosia,
jolloin välttämättä se suomen kielen opettelu ei ole se ykkösprioriteetti vaan ylipäätään
kouluttautuminen niille lapsille. Ja tämä mahdollistaa sen, juuri niin kuin ministeri sanoi,
että nämä osaajat katsovat tilanteen houkuttelevammaksi kuin se tällä hetkellä on, kun eng-
lanniksi voi sitten jatkossa tämän tutkinnon suorittaa. Lisäksi merkittävä ryhmä on tuhan-
sia ihmisiä paluumuuttajia, joille tämä voi myös olla merkittävä kysymys.

Lisäksi on hyvä huomioida, että myös Lukiolaisten Liitto on ollut tähän esitykseen hy-
vin tyytyväinen — sanoisin, että yllättävänkin tyytyväinen — mikä ei ole todellakaan aina
itsesäänselvyys, kun puhutaan lukioon liittyvistä uudistuksista. He eivät ole oikeastaan kri-
tisoitavaa huomanneet.

Tässä edustaja Olli-Poika Parviainen otti esille maksuttoman toisen asteen. Tietysti hal-
litus ja siniset ovat vastanneet ministeri Grahn-Laasosen osalta kokoomuksesta ja sinisten
osalta, ministeri Terhon osalta, oppimateriaalilisällä. Eli tämähän on herkkä poliittinen ky-
symys, halutaanko nimenomaan, että kaikille maksuton toinen aste, vai kohdistetaanko se
tuki jollain tavalla. Tämä hallitus on katsonut, että on perustellumpaa kohdistaa se tuki vä-
hävaraisille nuorille ja heidän perheilleen, ja näin on myös toimittu. Mutta luotan siihen,
niin kuin edustaja Gustafsson toi esille, että hän, edustaja Kivelä ja muut hyvät sivistysva-
liokunnan jäsenet käyvät tämän esityksen huolella läpi, ja tämä tosiaan tulee sitten diplo-
mityönä näin kauden lopuksi.

16.08 Kimmo Kivelä sin: Puhemies! Kyllä tämä ylioppilastutkintouudistus on hyvin mie-
luisa tehtävä sivistysvaliokunnalle työkautensa loppupuolelle. Kuten ministeri esittelypu-
heenvuorossaan ilmaisi, niin punaisena lankana on puhe yleissivistyksestä. Muistan, kun
lukiouudistuksen edellä puhuttiin paljon julkisuudessa, että yleissivistystä karsitaan ja että
lukion pystyisi käymään opiskelematta historiaa. Tämä nyt oli enemmän tai vähemmän
kaupunkilegendaa. Onkin tärkeää, että yleissivistys todellakin on lukiokoulutuksen punai-
sena lankana. Vaarana on toki se, että jo heti lukion aloittamisvaiheessa räätälöidään kurs-
siohjelmat siten, että taktikoidaan ylioppilaskirjoituksia varten, ja tällä tavoin on vaara, että
yleissivistystä ei saavuteta riittävässä määrin.

Kun tulen tuolta väestökehitykseltään ei aina kovin positiiviselta Itä-Suomen alueelta,
niin kyllähän tässä huolia on lukiokoulutuksen laadusta ja saatavuudesta, kun välimatkat
pitenevät, ikäluokat pienenevät, opetusresurssit supistuvat. Kenties ei ole syventäviin kurs-
seihin mahdollisuuksia, kenties niitä on hyvin vähän, ja kyllä nimenomaan syventävien
kurssien käyminen mahdollistaa miltei ainoana sen, että voidaan ylioppilaskirjoituksiin
menestyksekkäästi osallistua.

Keskustelu päättyi.
4



Pöytäkirjan asiakohta PTK 118/2018 vp
Asia lähetettiin sivistysvaliokuntaan.
5


