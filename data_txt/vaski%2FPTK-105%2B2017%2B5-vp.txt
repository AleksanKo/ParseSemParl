















































DEM752D.tmp.xml


Pöytäkirjan asiakohta PTK 105/2017 vp
Pöytäkirjan asiakohta 

PTK 105/2017 vp

Täysistunto

Tiistai 17.10.2017 klo 14.00—17.34

5. Hallituksen esitys eduskunnalle laiksi opintotukilain muuttamisesta sekä eräiksi siihen 
liittyviksi laeiksi

Hallituksen esitys HE 139/2017 vp

Lähetekeskustelu

Puhemies Maria Lohela: Lähetekeskustelua varten esitellään päiväjärjestyksen 5. asia.
Puhemiesneuvosto ehdottaa, että asia lähetetään sivistysvaliokuntaan.

Keskustelu

15.47 Eurooppa-, kulttuuri- ja urheiluministeri Sampo Terho (esittelypuheenvuoro): 

Arvoisa puhemies! Hallituksen esityksessä eduskunnalle laiksi opintotukilain muuttami-
sesta sekä eräiksi siihen liittyviksi laeiksi ehdotetaan muutettavaksi opintotukilakia, var-
haiskasvatuksen asiakasmaksuista annettua lakia, sotilasavustuslakia sekä yleisestä asu-
mistuesta annettua lakia. Lait on tarkoitettu tulemaan pääosin voimaan 1. päivänä tammi-
kuuta 2018.

Hallituksen esitys toteuttaa osaltaan hallitusohjelman puolivälitarkistuksen mukaista
välittämisen teemaa. Lasta huoltavien opiskelijoiden toimeentulon parantamiseksi ehdote-
taan opintorahaan 75 euron huoltajakorotusta opintorahaa saavalle alaikäisen lapsen huol-
tajalle. Korotus olisi huoltajakohtainen, jolloin sen voisivat saada molemmat opintorahaa
saavat lasta huoltavat vanhemmat tai muut huoltajat. Lapsen huoltajalla tarkoitettaisiin lap-
sen huollosta ja tapaamisoikeudesta annetun lain mukaisia huoltajia. 

Koska huoltajakorotuksen tarkoituksena olisi lasta huoltavien toimeentulon parantami-
nen, sitä ei otettaisi tulona huomioon asumistuessa, sotilasavustuksessa eikä määrättäessä
varhaiskasvatuksen maksuja tai kotihoidon tai yksityisen hoidon tuen hoitolisää. Lasta
huoltavan opiskelijan opintoraha nousisi huoltajakorotuksen myötä 30 prosenttia ja olisi
325 euroa 28 senttiä kuukaudessa. Korotuksella kompensoitaisiin elokuun alussa voimaan
tullutta korkea-asteen opintorahan leikkausta sekä perheellisten opiskelijoiden asumistuen
tarveharkinnan kiristymistä.

Huoltajakorotuksen saisi arviolta 19 000 opintorahan saajaa, ja se lisäisi opintotukime-
noja vuositasolla arviolta 10 miljoonaa euroa. 

Esityksessä ehdotetaan myös ajankohtaisten koulutustarpeiden muutosten sekä oppilai-
toskohtaisten erityispiirteiden huomioon ottamista päätoimisen opiskelun opintotukiajan
pidennyksen ja lukuvuoden tukikuukausien ehdoissa. Lisäksi korkeakoulututkintoa varten
myönnettävän opintotuen enimmäisajan pidentämisen ehtoja ehdotetaan yksinkertaistetta-
viksi. Tukiajan pidentämisen edellytyksenä olisi, että opiskelija osoittaa opintojensa vii-
västymisen aiheutuneen opintojen edistymiseen merkittävästi vaikuttaneesta sairaudesta
 Tarkistettu
4.0



Pöytäkirjan asiakohta PTK 105/2017 vp
tai muusta erityisen painavasta syystä. Tukiajan pidennyksen saisi enintään 9 kuukaudelle,
mutta vaadittavien opintojen kestoa ei rajoitettaisi yhteen lukuvuoteen. Ehdotettu muutos
edistäisi täten opintojen loppuun saattamista opintotuella niiden pitkittymisestä huolimat-
ta. — Kiitos.

15.50 Li Andersson vas: Arvoisa puhemies! Huoltajakorotuksen saaminen opintotukeen
on ollut niin suomalaisen opiskelijaliikkeen kuin vasemmistoliiton tavoitteena pitkään.
Suomi on tähän asti ollut ainoa Pohjoismaa, missä huoltajan asemassa olevia opiskelijoita
ei ole huomioitu opintotukijärjestelmässä mitenkään. Suomessa on, kuten ministeri totesi,
19 000 opiskelijaa, joilla on lapsia, ja tähän asti he ovat käytännössä joutuneet tulemaan
toimeen opintotuella, asumistuella ja lapsilisillä. Huoltajakorotus on siksi ehdottoman ter-
vetullut rakenteellinen muutos opintotukijärjestelmään. 

Surullista sen sijaan on, että opintotuen huoltajakorotuksesta huolimatta opiskelevien
lapsiperheiden toimeentulo ei välttämättä tule olemaan parempi kuin se oli tämän hallituk-
sen aloittaessa työtään 2015. Perheellisiin opiskelijoihin kohdistuu ensinnäkin muiden
opiskelijoiden tavoin hallituksen tekemä jättimäinen leikkaus opintorahaan. Opintojen al-
kamisajankohdasta riippuen tämä leikkaa siis myös perheellisten opiskelijoiden opintora-
haa noin 53—86 euroa kuukaudessa. Lapsiperheiden asema heikkeni myös siinä yhteydes-
sä kun muut opiskelijat siirrettiin yleisen asumistuen piiriin. Tämä johtuu siitä, että asumis-
tuen laskentakaavaa perheellisten opiskelijoiden osalta muutettiin. Opiskelijaperheet, jois-
sa on lapsia, olivat nimittäin yleisen asumistuen piirissä jo aikaisemmin. Perheellisten
opiskelijoiden kohdalla tämä tarkoitti sitä, että asumistuen määrä laski keskimäärin 27 eu-
roa kuussa. 

Hallituksen nyt esittämä 75 euron huoltajakorotus ei siis ainakaan keskimäärin ole riit-
tävä paikkaamaan tehtyjä leikkauksia perheellisten opiskelijoiden toimeentuloon. Huolta-
jakorotuksesta huolimatta hallituksen leikkausten seurauksena huoltajan asemassa olevien
opiskelijoiden toimeentulo on siis heikentynyt 8—38 euroa kuukaudessa, mikä on paljon
rahaa pienituloiselle opiskelijalle. Joten hallitus ei saa sulkaa hattuunsa tästä huoltajakoro-
tuksesta, vaikka se tervetullut rakenteellinen muutos onkin. Edelleen on mahdotonta käsit-
tää, miten hallituspuolueiden edustajat voivat seistä tällaisen talouspolitiikan takana. Mik-
si hallituspuolueiden edustajilla ei ollut selkärankaa ilmoittaa jo ennen eduskuntavaaleja,
että tulette kohdistamaan leikkaukset kaikista pienituloisimpien suomalaisten toimeentu-
loon? Opintotuesta leikattiin yhteensä 112 miljoonaa, ja tämä lisärahoitus, mikä nyt osoi-
tetaan huoltajakorotuksen kautta, on 10 miljoonaa. 

Lapsiperheköyhyys on vakava ongelma Suomessa, ja opiskelijaperheissä talousahdinko
tulee siis tästä huolimatta jatkumaan. Hallituksen päätökset ovat myös johtaneet siihen,
että nuoret velkaantuvat ennätystahtia. Äskettäin julkaistujen tietojen mukaan opiskelijoil-
la on nyt enemmän opintolainaa kuin yhdelläkään aiemmalla opiskelijapolvella. Tämän li-
säksi opiskelijoiden velkaantumistahti on tällä hetkellä ennätyksellisen kovaa. Hallitus on
perustellut opiskelijoiden toimeentuloon tehtäviä leikkauksia sillä, että tuleville sukupol-
ville ei saa jättää velkaa. Samalla hallitus kuitenkin omilla toimillaan aiheuttaa sen, että
nuoret ovat ennätyksellisen velkaantuneita jo ennen kuin aloittavat työuransa. 

Opintotuen lainapainotteisuuden kasvattaminen uhkaa koulutuksellista tasa-arvoa. Jos
korkeakoulututkinnon hankkiminen edellyttää kymmenientuhansien eurojen lainan otta-
mista, kynnys hakeutua opiskelemaan kasvaa, ja tämä kynnys uhkaa kasvaa erityisesti pie-
nituloisista perheistä tulevien nuorten kohdalla. Olemme jo tällä hetkellä Suomessa tilan-
2



Pöytäkirjan asiakohta PTK 105/2017 vp
teessa, jossa korkeakoulutus periytyy. Tähän kehitykseen olisi puututtava ja parannettava
koulutuksellista tasa-arvoa, mutta tämän hallituksen politiikka on valitettavasti koko ajan
vienyt väärään suuntaan. 

15.55 Ben Zyskowicz kok (vastauspuheenvuoro): Arvoisa rouva puhemies! Edustaja An-
dersson opiskelijoista puhuessaan käytti ilmaisua, että he ovat kaikkein pienituloisimpia
Suomessa. Sananmukaisesti tämä voi pitää paikkansa, mutta on kuitenkin muistettava, että
kun opiskelijat opiskelevat, he panostavat ennen kaikkea itseensä, vaikka toki yhteiskun-
takin siitä hyötyy. Kun opiskelijat opiskelevat, heidän työllistymisennusteensa paranee
huomattavasti, niin kuin tiedetään, kun katsotaan eri opintotason omaavien ihmisten työt-
tömyystilannetta. Samoin kun opiskelijat opiskelevat, heidän tulonsaamismahdollisuuten-
sa paranevat huomattavasti, he päätyvät paremmin palkattuihin töihin. Näin ollen on mi-
nun mielestäni vähän kornia rinnastaa opiskelijoita tämän maan kaikista pienituloisimpiin,
jotka aidosti ovat suurissa ongelmissa.

15.56 Li Andersson vas (vastauspuheenvuoro): Arvoisa puhemies! Nuoret aikuiset kuu-
luvat Suomen pienituloisimpiin väestöryhmiin, ja on arvioitu, että tämä johtuu nimen-
omaan siitä, että opintotuki on tasoltaan ollut niin heikko, niin kuin se edelleen on näiden
opiskelevien nuorten kohdalla, [Ben Zyskowicz: Lähes maailman paras!] joten kyllä tällä
hallituksen talouspolitiikalla on ollut nimenomaan juuri se vaikutus, mistä minä omassa
puheenvuorossani puhuin, eli nämä leikkaukset, mitkä nyt on kohdistettu ennen kaikkea
opintorahaan, ovat välillisesti kohdentuneet juuri siihen ikäluokkaan, joka jo tällä hetkellä
kuuluu Suomen pienituloisimpiin väestöryhmiin.

Tämä on siis suoraa seurausta hallituksen eriarvoistavasta politiikasta, minkä lisäksi täs-
sä on kaksi periaatteellisesti tärkeää kysymystä. Ensimmäinen on se, onko opiskelijoilla-
kin oikeus valtion takaamaan toimeentuloon vai joutuvatko he ainoana väestöryhmänä ot-
tamaan sen velkana. [Ben Zyskowicz: Sekin on valtion takaama!] Toiseksi on tämä koulu-
tuksellinen tasa-arvo, johon edustaja Zyskowicz ei omassa puheenvuorossaan viitannut
lainkaan. Totta kai opintolainapainotteisuuden kasvattamisella on [Puhemies koputtaa]
vaikutusta myöskin koulutukselliseen tasa-arvoon Suomessa.

15.57 Ville Niinistö vihr (vastauspuheenvuoro): Arvoisa puhemies! Edustaja Zysko-
wiczin puheenvuoro paljasti hallituksen arvomaailman sen leikkauksissa, jotka kohdistu-
vat opiskelijan toimeentuloon. Hallitus pakottaa opiskelijoita elämään käytännössä laina-
rahalla ja perustelee sitä sillä, että koulutus olisi investointi tulevaisuuteen, niin kuin edus-
taja Zyskowicz tässä äsken sanoi. Valitettavasti tämä johtaa yhä pahempaan luokkayhteis-
kuntakehitykseen ja koulutuksen periytyvyyteen. Se on sellainen yhteiskunta, jota me vih-
reät ja moni muukaan edustaja täällä salissa emme kannata, koska jos me mietimme esi-
merkiksi korkeakoulutettuja ammatteja Suomessa, niin siellä on tärkeitä kansakunnan
tulevaisuutta aivan keskeisesti rakentavia ammatteja, niin kuin vaikka lastentarhanopetta-
ja, kirjastonhoitaja, monia muita keskeisiä julkisen sektorin pienipalkkaisia ja usein nais-
valtaisia aloja, joilla nämä korkeakoulutuksen saaneet henkilöt työskentelevät koko työu-
ransa noin 2 500 euron kuukausipalkalla. [Li Andersson: Näin on!] Siinä ei, edustaja Zys-
kowicz, hurskastelu auta. Jos nämä ihmiset pakotetaan opintolainalla elämään, yhä har-
vempi hakeutuu lastentarhanopettajaksi — ja kasvatustyö on arvokkainta, mitä tässä maas-
sa pitäisi tehdä, ja siihen pitäisi kannustaa.
3



Pöytäkirjan asiakohta PTK 105/2017 vp
15.58 Ben Zyskowicz kok (vastauspuheenvuoro): Arvoisa rouva puhemies! Puheenvuo-
roni kertoi lähinnä omasta arvomaailmastani. Uskon, että hallituksen piirissä monet ovat
eri mieltä. Mitä sitten tulee näihin vastaväitteisiin, niillä varmasti saatte opiskelijoilta kan-
natusta ja hurraa-huutoja ja poliittisia irtopisteitä, mutta tosiasia on kuitenkin se, että kun
ihmiset opiskelevat, he panostavat itseensä ja tulevaisuuteensa eikä ole lainkaan kohtuu-
tonta, että he rahoittavat osan opinnoistaan tai opintoaikaisesta toimeentulostaan lainalla,
jonka valtio takaa, edustaja Andersson. Meillä on Suomessa suunnilleen maailman antoi-
sin opintotukijärjestelmä, Tanska taitaa olla parempi. Meillä on täysin ilmainen opiskelu.
Tohtoriksi saakka pääsee, jos vain jaksaa ja on siihen edellytyksiä, ja kaiken tämän jäl-
keen, kun meillä on tämmöinen hyvä systeemi, täällä kyllä jaksetaan valittaa ja marmattaa
siitä, että opiskelijat ovat köyhiä. Eivät he ole niitä aitoja köyhiä. Niitä ovat pitkäaikaissai-
raat, [Puhemies koputtaa] pitkäaikaistyöttömät ja vastaavat.

16.00 Li Andersson vas (vastauspuheenvuoro): Arvoisa puhemies! Kyllä nuoretkin suo-
malaiset voivat olla köyhiä, vai mihinköhän edustaja Zyskowicz tässä viittaa. Sen lisäksi
tämä hallitus on leikannut myöskin niiden pitkäaikaistyöttömien ja sairaiden suomalaisten
toimeentulosta, [Ben Zyskowicz: Puhukaa siitä enemmän!] joten teidän leikkauspolitiik-
kanne ei kyllä kohdistu ainoastaan tähän pienituloiseen ryhmään, vaan niihin kaikkiin mui-
hinkin.

Mutta kyllä se kertoo aika paljon niin edustaja Zyskowiczin kuin hallituksen arvomaa-
ilmasta, että selvästikään ette näe minkäänlaista ongelmaa siinä, että te olette tehneet arvo-
valinnan, jonka seurauksena kohdistatte kaikista suurimman yksittäisen etuuteen kohdistu-
van leikkauksen nimenomaan opintorahaan [Ben Zyskowiczin välihuuto] siitä huolimatta,
että nuoret aikuiset jo ovat pienituloisia tällä hetkellä, ja siitä huolimatta, että se heikentää
koulutuksellista tasa-arvoa Suomen kaltaisessa pienessä maassa, jossa myöskin meidän ta-
loudellisen menestyksemme kannalta on aivan oleellista, että jokaisella suomalaisella, per-
hetaustasta ja tulotasosta riippumatta, on mahdollisuus kouluttautua mahdollisimman pit-
källe.

Toinen varapuhemies Arto Satonen:  Ilmeisesti täällä on hieman debatin tarvetta vielä. 

16.01 Olli-Poika Parviainen vihr (vastauspuheenvuoro): Arvoisa herra puhemies! Edus-
taja Zyskowiczin kommentit opiskelijaköyhyydestä tuntuivat hämmentäviltä. Minä suosit-
telisin, että te perehtyisitte asiaan ja vaikkapa tapaisitte opiskelijoita, jotka elävät köyhyy-
dessä. Heitä kyllä Suomessa riittää varsin paljon.

Lisäksi puhuisin edelleen siitä arvopolitiikasta, joka näyttäytyy ulospäin tällä hetkellä
sellaisena, että suomalaista koulutustasoa halutaan kokonaisuutena madaltaa, suomalais-
ten kouluttautumista halutaan heikentää. Tältä hallituksen politiikka näyttää yleisön sil-
miin.

Haluan myös muistuttaa teidän oman puolueenne, kokoomuksen, kannanotoista ennen
viime eduskuntavaaleja. Teillä oli muutama sana, joita te toistitte toistamasta päästyänne:
kokoomus, ei, leikkaa, koulutuksesta. Miten kävi?

16.02 Joona Räsänen sd (vastauspuheenvuoro): Arvoisa puhemies! Ei kai täällä salissa
varmaan kukaan ole siitä eri mieltä, että opiskelu on nimenomaan investointi itseen. [Si-
mon Elo: Hyvin sanottu!] Mutta tässä näyttää olevan nyt vähän erimielisyyttä siitä, että se
4



Pöytäkirjan asiakohta PTK 105/2017 vp
ei varmaan paljon lämmitä siinä vaiheessa, kun vuokra pitää maksaa, ruokalasku pitää kui-
tata ja pitää tulla myös toimeen opiskeluiden aikana. [Ben Zyskowicz: Siihen on opintolai-
na!] On aivan selvää, että sen takia meillä on järjestelmä, jossa on esimerkiksi tämä laina-
elementti: opiskelija pystyy myös sillä täydentämään omaa toimeentuloaan. Mutta ei kai se
voi olla meidän tarkoituksemme, että haluamme entisestään heikentää opiskelijoiden tilan-
netta?

Nyt kun mietitään, että minkälaisia puheenvuoroja käytettiin ennen vaaleja, niin juuri
näin oli, että ennen vaaleja kokoomuskin lupasi, että ei leikata koulutuksesta ollenkaan.
No, sitten vaalien jälkeen onkin osoittautunut, että suurimman leikkauksen kohdistitte juu-
ri opintotukeen, eli näille opiskelijoille.

16.03 Simon Elo si (vastauspuheenvuoro): Arvoisa puhemies! Jos mietitään esimerkiksi
korkeakoulutukseen liittyviä leikkauksia, niin leikkaus on 3 prosenttia. Ei siihen meidän si-
vistyksemme kaadu, ja rahoitustaso on senkin jälkeen korkeampi kuin 2010 . Täällä on ky-
sytty, mikä on se arvomaailma — no, arvomaailma on se, että nyt nostetaan huoltajakoro-
tusta. Vasemmistoliitto sanoo kannattavansa sitä, ja sanoitte, että opiskelijaliike kannattaa.
Eikö siihen pitäisi olla silloin tyytyväinen? Ja ajatellaan, että tämä koskee 19 000:ta suo-
malaista, joista yksinhuoltajia on noin 3 000. Siihen kun pistää vielä päälle tämän lapsili-
sän yksinhuoltajakorotuksen nostamisen, 5 euroa kuukaudessa, niin tämä on sitä arvomaa-
ilmaa, mitä hallitus edustaa.

Jos ajatellaan yleisesti opiskelijoiden asemaa, niin varmasti itsekin olin opiskelijana,
päätoiminen kun olin, varmaan pienituloinen, ehkä jonkun mielestä köyhäkin, mutta tietyl-
lä tavalla täytyy sanoa, että siihen elämänvaiheeseen kuuluu myös se, että ei tietenkään tu-
lotaso voi olla sellainen kuin varsinaisessa ansiotyössä käyvällä: se on välivaihe, jossa toi-
vo herää siitä, että voi sen opiskelun kautta päästä parempaan. [Puhemies koputtaa] Ja me
olemme monet päässeet.

16.04 Katri Kulmuni kesk (vastauspuheenvuoro): Arvoisa puhemies! Tässä keskustelus-
sa ehkä hämärtyy se asia, että erittäin suuria rakenteellisia uudistuksia on myös saatu teh-
tyä, joita opiskelijaliike on ajanut vuosikausia, jopa vuosikymmeniä. Edelliset hallitukset
eivät ole niitä tehneet, vaikka tilaisuuksia olisi monia ollut. Eikä tämä tarkoita sitä, ettem-
mekö olisi tehneet hallituksessa erittäin ikäviä ja valitettavia säästöpäätöksiä. Kyllä, niitä
on tehty. Mutta minkä takia? Täällä joka ikinen ihminen tietää, kuinka tärkeää on se, että
julkinen talous pysyy kunnossa, ja myös se, että tulevien opiskelijoiden ja seuraavien päät-
täjien on helpompi astua tähänkin saliin asioista aikanaan päättämään. 

Esimerkiksi se, että saatiin opiskelijat yleisen asumistuen piiriin, mikä tulee nostamaan
ennen kaikkea yksin elävien opiskelijoiden tulotasoa ja on asia, jota opiskelijaliike on aja-
nut, ja se, että nyt saatiin vihdoin yli 20 vuoden jälkeen huoltajakorotus, ovat rakenteellisia
uudistuksia. Ne ovat rakenteellisia uudistuksia, joita ei voi säästämällä viedä pois, vaikka
oppositio kuinka [Puhemies koputtaa] sillä täällä pelottelisi.

16.05 Ville Niinistö vihr (vastauspuheenvuoro): Arvoisa puhemies! On kyllä hurskaste-
lua hallituspuolueilta nyt kehua rakenteellisia uudistuksia, kun vaikutus on se, että keski-
määrin kaikki eri opiskelijaryhmät häviävät merkittävästi kuukausiansioissaan, [Katri Kul-
munin välihuuto] jopa myös perheelliset opiskelijat, keskimäärin lähes 30 euron kuukau-
sitappio myös heille, huoltajakorotuksen jälkeenkin. Moni menettää jopa kokonaan asu-
5



Pöytäkirjan asiakohta PTK 105/2017 vp
mistuen, ja sitten on yli 86 euron kuukausittainen leikkaus opintorahaan. Eli yksilötasolla
nämä kohtalot voivat olla vielä paljon rankempia.

Siis olennaista on, kun me mietimme suomalaisen koulutuksen, tasa-arvon ja hyvinvoin-
tivaltion tulevaisuutta, että jokaisen nuoren opinpolku ja osaamispotentiaali on hänen lah-
jakkuutensa ja intonsa pohjalta mahdollista toteuttaa. Aito mahdollisuuksien tasa-arvo. Ja
jos opintorahalla ei pysty elämään korkeakouluopintojen aikana ilman pakkoa ottaa lainaa,
se ajaa monia opiskelijoita ongelmiin — myös mielenterveysongelmat ovat opiskelijoilla
lisääntyneet — ja se voi johtaa siihen, että heikommista perhetaustoista [Puhemies koput-
taa] tulevat nuoret eivät edes hakeudu korkeakoulutukseen, ja sitä me emme halua.

16.06 Ben Zyskowicz kok (vastauspuheenvuoro): Arvoisa puhemies! On hurskastelua
kerätä täällä poliittisia irtopisteitä opiskelijoilta, kun samaan aikaan tiedätte, että meillä on
suunnilleen maailman anteliain opintotukijärjestelmä ja meillä jokainen voi opiskella vaik-
ka tohtoriksi saakka veronmaksajien kustantaessa itse opiskelut. 

Sehän on fakta, että tämä opintorahan leikkaus on suurempi kuin mitä muilta ryhmiltä
on leikattu. Ja on oikein, että on leikattu mieluummin opiskelijoilta kuin niiltä aidosti pie-
nituloisilta, köyhiltä, yhteiskunnan vähäosaisimmilta, joita ovat esimerkiksi pitkäaikais-
työttömät, kroonisesti sairaat, lapsuudestaan saakka vammautuneet ja niin edelleen. 

Mitä tulee mahdollisuuksien tasa-arvoon, niin se on todella tärkeä asia. Ja se toteutui jo
silloin aikanaan, kun luotiin opintotukijärjestelmä. Sen ovat monet tutkimukset osoitta-
neet, että suurissa ikäluokissa sieltä pienimmästä torpan töllistä tultiin opiskelemaan ja
luettiin vaikka tohtoriksi saakka eikä sille ollut estettä.

16.07 Antti Lindtman sd (vastauspuheenvuoro): Arvoisa puhemies! Edustaja Zysko-
wicz, kyllä te olette leikanneet tämän yhteiskunnan kaikkein vähäosaisimmilta. Ja kun te
sanotte, että on täällä hurskastelua ja kerätään irtopisteitä, niin tutustukaa tilastoihin: kuusi
kymmenestä opiskelijasta sanoo, että heillä on todella vaikeuksia kattaa ihan arjen perus-
menoja, siis arjen perusmenoja, jotka ovat siis reilusti alle 1 000 euroa kuukaudessa. [Ben
Zyskowicz: Ai opintolainalla?] Kuusi kymmenestä opiskelijasta sanoo näin. Ja kun te sa-
notte, että ketkä ovat oikeita köyhiä ja ketkä eivät, niin se on totta, että te olette todella ko-
valla kädellä leikanneet työttömiltä. [Ben Zyskowicz: Vähemmän kuin opiskelijoilta!]
Heidän pienituloisuusasteensa on Suomessa kaikkein korkein. Ja opiskelijat ovat heti pe-
rässä. Opiskelijat ovat se ryhmä, jossa työttömien jälkeen on eniten pienituloisia Suomes-
sa, [Ben Zyskowicz: Totta kai!] ja heihin te olette kohdistaneet kaikkein suurimman leik-
kauksen, työttömiin ja opiskelijoihin. Joten, edustaja Zyskowicz, kantakaa vastuu, [Puhe-
mies koputtaa] älkää ainoastaan hurskastelko. [Ben Zyskowicz pyytää vastauspuheenvuo-
roa]

Toinen varapuhemies Arto Satonen: Nyt en myönnä.

16.09 Hannu Hoskonen kesk (vastauspuheenvuoro): Arvoisa herra puhemies! Se on tot-
ta, että kun yhteiskunta on velkaantumassa ja on talousvaikeuksia, niin silloin yleensä teh-
dään leikkauksia julkisiin menoihin, se nyt on selvä asia. Mutta kuitenkin, kun katsoo ylei-
sesti kokonaisuutta opiskelijoiden tilanteessa Suomessa, niin kyllähän tilanne on edelleen
hyvä. Niin kuin monessa puheenvuorossa olemme kuulleet, jokaisella suomalaisella nuo-
rella on mahdollisuus halutessaan opiskella vaikka kuinka pitkälle. 
6



Pöytäkirjan asiakohta PTK 105/2017 vp
Sitten nämä pienet leikkaukset, mitkä on tehty, ovat totta kai kipeitä, mutta se on tämän
ajan henki ollut, kun Suomi velkaantuu edelleen tällä hetkellä. Tällä hetkellä Suomi vel-
kaantuu edelleen, 3 miljardia on ensi vuodenkin budjetissa velanotto, elikkä sekin on mei-
dän otettava huomioon. Loputtomiin emme voi ottaa velkaa, koska sehän on lainaa meidän
lapsiltamme, näiltä nuorilta, jotka parhaillaan opiskelevat.

Älkää kuvitelko, että meillä olisi semmoinen ystävä tuolla jossakin ylimmässä pankki-
holvissa, joka jakaisi meille rajattomasti rahaa. Kun jonain päivänä korko lähtee nouse-
maan, niin me olemme sen jälkeen semmoisessa liemessä, jota ei ole ennen nähty. Tämä on
realiteetti, tämäkin pitää huomioida. Tärkeää on, että opiskelijat opiskelevat ja saavat myös
kesätöitä, [Puhemies koputtaa] ja siihen on tänä vuonna ja ensikin vuonna parempi mah-
dollisuus, kun töitä on oikeasti.

16.10 Outi Mäkelä kok (vastauspuheenvuoro): Arvoisa puhemies! Kyllä se on kummal-
lista, miten täältä sanotut, kerrotut rakenteelliset uudistukset, joita on todella pitkään odo-
tettu, kuulostavat sieltä puolelta hurskastelulta. Edustaja Kulmuni käytti hyvän puheen-
vuoron ja toi esiin näitä asioita, muun muassa asumistukiuudistuksen, joka on erittäin tär-
keä. Toisaalta sitten tämä huoltajakorotus, mistä puhutaan, on todella iso asia, ja sillä tue-
taan juuri niitä lapsiperheitä, jotka ovat tämän tyyppisen tuen tarpeessa ja ansainneet sen.
Huoltajakorotuksenhan saisi noin 20 000 lasta huoltavaa, opintotukea saavaa opiskelijaa,
ja uudistuksen myötä näillä perheellisillä opiskelijoilla on aito mahdollisuus keskittyä juu-
ri siihen opiskeluun ja vähentää tulonhankkimispaineita ja työnteosta johtuvaa opintojen
keskeyttämistä. Se on juuri sitä tukea, joka osuu siihen oikeaan kohteeseen. 

16.11 Li Andersson vas (vastauspuheenvuoro): Arvoisa puhemies! Toistan vielä kerran,
mikä on se keskeisin ongelma tämän hallituksen politiikassa erityisesti pienituloisten opis-
kelijoiden, perheellisten opiskelijoiden näkökulmasta. Heidän taloudellinen asemansa on
heikompi kuin mitä se oli silloin, kun tämä hallitus aloitti työnsä, johtuen siitä, että 75 eu-
ron huoltajakorotus ei kompensoi niitä leikkauksia, mitä te olette tehneet näiden samaisten
perheellisten opiskelijoiden toimeentuloon, joilta lähti ensin 86 euroa kuussa opintora-
haleikkauksessa ja joiden kohdalla keskimäärin asumistuki heikkeni 27 euroa kuukaudes-
sa, kun asumistuen piiriin siirrettiin kaikki muutkin opiskelijat. Tämä on se ongelma, ja
kuulostaa mielestäni siltä, että hallituspuolueiden edustajat eivät oikein tiedä, mikä koko-
naistilanne on näiden perheellisten opiskelijoiden kohdalla. 

Toistan vielä senkin, että jopa ei-perheellisten opiskelijoiden kohdalla keskimäärin
nämä muutokset tarkoittavat sitä, että heidän taloudellinen asemansa on heikompi kuin en-
nen kuin tämä hallitus aloitti. [Puhemies koputtaa] Tämä hyöty, minkä sai yleisen asumis-
tuen piiriin siirrosta, ei kompensoinut opintorahaleikkausta. 

16.12 Simon Elo si (vastauspuheenvuoro): Arvoisa puhemies! En jaksa puhua tässä salis-
sa hurskastelusta. Jos siitä puhuisin, niin olisin lähtenyt pappisuralle, niin kuin isäni toivoi,
mutta olen tässä salissa, en hengellisessä tilaisuudessa. 

Se, mikä on tärkeä huomata, on sinänsä se, mitä edustaja Lindtman ihan oikein sanoi. En
kiistä sitä, etteikö kuusi kymmenestä opiskelijasta kokisi vaikeuksia elintasonsa suhteen ja
selviytyä päivittäisistä menoista. En epäile lainkaan. Mutta toisaalta fakta on ollut jo edel-
lisen hallituksen aikana ja varmasti jo sitä edellisenkin aikana, että eihän esimerkiksi pää-
kaupunkiseudun suurimmissa kaupungeissa, joissa asumiskustannukset ovat varsin kovat,
7



Pöytäkirjan asiakohta PTK 105/2017 vp
ole käytännössä opintotuella pärjännyt. Ei silloin, ei nyt, ja se on fakta. Tähän täytyy mei-
dän tietysti ratkaisuja yhdessä miettiä, mikä on se oikea tapa, mutta sillä opintotuella ei tä-
hänkään mennessä ole täysin pystynyt moni pärjäämään. Siksi on joutunut ottamaan opin-
tolainaa, josta täytyy kuitenkin huomioida, että siinä on se valtiontakaus, siinä on edulliset
ehdot, se on sinänsä kannattavaa lainaa ottaa. Siinä mielessä ihmettelen, että niin vähän sitä
Suomessa loppujen lopuksi on käytetty, ja moni tutkijakin on ihmetellyt, kun tiedetään,
että ne ehdot kuitenkin ovat varsin edullisia.

Toinen varapuhemies Arto Satonen: Tässä vaiheessa myönnän vielä seuraavat vastaus-
puheenvuorot edustajille Niinistö, Lindtman ja Zyskowicz, ja sen jälkeen puhujalistaan. 

16.13 Ville Niinistö vihr (vastauspuheenvuoro): Arvoisa puhemies! Edustaja Zysko-
wiczia voi arvostaa siitä, että hän toi ennen vaaleja esille sen, että hänen mielestään opin-
totuesta voisi leikata, mutta hänen puolueensa, silloinen puheenjohtaja sekä nykyinen pu-
heenjohtaja ministeri Orpo olivat kylttien kanssa lupaamassa, että opiskelijoilta ei leikata
ja koulutuksesta ei leikata. Te annoitte lupauksen, jonka te olette sen jälkeen rikkoneet yh-
dessä muiden hallituskumppaneidenne kanssa. 

Se suuri muutos tällä hallituskaudella on ollut se, että pienituloisilta ja perusturvasta on
ylipäätään leikattu reippaasti, on lisätty köyhyyttä hallituksen omilla poliittisilla päätöksil-
lä, kasvatettu tuloeroja, mutta on leikattu myös tulevaisuudesta erityisen paljon. 

Nuorten ikäluokkien asema eri vertailuissa, niin työmarkkinoilla kuin toimeentulossa,
on heikentynyt johdonmukaisesti viime vuosina, ja tämä on vakava kehitys, joka eriarvois-
taa Suomea ja heikentää meidän tulevaisuusnäkymiämme, jos ne nuoret, jo sieltä varhais-
kasvatuksesta alkaen, jotka eniten tukea tarvitsevat, eivät sitä opetukseen saa, kun ryhmä-
kokoja on kasvatettu ja oikeutta varhaiskasvatukseen on leikattu, ja myös opintotukea nyt
leikataan niin, [Puhemies koputtaa] että heikommista perhetaustoista tulevat nuoret eivät
välttämättä edes [Puhemies koputtaa] hakeudu osaamispohjan perusteella koulutukseen.

16.14 Antti Lindtman sd (vastauspuheenvuoro): Arvoisa puhemies! Kollega Elo on oi-
keassa: jo ennestään opintotuella oli vaikea tulla toimeen, erityisesti kalliin asumisen paik-
kakunnalla. Mutta mitä te teette? Leikkaatte opiskelijoilta lisää: neljännes pois, 86 euroa
pois per opiskelija, ja lisäksi muut leikkaukset. Nyt on vielä entistä vaikeampi tulla toi-
meen. Olen valmis keskustelemaan siitä, miten voidaan näitä helpottaa, mutta arvoisat hal-
lituspuolueiden edustajat, siihen tarvitaan muutakin kuin kauniita sanoja. Edustaja Hosko-
nenhan nimitti tätä leikkausta pieneksi leikkaukseksi. Siis neljäsosa opintotuesta pois, ja
Hoskonen sanoi, että "nämä pienet leikkaukset". Minusta neljäsosa opiskelijoilta pois ei
ole pieni leikkaus. Se on iso leikkaus.

Ja edustaja Zyskowicz, koulutustaso Suomessa: Me olemme jäämässä meidän kilpaili-
jamaista. Koulutustaso pitäisi saada uudelleen nousuun. Kysyn teiltä: Väitättekö, että nyt
nähdyillä opintotuen leikkauksilla ei ole mitään vaikutusta mahdollisuuksien tasa-arvoon?
Kyllä vai ei? [Puhemies koputtaa] Näettekö, että niillä ei olisi mitään vaikutusta?

16.16 Ben Zyskowicz kok (vastauspuheenvuoro): Arvoisa herra puhemies! Kun tässä
keskustelussa lähdetään siitä, että opiskelijat ovat tämän maan pienituloisimpia, niin min-
käköhänlainen opintorahajärjestelmä tässä maassa pitäisi olla, että opiskelijat eivät olisi
8



Pöytäkirjan asiakohta PTK 105/2017 vp
maan pienituloisimpia? Sehän on aivan järjetöntä. Totta kai he ovat maan pienituloisim-
pia, jos sananmukaisesti tätä arvioidaan.

Sitten tästä, että pitää opintolainaa ottaa. Mitä pahaa siinä on? Todistelin täällä, että kun
opiskelija opiskelee, hän panostaa itseensä: hänen työllistymisennusteensa paranee, hänen
ansiotasoennusteensa paranee. Hänen asemansa on väliaikainen. Onko se niin väärin, että
otetaan valtion tukemaa opintolainaa, jonka takaisinmaksuakin valtio vielä helpottaa?

Mitä tulee mahdollisuuksien tasa-arvoon: Se on äärimmäisen tärkeä asia, ja sen takia
Suomessa on ilmainen koulutus, sen takia Suomessa on suunnilleen maailman anteliain
opintotukijärjestelmä. Professori Uusitalon työryhmä osoitti, että nämä painopistemuutok-
set, [Puhemies koputtaa] joita on tehty, eivät heikennä koulutuksellista tasa-arvoa.

Toinen varapuhemies Arto Satonen:  Seuraavaksi ministeri Terho, 2 minuuttia, ja sen
jälkeen puhujalistaan.

16.17 Eurooppa-, kulttuuri- ja urheiluministeri Sampo Terho (vastauspuheenvuoro): 

Arvoisa puhemies! Totean tässä kohtaa, kun minun täytyy poistua, että kiitokset tästä erit-
täin stimuloivasta keskustelusta ja panin merkille, että itse käsittelyssä oleva esitys ei he-
rättänyt minkäänlaista kritiikkiä, vaan kaikki ovat siihen tyytyväisiä. — Kiitos. [Naurua]

Toinen varapuhemies Arto Satonen:  Nyt mennään puhujalistaan.

16.17 Olli-Poika Parviainen vihr: Arvoisa herra puhemies! Opintorahan huoltajakoro-
tus on tosiaan pitkään odotettu ja kaivattu uudistus. Se koskee Suomessa noin 19 000:ta
opiskelijaa ja tietenkin heidän lapsiaan. Näiltä osin hallitusta voi kiittää.

Samalla on kuitenkin, kuten keskustelusta äsken kävi ilmi, syytä muistuttaa siitä kaikes-
ta muusta asiaan liittyvästä, jota hallitus on ennen vaaleja antamansa koulutuslupauksen
jälkeen suomalaiselle koulutuspolitiikalle tehnyt: korkeakouluopiskelijoiden opintorahaa
on leikattu 87 euroa kuukaudessa — siis enemmän, mitä nyt kompensoidaan — tukikuu-
kausia on vähennetty ja opiskelusta on tehty lainapainotteisempaa, puhumattakaan histo-
riallisen suurista koulutusleikkauksista yleisesti, jotka osuvat esimerkiksi toiselle asteelle
ja uhkaavat aidosti halvaannuttaa toisen asteen ammatillisen koulutuksen reformin. Olen
erittäin huolissani siitä, miten suomalainen ammatillinen koulutus näiden kaikkien leikka-
usten keskellä tulee pärjäämään. Koulutuksen tasa-arvo ja yhdenvertaiset mahdollisuudet
koulutukseen ihmisillä ovat niin ikään vaarantuneet. Opintotuen tulisi mahdollistaa täysi-
päiväinen opiskelu ja riittää elämiseen edes jollain tasolla. Ketään ei pitäisi pakottaa elä-
mään lainalla. Huoltajakorotuksen sinänsä hyvä osaratkaisu ei siis pelasta tätä kokonai-
suutta, ja opiskelijoiden nettotulot ovat vähentyneet ja vähentyvät.

Omassa vaihtoehtobudjetissamme me vihreät esitämme opintotukeen korjauksia, jotka
paikkaisivat näitä hallituksen tekemiä muutoksia. Toteutustapa voidaan valita niin, että
joko kompensoimme korkeakouluopiskelijoille tehdyt leikkaukset sellaisinaan tai teemme
opintotuesta tasaisemman niin, että myös toisen asteen opiskelijat hyötyvät nykyistä pa-
remmin.

Tämä opintorahan huoltajakorotus on harvoja valopilkkuja muuten varsin lohduttomas-
sa suomalaisessa koulutuspolitiikassa. Toivon, että hallitus vielä muistaisi sen, että Suo-
9



Pöytäkirjan asiakohta PTK 105/2017 vp
men kasvulle ja tulevaisuuden mahdollisuuksille on ainoastaan yksi järkevä polku ja se on
koulutukseen satsaaminen.

16.19 Joona Räsänen sd: Arvoisa puhemies! Tätä hallituksen esitystä opintotuen huolta-
jakorotukseksi voi kyllä hyvin kiitellä. Niin kuin edellä olevissa puheenvuoroissa on hyvin
tuotu esille, niin tämä on kyllä niitä harvoja valopilkkuja, joita täällä opiskelijoiden sosi-
aaliturvan osalta on nyt ollut näkyvissä. Mutta se ei poista sitä tosiasiaa, että kun tämä sit-
ten sidotaan tähän laajempaan kokonaisuuteen, niin tämän hallituksen aikana kaikista eni-
ten näistä säästöpäätöksistä tulevat juuri opiskelijat kärsimään. Kun me katsomme esimer-
kiksi niitä tutkimuksia, joita on tehty nyt tulonjakovaikutuksista esimerkiksi tämän syksyn
osalta, niin aika yllättävästi sieltä on noussut esille, että nimenomaisesti opiskelijat kärsi-
vät kaikkein eniten. Kun aikaisempaa keskustelua tässä salissa on kuunnellut, niin ei tämä
vissiin kenenkään tavoite ollut, mutta nyt jostain kumman syystä näin on päässyt käy-
mään, ja tässä hallituksella olisi kyllä paikka terästäytyä. 

Tähänhän liittyy se tosiasia, että tämän opintorahan leikkauksen, 86 euroa, ja sitten näi-
den asumistuen muutosten, jotka joillain opiskelijoilla parantavat tilannetta, joillakin hei-
kentävät tilannetta entisestään, kokonaisvaikutus on se, että todella opiskelijoiden käytet-
tävissä olevat tulot laskevat. Tämähän ei poista sitä, että edelleen opiskelijoilla on mahdol-
lisuus turvautua opintolainaan, ja hyvä niin. Olen aina kannustanut jokaista opiskelijaa
käyttämään opintolainaa, sen ehdot ovat täysin fiksut. Mutta on turhaa täällä puhua siitä,
että opiskelijoille ei oltaisi tehty mitään leikkauksia [Ben Zyskowicz: Kuka niin on väittä-
nyt? — Hannu Hoskonen: Kuka niin on väittänyt? Ei kukaan!] tai heidän toimeentuloansa
ei olisi heikennetty, kun kaikki käytettävissä olevat tiedot kertovat toista.

Sitten toiseen asiaan. Ministeri tässä jo ehti lähteä, mutta olisin kysynyt ja toivoisin, että
valiokunta vielä pohtisi tämän asian osalta sitä, että monessa lausunnossa tuli ilmi, että jos
tämä huoltajakorotus sidottaisiinkin huoltajuuden sijasta lapsen elatusvelvollisuuteen tai
vanhemmuuteen, [Puhemies koputtaa] se olisi järkevää. Valiokunta voisi vielä tätä pohtia,
olisiko tämä järkevämpi linja.

16.22 Ville Niinistö vihr: Arvoisa puhemies! Ei ole pariin vuoteen päässyt tänne eteen,
niin piti tulla katselemaan, miltä tämä sali näyttää remontin jälkeen täältäkin päin.

Minä näkisin, että tässä on kysymys aika pitkäjänteisestä kysymyksestä, kun mietitään
hallituksen suhtautumista opiskelijoiden asemaan ja koulutukseen laajemmin. Jos tosiaan
arvioidaan hallituksen talouspolitiikkaa, niin kyllähän siinä on mennyt lyhytjänteinen ta-
louskuri, budjetista leikkaaminen lyhyellä aikavälillä, sisältöjen ja tulevaisuuspanosten
edelle, eli on tehty tyhmiäkin leikkauksia vain sen takia, että on haluttu numerot tietyn nä-
köisiksi. Koulutuksesta ja varhaiskasvatuksesta leikkaaminen sekä opiskelijoiden aseman
heikentäminen on ollut näistä virheistä Suomen tulevaisuuden kannalta varmasti pahim-
masta päästä, koska mittaluokka on vain niin järkyttävän suuri. Sen rinnalla tietysti se, että
on myös kajottu ihmisten perusturvaan ja lisätty kaikkein heikoimmassa asemassa olevien
ihmisten köyhyyttä ja heikennetty sairaiden asemaa korvauksia heikentämällä, ja kaikki tä-
mäkin on ollut väärin. Kokonaissäästö näistä rahamääristä on ollut niin pieni, että nämä
olisi voinut jättää tekemättä leikkaamalla sen sijaan esimerkiksi ympäristöhaitallisia tukia
ja vähän maltillisemmalla talouspolitiikalla. Tämä on se iso kuva taustalla.

Jos nyt arvioidaan tätä tämänpäiväistä lakiesitystä, niin on hyvä, että huoltajakorotus tu-
lee, mutta niin kuin keskustelussa on tullut esille, niin keskimäärin perheellisilläkin opis-
10



Pöytäkirjan asiakohta PTK 105/2017 vp
kelijoilla taloudellinen tilanne hallituksen päätösten seurauksena on näinä parina vuotena
heikentynyt. Monilla puhutaan jopa yli 100 euron kuukausittaisista tappioista siitä johtu-
en, että ensiksi 86 euroa kuukaudessa on leikattu opintorahaa korkeakouluopiskelijoilta ja
moni häviää asumistukimuutoksessa keskimäärin joitain kymmeniä euroja. [Ben Zysko-
wicz: Useampi voittaa!] Sen päälle tulee sitten tämä huoltajakorotus, joka vähentää tap-
pioita, mutta kokonaisvaikutus on merkittävästi negatiivinen keskimäärin myös perheelli-
sille opiskelijoille muista opiskelijoista puhumattakaan. Nyt puhutaan vain perheellisistä
opiskelijoista, joiden asemaa tässä vähän korjataan.

Mutta kokonaisvaikutus, jos arvioidaan sitä, miten voidaan varmistaa, että opintojen lä-
päisy olisi mahdollisimman hyvää ja että eri taustoista tulevat nuoret hakeutuvat opiskele-
maan ja että kannustetaan perheitä ja opiskelijoita myös perheen laajentamiseen ja lasten
hankintaan, jos he muutoin niin haluavat jo opiskeluaikana — tämän kokonaisuuden näkö-
kulmasta ne päätökset ovat erityisen haitallisia. Jos ajatellaan sitä, keiltä on heikennetty
varhaiskasvatusoikeutta, niin niiltä perheiltä ja niiden perheiden lapsilta, jotka eniten tar-
vitsevat tukea. Paljon maahanmuuttajataustaisia lapsia ja työttömien perheiden lapsia on
siinä porukassa, joilla on osa-aikainen päivähoito-oikeus nyt, ja se heikentää heidän perus-
kouluvalmiuksiaan. Peruskoulussa on leikattu tasa-arvorahoista, heikennetään niitten las-
ten mahdollisuuksia opiskella, jotka eniten tukea tarvitsevat. Toisella asteella leikataan
ammatillisesta koulutuksesta, on vähennetty koulutuspaikkoja. Sanotaan näin, että refor-
missakin riski on se, että ne nuoret, jotka eniten tarvitsevat tukea, voivat tippua pois kou-
lutuksesta, eli läpäisy heikkenee. Jos koko ajan jokaisella koulutusasteella tehdyt muutok-
set heikentävät läpäisyä ja sen päälle kokonaisvaikutus opintorahaan on negatiivinen, niin
tässä nyt koko ajan systemaattisesti murennetaan koulutuksen tasa-arvoa ja lisätään koulu-
tuksen periytyvyyttä. Katsokaa itseänne peiliin! 

On hyvä, että tässä on tehty pieni korjausliike. Sitähän huoltajakorotus on. Hallitus on
tosiasiassa todennut, että ollaan mokattu aika pahasti, mutta kun sitä ei kehdata myöntää
eikä perua opintorahaan tehtyjä leikkauksia, niin sitten tehtiin edes tämä huoltajakorotus.
Se on hyvä asia ja mielestäni se on hallitukselta vähän hiljaa ja salaa sen myöntämistä, että
me olemme mokanneet ja pahasti, [Ben Zyskowicz: Ja höpö höpö!] mutta paljon avoimem-
paa olisi se, että korjaisi ne aiemmin tehdyt virheet tämän päälle. Opintorahalla pitäisi opis-
kelijan pystyä tulemaan taloudellisesti toimeen ja keskittyä päätoimisesti opiskeluihin, eri-
tyisesti täydentämällä sitä kesätyön kautta tulevilla ansioilla. Tämän pitäisi olla Suomessa
politiikan tavoite, että opiskelijoitakaan ei pakoteta elämään lainarahalla. Varsinkin kun
sen rinnalla samaan aikaan on kiristetty opintotuen saamisen velvoitteita, niin tässä on se
riski, että monilla valmistuminen vaikeutuu, jos joutuu sitten lisäämään työntekoa tämän
opintorahaosuuden pienenemisen takia.

Toivon, että hallitus nyt tarkkaan harkitsisi sitä, että koulutukseen panostamisen ja nyt
tämän eriarvoistumiskehityksen torjumisen pitäisi olla meidän politiikkamme päätavoite.
Nyt puhutaan sadoista miljoonista euroista, joita pitäisi laittaa koulutusjärjestelmään koko-
naisuudessaan lisää rahaa, jos me haluamme kilpailukykyä tälle maalle, jos me haluamme
torjua, että lähes 100 000:n koulutuksesta ja työstä syrjään jääneen nuoren miehen poruk-
ka ei kasva — alle 25-vuotiaita nuoria miehiä ja vähän vanhempiakin, joita on jäänyt kou-
lutuksesta ja työstä syrjään — ja pystyä vähentämään näiden syrjään jääneiden henkilöi-
den määrää. Tämä kaikki olisi myös järkevää talous- ja työllisyyspolitiikkaa. Mutta halli-
tus koko ajan pahentaa tilannetta koulutusleikkauksilla. Minä en ymmärrä, eikö se mene
missään vaiheessa kaaliin, että tämä on ollut vakava virhe, Suomen tulevaisuudelta ryös-
11



Pöytäkirjan asiakohta PTK 105/2017 vp
tämistä suoraan sanottuna, se, että on lyhytjänteisesti leikattu asioista, jotka luovat tämän
maan hyvinvointia ja luovat ihmisille osallisuutta ja toivoa. Nyt voidaan palauttaa sitä toi-
voa. Huoltajakorotuksen käyttöön ottaminen oli ehkä ensiaskel, mutta sitten sen jälkeen
opintorahan tasoa pitää lähteä nostamaan ja koulutukseen pitää palauttaa ne rahat, jotka on
sieltä leikattu.

Toinen varapuhemies Arto Satonen:  No niin, näyttää olevan jälleen pientä debatin tar-
vetta. Otamme tähän lyhyen debatin.

16.27 Marisanna Jarva kesk (vastauspuheenvuoro): Arvoisa puhemies! Tässä on aika
paljon käyty keskustelua siitä, ketkä ovat häviäjiä ja voittajia näissä opintotukimuutoksis-
sa ja myös tähän yleiseen asumistukeen siirryttäessä. On hyvä muistuttaa siitä, että opiske-
lijajärjestöt tukivat vahvasti yleiseen asumistukeen siirtymistä, koska se on oikeudenmu-
kaisempi järjestelmä kuin tämä aikaisempi opintotuen asumislisä. Se on oikeudenmukai-
sempi siltä osalta, että nyt sitten asumistuessa pystyy esimerkiksi työskentelemään enem-
män. Kesäisin ei tarvitse sitä opintotuen asumislisääkään nostaa. Eli tämä uusi järjestelmä
tulee joustavammaksi. Tämä on erittäin hyvä.

Mutta on myös sitten hyvä muistuttaa, kun jatkuvasti puhutaan, että opintorahaa on lei-
kattu: Kyllä, mutta nimenomaan pienituloisilla opiskelijoilla ja korkeaa vuokraa maksavil-
la opiskelijoilla tukimäärä nousee. Eli tässähän on tilastoitu opiskelijat myös tulotasojen
mukaan, [Puhemies koputtaa] ja voidaan katsoa, että pienituloiset opiskelijat ovat nimen-
omaan voittaneet. On oikein, että tuki jaetaan oikeudenmukaisemmin, heille, jotka sitä
enemmän tarvitsevat.

16.29 Jukka Gustafsson sd (vastauspuheenvuoro): Arvoisa puhemies! Minulla ei ole ol-
lut mahdollisuutta seurata koko ajan keskustelua, mutta sillä ajalla, kun on ollut mahdol-
lista, minusta liian vähälle on jäänyt se, että kun opiskelijoilta toimeentuloa heikennetään
kiistattomasti kymmenillä, jopa sadalla eurolla, se johtaa siihen, että yhä useampi tekee sit-
ten ansiotyötä sen opiskelun rinnalla. Ja kun meillä jo nyt valmistumisajat ovat pitkät, niin
se vain sitä pitää entisellä tasolla, kun pitäisi sitä opintoaikaa lyhentää. Ja tämänkin hinta-
lappu on jonkunmoinen yhteiskunnan ja työllistymisen kannalta. Siksikin pidän tätä halli-
tuksen riistopolitiikkaa suhteessa opiskelijoihin vääränä, koska se ei ole yhteiskunnan ko-
konaisedun mukaista.

16.30 Ben Zyskowicz kok (vastauspuheenvuoro): Arvoisa herra puhemies! Siltä osin
kuin edustaja Niinistö arvosteli koulutukseen tehtyjä leikkauksia hän on mielestäni oikeil-
la jäljillä, ja hallitus on onneksi pystynyt tässä suhteessa muuttamaan politiikan suuntaa,
[Jukka Gustafsson: Laastaria, laastaria!] ja tällä hetkellä voidaan jo koulutukseen panostaa. 

Sen sijaan — enkä nyt saivartele — opintotuki on ennen kaikkea opintososiaalinen
etuus. Se on eräänlainen sosiaalinen tulonsiirto, erotukseksi koulutukseen tehtävistä ratkai-
suista. Opiskelijat ovat opintotuen piirissä väliaikaisesti ja he opiskellessaan panostavat
ennen kaikkea itseensä — heidän tulevaisuuden työllistymismahdollisuutensa parantuvat,
heidän tulevaisuuden ansiomahdollisuutensa parantuvat — niin onko tällöin kohtuutonta
lähteä siitä, että osan opiskelujen aikaisesta toimeentulostaan opiskelijat rahoittavat tarvit-
taessa lainalla, jonka maksuakin valtio monin tavoin tukee? [Jukka Gustafsson: Kaikki ei-
vät halua ottaa lainaa, kun ei ole työllistymismahdollisuuksista tietoakaan!]
12



Pöytäkirjan asiakohta PTK 105/2017 vp
16.31 Li Andersson vas (vastauspuheenvuoro): Arvoisa puhemies! Toistan vielä kerran,
miksi tämä muutos on ongelmallinen nimenomaan perheellisten opiskelijoiden näkökul-
masta, kun tässä toistuvasti nyt viitataan tähän yleisen asumistuen piiriin siirtoon: Perheel-
liset opiskelijat olivat jo valmiiksi yleisen asumistuen piirissä. Muiden opiskelijoiden siir-
täminen yleisen asumistuen piiriin heikensi perheellisten opiskelijoiden taloudellista ase-
maa, johtuen siitä että heidän kohdallaan tuen myöntämisen ehdot muutettiin. Sen lisäksi
myöskin perheellisiin opiskelijoihin kohdistettiin tämä opintorahaleikkaus. Tämän kaiken
seurauksena myös huoltajakorotuksen jälkeen perheellisten opiskelijoiden toimeentulo on
noin 40 euroa kuussa heikompi kuin se oli tämän hallituksen aloittaessa toimintaansa. Se
jos jokin kuvastaa tämän hallituksen arvovalintoja.

16.32 Katri Kulmuni kesk (vastauspuheenvuoro): Arvoisa puhemies! Edustaja Niinistö
ei muistanut tuossa omassa leikkauslistassaan tuoda esille esimerkiksi niitä valtionosuus-
leikkauksia, joihin hän oman puolueensa kautta edellisessä hallituksessa osallistui. Nuo
miljardiluokan valtionosuusleikkauksethan olivat suoria leikkauksia kuntien peruspalve-
luihin, peruskoulutukseen, lukiokoulutukseen — kaikkeen siihen perustyöhön, jolla me
koetamme saada lapsiamme opinnon polulle. 

Tästä keskustelusta eivät myöskään tulleet esille ne monet isot reformit ja uudistukset,
joita on yritetty tehdä. Kyllähän niitä ovat myös aikaisemmat hallituksetkin yrittäneet teh-
dä, mutta valitettavasti, jos miettii, silloin ne keskittyivät vaikkapa siihen, että pieniä lu-
kioita koetettiin saada isompiin yksiköihin, ja rakennepakettien koko oli silloin itse asiassa
suurempi kuin tämä hallitus on esittänyt. Mutta tällä hallituksella on ennen kaikkea ollut
myös reformeista ja uudistuksista kyse: niin on huoltajuuskorotuksen suhteen, niin on ylei-
sen asumistuen suhteen ja niin on ammatillisen koulutuksen suhteen, enkä silti kiistä sitä,
etteikö myös tasapainottamistoimia olisi talouden osalta tehty. 

16.33 Joona Räsänen sd (vastauspuheenvuoro): Arvoisa puhemies! Edelleen täytyy to-
deta, että kyllähän tämä huoltajakorotus on oikeansuuntainen ratkaisu, ja se jonkun verran
paikkaa nyt näitä hallituksen aikaisempia toimenpiteitä. 

Mutta edelleen nyt puuttuisin siihen, kun täällä monesti hallituspuolueet antavat sellai-
sen kuvan, että näiden opintososiaalisten etuuksien muutoksien jälkeen pienituloisimmat
opiskelijat olisivat tästä nyt eniten hyötyneet. Kun katsotaan näitä eri selvityksiä, joita on
tehty esimerkiksi näiden tulonjakolaskelmien perusteella, niin siellä yksiselitteisesti tode-
taan, että pienituloisimmissa kymmenyksissä juuri suurimpia kärsijöitä ovat olleet pienitu-
loiset opiskelijat. Kun on kuunnellut niitä puheenvuoroja aikaisemmin, kun oltiin väistöti-
loissa, niin aina hallituspuolueista tahdottiin sanoa, että juuri sen takia nyt teemme sitten
huoltajakorotuksen tai muutamme tätä asumistukijärjestelmää, jotta pienituloisimmat hyö-
tyvät. Sitten kun katsotaan tuloksia, niin me näemme, että juuri pienituloisimmat opiskeli-
jat ovat tästä kärsineet.

Mitä tulee vielä tähän laajempaan kokonaisuuteen, niin siihen varmaan ehditään sitten
[Puhemies koputtaa] seuraavissa puheenvuoroissa vielä palata. 

16.34 Marisanna Jarva kesk (vastauspuheenvuoro): Arvoisa puhemies! Tässä on nyt
aika monta eri kohderyhmää jo nostettu ja se, kuka kärsii ja kuka ei, mutta esimerkiksi per-
heellisten opiskelijoitten osalta on hyvä muistuttaa siitä, että heille on todellakin nyt vih-
doinkin palautettu tämä huoltajakorotus, joka nimenomaan on paljon parempi malli esi-
13



Pöytäkirjan asiakohta PTK 105/2017 vp
merkiksi verrattuna siihen, kun meillä oli aikaisemmin tämä lapsivähennys. Nyt on hau-
kuttu sitä, että se on poistettu — no, se ei auttanut pienituloisia. Niitä, joilla ei ollut vero-
tuloja juurikaan, se ei auttanut pätkän vertaa. Tämä huoltajakorotus on nyt täysin kohden-
nettu nimenomaan opiskelijaperheille ja myös erityisesti niille pienituloisimmille. Todella
tärkeä korotus. 

Sitten myöskin on muistettava lapsiperheiden osalta varhaiskasvatusmaksujen alennus,
ja kaikista köyhimmiltä poistetaan nämä maksut: noin 7 000 perhettä vielä lisää tulee uu-
simpien hallituksen linjausten myötä nyt maksuttoman varhaiskasvatuksen piiriin. Nämä
on kohdistettu juuri näille pienituloisimmille lapsiperheille. Nämä on hyvä muistaa tässä
kokonaisuudessa. Mutta kaikissa näissä muutoksissa, mitä on tehty tähän opintotukeen ja
yleisen asumistuen myötä, on myös faktaa se, että pienituloiset ovat voittaneet, [Puhemies
koputtaa] ja tulemme tästä esittämään myös tarkemmat laskelmat. 

Toinen varapuhemies Arto Satonen: Nyt palaamme puhujalistaan.

16.36 Li Andersson vas: Arvoisa puhemies! Toistan vielä kerran, koska olen huomannut,
että sille on tarvetta tässä keskustelussa: perheellisten opiskelijoiden kohdalla, kuten tässä
on todettu, edelleen hallituksen tekemien päätösten jälkeen heidän toimeentulonsa on noin
40 euroa heikompi per kuukausi kuin mitä se oli tämän hallituksen aloittaessa toimintansa.
Vaikka itse kannatan esimerkiksi varhaiskasvatusmaksujen alentamista, on myöskin syytä
huomioida, että kaikista pienituloisimmat perheet hyvin todennäköisesti olivat jo valmiik-
si nollamaksuluokassa, eli he eivät välttämättä hyödy niistä muutoksista, mitä nyt tehdään
varhaiskasvatusmaksujen osalta. 

Sitten yleisemmällä tasolla, kuten myöskin olemme todenneet moneen otteeseen näissä
keskusteluissa: On kyllä totta, että on opiskelijoita, jotka ovat hyötyneet taloudellisesti siir-
rosta yleisen asumistuen piiriin. Mutta kun katsotaan keskimääräisiä lukuja, niin keski-
määräinen hyöty siirrosta yleisen asumistuen piiriin on ollut 59 euroa kuukaudessa, ja se-
kin on vähemmän kuin tämä opintorahan leikkaus. Eli kyllä ovat enemmänkin poikkeus
kuin sääntö nämä opiskelijat, jotka olisivat hyötyneet esimerkiksi useita satoja euroja
kuussa. 

Sitten, mitä tulee koulutukselliseen tasa-arvoon: Koen, että edustaja Zyskowicz ei edel-
leenkään kunnolla vastannut kysymyksiin siitä, arvioiko hän, että opintolainapainotteisuu-
den lisääminen vaikuttaa koulutukselliseen tasa-arvoon. Esimerkiksi tässä Roope Uusita-
lon opintotukiraportissa hän toteaa ainoastaan, että kun tarkastellaan jo korkeakoulutuksen
piirissä olevia opiskelijoita, ei ole nähtävissä mitään tieteellistä evidenssiä siitä, että pieni-
tuloisesta taustasta tulevat opiskelijat välttäisivät opintolainan ottamista useammin kuin
hyvätuloisesta taustasta tulevat. Mielestäni tämä on täysin loogista siinä kohtaa, kun opis-
kelijat jo ovat opiskelemassa. Mutta se, mihin hän sen sijaan ei ota kantaa siinä raportissa,
on nimenomaan tämä kynnys hakeutua korkeakoulutuksen piiriin. Miten tämä koulutuk-
sen maksullistaminen [Puhemies koputtaa] opintolainapainotteisuuden kasvattamisella sii-
hen vaikuttaa ja sitä kautta vaikuttaa koulutukselliseen tasa-arvoon? [Ben Zyskowicz:
Onko teillä siitä tutkimus?]

16.38 Katri Kulmuni kesk: Arvoisa puhemies! Kelan mukaan kuitenkin 110 000 opiske-
lijaa saa nyt enemmän asumistukea kuin aikaisemmin, 110 000 opiskelijaa, elikkä enem-
mistö näistä opiskelijoista saa enemmän asumistukea kuin aikaisemmin. Ja kyllä, meille
14



Pöytäkirjan asiakohta PTK 105/2017 vp
kaikista tärkeintä on kaikista köyhimmät opiskelijat. Me emme puhu nyt keskiarvosta vaan
puhumme siitä, mihin ne vähät resurssit voidaan kohdentaa, ja hallitus teki siinä kyllä ar-
vovalinnan, että ne rahat täytyy kohdistaa kaikista heikoimmassa asemassa oleville opis-
kelijoille, kaikista köyhimmille opiskelijoille, mutta ilmeisesti oppositio ei tässä asiassa
ole köyhän asialla ainakaan. [Jukka Gustafsson: Aina ollaan oltu!]

Se, mitä haluaisin sanoa vielä, liittyy huoltajakorotukseen. 90-luvun alusta asti on siitä
taisteltu, vihdoinkin se tulee, ja toivottavasti se tulee siellä myös säilymään. Kuten tässä on
useasti todettu, se on rakenteellinen uudistus, kuten on myös tämä opiskelijoiden siirtymi-
nen yleiseen asumistukeen, jota erittäin laajasti koko opiskelijakunta on ollut ajamassa.

Lisäksi, totta kai, on harmillista, että opiskelijat ovat pienituloisia, ei siitä pääse yli eikä
ympäri. On myös pelottavaa ja vaikeaakin varmasti ottaa opintolainaa, mutta sinä hetkenä,
kun rahaa on hyvin vähän, niin sekin raha, jota silloin saa — ja sitä saa nyt enemmän — on
varmasti tarpeen, kun sitä rahaa ei juuri ole. Sikäli opiskelijoiden käytettävissä olevien tu-
lojen määrä on kyllä lisääntynyt, mutta emme kiistä, etteikö siinä olisi enemmän myös lai-
naa matkassa. Mutta kun resursseja on vähän, niin silloin täytyy miettiä, miten pystytään
parhaiten kohdentamaan ne pienet resurssit, ja se päätös, että 110 000 opiskelijaa saa
enemmän asumistukea kuin aikaisemmin, ei mielestäni ole huono päätös. Se rakenteelli-
nen uudistus huoltajakorotuksessa ei ole tainnut herättää yhtä ainutta kritiikin sanaa tässä
keskustelussa, joten olen siitä erittäin iloinen.

Toinen varapuhemies Arto Satonen:  Tässä vaiheessa keskustelua varaamme puheen-
vuoroja P-painiketta käyttäen.

16.40 Hannu Hoskonen kesk: Arvoisa herra puhemies! Tämä huoltajakorotuksesta käy-
tävä keskustelu osoittaa karuimmillaan sen, miten puhumme toisistamme ohi. Kylmä tosi-
asia on se, että todellakin tässä asumistukiasiassakin, mistä edustaja Kulmuni äsken hyvin
kertoi, on autettu niitä opiskelijoita, jotka ovat taloudellisesti vaikeimmassa asemassa. Kun
jotakin tässä yhteiskunnassa autetaan, niin aina pitää aloittaa sieltä heikoimmassa asemas-
sa olevasta, se on selvä asia. Huoltajakorotus kuuluu siihen samaan ketjuun.

Ville Niinistö puhui tässä melkein niin, että varmaan ihmiset kyyneliä silmistä pyyhki-
vät, miten hyvin hän on toiminut — 1,4 miljardia leikkauksia silloin, kun hän oli ministe-
rinä. Onko silloin tehty oikeita asioita? 1 400 miljoonaa. Kannattaa muistaa se, että kun
lähtee kaverilta tikkua silmästä kaivamaan, niin kannattaa se malka omasta silmästä huo-
mata. 

Toinen asia lisäksi vielä: Nyt kun kansantalous on lähtenyt kehittymään positiiviseen
suuntaan, sehän luo nuorille sen aidon mahdollisuuden saada kesätyöpaikkoja paljon
enemmän kuin jyrkimmän laman aikana. Se tilanne on muuttunut aivan päinvastoin, jopa
niin, että kun kävimme Torniossa talousvaliokunnan kesäkokousmatkalla, niin siellä todet-
tiin Tornion terästehtaalla, että he olivat ottaneet 400, oliko peräti 700 nuorta töihin sinne
tehtaalle. 700 muistamani mukaan se luku oli, valtavan iso määrä ihmisiä kesätöihin, ja se-
hän osoittaa sitä, että näille nuorille tämä talouden vahvistaminen on tuhat kertaa tärkeäm-
pi asia kuin muutaman euron nousu johonkin tukeen. Se työpaikka, minkä he ovat sieltä
saaneet, on valtavan arvokas. 

Samoin kuntatalouden paraneminen: Viime vuonna kuntatalous tuotti 400 miljoonaa eu-
roa ylijäämää, kun viime vaalikauden jälkeen suurin piirtein Suomen kunnat olivat ravoil-
la ja moni kunta oli menossa konkurssiin, tai ei kunta voi mennä konkurssiin, mutta talous-
15



Pöytäkirjan asiakohta PTK 105/2017 vp
vaikeuksissa. Tämä osoittaa, että sillä on merkitystä, että taloutta kunnostetaan. Sillä, jos
huudamme yksityiskohdista ja arvostelemme kaveria näkemättä sitä kokonaisuutta, petäm-
me äänestäjiämme, ja siihen ei kannata lähteä. [Li Andersson: Paitsi että nyt puhumme
opiskelijoista, joiden pitäisi opiskella!]

16.42 Marisanna Jarva kesk: Arvoisa puhemies! Siksi teemme nyt näitä muutoksia ja re-
formeja niin koulutuksessa kuin yhteiskunnassa muutoinkin, että on tärkeää se, että Suomi
pääsee takaisin jaloilleen. Ja nimenomaan uusien työpaikkojen luomisen kautta opiskelijat
saavat sen toivonnäkymän siitä, että kannattaa opiskella. Suomessa on työpaikkoja, joihin
työllistyä, niitä on syntymässä koko maahan. Vielä kun saamme ratkaisua tähän luotua,
että miten työvoima myös liikkuu. Meillä on esimerkiksi pohjoisessa Suomessa erittäin
paljon työpaikkoja auki, ja toivomme, että opiskelijat ja vastavalmistuneet myös löytävät
nyt sitten ne ja myös liikkuvat Suomessa aidosti työpaikkojen perässä.

Mutta sitten itse tähän opiskelijoitten toimeentuloon liittyen, [Jukka Gustafsson: No
niin, hyvä!] tähän itse esitykseen liittyen: Erittäin tärkeää on se, että nyt kannustamme per-
heellistymiseen myös jo opiskeluaikana. Tutkimukset osoittavat, että suomalaiset nuoret
haluaisivat monesti aikaisemmin lapsia ja erityisesti isomman lapsiluvun perheisiinsä kuin
mitä he tällä hetkellä saavat, ja tähän on tärkeä kannustaa. Minä tiedän, että tämä on aito
huoli, kaikki puolueet tuntuvat tämän saman huolen jakavan, ja on erityisen tärkeää, että
myös opintotuessa tämä asia nyt huomioidaan, viimeisenä Pohjoismaana. On tärkeää, että
tämä huoltajakorotus nyt otetaan mukaan. Ja nimenomaan keskusta edellytti, että näissä
opintotukimuutoksissa ja yleiseen asumistukeen siirtymisen yhteydessä — jotta perheelli-
set opiskelijat eivät häviä tässä muutoksessa, koska he olivat jo yleisen asumistuen piirissä
— huoltajakorotus on nyt viimeistään otettava käyttöön. On todella tärkeää, että häviäjiä ei
tule siihen porukkaan. 

Ja on myös huomioitava nimenomaan esimerkiksi tämä kokonaisuus näitten kaikkien
kustannusten ja menojen osalta, mitä opiskelijaperheellä on, esimerkiksi juuri varhaiskas-
vatusmaksut. Osa on ollut kyllä ilmaisten varhaiskasvatusmaksujen piirissä myöskin aikai-
semmin, mutta on huomioitava, että jo toisen kerran varhaiskasvatusmaksuja alennettiin, ja
ensin tietty ryhmä tuli tähän maksuttoman varhaiskasvatusmaksun piiriin, ja nyt noin 6 700
perhettä tämän toisen päätöksen myötä tulee myös maksuttoman varhaiskasvatusmaksun
piiriin ja monilla ne myös alenevat. 

Nyt sitten vielä tästä huoltajakorotuksesta: On hyvä huomioida tämä 75 euroa lisää kuu-
kaudessa, suora lisäys opintotukeen. Tämä on tärkeä, koska molemmat lasten opiskelevat
vanhemmat saavat tämän, kun vain hakevat sitä, kun he ovat alaikäisten lasten huoltajia.
On erittäin hyvä, että tämä tulee molemmille. Yleisesti on tärkeää, että tämä 75 euron ko-
rotus tulee myös toimeentuloon suoraan avuksi. Lakiin ollaan nyt säätämässä, että se ei vä-
hennä esimerkiksi asumistuen määrää tai vaikuta päivähoitomaksuihin tai toimeentulotu-
keen. Tämä oli erityisen tärkeä yksityiskohta, mistä haluttiin huolehtia.

No, sitten myöskin tästä lapsivähennyksestä on aikaisemmin keskusteltu, että miksi
tämä oikeus nyt sitten päättyy. Tämähän ei ole auttanut nimenomaan pienituloisia perhei-
tä, juuri monia opiskelijaperheitä, koska se lapsivähennyshän tehdään tuloista. Jos niitä ei
paljon ole, ei silloin mitään vähennyksiäkään tehdä. Nimenomaan tämmöinen täsmätuki
on paljon konkreettisempi apu, ja on hyvä, että tämä tulee siihen tilalle. Myöskin sitten
muut muutokset, mitä sitten perheille ja pienituloisille esimerkiksi tässä nyt budjettikäsit-
16



Pöytäkirjan asiakohta PTK 105/2017 vp
telyn yhteydessä ensi vuoden budjettiin tulee, ovat myös niitä konkreettisia tukia pienitu-
loisille, joilla on paljon suurempi vaikutus.

No, sitten ylipäätänsä opintotukimuutoksista, yleiseen asumistukeen siirtymisestä:
Nämä tukijärjestelmään tehdyt muutokset — tänä vuonna tulleet muutokset ja tämä ensi
vuonna, vuoden alusta voimaan astuva huoltajakorotus — ovat oikeudenmukaisempi mal-
li kuin aikaisempi opintotukimalli. Nämä auttavat erityisesti niitä pienituloisia opiskelijoi-
ta, joilla on suuret asumismenot. Opintorahaahan aikaisemmin toki saatiin isompi määrä
mutta sillä opintorahalla jouduttiin rahoittamaan yhä enemmän ja kasvavia asumiskustan-
nuksia. Oli nimenomaan aika muuttaa ja korjata asumistukijärjestelmää opiskelijoiden
osalta niin, että he siirtyvät tähän yleiseen asumistukeen. Ja on tarpeellista, että koko mei-
dän väestö siirtyy tähän. Tämä järjestelmä yksinkertaistuu, ja nämä samat ehdot ja kriteerit
koskevat kaikkia. Tämä oli myös opiskelijajärjestöjen toive. Tämä on myös joustavampi
sillä tavalla, että kun opiskelijan tulot muuttuvat, muuttuu myös saatavan tuen määrä. Esi-
merkiksi kesällä opintotukea ei saa mutta palkkatulot mahdollisesti lisääntyvät. Uusi tuki-
järjestelmä joustaa tällöin tarpeeseen sopivaksi, ja opiskelijan talouden vakaus vahvistuu.
Tämä yhtenäistää myös tukijärjestelmää, kun yksi tukimuoto jää pois. Siirtymävaiheen jäl-
keen uusi järjestelmä on helpompi myös opiskelijalle. Sipilän hallitus on alkanut valmis-
tella sosiaalitukijärjestelmän uudistusta, jonka tavoitteena on yhtenäistää järjestelmää.
Tämä on erityisen tärkeä pitkän linjan tavoite, ja nämä opintotukimuutokset ovat osa tätä
tärkeää jatkumoa.

16.48 Joona Räsänen sd: Arvoisa puhemies! On hienoa, että hallitus on luja uskossaan,
että näillä erilaisilla muutoksilla on nimenomaisesti helpotettu kaikista pienituloisimpien
opiskelijoiden arkea. Sitten kun katsoo näitä selvityksiä, mitä tästä asiasta on tehty, niin
viimeksi esimerkiksi Nordean ekonomisti Kärkkäinen hyvin laajasti kävi näitä tulonjako-
vaikutuksia läpi ja hänhän päätyi yksiselitteisesti siihen, että nimenomaisesti kaikista pie-
nituloisimmat opiskelijat tässä ovat nyt menettäneet. Nyt toivoisi, että kun sieltä hallituk-
sesta sitten sanotaan, että ei tietenkään näin ole käynyt, niin esittäkää sitten ne faktat ja käy-
dään sitten niistä keskustelu. Heti kun vain saatte tehtyä sellaisen selvityksen, mikä todella
osoittaa, että nämä teidän puheenne pitävät paikkansa, voimme palata tähän keskusteluun.
Niin kauan kuin tässä keskustelussa eivät ole tosiasiat kunnossa tämä on vähän tällaista, ja
sen takia kannattaisi katsoa kyllä näitä selvityksiä, joita hyvin laajasti on tehty.

Ylipäätänsä tässä opintososiaalisten etujen kokonaisuudessa on hyvä todella muistaa se,
että kaikkien näiden muutoksienkin jälkeen, jos muistan oikein, perheellisen opiskelijan
tulotaso keskimääräisesti vähenee 40 eurolla kuukaudessa, ja taitaa olla, että opiskelijalii-
ke on tämän tiedon vahvistanut. Joten siinäkin suhteessa on hyvä pysyä nyt siinä totuudes-
sa, jota täällä aina monesti toivotaan. 

Tähän loppuun vielä totean sen, minkä tuossa aikaisemmin sanoin, että toivoisi, että va-
liokunta tätä asiaa käsitellessään pohtisi myös sitä kysymystä, mikä nousi näissä lausunto-
jen antajien huomioissa esille, että nyt kun tämä huoltajakorotus on sidottu huoltajuuteen,
niin olisiko se pitänyt sittenkin sitoa siihen elatusvelvollisuuteen. Jokainen ymmärtää, että
tässä on hieman erilaisuutta, ja tätä varsinkin sosiaali- ja terveysministeriö ja Kansanelä-
kelaitos esittivät. Olisi hyvä, että valiokunta tämän asian kävisi läpi.

16.50 Li Andersson vas: Arvoisa puhemies! Täytyy myöntää, että en ole uskoa korviani,
kun kuuntelen näitä hallituspuolueiden edustajien puheenvuoroja tässä. Eli väitetään, että
17



Pöytäkirjan asiakohta PTK 105/2017 vp
hallitus kannustaa opiskelijoita perheellistymään jo opiskelujen aikana tekemällä muutok-
sia, jotka siis heikentävät perheellisten opiskelijoiden toimeentuloa kokonaisuudessaan tä-
män hallituskauden aikana tehtyjen leikkausten seurauksena. Sitten hallituspuolueiden
edustajat vielä väittävät olevansa köyhien suomalaisten asialla, kun en henkilökohtaisesti
keksi yhtäkään köyhää tai pienituloista väestöryhmää tässä maassa, joilta tämä hallitus ei
olisi leikannut tämän hallituskauden aikana — en yhtäkään. Jopa opiskelijoiden siirtämi-
nen yleisen asumistuen piiriin rahoitettiin leikkaamalla kaikilta muilta asumistuen saajilta
eli niiltä muilta pienituloisilta. Se on tämän hallituksen politiikan kokonaiskuva. Ja sitten
kun tässä vielä perustellaan tätä muutosta sillä, että nyt siirrettiin painopistettä Suomen pie-
nituloisimpiin väestöryhmiin kuuluvien opiskelijoiden kohdalla, niin painopistettä siirre-
tään tämän kymmenyksen sisällä siihen kaikista pienituloisimpaan kymmenykseen. Sekö
on teidän mielestänne sosiaalisesti oikeudenmukaista politiikkaa, että leikataan kokonai-
suudessaan kaikista pienituloisimmilta suomalaisilta ja sitten tehdään yksi pieni väistölii-
ke, jonka kohdalla te sanotte, että nyt siirrettiin painopistettä kaikkein pienituloisimpien
opiskelijoiden kohdalla niihin kaikista köyhimpiin? Sekö on teille riittävä arvosana tämän
hallituskauden jälkeen?

16.52 Ben Zyskowicz kok: Arvoisa herra puhemies! Hyvät edustajat! En puhu pitkään
mutta kuitenkin varmuuden vuoksi täältä pöntöstä. — Mielestäni opposition koko vaali-
kauden kestänyt kritiikki koulutussäästöjä kohtaan on ymmärrettävää ja perusteltuakin. Eli
kun olemme tehneet merkittäviä säästöjä valtion menoihin, olemme joutuneet kohdenta-
maan koulutukseen liiankin suuria leikkauksia. Tämä leikkausten tie on jo aiemmin kuljet-
tu loppuun ja nyt on pystytty suuntaa kääntämään, ja jonkun verran koulutukseen lisätään
rahaa, kuten tänään annetusta kolmannesta lisäbudjetista ilmenee. [Jukka Gustafsson:
Laastaria, laastaria!]

Mitä sitten tulee näihin opintososiaalisiin etuuksiin, jotka eivät siis ole tarkasti ottaen
koulutusta vaan sosiaalisia tulonsiirtoja:

Tämä nyt puheena oleva huoltajakorotus parantaa opiskelijoiden tilannetta, mutta en
minä ainakaan ole kiistämässä sitä, että kun on tehty sosiaalisiin tulonsiirtoihin hyvin laa-
jasti ottaen erilaisia säästötoimenpiteitä, niin opintorahaan on kohdistettu suurempi säästö
kuin mihinkään muuhun sosiaaliseen tulonsiirtoon. Minun mielestäni tämä on totta. [Li
Andersson: Näin on!]

Onko tämä sitten väärin? Ovatko opiskelijat niitä tämän maan kaikkein huono-osaisim-
pia tai, niin kuin edustaja Andersson toistuvasti sanoo, kaikkein pienituloisimpia? Kuten
sanoin jo aikaisemmin, totta kai sananmukaisesti tulkittuna opiskelijat ovat kaikkein pie-
nituloisimpia tässä maassa. Mutta kysyn uudelleen: minkäköhänlainen opintorahajärjestel-
mä tässä maassa pitäisi olla, jotta jo määritelmän mukaan opiskelijat eivät kuuluisi tämän
maan pienituloisimpiin ihmisiin? Jos meidän mediaanipalkka on jotain kolme tonnia kuus-
sa, niin onko esimerkiksi edustaja Andersson sitä mieltä, että kyllä opiskelijoille sen ver-
ran pitää opintorahaa kuukausittain antaa kuin on esimerkiksi keskipalkka tai mediaani-
palkka? En itse ainakaan ole tätä mieltä. Olen jo aikaisemmin tässä keskustelussa sanonut,
että Suomessa on noin maailman anteliain opintotukijärjestelmä. Tanskassa taitaa olla vä-
hän parempi. Sen lisäksi Suomessa voi ilmaiseksi opiskella niin pitkälle kuin lahjakkuutta
ja sitkeyttä vain riittää, ilman että talous on siinä esteenä. 

Näin ollen itse lähden siitä — ja tämä on minun arvomaailmani, ja uskon, että hallitus-
puolueissakin on erilaisia ajatuksia — että on täysin perusteltua, että opiskelijat rahoittavat
18



Pöytäkirjan asiakohta PTK 105/2017 vp
osan opiskelun aikaisesta toimeentulostaan lainanotolla. Miksi? No siksi, että tämä opiske-
lu on ennen kaikkea panostus heihin itseensä. Totta kai yhteiskuntakin hyötyy, mutta en-
nen kaikkea se on panostus heihin itseensä. Siksi, että opiskeluaika on väliaika. Siksi, että
opiskelu parantaa tulevaisuuden työllistymismahdollisuuksia. Ja siksi, että opiskelu paran-
taa tulevaisuuden ansiomahdollisuuksia. Kun näin on ja kun valtio sekä takauksen että ve-
rotuksen muodossa tukee opintolainan ottamista ja takaisin maksamista, niin onko se to-
della niin väärin, siis niin väärin, että opiskelijat joutuvat osan opiskelujen aikaisesta toi-
meentulostaan rahoittamaan opintolainalla? Totta kai, kun täällä huudatte, että se on vää-
rin ja lisää rahaa opiskelijoille, te saatte aplodeja tuolta kampuksilta. Mutta kun katsomme
koko valtiontalouden tilaa, niitä ikäviä säästöjä, jotka on tehty aidosti pienituloisiin, köy-
hiin, vähäosaisiin ihmisiin, niin ei ole väärin, että ne säästöt, jotka ovat kohdistuneet opin-
torahaan, ovat tuntuvampia kuin ne säästöt, jotka ovat kohdistuneet esimerkiksi pitkäai-
kaistyöttömiin, pitkäaikaissairaisiin, syrjäytyneisiin — ihmisiin, jotka aidosti ovat tämän
maan vähäosaisimpia. [Li Andersson: Joilta te olette myös leikanneet!] Sitä opiskelijat ei-
vät ole. — Siis myönnän, edustaja Andersson, että heiltäkin on säästetty. Mutta aivan ku-
ten kerroitte, opiskelijoilta opintorahan leikkauksen muodossa on säästetty enemmän kuin
edellä mainituilta ryhmiltä. Olisitteko te tehnyt toisinpäin, jos olisi pitänyt valita?

Puhemies! Lopuksi, mitä sitten tulee tähän mahdollisuuksien tasa-arvoon, koulutuksel-
liseen tasa-arvoon: Se on äärimmäisen tärkeä asia. Itse olen hyvin köyhästä perheestä ja
opiskellut juristiksi ja niin edelleen, ja kuten muutkin minun ikäluokastani nimenomaan
opintolainalla. Kun suuret ikäluokat tulivat yliopistoihin hyvinkin köyhistä oloista, todet-
tiin, että meillä on luotu opintolainajärjestelmä, joka mahdollistaa koulutuksellisen tasa-ar-
von. Ja meillä on tänä päivänäkin sellainen järjestelmä. Kun te sanotte, että opintorahan
leikkaaminen ja lainapainotteisuuden lisääminen vähentää pienituloisista, köyhistä per-
heistä tulevien ihmisten hakeutumista korkeampiin opintoihin, niin en ainakaan minä tie-
dä, että tästä olisi mitään todisteita tutkimuksellisesti. Mutta voi olla, ja jos näin on, niin se
on ehdottoman epätoivottavaa kehitystä.

Koulutuksen tasa-arvo, mahdollisuuksien tasa-arvo, se, että jokainen voi opiskella niin
pitkälle kuin älliä ja sitkeyttä riittää, on äärimmäisen tärkeä asia suomalaisessa yhteiskun-
nassa, ja meillä on sellainen maksuton koulutus ja meillä on sellainen opintotukijärjestel-
mä, joka tämän mahdollistaa tänä päivänä myös näitten tällä hallituskaudella tehtyjen rat-
kaisujen jälkeen.

Toinen varapuhemies Arto Satonen:  Edustaja Anderssonin nimi mainittiin sen verran
useasti, että lienee kohtuullista, että hän saa vastauspuheenvuoron.

16.58 Li Andersson vas (vastauspuheenvuoro): Arvoisa puhemies! Vastaan lyhyesti
edustaja Zyskowiczin esittämiin kommentteihin ja kysymyksiin:

Minkälainen opintotuen tai opintotukijärjestelmän sitten pitäisi olla? Mielestäni tavoit-
teena pitää olla sellainen, että sillä tulee toimeen, kun haluaa opiskella päätoimisesti. Suo-
messa jo pitkään yksi keskeinen syy sille, että opintoajat ovat venyneet, on ollut nimen-
omaan opiskelijoiden työssäkäynti. Ja töissä käydään sen takia, että opintotuki on ollut riit-
tämättömällä tasolla eli sillä ei ole pystynyt tulemaan toimeen, kun opiskelee päätoimises-
ti. Pitkän aikavälin tavoitteena kannatan perustulon käyttöönottoa myöskin opiskelijoiden
osalta.
19



Pöytäkirjan asiakohta PTK 105/2017 vp
Miksi sitten on keskeistä, että yhteiskunta huolehtii tästä? Meidän huolenaiheemme on
nimenomaan se, että kynnys hakeutua korkeakoulutukseen kasvaa pienituloisten opiskeli-
joiden kohdalla, mikäli opintolainaosuutta kasvatetaan, jolloin opiskelu myöskin muuttuu
osittain maksulliseksi Suomessa. Sitähän se tarkoittaa myöskin, kun opintolainan osuutta
lisätään, eli se kasvattaa kynnystä näiden opiskelijoiden kohdalla, [Puhemies koputtaa]
joilla ei ole samanlaista taloudellista riskinsietokykyä kuin muilla.

Toinen varapuhemies Arto Satonen: Palaamme puhujalistaan.

16.59 Marisanna Jarva kesk: Arvoisa puhemies! Täältäpä käyn nyt näitä faktoja läpi, ja
lisää faktoja on tulossa sitten, kun saamme tarkat laskelmat opiskelijoista eri tuloryhmissä.
Silloin voimme jatkaa tätä keskustelua sitten lisää.

Näissä aikaisemmissa selvityksissä ja tutkimuksissahan, joita nyt eri asiantuntijat ovat
tuottaneet, ei ole kaikissa huomioitu todellisia vaikutuksia, ei ole otettu kaikkia kriteereitä
niihin mukaan. Esimerkiksi näitten opiskelijaperheitten kohdalla kaikkia heihin liittyviä
menomuutoksia ja tulomuutoksia ei ole näissä huomioitu, ja tämäkin on hyvä aina muis-
taa, kun katsotaan näitä kriteereitä niistä laskelmista. Mutta tähän keskusteluun palaamme.

Voittajahan siis tässä opiskelijoitten tukien muutosten yhteisvaikutuksessa tyypillisesti
on yksin vuokralla asuva pienituloinen opiskelija. Hänelle asumislisän korvautumisen
myötä — kun siis miinus 201 euroa käytännössä hävisi järjestelmän mukana — keskimää-
rin tulee lisää 310 euroa kuukaudessa. Eli tämä kompensoi suurimmalla osalla opintotu-
keen tehdyt leikkaukset. Asumistukea maksetaan koko vuodelta, kun asumislisää sai vain
opintotukikuukausilta eli korkeintaan 9 kuukauden ajan vuodessa. Lisäksi opintolainan
määrän korotus parantaa toimeentuloa entisestään, jos sitä päättää nostaa. Mutta keskimää-
rin ja suurimmalla osalla tämä valtiolta tuleva opintojen aikainen konkreettinen rahatuki,
mikä tulee tilille, nousee. Ja jos sitä lainaa haluaa vielä nostaa lisää sen päälle, niin tämä on
sitten vielä se plussa siihen päälle ja vähentää työssäkäynnin tarvetta. Eli päätoimiseen
opiskeluun on paremmat mahdollisuudet jatkossa.

No, miten sitten on erityisesti näiden pienituloisten ja suuria asumiskuluja maksavien
opiskelijoiden osalta? Näillä opiskelijoilla yleinen asumistuki on parhaimmillaan huomat-
tavasti suurempi kuin opintotuen asumislisä, ja tämä erotus todella riittää kompensoimaan
opintotuen leikkaukset suurimmalla osalla.

Sitten opiskelijalapsiperheistä erityisesti voi mainita, että rahalliset tuet nousevat useim-
missa tapauksissa hiukan ja päälle tulee opintolainan maksimikorotus. Opintorahan leikka-
us vähentää tuloja 0—85 euroa henkeä kohden. Asumisen tukiin muutos ei olennaisesti
vaikuta, koska opiskelijalapsiperheet ovat jo ennestään asumistuen piirissä. Muutoksen yh-
teydessä opintorahasta tuli asumistukeen vaikuttavaa tuloa, minkä seurauksena asumis-
tuen määrä vähenee 0—100 euroa kuukaudessa, keskimäärin noin 30 euroa kuukaudessa.
Huoltajakorotus kompensoi suurimmalla osalla etuuksiin tulleet menetykset. Huoltajako-
rotus ei vaikuta asumistukeen, sotilasavustukseen, varhaiskasvatusmaksuihin, kotihoidon
tukeen eikä yksityisen hoidon tukeen, joten se tulee kokonaisuudessaan huoltajien eduksi.
Ja tässä erityisesti on hyvä huomioida varhaiskasvatusmaksujen alennukset ja sitten ilmai-
sen varhaiskasvatuksen piiriin tulevat uudet perheet.

Ketkä häviävät tässä muutoksessa? Muutosten yhteisvaikutus on usein suorien rahallis-
ten tukien osalta tappiollinen korkeakouluopiskelijoille ja opiskelijoille, joiden puolisolla
on kohtuullisia tuloja, tai jos niitä on omasta takaa. Aikaisemminhan asumislisää opintotu-
20



Pöytäkirjan asiakohta PTK 105/2017 vp
essa sai automaattisesti. Tämä automaatiohan nyt häviää, ja tästä tulee tuloriippuvaista,
mikä on aivan oikeudenmukaista. Opintolainan määrän korotus korvaa rahallisissa tuissa
menetetyt tulot lähes kaikilla kokonaan, ja tämä on aina tietenkin vapaaehtoista. Näillä
opiskelijoilla opintotukijärjestelmä muuttuu muutosten myötä lainapainotteisemmaksi, eli
niillä, joilla on omia tuloja ennestään paljon, se vaikuttaa yleisen asumistuen piirissä tu-
keen paljon.

Korkeakouluopiskelijoilla muutokset riippuvat paljon asumismuodosta ja -kuluista.
Kohtuullisesti palkkatuloja saavat voivat menettää asumisen tukia, ja kun päälle tulee
opintorahan leikkaus eli 50—85 euroa miinusta, päädytään rahamuotoisissa tuissa tappiol-
le. Opintolainan korotus kuitenkin antaa mahdollisuuden paikata menetykset. Monilla kor-
keakouluopiskelijoilla tukimäärä kuitenkin nousee, erityisesti kun tulot ovat pienet ja asu-
minen kallista. Tämä kaikki kertoo siitä, että opintotukijärjestelmä nimenomaan muuttuu
oikeudenmukaisemmaksi. Jos jollain on omia tuloja tai oman perheen tai ruokakunnan pii-
rissä nimenomaan puolison tulot ovat sen verran isommat, että he pystyvät yhdessä kanta-
maan enemmän taloudellista vastuuta, niin eikö ole oikein, että me käytettävissä olevaa
valtion tukea jaamme niille, joilla tällaista tukea ei omasta perhepiiristä tai omista pienistä
palkkatuloista johtuen ole? Minusta tämä on hyvin oikeudenmukainen muutos.

17.04 Joona Räsänen sd: Arvoisa puhemies! Tässä opintososiaalisten tukien kokonai-
suudessa ja tässäkin asiakohdassa on paljon keskusteltu opintolainasta. Opintolainahan
meillä on ollut toimiva osa opintotukijärjestelmää, ja se on vapaaehtoista, ja sitä opiskeli-
jat voivat halutessaan ottaa. Sitten valitettavasti kuitenkin meillä on Suomessa tilanne, että
liian harva opiskelija tähän lainamahdollisuuteen tarttuu, kun ottaa huomioon sen — var-
sinkin näinä aikoina, jolloin korot ovat hyvin matalalla — että meillä on valtion takaama
järjestelmä, joten se on kohtuullisen edullista rahaa opiskelijalle. 

Ja tähän liittyykin sellainen asia, että jos me haluaisimme opiskelijoiden toimeentuloa li-
sätä ja kun hallitus on nyt opintorahaa leikannut, mikä pakottaa sitten myös useamman
opiskelijan nostamaan lainaa, tulisi pohtia, millä tästä opintolainasta saataisiin vielä hou-
kuttelevampi. Muissa Pohjoismaissahan on käytössä järjestelmä, jossa opintolaina otetaan
suoraan valtion opintolainarahastosta, jolloin ei tulla enää siihen pisteeseen, että tarvitsisi
pelätä sitä, jos ei työllistykään tai jos ei pysty tulevaisuudessa maksamaan sitä omaa opin-
tolainaa pois, ja jolloin siitä voidaan tehdä sosiaalisesti oikeudenmukaisempi ja sen takai-
sinmaksu voidaan sitoa esimerkiksi työllistymiseen ja niin edelleen. Ja olisi varmaan syytä
— kun Suomessakin nyt näyttää kehitys ajavan yhä enenevässä määrin siihen suuntaan,
että opiskelijoita ajetaan ottamaan yhä enenevässä määrin opintolainaa — myös pohtia,
millä siitä opintolainasta saataisiin opiskelijoille houkuttelevampi, ja yksi vaihtoehto tässä
olisi katsoa, miten muissa Pohjoismaissa on tehty. Niissä on rakennettu opintolaina valtion
opintolainarahaston pohjalta, jolloin se opintolainan nostaminen jokaiselle opiskelijalle
olisi täysin turvallista.

17.06 Katri Kulmuni kesk: Arvoisa puhemies! En ollenkaan kiistä niitä monia vaikeita
päätöksiä, joita tämä hallitus on tehnyt leikatessaan, eikä varmaan kukaan kiistä niitäkään
valitettavia ja monia päätöksiä, joita edellinen hallitus teki leikatessaan — ylipäänsä kun
hoidetaan yhteisiä tehtäviä, joudutaan huolehtimaan siitä, että resurssit riittävät niiden ole-
massa olevien tarpeiden puitteissa ja niiden reunaehtojen kanssa, joiden kanssa olemme.
Mutta kun on tehty säästöjä, niin samalla on koetettu tehdä myös aina jotain syvempää uu-
21



Pöytäkirjan asiakohta PTK 105/2017 vp
distavaa, jonkinlainen rakenteellinen muutos, että siinä vaiheessa kun aika on parempi —
ja itse asiassa se aikahan on lähtenyt jo kääntymään, niin että työllisyysaste nousee, niin
että työttömyys pienenee — niin tottahan toki se kaikki sataa suuressa laarissa koko kan-
sakunnan laariin ja on myös opiskelijoiden etu. 

Mutta haluan vielä kerran todeta tästä yleisestä asumistuesta, että kyllä, se oli linjaus,
että se haluttiin kohdistaa heille, jotka kaikista eniten sitä tarvitsevat, ja kyllä, siihen sisäl-
tyy se, että silloin joiltakin asumistuen saajilta, opiskelijoilta, se on vähentynyt. Mutta joka
tapauksessa yleinen asumistuki suurenee yli 100 000 opiskelijalla, ja nämä ovat sellaisia
opiskelijoita, jotka ovat yksin asuvia, pienituloisia ja jotka maksavat korkeita vuokria, elik-
kä niitä opiskelijoita, jotka kaikista eniten niitä tukirahoja ovat tarvinneet. 

Ja kyllä minun mielestäni on myös tärkeä se asia, että vaikka opintorahasta on leikattu...
Opiskelijat ovat erittäin vaikeassa tilanteessa aina, koska he ovat pienituloisia, ei siitä pää-
se mihinkään. Ei ole mukava nostaa lainaa, mutta silloin kun sitä rahaa ei yksinkertaisesti
ole, lainarahakin on parempi kuin se, että pitäisi olla täysin ilman. 

Mutta on hyvä, että meidän järjestelmämme on edelleenkin tukipohjainen: se, että meil-
lä on asumistukea, se, että meillä on opintoraha, ja se, että meille tulee huoltajakorotus,
joka on sinne järjestelmään upotettu toivottavasti pysyvästi.

17.08 Li Andersson vas: Arvoisa puhemies! Edustaja Kulmuni on aivan oikeassa siinä,
että huoltajakorotus on tervetullut ja hyvä rakenteellinen muutos opintotukeen. Siitä olen
aivan samaa mieltä, koska tämä tarkoittaa sitä, että seuraavan kerran kun saadaan sosiaa-
lista omaatuntoa omaava hallitus, on mahdollista korottaa esimerkiksi tämän huoltajakoro-
tuksen tasoa niin, että perheellistenkin opiskelijoiden toimeentulo hallituksen tekemien
päätösten seurauksena parantuisi, joten tämä otetaan sitten seuraavan hallituksen asialistal-
le.

Mitä tulee hallituksen talouspolitiikkaan kokonaisuudessaan, niin toistan vielä kerran
niitä selvityksiä, mitä on tehty edellisen hallituskauden päätöksistä siitä, miten ne ovat vai-
kuttaneet eri tuloluokissa olevien suomalaisten toimeentuloon, verrattuna siihen, mitä on
tehty tämän hallituskauden aikana: Edellisen hallituksen aikana kaikista pienituloisimpien
suomalaisten käytettävissä olevat tulot kasvoivat ja tuloerot kapenivat siitä huolimatta, että
hallitus sopeutti enemmän kuin mitä Sipilän hallitus tekee tällä hetkellä. Tämä hallitus so-
peuttaa vähemmän mutta tekee sen tavalla, joka kasvattaa tuloeroja ja jonka seurauksena
suurin osa menosäästöistä on kohdistettu suoraan kaikista pienituloisimpien suomalaisten
toimeentuloon. 

Ja kyllä tämä aiheuttaa jonkunlaista aivo-oikosulkua, kun kuuntelee tätä keskustelua tä-
näänkin täällä salissa: Tämä hallitus yrittää esiintyä köyhien puolustajana sen jälkeen, kun
on tehty mittavia leikkauksia kaikkein pienituloisimpien suomalaisten toimeentuloon. En
suoraan sanoen keksi yhtäkään pienituloista väestöryhmää, jolta tämä hallitus ei olisi lei-
kannut. Se pitää paikkansa, kuten edustaja Zyskowicz totesi, että kaikista suurin yksittäi-
seen etuuteen kohdistuva leikkaus [Puhemies koputtaa] on ollut se, mikä tehtiin opintora-
haan.

Keskustelu päättyi.

Asia lähetettiin sivistysvaliokuntaan.
22


