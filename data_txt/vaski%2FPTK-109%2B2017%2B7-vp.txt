















































DEMB606.tmp.xml


Pöytäkirjan asiakohta PTK 109/2017 vp
Pöytäkirjan asiakohta 

PTK 109/2017 vp

Täysistunto

Tiistai 24.10.2017 klo 13.59—19.29

7. Hallituksen esitys eduskunnalle laiksi kiinteistöverolain muuttamisesta
Hallituksen esitys HE 133/2017 vp
Valiokunnan mietintö VaVM 9/2017 vp

Toinen käsittely

Ensimmäinen varapuhemies Mauri Pekkarinen: Toiseen käsittelyyn esitellään päivä-
järjestyksen 7. asia. Nyt voidaan hyväksyä tai hylätä lakiehdotus, jonka sisällöstä päätet-
tiin ensimmäisessä käsittelyssä.

Keskustelu

17.49 Pia Viitanen sd: Arvoisa puhemies! Toistettakoon vielä kerran, että sinänsä on hy-
vä, että kiinteistöveron aiotun pakkonoston sijaan hallitus perui tämän huonon esityksen-
sä. Siinä suhteessa kyllä olen iloinen, että myös täältä oppositiosta käsin huomasimme voi-
vamme vaikuttaa siihen, koska jo alun perin sanoimme, että se, että hallitus nostaa kiinteis-
töveroa, pakkonostaa kiinteistöveroa jo kolmannen kerran peräkkäin, on kohtuuton tilanne
ja siitä on paljon haittaa niin asumisen kustannuksiin kuin alueelliseen tasa-arvoon. Kai-
ken kaikkiaan kiinteistövero on parhaillaan uudistusprosessin alla, ja olisi hyvin ikävää, jos
hallitus jälleen kerran olisi toiminut niin, että se olisi pakottanut 170 kuntaa nostamaan
väen vängällä kiinteistöveroa.

No, kun tämä alarajan korotus sitten toivotusti peruttiin — hyvä niin — kysymys heräsi,
että miksi ihmeessä sitten tämä yläraja on korotettava, koska esimerkiksi verojaoston kuu-
lemisessa saimme moneen kertaan selvyyden siitä, että tästä ei tosiasiallista apua mille-
kään kunnalle ole, vaan liikkumavaraa ylöspäin toki on, jolloin kysymys heräsi myös sen
suhteen, säädetäänkö tässä nyt lakia vain lain säätämisen ilosta vai mistä ihmeestä on ky-
symys, kun ikään kuin nyt tehdään vähän turhaa lainsäädäntöä. Siksikään, koska tämä ve-
rorakenne joka tapauksessa tulee muuttumaan, ei ole mitään järkeä nyt nostaa myöskään
niitä ylärajoja. Olisi varmasti hallitukseltakin ollut viisasta ihan suosiolla tämä tilanne näh-
dä ja jättää ylärajan tarpeeton korotus tekemättä. Näin ei kuitenkaan tapahtunut, minkä seu-
rauksena me esitämme sosiaalidemokraatteina ja esitän tässä puheenvuorossani tätä laki-
esitystä kokonaisuudessaan hylättäväksi, puhemies.

Saanko lukea tähän sen lisäksi ponnen, jonka esitän lyhyesti, muuta en sanoisi enää täs-
sä puheenvuorossa, vai tulenko sinne pönttöön?

Ensimmäinen varapuhemies Mauri Pekkarinen:  2 minuuttia on käytetty, edustaja voi
jatkaa puhujapöntöstä. [Puhuja siirtyy puhujakorokkeelle]

Arvoisa puhemies! Esitän siis, että lakiesitys hylätään.
 Tarkistettu
4.1



Pöytäkirjan asiakohta PTK 109/2017 vp
Sen lisäksi, jos näin sitten ei käy, esitän tässä yhteydessä lausumaa, jonka luen seuraa-
vassa:

"Eduskunta edellyttää, että hallitus seuraa kiinteistöveroon hallituskaudella tekemiensä
korotusten vaikutuksia asumisen kustannuksiin, sosiaaliseen ja alueelliseen eriarvoisuu-
teen sekä varautuu hillitsemään asumisen kustannusten nousupaineita ja niiden aiheutta-
maa eriarvoisuutta erityisesti kasvukeskuksissa."

17.52 Timo Harakka sd:  Arvoisa puhemies! Ettei pääse unohtumaan, niin kannatan
edustaja Viitasen tekemää hylkäysehdotusta ja samoin kannatan myöskin esitettyä perus-
teltua, tärkeää lausumaa.

Todellakin, hallitus perui kiinteistöveron korotuksen, mikä oli positiivinen asia. Me
täällä oppositiossa olemme tietenkin sitä mieltä, että meidän painostuksemme vaikutti sii-
hen, ja hallitus vastaavasti ottaa kunnian itselleen siitä, että luopui alkuperäisestä suunni-
telmasta. Vastaava tapaushan oli varhaiskasvatusmaksujen korotussuunnitelma. Siitähän
ei ole aikaa, hyvät kollegat, kuin vuosi, kun hallitus aikoi korottaa päivähoitomaksuja. Se
ensin peruttiin ja sitten vaihdettiin kokonaan etumerkkiä, eli kokoomus on nyt yhtä vakuut-
tunut alentamisen välttämättömyydestä kuin se oli aikaisemmin korottamisen pakosta, ja
tämä herättää kyllä ihan vakavan kysymyksen hallituksen veropolitiikan johdonmukaisuu-
desta ja järjestä.

Keskusta ja kokoomushan ovat usein ja aivan aiheellisesti korostaneet sitä, että yritys-
ten verotuksen tulisi olla ennakoitavaa. Kiinteistöveron osalta näin ei ole ollut. Hallitus il-
moitti korottavansa tasaisesti kiinteistöveroa neljän vuoden aikana, yhteensä 100 miljoo-
naa euroa. Tämä linjaus rikottiin jo viime vuonna, kun fiskaalisin perustein päätettiinkin
korottaa 25 miljoonaa euroa lisää, ja nyt tämä hallituksen esitys alun perin olisi korottanut
vielä 50 miljoonaa lisää. Perusteet, joilla ihmisten ja yritysten kuluja ennen kaikkea pää-
kaupunkiseudulla merkittävästi olisi lisätty, olivat yksinomaan fiskaaliset. Pidän tätä var-
sin huolettomana, ellei jopa vastuuttomana. On hyvä, että vastuu lopulta löytyi, sanotaan
nyt sitten, että autettuna. [Markku Rossi: Aika monta konditionaalia oli tuossa!]

Arvoisa puhemies! Keskustelussa on toki esitetty myös kiinteistöveron korottamista
puoltavia kantoja. Esimerkiksi edellisen eduskunnan verojaoston puheenjohtaja Sampsa
Kataja, siis kokoomuslainen ex-edustaja, kirjoitti Helsingin Sanomissa, puolusti voimak-
kaasti kiinteistöveroa ja oli sitä mieltä, että ökytaloista kuuluukin maksaa luksuslisää. Har-
vinaista luokkakantaista kielenkäyttöä kokoomusvaikuttajalta. Myöskin vihreät ovat esit-
täneet kantoja, joitten mukaan tämä ratkaisu olisi ollut hyvä.

Kuitenkin tässä sotkeutuu nyt kaksi eri asiaa kohtalokkaalla tavalla toisiinsa. Ensimmäi-
nen on se, että kiinteistövero periaatteessa on hyvä vero ja sitä kannattavat myös sosiaali-
demokraatit, mutta siinä on kaksi ongelmaa, joista toinen on tämä mainitsemani veronko-
rotusten tahti, määrä, perusteet ja suuntautuminen. Toinen on sitten se tapa, jolla tällä het-
kellä veroa kerätään, eli kuten täällä pöntössä on monta kertaa sanottu, vuonna 2020 saa-
daan toivottavasti aikaan oikeudenmukainen, aitoja arvostuksia ja verotusarvoja verottava
kiinteistövero. Mutta palatakseni tuohon ensimmäiseen punktiin eli siihen, millä tavalla
kiinteistöveron rajut korotukset vaikuttavat, on erittäin tärkeä havaita se, että ne ulkoisvai-
kutukset, joita kulujen lisääntyminen aiheuttaa esimerkiksi yrityksille yleisen kiinteistöve-
ron nousun ansiosta, ovat erittäin merkittävät. Jos jonkun kivijalkakaupan kulut nousevat
10 prosenttia kiinteistöveron takia, niin silloin — kun se taistelee muutenkin olemassaolos-
taan verkkokauppaa vastaan — ne ovat erittäin merkittäviä työllisyyden, yrittäjyyden ja ta-
2



Pöytäkirjan asiakohta PTK 109/2017 vp
louskasvun esteitä. Sen lisäksi, kuten monta kertaa on sanottu, se entisestään nostaa asu-
misen hintaa juuri pääkaupunkiseudulla, missä se jo nyt on työllistymisen este.

Mitä tulee näiden ylärajojen korottamiseen, niin me olemme alkuperäisestä vahingolli-
sesta esityksestä siirtyneet tähän uuteen esitykseen, joka on tarpeeton. Kuntien kiinteistö-
veroprosentit ovat nyt keskimäärin paljon lähempänä alarajaa kuin ylärajaa. Helsinki ja Es-
poo ovat aivan alarajalla, jolloin Suomessa ei ole oikeastaan yhtään kuntaa, joka tarvitsisi
ja vaatisi ja edellyttäisi, että tätä ylärajaa pitäisi nostaa. Lähestulkoon kaikilla kunnilla on
rajaton määrä vielä lisäämisen ja korottamisen varaa, jos siihen katsotaan tarvetta olevan.
Se, että kunnat eivät vaikeinakaan aikoina ole käyttäneet peräkkäisten ylärajanostojen tar-
joamaa liikkumatilaa, todistaa, että kunnat eivät tällä hetkellä tarvitse tätä nostoa.

Arvoisa puhemies! Täysin nimellinen lainsäädäntömuutos, jolla ei ole myöskään min-
käänlaisia fiskaalisia vaikutuksia, jonka vaikutukset ovat nolla, on tarpeeton, varsinkin kun
tätä kiinteistöveron laajempaa uudistusta valmistellaan valtiovarainministeriössä. Siksi on
perusteltua, järkeenkäypää ja loogista, että sosiaalidemokraatit ehdottavat luovuttavaksi
myös turhan sääntelyn välttämiseksi ylärajojen nostosta. Turhan sääntelyn välttämistähän
hallitus muissa yhteyksissä usein korostaa. [Pia Viitanen: Norminpurkutalkoot!] Tarpeet-
tomien säädösten välttäminen on norminpurkua parhaimmillaan, joten hallitus, olkaa hy-
vä, purkakaa norminne, älkää luoko niitä uusia.

17.58 Markku Rossi kesk (vastauspuheenvuoro): Arvoisa rouva puhemies! Aika monta
konditionaalia oli tuossa teidän puheenvuorossanne, olisi sitä ja olisi tätä. Kyllähän se näin
tietysti meni, kuten viime viikolla tämä tuli täällä todettuakin. Nythän on kyseessä taval-
laan tämän viime viikon keskustelun toisinto, aika samantyyppiset äänenpainot näyttää
olevan. Hallitusryhmien eduskuntaryhmien puitteissa katsottiin, että kiinteistöveron koro-
tukselle, alarajan nostolle ei ole tarvetta, ja kun yhtä aikaa voitiin todeta myös hallituksen
kanssa yhteistyössä se, että myös ne tulostavoitteet ovat tältä osin täyttyneet, niin kerta
kaikkiaan tälle korotukselle ei ole ollut myöskään fiskaalista tarvetta. Kiinteistövero — so-
siaalidemokraatit näyttävät sitä kyllä rakastavan — kyllä kohtelee ihmisiä, kiinteistön
omistajia, vuokralla asuvia, hyvin samalla lailla koko maassa. Ja myös voi sanoa, että esi-
merkiksi maaseutualueella kyllä tuntuu, että kiinteistöveroista ei sinne tule mitään hyötyä,
ja tässäkin mielessä asia pitää katsoa kokonaisuudessaan.

17.59 Timo Harakka sd (vastauspuheenvuoro):  Arvoisa puhemies! Kyllähän tämä nyt
varsin poukkoilevaa tämä teidän politiikkanne on tässä ollut, eihän se nyt tässä muutu pu-
heilla yhtään miksikään. Paras esimerkkihän on tästä se, että kokoomuslainen Helsingin
pormestari oli laatinut jo oman budjettinsa siihen nojaten, että kiinteistövero Helsingissä
pakkonostetaan, josta olisi tullut heille pakkotuloa 20 miljoonaa euroa, ja sitten vastaavasti
laskenut tätä yleistä kunnallisveroprosenttia 0,5 prosenttiyksikköä, ja nyt he joutuvat sitten
oman puolueensa edesottamusten ja toilailujen takia miettimään tämän asian Helsingissä-
kin aivan uusiksi. Tokikin, kuten sanoin, ratkaisu oli järkevä, vaikkakaan Helsingin johta-
vat puolueet kokoomus ja vihreät eivät tunnu olevan huolissaan siitä, että asumiskustan-
nukset ja yrittäjyyden kustannukset Helsingissä olisivat huomattavasti nousseet ja vaikeut-
taneet pääkaupunkiseudun tilannetta entisestään.

18.01 Pia Viitanen sd (vastauspuheenvuoro): Arvoisa rouva puhemies! Samaa minä oli-
sin sanonut tästä linjakkuudesta, että poukkoilu tässä enemmän esillä on ollut, sillä sehän
3



Pöytäkirjan asiakohta PTK 109/2017 vp
oli vasta ei viime mutta edellisviikolla, kun täällä vielä hallituspuolueet, kokoomus kärki-
nenässä, puolustivat hyvin vahvasti sitä, kuinka on nyt vaan pakko tehdä tämä alarajan nos-
to ja kiinteistöveroa tulee korottaa, kunnes sitten kävikin onneksi niin, että tämä päätettiin
perua, jolloin sitten sanottiin, että nyt on tullut vähän uudenlaisia arvioita kiinteistöveron
tuotosta. Mutta kun ei ole tullut. Alun perinkin jo tiedettiin, että jo maaliskuun ennakko on
kutakuinkin se, mikä nyt sitten toteutuu, tässä lokakuun alkupäivinä saimme tiedon siitä. Ja
kaiken kaikkiaan vielä lokakuunkin luku on hieman pienempi kuin ennakoitiin maalis-
kuussa tuloiksi. Eli siis ei ole tullut mitään uusia tietoja, jolloin minä vetoaisin hallituk-
seen, että jatkossa, kun teette näitä hölmöjä esityksiä, vahingollisia esityksiä, niin katsokaa
tarkemmin se kokonaistilanne etukäteen, ettei aikaa mene myöskään siihen veivaamiseen
ja jojoliikkeeseen, [Puhemies koputtaa] mikä tässä on ollut.

Puhemies Maria Lohela: Listaan.— Edustaja Krista Kiuru.

18.02 Krista Kiuru sd: Arvoisa puhemies! Ensinnäkin on hyvä todeta, että kiinteistövero
noin periaatteessa on siinä mielessä hyvä vero, että se kohdistuu omaisuuteen ja siltä osin
omistamisen ja omaisuudenkin kannalta voidaan verottaa. Tämä käsittelyssä oleva halli-
tuksen esitys on kuitenkin ongelmallinen ensinnäkin siksi, että tämä hallituksen kiinteistö-
veron korottamistahti on käsittämätön. Olemme käsittelemässä kolmatta kertaa kiinteistö-
veron korotusta, mikä varmasti kyllä pysäyttää meidät miettimään, onko tämä tahti sellais-
ta hyvää verotuspolitiikkaa, jossa myöskin verotuksen ennustettavuudesta voidaan pitää
huolta. On todettava, että kiinteistöveroa on käytetty ja tullaan käyttämään varmasti jatkos-
sakin osana veropaketteja ja ylipäätäänkin hallituksen menoerien rahoittaminen perustuu
niin menneessä kuin tulevassakin siihen, että myöskään kiinteistövero ei ole pyhä vero.
Mutta tässä tapauksessa on ongelmallista, että kun hallitus itse päätti kiinteistöverotuotoil-
la lisätä tuottoennustetta 100 miljoonaan euroon, nyt tuo raja kuitenkin on jo paukkunut
mennen tullen.

Toisaalta tähän on sidottu myöskin varhaiskasvatusmaksujen korotus, minkä vuoksi hal-
lituksen esityksessä 133 vieläkin, siis käytännössä perusteluissa sivulla 8, viitataan siihen,
että tällä esityksellä, joka tänään on käsittelyssä, tullaan rahoittamaan tuo 25 miljoonan
aukko varhaiskasvatusmaksujen alentamisesta. Silloin jo voidaan todeta, että tosiasiassa
tällä käsittelyssä olevalla esityksellä ei kukaan pysty uskomaan, että tämä selitys olisi totta
ja että niille kunnille, jotka varhaiskasvatusmaksujen alentamisen tuloksena tarvitsisivat
rahaa tuon hallituksen aiheuttaman tehtävien lisäyksen täyttämiseksi sitten myöskin aidos-
ti kustannuspuolella, hallitus kompensoisi tämän muutoksen. Kiinteistöverohan toimii
niin, että niissä kunnissa, jotka ovat alarajoilla ja jotka olisivat joutuneet sen esityksen mu-
kaisesti tätä veroa nostamaan, se olisi käytännössä johtanut siihen, että siellä tosiasiallises-
ti näitä varhaiskasvatusmaksujen alennuksia olisi voitu korvata kiinteistöveron alarajan
nostolla — jos se olisi tehty. No, tältä osin muiden kuntien osalta se ei olisi toteutunut. Sik-
si olisi yksinkertaisempaa ollut, että hallituksen esityksessä varhaiskasvatusmaksujen alen-
tamisesta olisi lähdetty suoraviivaisesti siihen vanhaan hyvään periaatteeseen, että kunnil-
le kustannukset korvataan toteutuneina kuluina, ja siltä osin kompensointi olisi tapahtunut
yhteisöveron kautta. Tästä periaatteesta kuitenkaan hallitus ei pitänyt kiinni. 

No, nyt ongelmat kasvavat tätä mukaa vieläkin isommiksi. Nimittäin hallituksen esityk-
senä kuitenkin on se, että näistä varhaiskasvatusmaksuista eli käytännössä 70 miljoonasta
25 miljoonaa korvattaisiin tällä kiinteistöveron tuotolla. Näin toisaalla tapahtuva varhais-
4



Pöytäkirjan asiakohta PTK 109/2017 vp
kasvatusmaksujen alentaminen ja toisaalla tapahtuva uusin käänne tässä koko hallituksen
jupakassa, jossa jätetään kiinteistöveron alaraja korottamatta, johtavat tilanteeseen, jossa
varhaiskasvatusmaksujen korotusta ei tosiasiallisesti kompensoida, vaikka tämän hallituk-
sen esityksessä 133 lähdetään siitä, että näin juuri tehdään. Siltä osin ei ole kovin uskotta-
vaa sanoa, että tämä olisi suoraviivaista ja koherenttia politiikkaa.

On todettava myöskin samaan yhteyteen, että kiinteistöveron toinen ongelma on se, että
kiinteistöveron verotusarvot ovat jääneet käytännössä jälkeen. Jo viime hallituskauden
loppupuolella todettiin, että verotusarvojen tarkistaminen olisi nyt ensimmäinen työ siinä,
että kiinteistöverotuksesta tulisi sellainen koherentti apparaatti, että me voisimme kokea,
että se on oikeudenmukaisesti kerätty vero. Tältä osin olisi syytä nyt odottaa, että tämä ve-
rotusarvojen tarkistus saadaan tehtyä, ja siltä osin ei olisi pitänyt lähteä sooloilemaan tähän
omin päin.

Arvoisa puhemies! Sitten tähän syntyneeseen poliittiseen tilanteeseen: Meillä on käsit-
telyssä täällä nyt kiinteistöveron korotus, jossa alun perin tämän esityksen mukaan koro-
tettaisiin kiinteistöveroa ylä- ja alarajoista, koska jos alarajaa korotetaan, niin tietenkin sit-
ten myös ylärajaa korotetaan, jotta liikkumaväli kunnilla on yhtä suuri kuin ennenkin. Mut-
ta tässä tapauksessa, kun alarajaa ei koroteta, silti ylärajaa korotetaan vain siitä poliittisesta
välttämättömyydestä, ettei tarvinnut kertoa, että hallitus on kokonaan vetänyt kiinteistöve-
roesityksensä pois. Tämä logiikka ei kyllä nyt kerta kaikkiaan toimi. Me olemme syystä-
kin olleet huolissamme siitä, onko järkevää, että 170 kuntaa olisi joutunut korottamaan
yleistä kiinteistöveroa ja 96 kuntaa vakituisen asumisen kiinteistöveroa. Tämän nyt, kiitos
tämän hyvän oppositiopainostuksen, hallitus kumoaa. Mutta silti ylärajaa korotetaan. Ky-
syn teiltä: kuinka moni tässä salissa uskoo, että 66 miljoonaa, jonka tämän lakiesityksen,
joka tänään on käsittelyssä, pitäisi tuottaa, tulee sillä, että ylärajaa korotetaan? Siis kerta
kaikkiaan jokainen ymmärtää, että tämä on kyllä aikalaista tuuleen huutamista. Tältä osin
suosittelisin tämän esityksen johdosta normien purkua.

Näin ollen kannatan myös sitä lausumaehdotusta, jonka edustaja Viitanen teki ja jota
edustaja Harakka kannatti, siltä varalta että tosiasiat eivät unohdu, ja totean, että SDP:n
kanta on, että tämä esitys on järkevää hylätä.

18.09 Mats Nylund r: Arvoisa puhemies! On kehuttu todella paljon kiinteistöveroa vero-
muotona, mutta pitäisi sanoa myös, että verottajalle, veronsaajalle, se on hyvä vero — se
on ennustettava, se on vakaa — mutta verovelvolliselle se voi olla todella ongelmallinen.
Omaisuus ei takaa veronmaksukykyä. Omistaminen ei takaa veronmaksukykyä. Myös se
pitäisi ottaa huomioon tässä huoneessa.

Sitten tähän esitykseen. Hallituksen alkuperäinen esitys olisi merkinnyt kiinteistöveron
pakkonostoa, kuten on kerrottu monta kertaa, 170 kunnassa, vaikka fiskaalinen tavoitetuot-
to vuodelle 2018 on jo laskennallisesti saavutettu. Mutta valtiovaroissa verojaostossa
asiantuntijakuulemisen jälkeen, perusteellisen käsittelyn jälkeen ja hyvien keskustelujen
jälkeen kiinteistöveron alarajojen korotusesityksestä luovutettiin, ja täten alarajat säilytet-
täisiin nykyisinä. Ruotsalaisen eduskuntaryhmän puolesta olen tyytyväinen tähän. Me pi-
dämme siitä, että voimme eduskunnassa myös muuttaa huonoja esityksiä. Nyt kunnat saa-
vat itse päättää mahdollisesta korotuksesta oman tilanteensa perusteella, ja tämä nyt ehdo-
tettu muutos, mietintöpohja, ainoastaan lisää kuntien liikkumavaraa. Ruotsalainen edus-
kuntaryhmä tukee tätä mietintöä. — Kiitos.
5



Pöytäkirjan asiakohta PTK 109/2017 vp
18.10 Ville Tavio ps: Arvoisa puhemies! Asumisen kalleus on Suomessa todellinen kan-
santaloudellinen ongelma. Vuokrien nousu on viimeisenä viitenä vuotena ollut jo kalliim-
paa kuin kuluttajahintataso. Samoin omistusasumisen kustannukset jatkavat kovaa kas-
vua. Jos verrataan tämän vuoden alkuneljännestä viime vuoden alkuneljännekseen, ne ovat
nyt 1,3 prosenttia kovemmassa kasvussa. Tämä asumiskulujen nousu heikentää ihmisten
ostovoimaa Suomessa aivan kohtuuttomasti. Tämä on valtava kansantaloudellinen ongel-
ma. Jokaisen pitää huomata se.

Hyvä, että hallitus tosiaan perui kiinteistöveron nostoesityksen opposition vaatimalla ta-
valla. Kuitenkin me kaikki tiedämme, että ei sitä pientä ihmistä, joka kotona laskuja las-
kee, siinä sinänsä välttämättä kiinnosta se, nostiko sitä kiinteistöveroa sitten eduskunta vai
kunnanvaltuusto. Se ei varmaan ole siinä hänen taloudessaan se pääasia, kuka sitten val-
tion herroista niitä kuluja taas nostaa, vaan pääasia on se, että ne kulut pitäisi saada las-
kuun, ja se ei nyt näytä olevan tämän istuvan hallituksen linja, kun tiedetään, että on lisäksi
hallituksen suunnitelma lämmityspolttoaineiden verotuksen nostosta. Myös hallituksen
kiinteistöveron nostoesitys kertoo siitä, että hallituksesta löytyy tällaista valitettavaa val-
miutta asumisen kustannusten nostoon. Tähän pitää puuttua lisää. Asumiskustannusten
nousu tietenkin iskee pahiten varsinkin pientuloisiin, varsinkin pienituloisiin yksin asu-
viin, jotka joutuvat sitten tietenkin huomattavasti enemmän siitä asumisestaan maksamaan
kuin perheelliset, samoin pienituloisiin eläkeläisiin, joilta menee puolet eläkkeestä tai
enemmänkin pelkästään kalliiseen vuokraan.

Tämän johdosta perussuomalaisten eduskuntaryhmän puolesta esitänkin seuraavaa lau-
sumaa: "Eduskunta edellyttää, että hallitus seuraa sitä, etteivät pienituloisten ja ikäihmis-
ten asumiskustannukset nouse kohtuuttomasti ottaen huomioon kiinteistöveron muutokset
ja muiden tulossa olevien hallituksen esitysten kumulatiivinen vaikutus asumisen ja elämi-
sen kokonaiskustannuksiin."

18.13 Markku Rossi kesk (vastauspuheenvuoro): Arvoisa puhemies! On mielenkiintois-
ta kuunnella tämän entisen hallituskumppanipuolueen puheenvuoroja. Silloin kun kaksi ja
puoli vuotta sitten hallitusohjelma rakennettiin, silloin niin perussuomalaiset, kokoomus
kuin keskusta, kolmena vaalit voittaneena puolueena, olivat rakentamassa hallitusta. Täl-
löin tehtiin yhteinen talouspolitiikan linja. Siihen sisältyi 10 miljardin laaja näkökulma yh-
teiskunnan menojen karsimisesta, tehostamisesta ja hyvin monesta asiasta, myös se, kuin-
ka velkaa lähdetään pikkuhiljaa taittamaan alaspäin. Tällöin hyväksyttiin myös ne verolin-
jaukset, joihinka sisältyvät sitten myös kiinteistöverolinjaukset. Nyt myöhemmin, onnek-
si, kävi ilmi, että tätä kiinteistöveron alarajan korotusta ei tarvitse tehdä, [Eduskunnasta:
Miksi ylärajan?] mutta on vaikea sanoa, miten te nyt sitten puolueena ja eduskuntaryhmä-
nä tavallaan pesette siitä kädet. Ymmärrän kyllä, että oppositiossa ääni on hyvin toisenlai-
nen kuin hallituksessa, mutta [Puhemies koputtaa] toteanpahan tämän nyt kuitenkin.

18.14 Leena Meri ps (vastauspuheenvuoro):  Arvoisa puhemies! Jokaisessa ajassa teh-
dään ratkaisut sen mukaan, mikä se aika on, ja sanoisin, että on aika ala-arvoista lähteä kes-
kustelemaan siitä, mikä oli kaksi ja puoli vuotta sitten tilanne ja mitä silloin esimerkiksi
meidän entinen puheenjohtajamme on sitoutunut tekemään. Me olemme käyneet läpi sitä
tilannetta, että talous on tällä hetkellä paremmassa tilanteessa kuin silloin. Emme me var-
maan löydä eläkeläisten asumiseen, ongelmiin, ja asumiskulujen nousuun ratkaisua sillä,
että lähdetään lyömään perussuomalaisia, mitä he puhuivat kaksi ja puoli vuotta sitten. Tä-
6



Pöytäkirjan asiakohta PTK 109/2017 vp
nään on tullut se Lauri Nurmen kirja, ja sielläkin varmaan pohditaan monenlaista asiaa.
Mutta ihan aidosti edustaja Ville Tavio piti todella hyvän puheenvuoron siitä, että ihmistä
kiinnostaa se, mitä käteen jää, ja minusta voisimme keskittyä tulevaisuudessa siihen, mi-
ten me ratkaisemme tämän ongelman, eikä lähdetä miettimään tämmöisiä asioita. Minä en
ainakaan niissä pöydissä ole istunut, se on aivan satavarma.

18.16 Krista Kiuru sd (vastauspuheenvuoro): Arvoisa puhemies! En käy tähän kiistaan
osapuoleksi enkä lähde nahisteluun mukaan, mutta totean sen, että tässä hallituksen esityk-
sessä 133 kerrotaan, miksi tätä kiinteistöveroesitystä tuodaan eduskunnan käsittelyyn. Sii-
nähän selkeästi lukee, että tällä rahoitetaan varhaiskasvatusmaksuihin tehdyt alentamiset,
ja sitä varten tätä esitystä tänne tuodaan, niin että siinä suhteessa, edustaja Rossi, haluan
kuitenkin oikaista nyt tätä kulmaa hiukan, ettei jää epäselväksi se, että tällä kiinteistöve-
roesityksellä kompensoidaan 25 miljoonalla varhaiskasvatusmaksujen alentamista. Me ky-
symme: miksi sitä ei reiluuden ja rehtiyden nimissä kuntatalouteen tasattu yhteisöveron
kautta vaan tällaisella keinotekoisella systeemillä, joka ajautui sitten tällaiseen poliittiseen
kriisiin, niin kuin täällä on nähtävissä?

18.17 Markku Rossi kesk (vastauspuheenvuoro): Arvoisa puhemies! Totta kai vaihtoeh-
toja voi olla useitakin, millä lailla tuo kompensaatio olisi voitu lähteä tekemään. Joka ta-
pauksessa silloin kiinteistöveron korotusnäkökulma oli yhtenä, jonka hallituspuolueet hal-
litusohjelmassa olivat hyväksyneet, riippumatta siitä, ketä siellä nyt sitten pöydässä missä-
kin kohtaa istui. Ja sehän, että talouskasvu on lähtenyt paranemaan, on juuri myös syy sii-
hen, että tätä veronkorotusta ei tarvitse tehdä. Minä ainakaan en rakasta veroja, tarpeetto-
mia veroja. Veroja tarvitaan yhteiskuntaan, ehkä sosiaalidemokraatit rakastavat veroja jo
vanhasta muististakin. Mutta joka tapauksessa talouskasvu on aikaansaanut sen, että tälle
kiinteistöveron korotukselle ei ole tarvetta olemassa. Ja tämä on hyvä asia, ollaan siitä iloi-
sia. Keskustelu kyllä kulkee vähän paikallaan siitä, saiko sen joku aikaan vai eikö saanut.
Hyvä talouskasvu on tähän vaikuttanut ratkaisevasti, hallitusryhmien yhteinen näkökulma
ja sitä kautta hallituksen kanssa käyty neuvottelu. Tässä on lopputulos: kiinteistöveron ala-
rajaa ei koroteta.

18.18 Timo Harakka sd (vastauspuheenvuoro): Arvoisa puhemies! Onhan tämä aika eri-
koinen tilanne, kun sosiaalidemokraatteja syytetään veron korottamisesta silloinkin, kun
me olemme se voima, joka täällä on nimenomaan estänyt tämän veron korotuksen. Mutta
eihän tälle mitään voi, emme täällä odotakaan kiitosta.

Mutta vastatkaa, edustaja Rossi ja yhtä mielellään edustaja Rantakangas, miksi sitä ylä-
rajaa pitää nostaa, kun siihen ei todellakaan ole kunnilla tarvetta. Yleisen kiinteistöveron
keskimääräinen taso on nyt 1,06, ja te esitätte, että sen pitäisi nousta 2:een eli lähes kaksin-
kertaistua. Vakinaisten taso 0,49 — ja sillekin lähes kaksinkertaistus — ja muiden kuin va-
kinaisten 1,15, kaikki ovat alarajalla. Edustaja Rantakankaan lähikunnista Siikalatva jopa
alensi kiinteistöveroa siitä huolimatta, että hallitus on mennyt toiseen suuntaan. Eli mistä
syntyy tämä tarve ylärajan nostamiseen? Mihin tätä oikeasti tarvitaan, miksi ette voi pur-
kaa normeja?

18.19 Antti Rantakangas kesk (vastauspuheenvuoro):  Arvoisa puhemies! Keskusta ja
hallitus luottavat kunnalliseen päätöksentekoon. Kun ja jos ei ole tarvetta nostaa ylärajaa,
7



Pöytäkirjan asiakohta PTK 109/2017 vp
niin kunnalliset päättäjät eivät tietenkään nosta. Minä tiedän pitkäaikaisena kuntapäättäjä-
nä itsekin, että veronkorotus on aina vaikea päätös juuri sen takia, että se lisää kuntalaisten
kustannuksia, on sitten kysymys tuloverosta tai kiinteistöverosta tai muista maksuista. On
päivänselvää, että uskon, että kaikki kuntien päättäjät lähtevät samasta ideologiasta, että
tarpeettomia veronkorotuksia ei missään tapauksessa tehdä. Nyt luotetaan kuntien harkin-
taan, kuntien päättäjien harkintaan, ja minä uskon, että tässä käy ihan hyvin. Totta kai me
ymmärrämme, että aina kun oppositiolla tulee pelin paikka ja politiikanteon paikka, se pi-
tää käyttää, se kuuluu demokratiaan, ja näin juuri onkin. [Timo Harakan välihuuto] Ja juuri
kun tässä kollega Harakka sanoi, ettei ole tarvetta nostaa, niin minä uskon, että kunnat ei-
vät nosta ylärajaa.

Puhemies Maria Lohela:  Ja listaan.

18.20 Sami Savio ps: Arvoisa puhemies! Käsittelyssä on siis hallituksen esitys kiinteistö-
verolain muuttamisesta. Tähän alkuperäiseen hallituksen esitykseen sisältyi myös kiinteis-
töveroprosenttien alarajojen korotus, joista vakituisiin asuinrakennuksiin kohdistuvan
kiinteistöveroprosentin lakisääteistä alarajaa oli tarkoitus muuttaa eli käytännössä nostaa
vuoden 2019 alusta lähtien ja näitä muita alarajoja jo ensi vuoden alusta lukien. Alun perin
hallituksen esityksessä suunniteltu korotus olisi pakottanut peräti 170 kuntaa, siis yli puol-
ta Suomen kunnista, korottamaan yleistä kiinteistöveroprosenttiaan ja kymmenet kunnat
olisivat olleet pakotettuja myös nostamaan vakituisia asuinrakennuksia koskevaa kiinteis-
töveroa. Nämä kaikki alarajojen korotukset olisivat nostaneet sekä vuokria että omistus-
asumisen kustannuksia, se kannattaa muistaa — eivät pelkästään vastikkeita, vaan myös
vuokria. Tietysti osaltaan nämä lakimuutokset olisivat rajanneet myös kuntien itsemäärää-
misoikeutta. Onneksi hallitus lopulta päätti pakon edessä peruuttaa nämä korotukset oppo-
sition jo lähetekeskustelussa esittämien näkemysten mukaisesti. Siis näyttää siltä, että tämä
eduskunnan täysistuntokäsittely ei ollut kiinteistöverojen osalta missään määrin turha.

Valitettavasti hallitus on kuitenkin tehnyt esityksen muun muassa lämmityspolttoainei-
den verotuksen korottamisesta. Kuten edustaja Tavio toi edellä hyvin esille, nämä kaikki
seikat kohdistuisivat kipeimmin juuri pienituloisiin kansalaisiin. Maksutaakkaa tulee asu-
misen osalta keventää verotuksen keinoin, myös kaavoituksen keinoin, kuten olemme osin
jo tällä kaudella tehneet, mutta työ on yhä kesken. Näillä perusteilla kannatan edustaja Ta-
vion tekemää lausumaehdotusta.

18.22 Markku Eestilä kok: Arvoisa rouva puhemies! Verotuksen pitäisi aina olla oikeu-
denmukaista, ja ainakin itse näen tällä hetkellä suomalaisessa verotuksessa kaksi verolajia,
jotka eivät enää tätä oikeudenmukaisuusperiaatetta edusta. Yhteiskunnassa tapahtuu suu-
ria muutoksia, ja myös verotuksen pitäisi vastata näihin muutoksiin vähän nopeammin
kuin niin, että sitä tarkastellaan kenties viiden vuoden välein. Nämä kaksi verotuksen epä-
oikeudenmukaisuutta minun mielestäni alkavat olla joka päivä suurempia ja suurempia.
Toinen on yksityisautoiluun kohdistuva verotus, koska se on osalle kansalaisia valinnan-
vapautta ja osalle se todellisuudessa ei ole valinnanvapautta. Toinen vero on tämä kiinteis-
tövero. 

Minulle kyllä käy, että verotusarvo muodostuu rakennuskustannuksien perusteella ja sii-
tä tehtävien ikävähennysten perusteella, mutta sitä minun on vaikea ymmärtää, että meillä
on Suomessa alueita, joilla kiinteistöjen arvot markkinoilla ovat todella alhaisia, ja silloin
8



Pöytäkirjan asiakohta PTK 109/2017 vp
se epäoikeudenmukaisuus kohdistuu korostuneesti niille alueille, missä kiinteistöjä kuiten-
kin verotetaan verotusarvon perusteella rakennuskustannusten mukaan, joten täälläkin
esille noussut asia minun mielestäni on sellainen, joka täytyy tulevassa kiinteistöverouu-
distuksessa ottaa esille. Minä en tarkoita sitä, että täällä pääkaupunkiseudulla, missä tieten-
kin kiinteistöjen arvot ovat suurempia, veroa pitäisi mennä nostamaan, mutta meidän täy-
tyy leipoa sinne sisään joko verotusarvoihin liittyvä uusi perustelu tai sitten jonkunlainen
mekanismi, että niillä alueilla, joilla markkina-arvot selvästi putoavat vuosien mittaan, on
mahdollisuus kevyemmin arvioida uudelleen, mikä on kiinteistön todellinen verotusarvo.
Silloin oikeudenmukaisuus ja kohtuus säilyy pääkaupunkiseudulla, missä verotusarvot
ovat erilaisia ja muodostustapa erilainen, mutta erityisesti niillä alueilla, missä ihmisten
omaisuus niin sanotusti sulaa käsiin, pystytään menettelemään niin, että oikeudenmukai-
suus toteutuu.

18.24 Jani Mäkelä ps: Arvoisa puhemies! Mitä tulee tuohon hallitusohjelmassa kenties
kaksi ja puoli vuotta sitten sovittuun, niin kyllä siinä ollaan kuitenkin oltu kauempaa vii-
saita kuin mitä tämä nykyinen hallitus on, kun siellä oli vielä kaksi päivää ennen tämän esi-
tyksen muuttamista sellainen epäselvyys asiasta, että täälläkin salissa pidettiin puolustele-
via puheenvuoroja kiinteistöveron alarajojen korottamiselle, ja nyt sitten seuraavana päi-
vänä hallitus tuleekin sanomaan, ettei niitä tarvitse korottaa. Eli kyllähän tällainen käyttäy-
tyminen ministerien taholta on hieman noloa myöskin hallituspuolueiden kansanedustajia
kohtaan.

Sosiaalidemokraatit ovat oppositiossa taipuneet moneen asiaan, mutta se, että taivutaan
vastustamaan veronkorotuksen mahdollisuutta, ei minun mielestäni oikein istu tuohon so-
sialistiseen ideologiaan, koska ettekö te yleensä halua korottaa veroja? Tämä on nyt vähän
hämmentävää. Se, että sosiaalidemokraatit ovat taipuneet oppositiossa myös siihen, että
vaativat suorastaan lain vaatimien muutosten kompensointia kunnille, on täysin päinvas-
taista kuin mitä te viimeksi teitte hallituksessa ollessanne. Tämä on hämmentävää. 

Mutta erityisesti jaksan ihmetellä sitä edellisellä kerrallakin esiin nostamaani asiaa, että
kun kuitenkin meidän muiden mielestä yleisesti ottaen kiinteistövero on huono vero ja ikä-
vä vero perittäväksi, niin vihreät kuitenkin käyttivät sellaisia puheenvuoroja, että se olisi
suorastaan hyvä vero perittäväksi. Mitähän mahtavat teidän kannattajanne ja äänestäjänne
maakunnissa ajatella näistä puheista? Tämä on hyvin kylmää kyytiä mökinmummoille ja
muillekin. Onneksi kuitenkin edustajat Tavio ja Savio toivat esiin tärkeän huolen suoma-
laisten elinkustannuksista, johon toivon hallituksenkin lähtevän mukaan.

18.25 Antero Laukkanen kd:  Arvoisa rouva puhemies! Edustaja Mats Nylund käytti
erittäin hyvän puheenvuoron, tasapainoisen, ja vaikka oppositiossa istunkin, niin ilolla ter-
vehdin tätä kiinteistöveron alarajan korotuksen peruuttamista. Sitä ei käy moittiminen.
Vaikka ei se meille oppositiossa mitään lisäpisteitä tuo, niin siitä voi vähän hallitusta ke-
hua, että se itsekin oivaltaa välillä, milloin joku asia menee väärään suuntaan.

Tämä oikeudenmukaisuuskysymys, minkä edustaja Eestilä nosti esille, on myös erittäin
tärkeä ja mielenkiintoinen asia, ja toivon, että tulevassa kiinteistöverouudistuksessa to-
siaan nostetaan laajempaan keskusteluun se, miten omaisuuden arvo määräytyy. Meillä on
kotikaupungissani Espoossa monia todella vanhoja, huonokuntoisia taloja, mutta alueen
kiinteistöjen hinnat ovat todella korkeita sen maan tähden, missä nämä talot ovat, ja voi sit-
ten miettiä, että jos henkilö on mahdollisesti perintönä saanut talon, joka on jo toistasataa-
9



Pöytäkirjan asiakohta PTK 109/2017 vp
kin vuotta vanha, niin miten siellä nykyään oleva henkilö, ehkä pienituloinenkin, selviää
niistä kiinteistöveroista.

18.27 Pia Viitanen sd: Arvoisa puhemies! Tässähän nyt tämä pihvi on, mitä olemme koko
ajan yrittäneet sanoa: se, mikä tällä puolella sen sijaan hämmentää, on juuri se, miksi ih-
meessä ei haluta purkaa normeja. Eli siis kun koko hallitus perustelee omaa politiikkaansa
sillä, että turhasta säätelystä pois ja normienpurkutalkoot ja muuta, niin sitten käy niin has-
susti, että säädetään lakeja vain lain säätämisen ilosta. Ja muistutan kyllä, että toisaalta se ei
minua hirveästi yllätä, sillä kyllähän tämä hallitus, silloin kun vielä perussuomalaisetkin
siinä istuivat, toimi esimerkiksi niin, että jopa autotalleille tuli energiatodistus ja niin pois-
päin. Että kyllä tässä monta kertaa tällaisia hämmentäviä suuntia on ollut siihen nähden,
mitä hallitus puheissaan tavoittelee.

Puhemies! Yhtä kaikki, se on hyvä asia, että nyt tämä pakkonosto peruttiin. Peruuttami-
nen on tämän hallituksen valtti, tehkää sitä useamminkin. Seuraavaksi voisitte tosiaan pe-
ruutella muutamia muita kohtia, mistä aiemmin puhuimme, liittyen verotuksen oikeuden-
mukaisuuteen — eli esimerkiksi tämä lapsiperheiden verotuskysymys, mistä puhuimme jo
aiemmin.

Mutta tosiaan, puhemies, kuten sanottu, toivon, että jatkossa — toivon todella — kun te
mietitte taas ensi vuonna näitä kiinteistöveroasioita, niin kuin on todettu hallituspuoluei-
den toimesta siellä verojaostonkin kokouksessa, silloin jo etukäteen katsoisitte, onko tar-
vetta vai ei, ja toivon, että sellaiseen ratkaisuun ette päädy. Nimittäin nythän täällä jo ää-
neenkin hallituspuolueiden toimesta todettiin, että siellä on edelleen se 10 miljoonan pai-
ne, mistä olitte keskenänne sopineet, että mietitte myöhemmin, mitä sitten tehdä sen kans-
sa.

18.28 Timo Harakka sd:  Arvoisa puhemies! Todellakin toistan vielä tämän kysymyk-
sen, ja huomaan ilokseni, että edustaja Rantakangas on varannut puheenvuoron, ja siinä
minä todellakin toivoisin olevan jonkun järkiperäisen perusteen tähän. Vakuuttakaa minut
siitä, että tämä ei ole tarpeetonta ja turhaa lainsäädäntöä. Te äsken tuossa vakuutitte, että
luotatte siihen, että kunnat osaavat toimia oikein. No, nehän varmasti osaavat jo nykyisten
rajojen puitteissa toimia oikein. Suomen yli 300 kunnasta ei ole yksikään sellainen, jossa
kaikki kolme kiinteistöveron lajia olisivat nyt tapissa, ja suurimmassa osassa, ylivoimai-
sesti suurimmassa osassa, ne ovat siellä aivan alarajassa. Tämä on siis tarpeeton.

Se, perustelu, että tehdään nyt varmuuden vuoksi tämmöinen laki ja uskotaan, että kun-
nallinen demokratia toimii, on yhtä hyvä kuin se, että tehtäisiin täällä lämpimiksemme
semmoinen laki, että joka kuntaan saa rakentaa Riemukaaren tai kultaisen Eiffelin tornin,
ja luottaisimme sitten kuntiin, että he osaavat ratkaista sen, rakentavatko vai eivät. Siksi ni-
meänkin tämän lakiesityksen Lex Riemukaareksi.

18.30 Katja Hänninen vas: Arvoisa rouva puhemies! Minäkin haluan kyllä kiittää halli-
tusta siitä, että se perui kiinteistöveron alarajan korottamisen. Kiinteistöveron korotukset-
han kirpaisevat kaikista eniten niitä yksinäisiä pienituloisia eläkeläisiä, mutta myös lapsi-
perheitä, joita hallitus on kyllä rokottanut jo aivan tarpeeksi. Eikä se kiinteistövero myös-
kään huomioi perheen sen aikaista taloudellista tilannetta. Jos esimerkiksi työttömyys on
iskenyt tai on joutunut lähtemään uudelleen kouluttautumaan, opiskelemaan, niin kyllä ra-
hat ovat monesti syksyllä aika tiukassa, kun kesälomien jälkeen kiinteistöverolappu sitten
10



Pöytäkirjan asiakohta PTK 109/2017 vp
sieltä postiluukusta tulee. Ja kiinteistöveron korotushan siirtyy myös suoraan vuokriin. Jär-
kiintyminen hallituksen puolelta on aina tervetullutta näin oppositiosta katsottuna. Vasem-
mistoliitto on tyytyväinen siihen, että hallitus perui tämän epäoikeudenmukaisen kiinteis-
töveron alarajan korottamisen.

18.31 Antti Rantakangas kesk: Arvoisa puhemies! Kun SDP:n edustajaa kuunteli, niin
jäi vähän sellainen kuva kuin te yrittäisitte luoda sellaista mielikuvaa, että tällä hetkellä ei
olisi ala- ja ylärajoja, että puhutaan niin kuin lisäbyrokratiasta tai muusta. Nyt tälläkin het-
kellä on nämä rajat olemassa. Sillä tavalla on säädelty, mikä on sen kunnallisen itsehallin-
non valtuuden mahdollisuus. Tässä mielessä ei pidä todellakaan paikkaansa se, etteikö nyt
olisi rajoja. Nyt on rajat olemassa ja kunnat toimivat niitten mukaan — ja niin toimivat jat-
kossakin näitten rajojen mukaan, mitkä eduskunta säätää. Kaikki me olemme täällä var-
maan yhtä mieltä siitä, että oli hyvä, että hallitusryhmät sopivat siitä, että tätä alarajan pak-
kokorotusta ei tule. Se oli oikea päätös, ja siitä varmasti koko eduskunta on samaa mieltä.

Mutta kaikki me tiedämme sen, että kuntien palveluitten rahoittamiseksi tarvitaan vero-
tuloja, ja siinä mielessä kaikkia näitä veromuotoja joudutaan käyttämään. Kun me kaikki
haluamme, että meidän julkiset palvelut ovat hyvässä kunnossa, niin tarvitaan verotuloja
muun muassa tuulivoimasta, jonka osalta vasemmistoliitto ei halunnut veroa korottaa, ja
niin edelleen. Tämä on mahdollisuuksien taitamista, ja tässä tapauksessa kysymys ei nyt
ole mistään dramaattisesta asiasta missään tapauksessa. Se politiikanteon paikka totta kai
oppositiolla on, ja teidän pitää tehdä sitä, mutta asiallisesti ottaen voitaisiin siirtyä seuraa-
vaan pykälään ja käsittelemään ihan konkreettisempia asioita, mitä täällä listalla on.

18.32 Krista Kiuru sd (vastauspuheenvuoro):  Puhemies! Kyllä on pakko korjata tämä
käsitys, että me emme täällä tietäisi, mitä me käsittelemme. Mehän just ihmettelemmekin
sitä, että eikö hallituksessa ymmärretä, että onhan tämä aika järjetön, tämä hallituksen esi-
tys 133. Eihän tässä ole mitään järkeä. Täällä nostetaan ylärajoja, mutta alarajojen nostosta
luovuttiin, niin kuin me jo ajat sitten esitimme, että tätä kiinteistöveroa ei olisi kannattanut
nyt nostaa. Ja nyt me kysymme — kun vaka-maksujen laskemiseksihan tehdään tämä uu-
distus — että kiinteistöverollako sitä sitten rahoitetaan, kun tästä ei tule niitä tuottoja, joita
tämä hallituksen esitys kuitenkin esittelee laveasti tuotoiksi tulevan. 

Lisäksi tässä on se ongelma, että jos tällä tavalla hankittaisiin jatkossa kuntatalouteen tu-
kea, niin jokainen meistä ymmärtää, että kiinteistövero on vero, joka ei samalla tavalla
kohdistu kaikkiin kuntiin, kun joillakin on alaraja eri kuin toisella ja joku on siitä valtion
määräämästä alarajasta jo mennyt kauas taakse. Eli näin ollen 170 kuntaa olisi ollut tämän
piirissä yleisen kiinteistöveron osalta, eivät kaikki.

18.33 Ari Torniainen kesk:  Arvoisa rouva puhemies! On erittäin hyvä kuunnella tätä
keskustelua sen takia, että tämä sali on yksimielinen siitä, että hallituksen esityksessä on
hyvää, että kiinteistöverojen alarajoja ei nosteta. Hallituksen esitys on nimenomaan, että
kiinteistöverojen alarajoja ei nosteta. 

Tosiasia on, että kiinteistöveroista lopun perin päättävät kunnat, nimenomaan kuntaval-
tuutetut, jotka ovat avainasemassa siinä, mille tasolle ne kiinteistöverot sitten asetetaan.
Nyt kun ylärajoja nostetaan, niin sehän antaa mahdollisuuden olla siellä alemmalla tasolla
kuin ne ylärajat, ja tiettävästi mikään kunta Suomessa ei ole siellä ylärajoilla, ja se on hyvä
asia. 
11



Pöytäkirjan asiakohta PTK 109/2017 vp
Kun lähetekeskustelua tästä asiasta käytiin, niin me keskustalaiset ainakin totesimme
sen, että kiinteistövero ei ole ongelmaton. Siinä on ongelmia. Se kohtelee omassa kunnas-
sakin eri puolilla asuvia kiinteistönomistajia hieman eri tavalla, ja kiinteistöjen verotusar-
vot ja maapohja ovat erilaisissa tilanteissa eri puolilla kuntaa, samoin myöskin eri kohdis-
sa Suomea. Siksi olisi tärkeämpää, että nyt käytäisiin keskustelua myöskin siitä, miten
kiinteistöverouudistusta tulee viedä eteenpäin tulevaisuudessa, sitten, kun sen 2019 on
määrä tulla esille ja 2020 astua voimaan. Omasta mielestäni siinä tulisi ottaa huomioon
myöskin rakentamiskustannukset ja rakennuksen ikä sekä myöskin sijaintiin perustuva
maan arvo. Siinä olisi tärkeää, että digitalisaation kautta hinta-alueista laaditaan jatkuvasti
päivittyvä viitehinnasto, jonka pohjalta myöskin niitä asioita voidaan katsoa. Siinä vero-
tusarvon huomioimisessa tulee ottaa myöskin yksilölliset ominaisuudet huomioon ja ni-
menomaan katsoa myöskin [Puhemies koputtaa] rantatontteja ja voimalaitoksia näissä
asioissa. 

18.36 Timo Harakka sd: Arvoisa puhemies! Nyt on kyllä ihan turha urputtaa siitä, että
siirrytään seuraaviin ja tärkeämpiin asioihin, koska itsehän te olette tänne tuoneet, arvoisa
hallitus, tällaisen täysin tarpeettoman ja järjettömän lakiesityksen, joka on jäänyt jäljelle
tästä hallituksen esityksestä numero 133. Tämä olisi pitänyt siis perua kokonaisuudessaan,
mutta jostain syystä tällainen tynkä tähän jäi. 

Kerrataan vielä. Mistä syntyy se tarve korottaa ylärajoja? Kuka sitä on pyytänyt? Mihin
tarpeeseen tämä laki vastaa? Ei mihinkään. Yleinen kiinteistöveroprosentti, enimmäismää-
rä nyt uuden lain mukaan: 2,00. Nykyinen keskiarvo: 1,06. Vakituisissa asuinrakennuksis-
sa alaraja 0,41, yläraja 1,00, keskiarvo nyt 0,49 — melkein alarajalla. Sama pätee myöskin
vapaa-ajan asuntoihin. Tätä lakia ei tarvitse kukaan, vetäkää se pois. [Eduskunnasta: Mitä
uutta tuossa puheessa oli?]

18.37 Pia Viitanen sd: Arvoisa rouva puhemies! Ihan varmuudeksi nyt vielä, ettei täällä
ala mennä ihan puurot ja vellit sekaisin: hallituksen alkuperäinen esitys, joka oli siis turha
ja väärä, oli se, että alarajaa nostetaan eli tehdään pakkokorotus. Nythän kyse on siitä, että
eduskunnassa on päädytty hallitusryhmien toimesta siihen tulokseen, että tämä Orpon esi-
tys kiinteistöveron pakkokorotuksesta ei toteudu, mikä on hyvä asia. Näin tässä on nyt käy-
nyt. 

Mutta haluan kyllä tässä alleviivata tätä sanomaa, minkä edustaja Harakka edellä toi,
että onhan tämä nyt tavatonta, kun sen lisäksi, että tällainen rumba tehdään ja päädytään
täysin nollatulokseen — mikä sinänsä on hyvä — ja päädytään nostamaan ylärajoja — no
se ei ole hyvä, koska kukaan ei sitä tarvitse — niin sitten täällä ruvetaan vielä syyttämään
oppositiota, että tässä nyt puhutaan jonninjoutavia, mennään eteenpäin.

Puhemies! Aihealueena tämä ei todellakaan ole jonninjoutava. Tässä puhutaan ihmisten
asumiskustannuksista, alueellisesta kehityksestä, tästä kaikesta, ostovoimasta, asumisen
kalleudesta, ja kyllä silloin vain on ihan oikein, että oppositio tämän keskustelun on käynyt
ja torpannut tämän ministeri Orpon huonon esityksen. [Eduskunnasta: Ei mitään uutta!]

18.38 Krista Kiuru sd: Arvoisa puhemies! Kiinnitin huomiota siihen, kun edustaja Tor-
niainen ihan oikeasti totesi, että tällä ylärajalla sinänsä ei ole kuntia, jotka tätä korotusta
tarvitsisivat, näin minä tulkitsin. Se on ihan totta, fakta. Se aiheuttaakin sen kysymyksen,
että kertokaa nyt, mitä järkeä tässä esityksessä on. Minä ymmärrän, että tämä on poliitti-
12



Pöytäkirjan asiakohta PTK 109/2017 vp
nen kompromissi, koska jos kerran Suomen hallitus esitti, että tänne tuodaan tällainen esi-
tys, jolla kompensoidaan varhaiskasvatusmaksujen laskua, niin totta kai silloin, kun halli-
tus on sitoutunut tällaiseen esitykseen — jossa haetaan lisätuottoja kiinteistöverolla jo kol-
matta kertaa — hallituspuolueet joutuivat tätä esitystä vielä täällä joitakin aikoja sitten
puolustamaan. Mutta eduskunnassa huomattiin, että tämä ei kyllä nyt oikein vetele. Se joh-
ti tilanteeseen, jossa hallituspuolueet eduskuntatyössä totesivat, että eduskunta muuttaa nyt
tämän veropoliittisen linjauksen. Näin todella tapahtui: alarajasta luovuttiin, mutta yläraja
jäi. Kertokaa nyt meille, mitä järkeä on jättää yläraja, jos ei sitä kukaan tarvitsekaan, niin
kuin edustaja Torniainen jo totesi. 

18.39 Antti Rantakangas kesk: Arvoisa puhemies! Sehän, että tästä alarajan korotukses-
ta luovuttiin, osoitti sen, että ministerit olivat ajan tasalla ja hallituspuolueiden valtiova-
rainvaliokunnan jäsenet olivat ajan tasalla. He aistivat tämän tilanteen, että tätä ratkaisua ei
ole perusteltua tehdä. Nyt tämä seuraava asia, jota tullaan käsittelemään kohta, taas kertoo
siitä, että siellä ei ole oltu ajan tasalla ministeriössä, viedään läpi uudistus, joka olisi voitu
toteuttaa ihan toisella tavalla. Mutta tässä kyseisessä asiassa minä annan pisteet ministe-
reille ja annan pisteet valtiovarainvaliokunnan vastaaville ryhmille, että tehtiin järkevä rat-
kaisu eli tästä pakkokorotuksesta luovuttiin. 

Tämä talouden kasvu, mikä on lähtenyt, kiitos muun muassa hallituksen hyvien päätös-
ten, merkitsee sitä, että myöskin kuntien tilanne tulee ainakin osittain helpottumaan, ei se
tule helppoa olemaan mutta se tulee osittain helpottumaan. Mitä paremmin saamme talou-
den kasvua liikkeelle, se tarkoittaa sitä, että sitä paremmin tulee myöskin verotuloja ja työt-
tömyys pienenee ja kaikella tavalla tämä hyvinvointiyhteiskunnan perusta pystytään tur-
vaamaan. Kyse on kokonaisuudesta.

On hyvä, että erityisesti kristillisdemokraattien ja eräitten muittenkin puolelta on annet-
tu ihan ansiokasta tukea ja tunnustusta sille, että tehtiin uudelleenarvio, ja se kertoo juuri
siitä, että ei betonoida kantoja vaan ollaan valmiita arvioimaan asiantuntijalausuntojen
pohjalta näitä lopputuloksia.

18.41 Ari Torniainen kesk: Arvoisa rouva puhemies! Kuten on jo todettu, on erittäin hy-
vä, että nyt kiinteistöverojen alarajoja ei nosteta ja eduskunta pääsee päättämään tästä. Me
olemme kaikki samaa mieltä siitä, se on hyvä asia. Nyt kun hallituksen esityksessä on ja
meillä on esitys täällä eduskunnassa esillä, että niitä ylärajoja nostetaan, onko se tarpeel-
lista tässä vaiheessa, niin ei välttämättä olisi omasta mielestänikään, mutta se antaa myös-
kin kunnille liikkumavaraa. Jos ei sitä tarvitse missään kunnassa nostaa sinne ylärajalle,
niin on hyvä asia. Omasta mielestäni se on vain hyvä asia, ettei yhdenkään kunnan tarvitse
olla siellä kiinteistöverojen ylärajoilla, ei tarvitse käyttää sitä mahdollisuutta. Se on myös-
kin toivottavaa.

Kun edustaja Viitanen toi täällä omassa puheenvuorossaan esille, että ei pureta riittä-
västi normeja tai hallituspuolueet eivät toteuta sitä tahtoa, mitä hallituspuolueissa sanotaan
normien purkamisesta, niin kyllä tosiasia on, että normeja on tälläkin kaudella purettu huo-
mattavasti. Niitä on yli 300 normia, mitkä on purettu, ja kyllä niistä iso osa on nimen-
omaan rakentamiseen ja kaavoittamiseen liittyviä normeja, joita on purettu ja on kevennet-
ty niitä tehtäviä, mitä on ollut tähän asti.
13



Pöytäkirjan asiakohta PTK 109/2017 vp
18.42 Timo Harakka sd: Arvoisa puhemies! Nyt ihan omalta puoleltani lopetan siis ha-
vaintooni, että saimme rehellisen vastauksen äskeisessä puheenvuorossa hallituspuoluei-
den piiristä, että tämä esitetty lakiesitys ei ole tarpeellinen ja sitä ei kuntien tarvitse käyt-
tää. Tämä on riittävä vastaus siihen, että me täällä teemme tarpeetonta lainsäädäntöä. Tä-
män jokainen sitten päättäköön tykönänsä sitten, missä määrin tämä nostaa eduskunnan ar-
vovaltaa, missä määrin tämä nostaa hallituksen uskottavuutta ja missä määrin ylipäätään
demokratian asemaa kansalaisten silmissä. [Eduskunnasta: Onko nyt hyvä mieli?]

18.43 Krista Kiuru sd: Arvoisa puhemies! Minä jäin vielä miettimään jälleen kerran ar-
vostamani kansanedustaja Torniaisen argumenttia siitä, että alarajoista voidaan luopua sen
takia, että koska tässä on nyt näitä ongelmia, niiden korotusta ei tulisi tehdä, mutta samalla
perusteella perustellaan sitä, että ylärajoja kannatetaan. Sitä logiikkaa minä en oikein nyt
ymmärrä, koska pitäisi päättää, onko kiinteistöveron korottaminen tässä tilanteessa hyvä
vai huono asia, ja pitää siitä sitten systemaattisesti kiinni sekä ylä- että alarajojen suhteen.
Tätä systemaattista lähestymistä, tällaista ennakoitavuutta voisimme edellyttää kyllä halli-
tukselta.

Keskustelu päättyi ja asian käsittely keskeytettiin.
14


