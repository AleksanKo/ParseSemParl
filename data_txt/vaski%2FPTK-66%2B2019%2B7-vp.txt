















































DEM2C56.tmp.xml


Pöytäkirjan asiakohta PTK 66/2019 vp
Pöytäkirjan asiakohta 

PTK 66/2019 vp

Täysistunto

Tiistai 19.11.2019 klo 13.59—19.56

7. Hallituksen esitys eduskunnalle laiksi työaikalain muuttamisesta
Hallituksen esitys HE 86/2019 vp

Lähetekeskustelu

Puhemies Matti Vanhanen: Lähetekeskustelua varten esitellään päiväjärjestyksen 7.
asia. Puhemiesneuvosto ehdottaa, että asia lähetetään työelämä- ja tasa-arvovaliokuntaan.

Lähetekeskusteluun varataan enintään 30 minuuttia. Asian käsittelyssä noudatetaan ai-
kataulutettujen asioiden osalta sovittuja menettelytapoja.

Keskustelu

18.04 Katja Taimela sd: Arvoisa herra puhemies! Tässä esityksessä voimassa oleva käy-
täntö tuodaan asetuksesta lakiin, koska perustuslaki kieltää asiasta säätämisen asetuksella.
Tavoitteena on turvata yötyötä tekevän työntekijän oikeus työnantajan järjestämään työ-
matkakuljetukseen tilanteessa, jossa työntekijän yövuoron alkaessa tai päättyessä hänen
käytettävissään ei ole reitiltään ja aikataulultaan tyydyttävää julkista liikennettä eikä työn-
tekijällä ole käytössään autoa tai siihen verrattavaa kulkuneuvoa työmatkan tekemiseen.
Alakohtaisten tarpeiden huomioon ottaminen mahdollistettaisiin säätämällä valtakunnalli-
sille työnantaja- ja työntekijäliitoille mahdollisuus poiketa säännöksestä työehtosopimuk-
sella.

Tämän lain valmistelun kuulemisessa ja saaduissa lausunnoissa esitystä työaikalain
muuttamisesta pidettiin erittäin tärkeänä ja välttämättömänä, ja niinpä voin jo nyt tänään
tässä istuntosalissa kollegoille todeta, että osittain tästäkin syystä me aloitimme työelämä-
ja tasa-arvovaliokunnassa jo tänään ennakkokuulemisen tästä esityksestä. On äärimmäi-
sen tärkeää, että tämä laki tulee voimaan välittömästi 1.1.2020.

18.06 Arja Juvonen ps: Arvoisa herra puhemies! Esityksen tavoitteena on turvata yötyö-
tä tekevän työntekijän oikeus työnantajan järjestämään työmatkakuljetukseen tilanteessa,
jossa työntekijän yövuoron alkaessa tai päättyessä hänen käytettävissään ei ole reitiltään ja
aikataulultaan tyydyttävää julkista liikennettä eikä työntekijällä ole käytössään autoa tai
siihen verrattavaa kulkuneuvoa työmatkan tekemiseen.

Tämä hallituksen esitys, täytyy taas sanoa, on hyvä. 14 vuotta yötyötä tehneenä tiedän
sen tuskan, mikä on joskus lähtiessä yövuoroon. [Kimmo Kiljunen: Eikö ole hyvä hallitus
meillä nyt!] Jos ei julkinen liikenne kulje, jos on pyhä, jos on joulu, jos on muuten pitkät
etäisyydet, niin on hyvä asia, että yötyöntekijöitä kuunnellaan ja yötyöntekijöille annetaan
tällainen mahdollisuus. 

Toki on myös muistettava se, että monesti yötyöhön kyllä hakeutuu henkilö, joka pys-
tyy hyvin liikkumaan yleensä niinä aikoina, kun muita henkilöitä ei siellä liikenteessä ole.
 Tarkistettu
3.0



Pöytäkirjan asiakohta PTK 66/2019 vp
Ainakin itselläni hoitajana yövuoro alkoi kello 21 ja päättyi, oliko se nyt, kello 7 aamulla,
eli siinä pääsi sitten hyvin liikkeelle. — Kiitoksia tästä.

18.07 Niina Malm sd: Arvoisa herra puhemies! Tämä on hyvä asia, kuten kollega Taime-
la tuossa jo totesi, ja varsinkin positiivinen sekä turvallisuuden että tietysti töihinpääsyn
kannalta. On hyvä, että tämä tulee nyt työnantajan velvoitteena lakiin ja näin koskettaa
tasa-arvoisesti kaikkia aloja, joilla yötyötä tehdään. Lisäksihän tästä voidaan edelleen poi-
keta valtakunnallisilla TESeillä, jotka puolestaan vastaavat edelleen hyvää suomalaista
työmarkkinakäytäntöä. Tästä voi olla ylpeä, ja odotan innolla keskustelua aiheesta valio-
kunnassa. — Kiitos.

18.08 Kim Berg sd: Arvoisa puhemies! Mikäli olen ymmärtänyt oikein, niin tästä asiasta-
han on jo säädetty asetuksella ja itse asiahan ei mihinkään muutu. Nyt se vain tietenkin ase-
tuksen sijaan säädetään lailla, mutta tärkeä asia kaikin puolin, että tämä nytten tulee sää-
dettyä. Kuten tiedämme ja edustaja Malm nosti esille, niin hyvin monessa työehtosopi-
muksessahan tämä asia on jo sovittu.

18.08 Kimmo Kiljunen sd: Arvoisa puhemies! Tämä on yksi niistä hienoista lakiesityk-
sistä, joihin tämä hallitus nimenomaan on tarttunut, joilla pyritään nyt vahvistamaan työn-
tekijöiden asemaa niissä tilanteissa, joissa on haavoittuvuutta ja ongelmallisuutta. Tässä on
hyvin pieni kysymys, mutta se on iso kysymys niille ihmisille, joita se koskee, ja siinä suh-
teessa on hienoa, että tässä tällaisella asialla tullaan nyt selkeästi vastaan työntekijöitä ja
saadaan tämä yötyöhön ja muihinkin vastaaviin tilanteisiin liittyvä tuki.

Keskustelu päättyi.

Asia lähetettiin työelämä- ja tasa-arvovaliokuntaan.
2


	7
	18.04
	18.06
	18.07
	18.08
	18.08


