















































DEM40E3.tmp.xml


Pöytäkirjan asiakohta PTK 64/2017 vp

 Tarkistettu
4.1

Pöytäkirjan asiakohta 

PTK 64/2017 vp

Täysistunto

Tiistai 6.6.2017 klo 14.04—16.38

5. Hallituksen esitys eduskunnalle laeiksi Euroopan unionin aluskierrätyksestä  annetun 
asetuksen täytäntöönpanoon liittyvien lakien muuttamisesta

Hallituksen esitys HE 69/2017 vp

Lähetekeskustelu

Toinen varapuhemies Arto Satonen: Lähetekeskustelua varten esitellään päiväjärjestyk-
sen 5. asia. Puhemiesneuvosto ehdottaa, että asia lähetetään ympäristövaliokuntaan.

Keskustelu

14.43 Hanna Kosonen kesk: Arvoisa puhemies! Aluskierrätysasetus on pyrkimys muut-
taa alusten purkamisen ongelmia Kaakkois-Aasiasta ja Turkista enemmän Euroopan suun-
taan siten, että päästään myös niistä ongelmista eroon, koska näiden alusten purkaminen ai-
heuttaa esimerkiksi kolmea haittaa. Vaaralliset aineet pääsevät ympäristöön, ja lisäksi
näissä purkutöissä on todella vakavia ongelmia työsuojelun osalta: haittoja, vammoja ja
jopa kuolemia. Lisäksi aluspurkamoiden päästöt leviävät myös ympäristöön siellä asuvien
ihmisten sairauksiksi. Nämä ongelmat ovat nimenomaan tällä hetkellä siellä, missä niitä
puretaan, eli tuolla Bangladeshissa, Pakistanissa, Intiassa ja Turkissa muun muassa. Hai-
tallisia aineita ovat teräksen lisäksi muun muassa asbesti, raskasmetallit, lyijy ja elohopea.

Tämä Euroopan unionin tänne tuotava asetus edistää sitä, sitä, että alusten purkamista
sitten täällä meidän unionin jäsenmaissa tultaisiin toteuttamaan enemmän. Suomessakin
nyt tutkitaan, voisiko se olla täällä meillä maassamme jopa kannattavaa.

14.44 Satu Hassi vihr:  Arvoisa puhemies! Edustaja Kosonen hyvin perustelikin tämän
asetuksen tarpeellisuutta. Taustaksi haluan vielä todeta sen, että laivanvarustajathan ovat
vuosikymmenien ajan kiertäneet kansainvälisiä sopimuksia ja myös kansallista ja EU-lain-
säädäntöä, joka kieltää ongelmajätteiden viemisen kehitysmaihin eli sellaisiin maihin, jois-
sa ei ole asiallista käsittelykapasiteettia ongelmajätteille. Laivojen osalta tätä on kierretty
siten, että laiva tekee muka tällaisen normaalin rahtimatkan jonnekin kehitysmaahan, esi-
merkiksi Bangladeshiin, jossa se sitten romutetaan, usein aivan järkyttävissä oloissa. As-
bestia ja ongelmajätemyrkkyjä käsittelevät köyhät työntekijät ilman minkäänlaisia suojai-
mia ja myöskin ilman, että ympäristöä millään tavalla suojellaan.

On tosi hyvä asia, että nyt — sinänsä aika monen vuoden viiveellä, mutta kuitenkin —
tässä asiassa päästään edes jonkinlainen askel kohti asiallisempaa menettelyä.

Keskustelu päättyi.

Asia lähetettiin ympäristövaliokuntaan.


