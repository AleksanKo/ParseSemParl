















































DEM2F24.tmp.xml


Pöytäkirjan asiakohta PTK 115/2017 vp
Pöytäkirjan asiakohta 

PTK 115/2017 vp

Täysistunto

Torstai 9.11.2017 klo 16.00—18.49

4. Hallituksen esitys eduskunnalle laeiksi sijoituspalvelulain muuttamisesta ja kaupan-
käynnistä rahoitusvälineillä sekä eräiksi niihin liittyviksi laeiksi

Hallituksen esitys HE 151/2017 vp

Lähetekeskustelu

Ensimmäinen varapuhemies Mauri Pekkarinen: Lähetekeskustelua varten esitellään
päiväjärjestyksen 4. asia. Puhemiesneuvosto ehdottaa, että asia lähetetään talousvaliokun-
taan.

Keskustelu

17.46 Valtiovarainministeri Petteri Orpo (esittelypuheenvuoro): Arvoisa herra puhe-
mies! Tämä on tärkeä asia, ja siksi käytän tästä hieman pidemmän esittelypuheenvuoron eli
esittelen eduskunnan käsiteltäväksi hallituksen esityksen laeiksi sijoituspalvelulain muut-
tamisesta ja kaupankäynnistä rahoitusvälineillä sekä eräiksi niihin liittyviksi laeiksi.

Tässä on taustalla rahoitusvälineiden markkinoita koskeva EU-direktiivi ja -asetus.
Tämä on nimeltään MiFID II, jolla sen monet tuntevat. Tätä on valmisteltu ministeriössä jo
usean vuoden ajan, ja tässä on taustalla laaja lausuntokierros. Se on hyvin herkkä asia, ja
siksi tämä on vaatinut perusteellisen valmistelun. Tavoitteena on vahvistaa sijoituspalve-
luiden tarjoamiseen liittyvää sijoittajansuojaa, lisätä markkinoiden läpinäkyvyyttä ja kiris-
tää sijoituspalvelurikkomusten seuraamuksia. Eli sääntely kiristyy tällä toimialalla monin
osin hyvinkin merkittävällä tavalla.

Direktiiviin sisältyy kansallisena optiona myös mahdollisuus olla soveltamatta direktii-
vin säännöksiä täysimääräisesti tiettyjä sijoituspalveluita tarjoaviin toimijoihin. Kyseinen
mahdollisuus koskee muun muassa sellaisia toimijoita, jotka tarjoavat ainoastaan toimek-
siantojen vastaanottamista ja välittämistä siirtokelpoisilla arvopapereilla tai tarjoavat ky-
seisiin rahoitusvälineisiin liittyvää sijoitusneuvontaa. On tärkeää korostaa, että tämä ehdo-
tettu kevyempi toimilupa rajaa hyvin tarkasti toimijalle sallitun toiminnan. Toimijalla on
oltava kaikessa toiminnassaan Finanssivalvonnan toimilupa, eikä toimija saa pitää hallus-
saan asiakasvaroja. Nämä rajoitteet, joita toimijalle asetetaan, ovat hyvin vankkoja, ja mei-
dän arviomme mukaan se käytännössä vähentää monen toimijan halukkuutta siirtyä tähän
kevyempään toimilupaan, ja haluan korostaa vielä sitä, että näidenkin toimijoiden on nou-
datettava useita keskeisiä sijoittajansuoja- ja menettelytapatavoitteita mutta ilman direktii-
vin säännösten täysimääräistä soveltamista.

Tämä kevennetty sääntelymalli ja sen mukainen jäsenvaltio-optio on esityksessä haluttu
ottaa kansallisesti täysimääräisesti käyttöön. Eli tämän ehdotuksen tarkoitus on näin edis-
tää sitä, että pienemmät toimijat pääsisivät mahdollisimman hyvin markkinoille, eli mata-
lampi kynnys, ja tämä olisi samalla omiaan lisäämään kilpailua rahoitusmarkkinoilla esi-
 Tarkistettu
4.1



Pöytäkirjan asiakohta PTK 115/2017 vp
merkiksi sijoitusneuvonnan tarjoamisessa, mikä on varmasti kuluttajan ja sijoittajan etu.
Kuitenkin tämä toimilupavaatimus, joka asetetaan, ja tiettyjen keskeisten sijoittajansuoja-
säännösten soveltaminen turvaavat sen, että kyseistä toimintaa kyetään riittävän tehok-
kaasti valvomaan. Eli esimerkiksi viranomaisten mahdollisesti määräämät seuraamusmak-
sut mahdollisista puutteista ovat yhtä ankarat toimijalle riippumatta siitä, millaisella toimi-
luvalla toimintaa harjoittaa, eli jos on kevyemmän piirissä, niin samat sanktiot, seuraamuk-
set, kuin sillä varsinaisella toimiluvalla toimiville. Tämä on erittäin tärkeä huomio niille,
jotka ovat huolissaan tästä valvonnasta ja toiminnasta.

Eli tätä kevennettyä mallia voivat edelleen hyödyntää myös sijoitusmuotoisen joukko-
rahoituksen välittäjät, joilla ei vielä ole sijoituspalveluyrityksen tai luottolaitoksen toimi-
lupaa. Nykyisessä joukkorahoituslaissa tarkoitettuja rekisteröityjä sijoitusmuotoisen jouk-
korahoituksen välittäjiä ei ole vielä tullut Suomen markkinoille. Rekisteröitymistäkin on
hakenut ainoastaan muutama toimija, ja tämä taas on johtanut siihen, että sijoitusmuotoista
joukkorahoitusta välittävät näin oikeastaan nykyisin vain toimiluvalliset pankit ja sijoitus-
palveluyritykset. Tämä nykyinen olotila eli nykyinen joukkorahoituslaki on aiheuttanut
markkinaosapuolille ja Finanssivalvonnalle epäselvyyksiä ja soveltamisongelmia, eli siksi
myös Finanssivalvonta on ollut hyvin aktiivinen siinä, että tämä lainsäädäntö pitää selkeyt-
tää, ja tällä selkeyttämisellä pyritäänkin nyt parantamaan markkinoiden toimivuutta ja li-
säämään toimijoiden ja osapuolten oikeusvarmuutta ja samalla taataan se, että meidän lain-
säädäntö on tältäkin osin EU-oikeuden ja -lainsäädännön mukainen.

Tällä, että meillä on luotettava joukkorahoitusmarkkina, pyritään tietysti edistämään
myös ulkomaisten sijoitusten ohjautumista suomalaisille joukkorahoitusmarkkinoille ja
näin edistämään erityisesti kotimaisten pk-yritysten rahoituksen saantia. Tässä on ollut
erittäin vaikea tehtävä, koska on pitänyt löytää tässä herkässä tilanteessa tasapaino vahvan
sijoittajansuojan ja sitten taas markkinoiden toimivuuden kanssa, eli mitä enemmän regu-
laatiota, sitä enemmän on huolta markkinoilla, mutta sitten taas toisaalta halutaan turvata
toimijoiden suoja, sijoittajansuoja. Erityisesti pienten ja keskisuurten yritysten osalta tämä
markkinoiden toimivuus ja regulaation vahvuus ovat oleellinen kysymys, koska meidän ta-
voite on saada markkinoille yhä enemmän myös pieniä toimijoita, esimerkiksi riippumat-
toman sijoitusneuvonnan tarjoajia, tai toisaalta ehkäistä myös kasvuvaiheessa olevien
nuorten joukkorahoitusmarkkinoiden tyrehtymistä ylisääntelyn vuoksi. Tämä on siis näh-
ty pk-yritysten kannalta, ja tästä olen käynyt useiden edustajien kanssa keskusteluja ja us-
kon, että huolet joukkorahoitusmarkkinoiden tyrehtymisestä tai kehittymisen pysähtymi-
sestä on nyt onneksi varmasti pyyhitty pois.

Mutta sitten se toinen huoli eli kevyempään sääntelymalliin tai sen sallimiseen sisälty-
vät haasteet, niin siinä pidän merkittävänä, että lainsäädäntö tuo nyt tiukemmat pelisään-
nöt toimijoille ja valvovalle viranomaiselle hyvät edellytykset tämän valvontatehtävän hoi-
tamiseen. Ja haluan korostaa sitä, että koska tämä herättää jo paljon erilaisia ajatuksia, nä-
kökulmia, niin valtiovarainministeriö seuraa tarkkaan tämän lain toteutumista ja myöskin
joukkorahoitusmarkkinoiden kehittymistä, ja mikäli toiminnassa huomataan tarpeita muu-
toksille, niin ne ilman muuta sitten tehdään.

Keskustelu päättyi.

Asia lähetettiin talousvaliokuntaan.
2


