















































DEM6C1A.tmp.xml


Pöytäkirjan asiakohta PTK 66/2018 vp
Pöytäkirjan asiakohta 

PTK 66/2018 vp

Täysistunto

Torstai 14.6.2018 klo 16.00—18.54

2.2. Suullinen kysymys sote-uudistuksen EU-notifikaatiosta (Li Andersson vas)
Suullinen kysymys SKT 98/2018 vp

Suullinen kyselytunti

Puhemies Paula Risikko: Myöskin vasemmistoliiton eduskuntaryhmällä on aiheeseen
liittyvä kysymys. Edustaja Andersson, olkaa hyvä.

Keskustelu

16.08 Li Andersson vas: Arvoisa puhemies! Ongelma on se, että läpi tämän uudistuksen
hallitus on antanut liiallisen kiireen mennä huolellisen lainvalmistelun edelle. Nytkin pää-
ministeri perustellakseen hallituksen kantoja viittaa siis epävirallisiin keskusteluihin, joita
on käyty komission virkamiesten kanssa ja joiden sisällöistä meillä eduskunnassa ei voi
olla mitään tietoa. Pitäisi olla päivänselvää, että silloin kun tehdään uudistusta, johon saat-
taa sisältyä EU-oikeudellisia ongelmia eli nimenomaan tätä kiellettyä valtiontukea, niin
silloin näitä riskejä ja kysymyksiä myöskin selvitetään etukäteen osana huolellista lainval-
mistelua, mitä täällä kansallisella tasolla tehdään. Näin hallitus ei kuitenkaan ole tehnyt,
eikä siihen löydy mitään muuta syytä kuin se, että tämä notifikaatiomenettelyn käyttö ei
sovi tämän hallituksen päättämään liian kireään aikatauluun. Sen sijaan, että tämä reilusti
myönnettäisiin eduskunnalle, annetaan harhaanjohtavaa tietoa siitä, että komissio [Puhe-
mies koputtaa] ei ottaisi tätä käsittelyyn [Puhemies: Kysymys!] tai että jopa on suositeltu,
että näin ei tehdä. [Puhemies: Kysymys!] Eikö näin ole, pääministeri Sipilä?

16.09 Pääministeri Juha Sipilä (vastauspuheenvuoro): Arvoisa puhemies! Ei ole näin —
vastaus kysymykseen.

Tämä EU-notifikaatio: Tässä tulee nyt varmasti semmoinen mielikuva ihmisille, että
meidän pitäisi meidän sosiaali- ja terveydenhuollon uudistus notifioida EU:ssa. Näin ei
ole, vaan meillä pitää olla perusteltu epäily siitä, että tässä olisi kiellettyä valtiontukea. Yh-
dessäkään kysymyksessä opposition puolelta en ole kuullut, mitä olisi se kielletty valtion-
tuki — mitä olisi se valtiontuki, joka vääristäisi kilpailua. Yhtään kertaa minä en ole tässä
keskustelussa kuullut sellaista argumenttia. Minä toivoisin, että sellainen vastaus nyt tuli-
si, samalla kun kysytte. Mikä on se kielletty valtiontuki, mikä tässä esityksessä on? Perus-
tuslakivaliokunnan huomiot totta kai otetaan huomioon, ja siinä meidän vastineessamme
tulemme niihin kysymyksiin ottamaan kantaa.

Puhemies Paula Risikko: Lisäkysymys, edustaja Andersson.
 Tarkistettu
4.1



Pöytäkirjan asiakohta PTK 66/2018 vp
16.10 Li Andersson vas (vastauspuheenvuoro): Arvoisa puhemies! Pääministeri Sipilä,
syy, minkä takia ylipäätään joudumme pohtimaan notifikaatiomenettelyn käyttöä Suomes-
sa, koskee sitä sote-mallia, jonka hallitus nyt on tuomassa uutena tähän maahan ja jossa
edellytetään, että julkinen toimija kilpailee markkinoilla yksityisten toimijoiden kanssa.
Silloin tähän malliin voi sisältyä kiellettyä valtiontukea esimerkiksi konkurssisuojan muo-
dossa. [Ben Zyskowicz: Haluatteko poistaa sen?] Tämä on myöskin syy, minkä takia pe-
rustuslakivaliokunta on edellyttänyt, että tämä selvitetään. Mikäli rakentaisimme sote-jär-
jestelmää julkishallinnon pohjalta, kuten oppositio on esittänyt, jossa yksityisiä palvelun-
tuottajia käytetään alihankintana täydentämään julkista palveluvalikoimaa, niin silloin me
emme joutuisi miettimään tämänkaltaisia ongelmia tai sitä, käytetäänkö notifikaatiomenet-
telyä vai ei. [Ben Zyskowicz: Silloin ihmiset eivät saisi itse valita, sitähän te haluatte!] Eikö
näin ole, pääministeri Sipilä?

16.11 Pääministeri Juha Sipilä (vastauspuheenvuoro): Arvoisa puhemies! Hyvä, että nyt
tuli yksi konkreettinen asia eli tämä konkurssisuojatilanne. Tähän perustuslakivaliokun-
nan esittämään kysymykseen hallitus vastineessaan antaa vastauksen. Mutta mitään muuta
perustelua siihen, että tässä olisi kiellettyä valtiontukea, en ole kuullut. Kun perustuslaki-
valiokunta on tämän huomion tehnyt, niin totta kai siihen tulette saamaan vastauksen hal-
lituksen antamassa vastineessa. Mutta meidän pitäisi olla ensin itse varmoja siitä, että tässä
on epäily kielletystä valtiontuesta, jotta me lähtisimme EU:lta kyselemään tätä asiaa. Ja
kun näin ei ole, niin meidän ei tarvitse EU:lta sitä kysellä.

Kysymyksen käsittely päättyi.
2


	2.2
	16.08
	16.09
	16.10
	16.11


