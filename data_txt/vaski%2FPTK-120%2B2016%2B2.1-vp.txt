















































DEM9C8F.tmpSave.xml


Pöytäkirjan asiakohta PTK 120/2016 vp
Pöytäkirjan asiakohta 

PTK 120/2016 vp

Täysistunto

Torstai 24.11.2016 klo 15.59—21.40

2.1. Suullinen kysymys järjestöjen työllistämismahdollisuuksien heikentämisestä (Tarja Fi-
latov sd)

Suullinen kysymys SKT 121/2016 vp

Suullinen kyselytunti

Puhemies Maria Lohela: Edustaja Filatov.

Keskustelu

16.01 Tarja Filatov sd: Arvoisa puhemies! Järjestöt tekevät Suomessa arvokasta työtä.
Helsingin yliopiston tutkimuksen mukaan 1 euro, joka panostetaan vapaaehtoistoimin-
taan, tuottaa yhteiskuntaan 6 euron hyödyn. Tämän lisäksi järjestöt myös työllistävät kaik-
kein vaikeimmassa asemassa olevia ihmisiä. Olen itse vieraillut yhdessä hankkeessa, jossa
työttömistä useampi ihminen kuoli tuon työllisyyshankkeen aikana, koska he olivat niin
vaikeassa tilanteessa. Elikkä kyse on todella haastavasta ryhmästä. Ja nyt hallitus on aja-
massa tätä järjestöjen työllistämistä alas hyvin voimakkaasti. Ihmisiltä on tullut hätäänty-
neitä viestejä, mitä tapahtuu, ja moni hyvä toiminto ajautuu nyt alas. Kysyisinkin työmi-
nisteriltä: mitä teillä on järjestöjen työllistämistä vastaan?

16.02 Oikeus- ja työministeri Jari Lindström (vastauspuheenvuoro):  Arvoisa rouva
puhemies! Ei kerta kaikkiaan yhtään mitään. Hallitus on linjannut, että näitä palkkatukira-
hoja katsotaan, tarkastellaan uudestaan ja se osuus, missä maksetaan 100 prosenttia valtion
puolelta, ollaan todellakin lopettamassa. Muilta osin tilanne jatkuu edelleen. Minä tiedän
tämän tilanteen varsin hyvin. Minä olen tänään viimeksi aloittanut aamuni sellaisesta pai-
kasta, jossa näitä asioita myös kyseltiin, ja olen kertonut, mitä uudistuksia hallitus on tänne
palkkatukipuolelle muun muassa tämän aktiivisen käytön puolelle tekemässä. Me olemme
myös määrittelemässä kattoa palkkatuen määrälle valtion talousarvioesitykseen. Tämä on
uudistus, jossa pyritään edelleen siihen, että palkkatukea ja yhdistyksen toimintaa jatke-
taan, mutta ei joka paikassa, koska rahat eivät kerta kaikkiaan riitä.

Puhemies Maria Lohela: Nyt pyydän niitä edustajia, jotka haluavat esittää lisäkysymyk-
siä, ilmoittautumaan.

16.03 Tarja Filatov sd (vastauspuheenvuoro): Arvoisa puhemies! Järjestöt paitsi työllis-
tävät myös tuottavat monenlaista yhteiskunnallista hyvää, jota markkinoilta ei voi saada:
sotaveteraanien kotipalvelua, omakotitalkkaritoimintaa, joka auttaa ikääntyneitä ihmisiä
asumaan kotona, SPR:n kontteja, harrastusmahdollisuuksia nuorille ja monia monia muita
toimintoja. Ja jotta tämä kokonaisuus voi pyöriä, jotta meillä on vetureita ja tekijöitä tällä
 Tarkistettu
4.0



Pöytäkirjan asiakohta PTK 120/2016 vp
puolella, niin siihen tarvitaan usein niitä sataprosenttisiakin työllistämistukia. Hallitus on
asettanut budjettiin, siis siihen kirjaan, joka meillä täällä jo on, 3 000 henkilötyövuoden ka-
ton järjestöjen työllistämiselle, ja tämä on este tuolle järjestöjen toiminnalle. Voisitteko te,
työministeri Lindström, luopua tästä katosta, koska tiedän, että olette ajanut esimerkiksi si-
tä, että työttömyysturvaa voi käyttää aktiivisesti työllistämiseen? Iso peukku sille, mutta
nyt tämä katto estää tuon hyvän tarkoituksen.

16.04 Oikeus- ja työministeri Jari Lindström (vastauspuheenvuoro):  Arvoisa rouva
puhemies! Ihan totta, tämmöinen katto on tulossa, eli palkkatukea voitaisiin maksaa vuo-
den aikana enintään 3 000 henkilölle, kuten edustaja Filatov toi esille — silloin, kun palk-
katuella katetaan kaikki palkkauskustannukset. Henkilömäärää koskevan katon asettami-
nen on uutta. Se on uutta Suomessa, ja totta kai se huolestuttaa toimijoita ja aiheuttaa jopa
pelkoa, että välityömarkkinoita oltaisiin ajamassa alas. Tällaisesta ei ole kysymys. Tämä
katto koskee kansallisia määrärahoja ja, kuten sanoin, niin sanottua sataprosenttista palk-
katukea. Nämä on hallitus linjannut näin, ja minä en tässä aitiossa niitä rupea perumaan.

16.05 Merja Mäkisalo-Ropponen sd (vastauspuheenvuoro): Arvoisa puhemies! Järjes-
töissä tehdään sellaisia tehtäviä, joita mikään muu taho yhteiskunnassa ei hoida, ja näistä
edustaja Filatov äsken mainitsikin. Tämä työ on usein satunnaista, eikä sille ole kaupallisia
tarjoajia, tai sitten toisaalta asiakkaiden maksukyky ei yllä näiden markkinahintaisten pal-
velujen maksamiseen. Onko teillä, ministeri Lindström, käsitystä siitä, mitä kaikkea jää te-
kemättä, jos rahoitus ajetaan järjestöistä alas? Mitä näille ihmisille ja heidän kannaltaan
tärkeille palveluille tapahtuu, jos sotaveteraanit eivät saa enää kotiapua tai ikäihmisille ei
voida tehdä kauppapalveluja tai lumenluonti lakkaa tai jotain muuta vastaavaa? Kysynkin
uudestaan ministeri Lindströmiltä: miksi ette anna järjestöjen organisoida tätä arvokasta ja
yhteiskunnan kannalta hyödyllistä työtä?

16.06 Oikeus- ja työministeri Jari Lindström (vastauspuheenvuoro):  Arvoisa rouva
puhemies! Me olemme yhdessä näitten kolmannen sektorin toimijoiden kanssa olleet sa-
massa pöydässä keskustelemassa tästä asiasta hyvissä ajoin ja kertoneet heille avoimesti,
mitä me olemme tekemässä, ja pyytäneet myös heitä itse osallistumaan tähän keskusteluun
ja etsimään sieltä omasta toiminnastaan myös tämmöisiä rakenteellisia uudistuksia. Minä
muistutan, että tässä talossa on parasta aikaa lakiesitys, jolla todellakin tätä passiivista ra-
haa voi jatkossa käyttää aktivoivaan tukeen. Se tuo 7 000 henkilötyövuotta lisää palveluit-
ten pariin. Se nostaa volyymia 40 prosentilla. Se on merkittävä uudistus. Kyllä minä tie-
dän, että siellä tehdään arvokasta työtä. En lainkaan sitä halveksi ja olen todella tietysti
huolissani siitä. Mutta minä uskon, että kun näitä asioita mietitään sielläkin sektorilla uu-
destaan, niin sieltä varmaan löytyy ratkaisuja. Kuten sanoin, me emme ole välityömarkki-
noita ajamassa alas.

16.06 Anneli Kiljunen sd (vastauspuheenvuoro): Arvoisa rouva puhemies! Päätöksenne
perusteella palkkatuki ohjautuu nyt yrityksiin, ei työpajoihin ja järjestöihin, ja se on se pe-
rusongelma, joka tässä tällä hetkellä on.

Mennään konkreettiselle tasolle, mennään Kouvolaan, Kaakkois-Suomeen, se on teille
varmasti tuttu asia: Teidän tekemänne päätökset aiheuttavat Kouvolassa ja Kaakkois-Suo-
messa sen, että nykyisistä palveluista 70 prosenttia ajetaan alas, ja nämä loput 30 prosent-
2



Pöytäkirjan asiakohta PTK 120/2016 vp
tia käytännössä palkkatuen osalta on jo sidottu ensi vuoden päätöksiin. Se tarkoittaa konk-
reettisesti sitä, että järjestöihin ei Kouvolassa, Lappeenrannassa, Kotkassa, Imatralla eikä
Haminassa enää pystytä palkkaamaan palkkatuella pitkäaikaistyöttömiä. Pitkäaikaistyöt-
tömien tilanne on todella katastrofaalinen tällä hetkellä Suomessa ja varsinkin niiden, jot-
ka tarvitsevat tukea ja apua. Arvoisa ministeri, mitä te sanotte kouvolalaisille nuorille ja
pitkäaikaistyöttömille, jotka haluaisivat mennä esimerkiksi Parik-säätiöön töihin, jossa
käydään tällä hetkellä yt-neuvotteluja ja jonne (Puhemies koputtaa) he eivät pääse?

16.08 Oikeus- ja työministeri Jari Lindström (vastauspuheenvuoro):  Arvoisa rouva
puhemies! Samalla kun me tätä joustavuutta lisäämme, on todellakin pidetty tarpeellisena
asettaa ehtoja työllisyysmäärärahojen käytölle. Tämä tarkoittaa sitä, että palkkatuen mää-
rälle asetetaan valtion talousarviossa katto. Valtion talousarvioesityksessä ensi vuodelle
enimmäismääräksi yhdestä henkilöstä esitetään 1 400 euroa kuukaudessa. Ja muutoksia
esitetään myös palkkatukeen, jossa palkkatuella voidaan kattaa palkkauskustannukset ko-
konaan. Tämä muutos koskee yhdistyksiä, säätiöitä, rekisteröityjä uskonnollisia yhdyskun-
tia. Palkkatuella katettavien palkkauskustannusten enimmäismäärä kuukaudessa olisi
1 800 euroa per henkilö.

Muistutan myös siitä, että välityömarkkinoiden näkökulmasta on myönteinen muutos,
että väliaikaisesti vuosina 15—16 voimassa ollut työsopimuslain 13 luvun 6 §:n 2 momen-
tin sisältö vakinaistetaan. Eikö tämä ole hyvä asia?

16.09 Heli Järvinen vihr (vastauspuheenvuoro): Arvoisa rouva puhemies! Tuoreen selvi-
tyksen mukaan uhka työttömyydestä on yksi suurimmista tulevaisuuden peloista, joita suo-
malaisilla on.

Kun maahan saatiin kilpailukykysopimus, aika moni kuvitteli, että sen jälkeen työelä-
mässä on rauhallista, mutta sen jälkeen hallitus on tehnyt lukemattomia leikkauksia muun
muassa työttömyysturvaan, mikä automaattisesti vaikuttaa myös työllisyyteen. (Oikealta:
Kyllä! — Ben Zyskowicz: Myönteisesti!) Työttömyysturvan kestoa on lyhennetty, sen ta-
soa on heikennetty, yritysten takaisinottovelvollisuutta on pienennetty ja omavastuita on li-
sätty.

Viime keväänä puhuimme paljon työnäytekokeilusta, joka sai aika myrskyisää palautet-
ta. Nyt kuitenkin hallituksen työlistalle on otettu takaisin rekrytointikokeilu ja sen eteen-
päinvieminen. Tuntuu siltä, että samaa asiaa ikään kuin tarjottaisiin nyt vähän eri lailla pa-
ketoituna. Onko hallitus valmis tekemään muutoksia rekrytointikokeiluun, vai avataanko
suomalaisille yrityksille mahdollisuus palkata kuukaudeksi työtön palkattomaan, maksut-
tomaan työhön?

16.10 Oikeus- ja työministeri Jari Lindström (vastauspuheenvuoro):  Arvoisa rouva
puhemies! Hyvä, että tämä kysymys edustaja Järvisen suusta tuli, niin voidaan vähän sel-
ventää tätä asiaa.

Todellakin, se työnäyte oli idea, joka ammuttiin alas, ja pyydettiin vetämään pois esitys,
jota ei ollut edes annettu vielä. Asiaa kehitettiin ja päädyttiin tähän rekrytointikokeiluun.
Se upotettiin kokeilulainsäädännön sisälle, ja se on nyt täällä eduskunnassa. Minun ym-
märtääkseni se on vapaaehtoinen — niissä pykälissä lukee, että jos joku haluaa mennä ko-
keilemaan ja vaikka viikon päästä tulee semmoisiin ajatuksiin, että tämä ei ollut minua var-
ten, niin ei tule mitään sanktioita. Tämä ei ole mitään orjatyötä eikä mitään palkatonta työ-
3



Pöytäkirjan asiakohta PTK 120/2016 vp
tä, tämä on mahdollisuus näyttää sekä itselle että sille mahdolliselle työnantajalle, onko mi-
nusta tähän työhön. Eikö tämä ole hyvä asia? (Eduskunnasta: On! — Eduskunnasta: Kerta
kaikkiaan!)

16.11 Matti Semi vas (vastauspuheenvuoro): Arvoisa puhemies! Olen todella pahoillani
siitä, että hallitus on vähentänyt järjestöille tulevaa palkkatukirahaa. Meillä Varkaudessa
on siitä hyvää kokemusta muun muassa vanhusten ulkoiluttamisessa — urheiluseurat ovat
pyörittäneet sellaista järjestelmää, missä ne ovat ulkoiluttaneet vanhuksia ja tämmöistä vi-
riketoimintaa järjestäneet. Sitten on ollut palkkatuen kautta nuoriso-ohjausta, joka on joh-
tanut monessa tapauksessa siihen, että nämä nuoret ovat lähteneet oppisopimuskoulutuk-
seen, ovat urheiluohjaajaksi lähteneet kouluttautumaan, ja paljon muita tämmöisiä tapauk-
sia on. Minusta on todella valitettavaa, että tämmöiset palkkatukirahat järjestöiltä viedään
poikkeen, ja toivoisin, että hallitus vielä miettisi uudelleen sitä, mitenkä se saadaan toimi-
maan paremmin urheiluseuroja kohtaan.

16.12 Oikeus- ja työministeri Jari Lindström  (vastauspuheenvuoro):  Arvoisa rouva
puhemies! Edustaja Semi on tietysti ihan oikeassa siinä, että näitä pitää tarkastella, ja sen
takia etukäteen, ennen kuin näitä esityksiä oltiin antamassa, me kävimme keskustelua kol-
mannen sektorin toimijoiden kanssa, että kuullaan myös heidän ajatuksiaan, ja heillä on ol-
lut mahdollisuus vaikuttaa siihen. Minä olen haastanut heidät myös miettimään sitä tehok-
kuutta ja toisaalta sitä, saadaanko siellä se paras mahdollinen tulos aikaiseksi. Meillähän on
monesti niin, että ihmiset pyörivät siinä samassa ympyrässä, he eivät työllisty sinne avoi-
mille työmarkkinoille, minkä kuitenkin pitäisi olla se kaiken tavoite — samalla tunnustaen
se, että siellä on paljon porukkaa, josta ei ikinä ole avoimille työmarkkinoille. Että tämä on
tietysti haastavaa. Mutta keskusteluja on kyllä käyty.

16.12 Leena Meri ps (vastauspuheenvuoro): Arvoisa rouva puhemies! Kansalaiset otta-
vat usein yhteyttä näistä keskustelun perusteella ja toivovat, että ministeri kertoisi. Mitä
tämä tarkoitti, kun te tänäänkin puhuitte, että passiivista rahaa otetaan aktiivikäyttöön?
Voitteko avata sitä? Tietysti kansalaisille se ei aukea kovin helposti. Ja muistanko oikein,
että nyt on tullut SDP:ltä kovaa kritiikkiä hallituksen työllistämistoimiin, mutta tämä Rin-
teen malli, josta on puhuttu, olisi yli 300 miljoonaa kalliimpi kuin tämä hallituksen malli?
Voitteko kertoa näistä kahdesta asiasta?

16.13 Oikeus- ja työministeri Jari Lindström  (vastauspuheenvuoro):  Arvoisa rouva
puhemies! Todellakin se hallituksen malli on se, että valtion maksamaa työttömyysetuutta
voitaisiin vuoden alusta alkaen käyttää palkkatukeen, starttirahaan, liikkuvuusavustuk-
seen. Hallituksen malli on kustannusneutraali: siellä siirretään rahaa budjetin sisällä eli ei
oteta uutta rahaa.

Jos olen oikein ymmärtänyt — olen monesti koettanut kysyä sosialidemokraattien mal-
lin perään, kun en ole oikein ymmärtänyt, olen asiallisesti kysynyt, onko niin, että edus-
kunnan tietopalvelun laskujen mukaan teidän mallinne maksaisi 350 miljoonaa euroa. Se
on ihan eri asia kuin kustannusneutraali. Meillä on sama tavoite, sama ajatus, mutta ku-
kaan teistä ei ole vastannut minulle tähän kysymykseen, minkälainen tämä malli oikeasti
on, onko se kustannusneutraali vai ei.
4



Pöytäkirjan asiakohta PTK 120/2016 vp
16.14 Antti Rinne sd (vastauspuheenvuoro): Arvoisa puhemies! Tässä SDP:n mallissa
otetaan käyttöön työttömyysturvan peruspäiväraha 32,80 päivässä ja se otetaan kuuden
kuukauden jälkeen. Kuusi kuukautta on se raja, jolloinka työllistyminen todella vaikeutuu.
Ja sitä 32,80:n palkkatukimallista työllisyysseteliä saa 300 päivää, ilman byrokratiaa sillä
pääsee töihin. Minä en ymmärrä, mistä tämmöiset luvut tulevat, kun kysymys on siitä, että
käytetään olemassa olevaa rahaa, joka joka tapauksessa maksettaisiin. Ainoa tässä, joka
tuottaa merkittävästi kustannussäästöjä koko julkiseen talouteen, on se ansioturvan osa, jos
ansioturvalla oleva ihminen menee töihin tällä palkkasetelillä. Tässä ei ole mitään epäsel-
vää ongelmaa tämän asian suhteen.

16.15 Tarja Filatov sd (vastauspuheenvuoro): Arvoisa puhemies! Pitkäaikaistyöttömien
osuus kaikista työttömistä ei ole koskaan ollut Suomessa niin suuri kuin nyt, yli 35 prosent-
tia, ja se jatkaa ennusteen mukaan kasvuaan tulevina vuosina. Tämä ei ole opposition pro-
pagandaa, vaan tämä on suoraan työ- ja elinkeinoministeriön tiedotteesta ja ennusteesta.
Meillä varmasti on kaikilla yhteinen huoli pitkäaikaistyöttömistä. Mutta te, ministeri, var-
sin hyvin tiedätte, että järjestöissä, joilla ei ole mahdollisuutta kovin laajaan omavarain-
hankintaan, tarvitaan myös tuota 100-prosenttista tukea, ja jos sille asetetaan 3 000 henki-
lötyövuoden katto, niin se tulee tarkoittamaan sitä, että katkeaa vaikeimmassa asemassa
olevien pitkäaikaistyöttömien poluttaminen eli se, että ensin mennään sinne kuntoutuk-
seen ja sitten mennään työkokeiluun ja sen jälkeen ikään kuin palkkioksi päästään ihan oi-
kealla palkalla tekemään työtä. Ja tällä mallilla te tarjoatte pelkästään näitä palkattomia ak-
tiivisen työvoimapolitiikan toimia vaikeassa asemassa oleville työttömille. (Puhemies ko-
puttaa) Onko tämä teidän mielestänne reilua? Ettekö voisi luopua siitä katosta?

16.16 Oikeus- ja työministeri Jari Lindström  (vastauspuheenvuoro):  Arvoisa rouva
puhemies! Hallitus päättää yhdessä omat linjauksensa, ja ei se muuta niitä täältä aitiosta kä-
sin. Minä muistutan vain siitä, että me olemme tehneet valtavan määrän erilaisia uudistuk-
sia, joustavaa, turvallista työlainsäädäntöä aktiiviseen työvoimapolitiikkaan, työhön kan-
nustavaan sosiaaliturvaan. Me tiedämme tämän, että pitkäaikaistyöttömyys on liian suuris-
sa lukemissa. Se on aivan totta, ja voin vakuuttaa, että hallitus tekee kaikkensa ratkaistak-
seen tämän. Mutta tämä ei ratkea millään taikatempulla. Se tulee hiipimällä, ja se lähtee
hiipimällä. Se on näin. Ja me emme ole luovuttaneet sen edessä. Me teemme paljon toi-
menpiteitä, sellaisia toimenpiteitä, (Paavo Arhinmäki: Kuten?) joita aikaisemmat hallituk-
set eivät jostain syystä ole edes uskaltaneet tehdä.

Kysymyksen käsittely päättyi.
5


