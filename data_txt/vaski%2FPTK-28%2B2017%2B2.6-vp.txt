















































DEM8340.tmpSave.xml


Pöytäkirjan asiakohta PTK 28/2017 vp
Pöytäkirjan asiakohta 

PTK 28/2017 vp

Täysistunto

Torstai 23.3.2017 klo 15.59—18.27

2.6. Suullinen kysymys EU:n ja Kanadan välisestä vapaakauppasopimuksesta (Outi Mäke-
lä kok)

Suullinen kysymys SKT 39/2017 vp

Suullinen kyselytunti

Puhemies Maria Lohela: Ehditään ottaa vielä yksi kysymys, edustaja Outi Mäkelä.

Keskustelu

16.57 Outi Mäkelä kok: Arvoisa puhemies! Päivän Kauppalehdessä Antti Rinne on nos-
tanut sote-valinnanvapauskeskusteluun uuden mörön väittämällä, että EU:n ja Kanadan
välinen vapaakauppasopimus estäisi Suomea muuttamasta sote-tuotantotapaa, jossa ker-
taalleen avataan tie valinnanvapaudelle. Tämä vapaakauppasopimus on tulossa väliaikai-
sesti voimaan huhtikuussa ja on tarkoitus tuoda myöhemmin ratifioitavaksi parlamenttei-
hin ja myös Suomen eduskuntaan. Olisin nyt kysynyt hallitukselta: pitääkö tämä Rinteen
väite paikkansa, vai onko nyt valinnanvapauden vastustamisessa otettu jo vaihtoehtoiset
faktat käyttöön? [Eero Heinäluoma: Erittäin hyvä kysymys, ja nyt kuullaan vastaus!]

16.57 Ulkomaankauppa- ja kehitysministeri Kai Mykkänen (vastauspuheenvuoro): 

Arvoisa puhemies! Kyllä tämä väite on perätön. Ihan julkisista lähteistä löytyy Kanadan
vapaakauppasopimus CETAn tulkintaväline, joka erikseen tehtiin vielä sopimuksen pääl-
le, jotta asia olisi täysin selvä. Elikkä vapaakauppasopimus ei estä palauttamasta julkisen
vallan yksinoikeudella tuotettavaksi sellaisiakaan palveluita, jotka on kilpailulle avattu.
Todella toivon, että emme lähde hiekoittamaan tietä kauppasopimukselta, joka voi tuoda
tuhansia, kymmeniätuhansiakin, työpaikkoja Suomeen pitkällä aikavälillä, erityisesti me-
riklusterissa, lääketeollisuudessa testausten poistumista. On erittäin tärkeä asia, että kaup-
pasopimus tulee voimaan. Ei liity tähän kiistaan.

16.58 Antti Rinne sd (vastauspuheenvuoro): Arvoisa puhemies! Tämä CETA-sopimus
on sinällään vapaakauppasopimuksena tärkeä Suomelle, ja Euroopalle se on tärkeä asia,
hyvä asia, ja sitä pitää edistää. Tuossa haastattelussa, josta on osa tuossa kokonaisuudessa,
todella totesin sen näin, että täytyy selvittää todella tarkkaan se, mitä tämä vapaakauppa-
sopimus tarkoittaa tilanteessa, jossa julkiset palvelut tulevat hallituksen mallissa yksityis-
tettyä. Tätä edelsi keskustelu hallituksen muutaman keskeisen virkamiehen kanssa, jossa
todettiin, tuossa keskustelussa, että sote-laissa täytyy olla todella tarkka, jotta tämän julki-
sen rahoituksen malli tulee siellä selville, jotta tämä uhkakuva ei toteudu. Kysyn nyt mi-
nisteri Mykkäseltä: pitääkö paikkansa, että sote-rahoituksen lakipykälä, tämä sote-laki, pi-
 Tarkistettu
4.0



Pöytäkirjan asiakohta PTK 28/2017 vp
tää kirjoittaa niin yksityiskohtaisesti, että tämän julkisen rahoituksen puoli ei jää millään
tavalla epäselväksi, jotta tämä uhkakuva ei toteudu?

16.59 Ulkomaankauppa- ja kehitysministeri Kai Mykkänen (vastauspuheenvuoro): 

Arvoisa puhemies! Kaikki meidän palvelutuotantoamme koskeva lainsäädäntö toki täytyy
kirjoittaa siinä muodossa, että siinä otetaan huomioon se, mitkä ovat meidän sisämarkkin-
asäädökset EU:n sisällä, mitkä ovat WTO-säännökset, mitkä ovat meidän olemassa ole-
vien vapaakauppasopimusten säännökset. Sama koskee tietysti myös Kanada-sopimusta.
Mutta tosiaan Kauppalehden teksti "investointisuoja merkitsisi Rinteen mukaan sitä, että
jos kanadalainen pääoma sijoittaa suomalaisiin terveyspalveluihin, siltä ei voida enää vie-
dä bisnestä alta" — tietysti toimittajan tulkinta tuo kohta — on kyllä Kauppalehdeltä Rin-
teen haastattelussa pelottelua, joka ei pidä paikkaansa, ja toivon, että se ei saa väärää jalan-
sijaa Suomelle erittäin edullisen kauppasopimuksen kannalta sen ratifiointivaiheessa.
[Antti Rinne pyytää vastauspuheenvuoroa]

Puhemies Maria Lohela: No, vielä yksi lisäkysymys, edustaja Rinne.

17.00 Antti Rinne sd (vastauspuheenvuoro): Arvoisa puhemies! Niin kuin totesin, halli-
tuksen virkamiehet toteavat, että sote-pykälä pitää kirjoittaa sillä tavalla, että julkinen ra-
hoitus tulee selväksi, ettei synny tilannetta, jossa voivat nämä CETA-sopimuksen ongel-
mat, jotka nostin esille tuossa, toteutua. Kysynkin nyt ihan suoran kysymyksen: pitääkö
tämä väite paikkansa, ministeri Mykkänen?

17.00 Ulkomaankauppa- ja kehitysministeri Kai Mykkänen (vastauspuheenvuoro): 

Puhemies! Varmasti pitää paikkansa, että rahoituksen pykälät pitää kirjoittaa selvästi.

Kysymyksen käsittely päättyi ja kyselytunti päättyi.
2


