















































DEM1050.tmp.xml


Pöytäkirjan asiakohta PTK 98/2018 vp
Pöytäkirjan asiakohta 

PTK 98/2018 vp

Täysistunto

Keskiviikko 10.10.2018 klo 14.01—17.12

8. Hallituksen esitys eduskunnalle laiksi maankäyttö- ja rakennuslain 57 a §:n kumoami-
sesta

Hallituksen esitys HE 79/2018 vp
Valiokunnan mietintö YmVM 9/2018 vp

Ensimmäinen käsittely

Toinen varapuhemies Tuula Haatainen: Ensimmäiseen käsittelyyn esitellään päiväjär-
jestyksen 8. asia. Käsittelyn pohjana on ympäristövaliokunnan mietintö YmVM 9/2018 vp.
Nyt päätetään lakiehdotuksen sisällöstä.

Keskustelu

17.01 Pauli Kiuru kok: Arvoisa rouva puhemies! Tämä on hyvin lyhyt esitys, ja tässä on
maankäyttö- ja rakennuslaista kysymys, sen 57 a §:stä, jossa sanotaan, että asemakaavassa
voidaan antaa määräys rakennuksen liittämisestä kaukolämpöverkkoon. Tässä hallituksen
esityksessä on tarkoitus kumota tämä kohta. Ja miksi näin? No, sen takia, että siihen liitty-
vät uudet lämmitystekniikat, energiankäyttömuodot, ja tasapuolisen kilpailuasetelman luo-
misesta ei lähdetä etukäteen rajaamaan tai määräämään, että mikä on se paras lämmitys-
muoto, vaan annetaan markkinoiden päättää, annetaan ihmisten päättää ja taloyhtiöiden
päättää.

Tämä oli muistaakseni yksimielinen mietintövaliokunnassa, ja lausunnonantajat olivat
pääsääntöisesti myötämielisiä, pitivät sitä hyvänä, niin Luonnonsuojeluliitto kuin esimer-
kiksi Omakotiliitto. Ainoa kritiikki taisi joiltain osin tulla Kuntaliitolta. Energiateollisuus
kannatti lämpimästi, samoin työ- ja elinkeinoministeriö, eli kyllä tämä on ihan varmasti
paikallaan oleva uudistus.

17.02 Eeva-Maria Maijala kesk: Arvoisa puhemies! Tämän lakiesityksen kohdalla käy-
tiin keskustelua siitä, onko tarvetta enää tässä vaiheessa maankäyttö- ja rakennuslaista
työstää tällaisia yksittäisiä lakipalasia, koska maankäyttö- ja rakennuslaista ollaan teke-
mässä tällä hetkellä kokonaisuudistusta. Mutta siinä kuitenkin katsottiin, että tämä on lä-
hinnä semmoinen pieni yksimielinen asia ja sen takia on ihan järkevää hoitaa tämä asia
eteenpäin. Ja voihan olla, että tässä maankäyttö- ja rakennuslaissa, kun se on niin valtavan
iso kokonaisuus, saattaa mennä kuitenkin useampi vuosi, ennen kuin sitä asiaa saadaan vie-
tyä eteenpäin.

Tällä vaalikaudella me olemme tehneet tähän maankäyttö- ja rakennuslakiin kyllä jo
aika monta uudistusta, ja eihän sitä tiedä, vaikka muutama sinne olisi vielä tulossa, ja se on
todennäköistä. Tänäänkin meillä oli ympäristövaliokunnassa käsittelyssä jälleen yksi ihan
 Tarkistettu
4.0



Pöytäkirjan asiakohta PTK 98/2018 vp
pieni asia tämän maankäyttö- ja rakennuslain korjaamiseksi, mutta sekin tulee hoitaa
eteenpäin.

Toisena asiana, mistä muutenkin kannattaa keskustella, on tämä energiantuotanto ja se,
millä tavalla energia-asioita viedään tästä lähtien eteenpäin. Moni kiinteistö on jo ottanut
käyttöön maalämmön, ja tämä kalliostakin syvempää otettava energia on tullut keskuste-
luun, ja monista muistakin hajautetun energian lähdeasioista, uusista energiantuotantomal-
leista, -toiminnoista on paljon keskusteluja. Toivon mukaan me voisimme käydä niistä yhä
enemmän ja enemmän keskustelua, sillä energiaa me tarvitsemme ja väärin hoidettuna se
vahingoittaa ilmastoa, ja ilmastosta meidän kannattaa kaikkien pitää huolta.

Yleiskeskustelu päättyi. 

Eduskunta hyväksyi hallituksen esitykseen HE 79/2018 vp sisältyvän lakiehdotuksen sisäl-
lön mietinnön mukaisena. Lakiehdotuksen ensimmäinen käsittely päättyi.
2


