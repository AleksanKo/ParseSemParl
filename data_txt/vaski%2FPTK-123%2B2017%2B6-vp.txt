















































DEM6163.tmp.xml


Pöytäkirjan asiakohta PTK 123/2017 vp
Pöytäkirjan asiakohta 

PTK 123/2017 vp

Täysistunto

Torstai 23.11.2017 klo 16.00—19.30

6. Lakialoite laiksi yhdenvertaisuuslain 15 §:n muuttamisesta
Lakialoite LA 47/2017 vp Merja Mäkisalo-Ropponen sd ym.

Lähetekeskustelu

Toinen varapuhemies Arto Satonen: Lähetekeskustelua varten esitellään päiväjärjestyk-
sen 6. asia. Puhemiesneuvosto ehdottaa, että asia lähetetään työelämä- ja tasa-arvovalio-
kuntaan.

Keskustelu

17.42 Merja Mäkisalo-Ropponen sd (esittelypuheenvuoro):  Arvoisa puhemies! Laki-
aloitteessa ehdotetaan muutettavaksi yhdenvertaisuuslain 15 §:ää. Pykälän toiseen mo-
menttiin esitetään lisättäväksi tarkentava määritelmä siitä, että pykälässä tarkoitetut koh-
tuulliset mukautukset tarkoittavat niin fyysisiä apuvälineitä kuin järjestelyitä, joilla tue-
taan kognitiivista suoriutumista ja toimintakykyä esimerkiksi työssä. Tarkoituksena on sel-
ventää lain asettamaa velvollisuutta kohtuullisista mukautuksista ja erityisesti tämän vel-
vollisuuden soveltamista suhteessa sellaisiin vammaisiin, joiden vamma vaikuttaa kogni-
tiiviseen toimintakykyyn.

Arvoisa puhemies! Yhdenvertaisuuslakia muutettiin viimeksi vuonna 2014. Lain perus-
teella syrjintä on kiellettyä muun muassa iän, alkuperän, kansalaisuuden, kielen, uskon-
non, vakaumuksen, mielipiteen, terveydentilan, vammaisuuden, seksuaalisen suuntautu-
misen ja muun henkilöön liittyvän syyn perusteella.

Sen lisäksi, että yhdenvertaisuuslaki velvoittaa pidättäytymään syrjinnästä, lain 15 §:ssä
asetetaan viranomaiselle, koulutuksen järjestäjille, työnantajille sekä tavaroiden tai palve-
lujen tarjoajille velvollisuus asianmukaisiin ja kulloisessakin tilanteessa tarvittaviin koh-
tuullisiin mukautuksiin. Näillä mukautuksilla edistetään toimintakyvyn rajoitteista kärsi-
vien edellytyksiä esimerkiksi toimia työelämässä tai käyttää palveluita ja näin vahviste-
taan yhdenvertaisuuden toteutumista. Mukautukset on Suomen lainsäädännössä toteutettu
YK:n vammaisyleissopimuksen ja työsyrjintädirektiivin mukaisesti.

Lainsäädännössä ei ole yksityiskohtaisemmin määritelty, minkälaisia mukautuksia ta-
pauskohtaisesti edellytetään. Vaadittuja mukautuksia ei myöskään ole erikseen rajattu niin,
että esimerkiksi kognitiivista toimintaa vaikeuttavien rajoitusten aiheuttama niin sanottu
kognitiiviseen ergonomiaan kohdistuva mukautustarve olisi jätetty velvollisuuden ulko-
puolelle. Käytännössä kuitenkin tällä hetkellä mukauttaminen ymmärretään usein vain lii-
kuntavaikeuksien sekä näkö- tai kuulovammaa kompensoivien apuvälineiden hankintana,
ja kognitiivisen ergonomian mukautuksia ei usein tehdä lain hengen edellyttämällä taval-
la. Selkeyttämällä lain säännöstä näiltä osin voitaisiin laista saada informatiivisempi ja li-
sätä kognitiiviseen ergonomiaan kohdistuvien mukautusten toteuttamista.
 Tarkistettu
4.1



Pöytäkirjan asiakohta PTK 123/2017 vp
Kognitiiviseen ergonomiaan kohdistuvien mukautusten laajemmalla käytöllä voitaisiin
edistää kognitiivisista rajoitteista kärsivien toimintamahdollisuuksia yhteiskunnassa ja li-
sätä heidän osallistumistaan työelämään. Suomessa on tällä hetkellä esimerkiksi noin
7 000—8 000 työikäistä muistisairasta henkilöä. Muistisairauksien diagnostiikka on kehit-
tynyt paljon ja sairaudet huomataan hyvin varhaisessa vaiheessa. Myös hoidon ja kuntou-
tuksen kehittyminen ovat hidastuttaneet sairauksien etenemistä ja siten muistisairaiden
varsinaiset oireet tulevat esille entistä myöhemmin. Kaikesta tästä huolimatta monet muis-
tisairaat joutuvat heti diagnoosin saatuaan eläkkeelle, eikä työssä jatkamista edes pohdita
varteenotettavana vaihtoehtona. Kognitiivisen mukauttamisen avulla olisi mahdollista pi-
dentää työssä olemista jopa useilla vuosilla, mikä voisi myös tuottaa positiivisia kansanta-
loudellisia vaikutuksia. Kognitiivisten mukautusten käyttäminen hyödyttäisi toki muitakin
ryhmiä, esimerkiksi kehitysvammaisia, ja helpottaisi heidän työllistymistään.

Tässä lakiesityksessä esitetään yhdenvertaisuuslain 15 §:n 2 momentin alkuun lisättä-
väksi tarkennusta siitä, että pykälässä tarkoitettu velvollisuus koskee mukautuksia niin
fyysistä toimintakykyä kuin kognitiivista toimintakykyä rajoittaviin vammoihin. Näillä
kognitiiviseen ergonomiaan kohdistuvilla mukautuksilla tarkoitetaan esimerkiksi työnan-
tajan järjestämää työn sekä työvälineiden, -ympäristöjen ja -tapojen yhteensovittamista ih-
misen tiedonkäsittelykykyjen ja -rajoitusten kanssa. Tällaisilla järjestelyillä voidaan hel-
pottaa suoriutumista työssä ja näin mahdollistaa kognitiivisen toimintakyvyn rajoituksista
kärsivän jatkamista työelämässä. Kognitiiviset mukautukset eivät kuitenkaan rajoitu työn-
antajan toimiin, vaan velvollisuus koskee yhtä lailla muita 15 §:n velvoittamia tahoja.

Arvoisa puhemies! Lakialoitteessa ehdotetaan siis, että eduskunta hyväksyy yhdenver-
taisuuslain 15 §:n muuttamisen niin, että se kuuluisi seuraavasti:

"Tässä pykälässä tarkoitetut mukautukset voivat pitää sisällään niin fyysiseen ympäris-
töön ja tarpeistoon tehtäviä muutoksia kuin sellaisia järjestelyjä ja apua, joilla edesaute-
taan kognitiivista suoriutumista. Mukautusten kohtuullisuutta arvioitaessa otetaan huo-
mioon vammaisen ihmisen tarpeiden lisäksi 1 momentissa tarkoitetun toimijan koko, ta-
loudellinen asema, toiminnan luonne ja laajuus sekä mukautusten arvioidut kustannukset
ja mukautuksia varten saatavissa oleva tuki." Eli 1 momentissa puhutaan työnantajasta.

Aloitteen allekirjoitti yhteensä 22 kansanedustajaa kuudesta eri puolueesta, ja kaikki al-
lekirjoittajat olivat eduskunnan muistiryhmän jäseniä. — Kiitos.

17.47 Hannakaisa Heikkinen kesk:  Arvoisa puhemies! Täällä toinen allekirjoittaja il-
moittautuu ja on iloinen, että tähänkin aiheeseen on kuitenkin muutama keskustelija il-
moittautunut jo tässä vaiheessa.

Työikäiset muistisairaat, jotka ovat suurin joukko, jota tämä lakialoite toteutuessaan sit-
ten työelämässä osaltaan auttaisi, ovat tuon 7 000 jäsenen muodossa sellainen porukka
meillä työelämässä, johon ei olla oikeastaan näihin päiviin saakka osattu muuten reagoida
kuin lähes melko suoralla irtisanomisella. Muistisairaat ovat monelle pelottava asia, kun
tiedetään, että yleensä muistisairaus on parantumaton ja etenevä sairaus. Varsinkin työikäi-
set muistisairaat kärsivät palvelujen vähäisyydestä. Heille vertaistukea on vain ehkä isoim-
milla paikkakunnilla. On hyvin tärkeätä lisätä ylipäätänsä tietoisuutta muistisairaitten
työntekijöitten ja ihmisten olemassaolosta. Todellakin muistisairaus voi koskettaa vaikka
35-vuotiasta ihmistä.

Kun työelämä päättyy, päättyy myös yhteys työterveyshuoltoon, ja tämä on yksi iso asia
myös tässä työikäisten muistisairaitten kohdalla, koska harvoin tapahtuu niin, että julkises-
2



Pöytäkirjan asiakohta PTK 123/2017 vp
ta terveyskeskuksesta osattaisiin nykyisellään ottaa sitten koppia tämmöisestä muistisai-
raasta ihmisestä. Tämä on yksi semmoinen kohta, mistä meidän olisi myös hyvä keskus-
tella, miten me pystyisimme rakentamaan paremman sillan työterveyshuollon ja terveys-
keskuksen asiakkuuden välille sitten, kun se työelämä päättyy.

Mutta yhtä kaikki olen todella iloinen, että olemme nyt tässä pisteessä ja keskustelemas-
sa tästä lakialoitteesta. Katsotaan, mitenkä mukava keskustelu tästä syntyy.

17.50 Heli Järvinen vihr: Arvoisa puhemies! Lisäys yhdenvertaisuuslain 15 §:n 2 mo-
menttiin on tarpeen tietysti erityisesti työelämän näkökulmasta. Jos meillä olisi käytössä
parhaat mahdolliset kohtuulliset mukautukset eli erilaiset fyysiset apuvälineet ja järjeste-
lyt, saisimme yhä useamman osalliseksi työelämään. Mittakaavaa kuvaa hyvin se, että
meillä on siis 7 000—8 000 työikäistä muistisairasta, mutta pitää muistaa, että suomalai-
sista jopa noin 2 miljoonalla on joku pitkäaikaissairaus, ja uskon, että tästä muutoksesta
saattaisi olla hyötyä jopa muille kuin vain näille muistisairaille. Jos saamme mahdollisim-
man monen muistisairaan ja muunkin tästä ongelmasta kärsivän mukaan työelämään, on
hyöty iso sekä heille itselleen että meille kaikille ja koko yhteiskunnalle. Fyysiset apuväli-
neet auttaisivat heistä monia: niitä, jotka ovat jo työelämässä, mutta etenkin myös niitä, jot-
ka niiden turvin voisivat osallistua.

Usko on vahva siihen, että meillä työttömistä isolla osalla on muistihäiriöitä, jotka teke-
vät työn hakemisesta vaikeampaa. Kun vielä muistetaan, että hallituksen työttömyyden
hoidossa on paljon erilaisia sanktioita ja karensseja, on suorastaan epäinhimillistä etenkin
näitä muistisairaita kohtaan, että he oman sairautensa ja puutteellisten välineiden takia jou-
tuvat jäämään ulkopuolisiksi eivätkä pysty osallistumaan esimerkiksi vaadittuihin aktiivi-
toimiin ja työn hakemiseen siinä mittakaavassa kuin se olisi mahdollista.

Tätä lakialoitetta on helppo tukea.

17.52 Satu Taavitsainen sd: Arvoisa puhemies! Ihmisten työkyky on elintärkeä paitsi ih-
misen itsensä kannalta myös yhteiskunnan kannalta, sillä työkyvyttömyys tulee kiistatta
kalliiksi. Rahallinen menetys Suomessa on yli 4 miljardia euroa vuosittain. Työkyvyttö-
myyseläkkeelle siirtyy vuosittain lähes 19 000 ihmistä, ja tällä hetkellä työkyvyttömyys-
eläkettä saa lähes 170 000 ihmistä. Kaikkein huolestuttavinta on, että työkyvyttömyyselä-
kettä saavien alle 25-vuotiaiden määrä on viime vuosina lisääntynyt huomattavasti. 

Jopa 1,9 miljoonalla suomalaisella on sairaus tai vamma. Heistä 600 000 arvioi, että
tämä haittaa heidän työllistymistään tai työssä jatkamistaan. Osatyökykyisten työssä jatka-
misen isoimmat haasteet eivät kuitenkaan liity vain osatyökykyisyyteen vaan myös ennak-
koluuloihin ja kielteisiin asenteisiin. Lisäksi osatyökykyisten työssä jatkamisen ratkaisut ja
mahdollisuudet tunnetaan huonosti. Erittäin tärkeää työkyvyn ja työyhteisön kannalta on
hyvä johtaminen ja työntekijöiden positiivinen tunne ja motivaatio työssä. Keskiössä on
aktiivinen vuoropuhelu ja yhteistyö työnantajan, työntekijöiden ja työterveyshuollon välil-
lä, mitä tämä lakialoite tämän mukauttamisen osalta tukee. 

Tehokkain ja kestävin keino valtiontalouden korjaamiseksi on työllisyysasteen merkit-
tävä nousu. Valtiontaloudessa yhden prosenttiyksikön työllisyysasteen nousu merkitsee
noin 800 miljoonan euron tasapainotusta. Kannatan sen vuoksi tätä lakialoitetta, että se li-
sää ihmisten mahdollisuutta jatkaa työelämässä ja vahvistaa valtiontaloutta.
3



Pöytäkirjan asiakohta PTK 123/2017 vp
17.54 Antero Laukkanen kd: Arvoisa herra puhemies! Olen yksi tämän aloitteen allekir-
joittajista ja kiitän edustaja Mäkisalo-Ropposta siitä, että hän sinnikkäästi näitä pieniä pa-
rannuksia jaksaa ajaa täällä ja kerätä meitä muitakin siihen innostumaan. Tämä pieni yh-
denvertaisuuslakiin liittyvä muutos ja täydennys on kyllä tervetullut, ja toivon todella, että
tämä menestyisi ja näkisi myös sitten päivänvalon. Jos nyt sitten jostain ihmeen syystä va-
liokunta ei ymmärtäisi tämän arvoa, niin jatkakaamme sitten työtä, että saataisiin vaikka
tulevaan hallitusohjelmaan ensi kaudelle tämä. 

17.55 Merja Mäkisalo-Ropponen sd: Arvoisa puhemies! Hyvässä yhteiskunnassa jokai-
nen kansalainen voi olla osallinen ja kokea oman elämänsä ja elämäntehtävänsä merkityk-
selliseksi. Työ on osa tätä merkityksellistä elämää, ja siksi tämä lakialoite on tärkeä. On
yksilön ja yhteiskunnan kannalta huono asia, jos ihminen joutuu jäämään liian aikaisin pois
työstä sen takia, ettei mukauttamistoimenpiteitä ole ymmärretty tai haluttu tehdä.

Arvoisa puhemies! Asennevamma on kaikkein hankalin vamma. Meillä on yhteiskun-
nassa vielä paljon tarvetta muuttaa asenteita vammaisuutta ja vammaisia kohtaan. Vam-
maisten syrjiminen näkyy esimerkiksi siinä, ettei esteettömyyden ja palveluiden saavutet-
tavuuden eteen vieläkään tehdä tarpeeksi. Lisäksi eri vammaisryhmiin suhtaudutaan yh-
teiskunnassa hyvin eri tavoin. Jos asenteet olisivat kunnossa, tätä lakialoitetta ei olisi tar-
vinnut tehdä, koska silloin yhdenvertaisuuslain nykyinen muotoilu riittäisi turvaamaan
kaikkien oikeudet työolosuhteiden mukauttamiseen. Mutta näin ei ole, ja siksi toivon tä-
män lakialoitteen etenevän suotuisasti. Myös niillä ihmisillä, joilla on kognitiivisia toimin-
tavajauksia, täytyy olla yhtäläiset oikeudet mukautuksiin ja jatkaa työelämässä niin kauan
kuin mahdollista.

17.57 Hannakaisa Heikkinen kesk: Arvoisa puhemies! Asia on kyllä hyvin pitkälti näin
kuin tämän lakialoitteen ensimmäinen allekirjoittaja Mäkisalo-Ropponen toteaa, että asen-
nevamma on vaikein vamma, ainakin se tulee hyvin kalliiksi, tämä vamma, tässä yhteis-
kunnassa. Itse taas koen, että senkin takia tämä lakialoitekeskustelu on jo itsessään tärkeä,
että tuohon asennevammaan paras lääke on tieto. Kun me sitä kautta pystymme ennakko-
luuloja ja pelkoja muun muassa muistisairauksia ja muita kognitiivista alentumaa aiheut-
tavia sairauksia kohtaan vähentämään, me teemme mahdolliseksi sen, että heillä, tämän
vamman omaavilla, on parempi mahdollisuus jatkaa työelämässä. Tosiaan kun emme tie-
dä esimerkiksi juuri muistisairauksista riittävästi, niin silloin teemme päätöksiä luulojen ja
pelkojen perusteella. Myös työnantaja tarvitsee tietoa ja tukea samalla tavoin, jotta hän
pystyy tekemään sitten niitä oikeita ratkaisuja siellä työpaikalla, jotta esimerkiksi muisti-
sairaan on siellä mahdollista pitempään jatkaa. 

Yhtä kaikki näissä asioissa minä toivon, että tämänkin kohdalla ymmärretään myös se,
että esimerkiksi tämä muistisairaus koskettaa monia muitakin kuin pelkästään työnantajaa
tai esimiestä ja työntekijää. Se koskettaa usein koko työyhteisöä ja sitten myös muistisai-
raan lähimmäisiä ja perhettä. Toivon, että tässä yhä vähemmän käytettäisiin tietosuoja-
asioita aseena taikka esteenä tai syynä sille, ettei näistä asioista puhuta, vaan avoimuus on
hyvä lääke tuon tiedon lisäksi.

17.59 Merja Mäkisalo-Ropponen sd: Arvoisa puhemies! Työikäisten muistisairaiden ti-
lanne on Suomessa edelleen heikko, kuten edustaja Heikkinenkin aiemmassa puheenvuo-
rossaan totesi. Terveydenhuoltojärjestelmä ei heitä edelleenkään aina edes tunnista, sillä
4



Pöytäkirjan asiakohta PTK 123/2017 vp
meillä on sellainen asenne tai väärä tieto siitä, että muistisairaudet olisivat vain ikäihmis-
ten sairauksia. Kuitenkin meillä on työikäisiä muistisairaita yhtä paljon kuin ms-potilaita
yhteensä, eli ei ole kysymys mistään pienestä marginaaliryhmästä. Toivottavasti tämäkin
keskustelu on nyt lisännyt edes pienesti tietoisuutta tästä tärkeästä asiasta, ja kiitänkin hy-
västä keskustelusta, hyvät kollegat.

Keskustelu päättyi.

Asia lähetettiin työelämä- ja tasa-arvovaliokuntaan.
5


