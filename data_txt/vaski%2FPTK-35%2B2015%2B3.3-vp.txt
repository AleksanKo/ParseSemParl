















































DEMB37B.tmpSave.xml


Pöytäkirjan asiakohta PTK 35/2015 vp
Pöytäkirjan asiakohta 

PTK 35/2015 vp

Täysistunto

Torstai 17.9.2015 klo 16.01—17.01

3.3. Suullinen kysymys harmaan talouden ja veronkierron torjunnasta (Li Andersson vas)
Suullinen kysymys SKT 16/2015 vp

Suullinen kyselytunti

Puhemies Maria Lohela: Seuraava kysymys, edustaja Andersson.

Keskustelu

16.37 Li Andersson vas: Arvoisa puhemies! Pääministeri Sipilä, te piditte eilen Suomen
kansalle puheen, jossa vetositte kansalaisiin ja pyysitte ymmärrystä hallituksen nyt teke-
mille leikkauspäätöksille vedoten vaikeisiin taloudellisiin aikoihin. Pyysitte ymmärrystä
säästöille, jotka vievät pienipalkkaisilta vuorotyötä tekeviltä suomalaisilta jopa 2 000 eu-
roa vuodessa, ja leikkauksille, jotka kohdistuvat työttömiin, opiskelijoihin, lapsiperheisiin
ja eläkeläisiin. Harmaata taloutta, veronkiertoa ja aggressiivista verosuunnittelua ette kui-
tenkaan maininnut puheessanne sanallakaan siitä huolimatta, että Suomi menettää arviolta
jopa 6—8 miljardia euroa vuodessa verovälttelyn seurauksena. Pääministeri Sipilä, kysyn-
kin: miksi hallitus ei aseta harmaan talouden ja veronkierron torjumista hallituksen ykkös-
tavoitteeksi julkisen talouden tasapainottamiseksi pienituloisten suomalaisten kurjistami-
sen sijaan?

16.38 Pääministeri Juha Sipilä (vastauspuheenvuoro): Arvoisa puhemies! Tämä edusta-
jan esille nostama ongelma on yleiseurooppalainen. Meillä on ehkä 1 400, jopa 1 700 mil-
jardia harmaan talouden piirissä, ja ratkaisujen täytyy myöskin olla yleiseurooppalaisia.
Meidän hallitusohjelmassamme on toimia, joilla esimerkiksi estetään korkotuloina tulon
siirtämistä Suomesta veroparatiiseihin tai kevyemmin verotettuihin maihin. Tällaisia toi-
mia me jatkamme, mitä edellinen hallitus aloitti. Nämä ovat ilman muuta meidän toimin-
talistoissamme edelleenkin. Jatkamme näitä toimia, ja ne ovat tärkeitä. 

Puhemies Maria Lohela: Pyydän niitä edustajia, jotka haluavat esittää lisäkysymyksiä, il-
moittautumaan painamalla V-painiketta ja nousemalla seisomaan.

16.39 Li Andersson vas (vastauspuheenvuoro): Rouva puhemies! Pääministeri Sipilä,
tämä on yleiseurooppalainen ongelma, mutta kyllä tämä on ongelma myös Suomessa.

Tällä viikolla on myös tullut tietoon, että liikenne- ja viestintäministeri Anne Berner on
toiminut veroparatiisissa toimineen yrityksen johdossa. Te ilmoititte antavanne Bernerille
sataprosenttisen tukenne, vaikka ette tunne asiaa, mistä on kysymys.

Kysynkin: miten kansalaiset tämän lausunnon valossa voivat luottaa siihen, että hallitus
ottaa harmaan talouden torjumisen tosissaan ja myös ryhtyy konkreettisiin toimiin vero-
 Tarkistettu
4.1



Pöytäkirjan asiakohta PTK 35/2015 vp
välttelyn vähentämiseksi, erityisesti ottaen huomioon, että harmaan talouden torjunnan
määrärahaa on laskettu tämän hallituksen toimesta 99 poliisin verran, jotka siis ovat olleet
töissä nimenomaan harmaan talouden torjunnassa?

16.40 Pääministeri Juha Sipilä (vastauspuheenvuoro): Arvoisa puhemies! En miten-
kään pysty kaikkien yhtiöiden asioihin paneutumaan niin syvällisesti, mutta olen tämän
asian käynyt ministeri Bernerin kanssa läpi, ja tällä asialla ei ole mitään tekemistä veron-
kierron kanssa.

Silloin kun Euroopassa ja Suomessakin tehdään EU-maan kanssa yritysjärjestelyjä, niin
aika yleisesti on yritysrakenteita, joissa on esimerkiksi Luxemburgissa tai joissakin muis-
sa Euroopan maissa konttoreita, pääkonttoreita ja yritysrakenteita. Tässä tapauksessa ei ole
kysymys veronkierrosta; kaikesta pääomasta on maksettu vero Suomeen. (Markus Musta-
järvi: Mahdollisimman vähän!) Tämän keskustelun olen käynyt ministerin kanssa ja sen ta-
kia pystyn antamaan ministerille täyden, sataprosenttisen, tuen.

16.41 Liikenne- ja viestintäministeri Anne Berner (vastauspuheenvuoro): Arvoisa pu-
hemies! Olen toiminut suomalaisen perheyhtiön hallituksessa, ja kun yhtiö on myyty ja
fuusioitu yhteen toisen — ruotsalaisen — yhtiön kanssa, jonka omistajana on pääomasi-
joittaja, jonka taustayhtiö sijaitsee Luxemburgissa, niin se ei automaattisesti tarkoita sitä,
että kyseessä on veronkiertoyhtiö. Kyseessä on EU-maa, jonka yhteydessä tehdään töitä, ja
oma työni on ollut ruotsalaisen yhtiön hallituksessa siellä nimenomaan huolehtien siitä,
että teemme mahdollisimman hyvää tulosta, jonka pääomasta maksamme verot Suomeen.
Henkilökohtaisesti en ole saanut mitään hyötyä yhtiöstä tai sen hallinnosta. Ruotsalaisen
yhtiön hallituksessa toimimisesta olen saanut hallituspalkkion.

16.42 Jutta Urpilainen sd (vastauspuheenvuoro): Arvoisa puhemies! Myös viime vaali-
kaudella tehtiin hyvin vaikeita talouspäätöksiä ja myöskin säästöjä. Siitä huolimatta viime
vaalikauden yksi kärkihanke oli harmaan talouden ja veronkierron torjunta. Siihen lisättiin
20 miljoonaa euroa vuosittain, ja se myöskin tuotti valtiolle lisää verotuloja. Sen lisäksi vä-
hennettiin yritysten korkovähennysoikeutta, sitä rajattiin, ja tehtiin muun muassa kansain-
välisen veronkierron vastainen toimintaohjelma yhdessä valtiovarainministeriön ja ulko-
ministeriön kanssa ja tuota ohjelmaa vietiin määrätietoisesti eteenpäin.

Nyt kuitenkin hallitus on leikkaamassa harmaan talouden torjunnasta, muun muassa ta-
lousrikostorjunnasta, poliisin voimista. Olisinkin kysymässä pääministeriltä ja ehkä myös-
kin valtiovarainministeriltä: mitä konkreettista hallitus on tekemässä veronkierron torjumi-
seksi, ja oletteko te valmis päivittämään tämän kansainvälisen veronkierron vastaisen tor-
juntaohjelman ja tuomaan sen myöskin eduskuntaan keskusteltavaksi?

16.43 Valtiovarainministeri  Alexander  Stubb (vastauspuheenvuoro):  Arvoisa puhe-
mies! Taistelu harmaata taloutta, veronkiertoa vastaan jatkuu ihan normaalilla tavalla, oi-
keastaan aika pitkälti samalla tavalla kuin edellisen hallituskauden aikana. Me jouduim-
me, kuten entinen valtiovarainministeri hyvin tietää, tekemään kipeitäkin leikkauksia, osa
niistä osui harmaaseen talouteen. Ehkä sitten kuitenkin, kun katsomme sisäiseen turvalli-
suuteen liittyviä lisärahamenoja, noin 50 miljoonaa euroa, niin niistä me siirsimme 4 mil-
joonaa Tullille. Tämä tulee omalta osaltaan myös auttamaan tätä työskentelyä.
2



Pöytäkirjan asiakohta PTK 35/2015 vp
Veropolitiikka, silloin kun raha liikkuu vapaasti ja yritykset hakevat sille parasta mah-
dollista tuottoa sisämarkkinoiden sisällä, on totta kai vaikea kokonaisuus. Minun mielestä-
ni tästä hyvä esimerkki on Portugali ja muutamat suomalaiset eläkeläiset, jotka ovat sinne
ehkä paremman rahan perässä siirtyneet. Tämä hallitus toimi siinä, ehkä toisin kuin edel-
linen hallitus. Olen käynyt kahdenvälisiä keskusteluja tästäkin kysymyksestä Portugalin
kanssa. Tämä ei ole yksinkertainen juttu, mutta kaikilla saroilla toimitaan.

16.44 Sisäministeri Petteri Orpo (vastauspuheenvuoro): Arvoisa puhemies! On sinänsä
totta, että poliisin harmaan talouden torjuntaan suunnattuja määrärahoja on hieman vähem-
män kuin nyt kuluvana vuonna, mutta kuitenkin, kuten valtiovarainministeri totesi, sisäi-
seen turvallisuuteen ja oikeudenhoitoon saimme lisäpanostuksia. Ja katsomme hyvin tark-
kaan poliisin osalta sen, miten me kohdistamme rahat mahdollisimman hyvin niin, että
myöskin harmaan talouden torjunnassa onnistutaan niin hyvin kuin se on mahdollista.
Mutta en tarkoita missään tapauksessa sitä, että harmaan talouden torjunta poliisin osalta
jollakin tavalla loppuisi. Me jatkamme sitä niiden määrärahojen puitteissa, joita on käytös-
sä, ja teemme hyvää työtä siinä.

16.45 Jutta Urpilainen sd (vastauspuheenvuoro): Arvoisa puhemies! Ehkä on hyvä tode-
ta valtiovarainministerille, että olin se valtiovarainministeri, joka aloitti neuvottelut ve-
rosopimuksen uudistamiseksi Portugalin kanssa. Itse asiassa olen sitä mieltä ja toivon, että
hallitus toimii myös sen mukaisesti, että mikäli näissä neuvotteluissa ei edetä nopeasti, niin
Suomi on myöskin valmis katkaisemaan tämän verosopimuksen.

Mutta te ette vastannut minun kysymykseeni, arvoisa valtiovarainministeri: mitä konk-
reettista hallitus on tekemässä veronkierron torjumiseksi, ja ennen kaikkea oletteko te val-
mis tuomaan tuon kansainvälisen toimintaohjelman, päivittämään sen ja tuomaan sen
eduskuntaan? Sitä kautta myöskin kansanedustajilla olisi mahdollisuus päästä keskustele-
maan näistä toimenpiteistä.

16.45 Valtiovarainministeri Alexander Stubb (vastauspuheenvuoro):  Arvoisa puhe-
mies! Kyllä, olitte ensimmäinen valtiovarainministeri, joka pani liikkeelle nämä neuvotte-
lut, kuten ehkä Espanjan kanssa oltiin myös aiemmin tehty, ja kun tämä keissi nousi julki-
suuteen, niin taisin olla ensimmäinen valtiovarainministeri, joka kävi henkilökohtaiset kes-
kustelut Portugalin valtiovarainministerin kanssa, jolloin totesin ihan suoraan, että jos
emme pääse tästä yhteisymmärrykseen, niin me olemme valmiita sen katkaisemaan. Me
jatkamme työtä konkreettisesti myös harmaan talouden torjumista vastaan ja tulemme te-
kemään tästä ehdotuksia. Voimme myös käydä täällä eduskunnassa siitä avoimen keskus-
telun.

16.46 Kaj Turunen ps (vastauspuheenvuoro): Arvoisa puhemies! Näissä termeissä kan-
nattaa olla tarkkana. Verosuunnittelu ja veronkierto ovat eri asioita. Verosuunnittelu on
laillista, veronkierto ei ole laillista. Tämä on aika olennainen asia. Verosuunnitteluahan te-
kevät kaikki. Yritykset silloin, kun se on laillista, varmasti tekevät sitä, ja yksityiset kan-
salaisetkin tekevät omalla tavallaan verosuunnittelua. (Paavo Arhinmäki: Onko se oi-
kein?) — Verosuunnittelu sinällänsä on oikein, mutta Euroopassa on... (Välihuuto — Pu-
hemies koputtaa) — Kyllä, verosuunnittelu on oikein, veronkierto ei ole oikein. On ym-
märrettävä tämä. — Mutta EU-alueella meillä on täällä erilaiset säännöt, ja tämä mahdol-
3



Pöytäkirjan asiakohta PTK 35/2015 vp
listaa erilaiset kikkailut tässä verosuunnittelussa. Esimerkkinä on tullut mainittua tässä
tämä Luxemburg, jolla on ihan erilaiset säännöt sitten kuin taas Suomella tai Hollannilla, ja
tämä joissakin tapauksissa on mahdollistanut — nyt kuultiin kyllä ministerin suusta, että
enää se ei ole mahdollista — näitten korkovähennysoikeuksien kanssa kikkailun. (Puhe-
mies koputtaa) Kysyisinkin ministeriltä, (Puhemies: Kysymys!) onko käyty neuvotteluja
EU:n sisällä siitä, että näitä verosäännöksiä (Puhemies koputtaa) yhtenäistettäisiin niin,
että ne voisivat olla samantyyppisiä Hollannissa, Luxemburgissa kuin Suomessa ja Ruot-
sissa.

16.47 Valtiovarainministeri  Alexander  Stubb (vastauspuheenvuoro):  Arvoisa rouva
puhemies! Kansainvälinen yhteistyö on tässä kaikista tärkeintä, mutta on ehkä yksi asia,
joka on loppupelissä aika pyhä Euroopan unionin ja sen kansallisvaltioiden jäsenvaltioi-
den sisällä, ja se on veropolitiikka. Se pysyy pitkälti kansallisessa toimivallassa nyt ja tu-
levaisuudessa. Tämä ei kuitenkaan tarkoita sitä, etteikö yhteistyötä tehtäisi. Me esimerkik-
si Euroopan unionin sisällä tällä hetkellä tarkastelemme erilaisia verokokonaisuuksia, viit-
tä tai kuutta, mutta tämäntyyppistä keskustelua, että rupeaisimme yhtenäistämään verokan-
toja tai jollain tavalla määrittelemään toistemme verokantoja, ei missään nimessä ole ole-
massa, koska veronkanto-oikeus kuitenkin edelleen säilyy kansallisvaltion toiminnassa.

Kysymyksen käsittely päättyi.
4


