















































DEM3F1F.tmpSave.xml


Pöytäkirjan asiakohta PTK 39/2015 vp
Pöytäkirjan asiakohta 

PTK 39/2015 vp

Täysistunto

Torstai 24.9.2015 klo 16.00—18.48

3.2. Suullinen kysymys taakanjaosta pakolaistilanteessa (Carl Haglund r)
Suullinen kysymys SKT 19/2015 vp

Suullinen kyselytunti

Puhemies Maria Lohela: Seuraava kysymys, edustaja Haglund.

Keskustelu

16.29 Carl Haglund r: Arvoisa puhemies! Herra pääministeri, Suomen EU-linja puhut-
taa sekä täällä kotimaassa että itse asiassa myös Euroopassa. Suomi pidättäytyi äänestä-
mästä tällä viikolla, kun jaettiin näitä turvapaikanhakijoita maiden kesken. Suomi siinä
asemoitui muun muassa Tšekin, Unkarin ja Romanian kanssa samaan porukkaan. Kysy-
mys kuuluu, onko tämä viisas toimintatapa. Te, herra pääministeri, myöhemmin sanoitte
ainakin julkisuudessa, että se on täysin toisarvoista, miten Suomi äänestää. Pidän tätä hie-
man ihmeellisenä lausuntona. Onko tosiaan teidän mielestänne toisarvoista, miten Suomi
äänestää EU-pöydissä?

16.30 Pääministeri Juha Sipilä (vastauspuheenvuoro): Arvoisa puhemies! Suomen pit-
käaikainen linja on ollut se, että tämmöisissä taakanjakokysymyksissä lähdetään vapaaeh-
toisuuden pohjalta eikä lähdetä siitä, että komissio määrää jäsenvaltioita, että te otatte täl-
laisen ja te otatte tällaisen. Tämä on ollut Suomen pitkäaikainen linja. Se oli myöskin tuon
Eurooppa-neuvoston päätös huhtikuussa, ja sieltä huhtikuun päätelmistä suoraan kirjattiin
hallitusohjelmaan päätös siitä, miten näitä turvapaikanhakijoiden sisäisiä siirtoja tehdään.
Olemme johdonmukaisesti noudattaneet tätä linjaa. Minulla ei ollut pienintäkään ongel-
maa eilisessä päämieskokouksessa Suomen kannan kanssa, ei pienintäkään ongelmaa.
Tein myöskin pohjustustyötä, soitin puolellekymmenelle kollegalle, ja he sanoivat, että he
ymmärtävät täysin tämän Suomen linjan ja on erinomaista, että Suomi on kantamassa
oman vastuunsa tässä taakanjaossa. Ei mitään ongelmaa ollut tämän äänestyspäätöksen
kanssa päämieskokouksessa.

16.31 Carl Haglund r (vastauspuheenvuoro): Arvoisa puhemies! Herra pääministeri, mi-
nun kysymykseni oli lähinnä se, onko tosiaan toisarvoista, miten Suomi äänestää, koska se
lausunto oli hieman ihmeellinen. En myöskään täysin yhdy pääministerin arvioon siitä, mi-
ten oli järkevää toimia, mutta perustelitte ainakin sen hyvin.

Siitä puheen ollen, miten Suomi toimii, meidän ulkoministerimme on osaltaan puhunut
meidän naapurimaamme toiminnasta juuri tässä pakolaiskysymyksessä ja totesi, että Ruot-
si antaa ihmissalakuljettajille ja terrorismia rahoittaville ketjuille mahdollisuuden toimia ja
edistää heidän bisnestään. Tähän suuntaan meidän ulkoministeri puhui toissa päivänä. Voi-
 Tarkistettu
4.0



Pöytäkirjan asiakohta PTK 39/2015 vp
sitteko, herra pääministeri, nyt selventää, onko tämä koko hallituksen käsitys siitä, miten
naapurimaamme Ruotsi toimii, ja onko teidän mielestänne asiallista, että meidän ulkomi-
nisteri lausuu tämmöisiä meidän naapurimaastamme?

16.32 Pääministeri Juha Sipilä (vastauspuheenvuoro): Arvoisa puhemies! Tuolla huip-
pukokouksessa keskusteltiin paljon siitä, että meidän Schengen-systeemi ei toimi tällä het-
kellä ja kaikki maat tekevät tässä väärin, näitten sopimusten vastaisesti. Täällä on paljon
rekisteröimättömiä ihmisiä liikkeellä, ja me olemme sitten vastaanottamassa täällä pussin
perällä tämän liikkeen. Tämä ei toimi nyt niin kuin pitäisi. Sen kaikki päämiehet myönsi-
vät.

Mitä tulee tähän ulkoministerin lausuntoon koskien Ruotsia, niin ehkä tässä otsikot ovat
olleet vähän raflaavampia kuin itse lausunto ja haastattelun sisältö. Keskustelin tästä ly-
hyesti ruotsalaisen kollegani kanssa. Hän läimäytti olkapäälle ja sanoi, että älä huolehdi,
jos olisi joku ongelma, niin olisin soittanut.

16.33 Pekka Haavisto vihr (vastauspuheenvuoro): Arvoisa puhemies! Te, herra päämi-
nisteri, olette kuitenkin sanonut, että saattaa olla niin, että Suomi voi tarvita tulevaisuudes-
sa tätä taakanjakoa juuri sen takia, että me olemme pussin perällä ja tänne tulee suurempi
määrä väkeä kuin on odotettu ja eurooppalainen taakanjako voisi hyödyttää meitä. Tieten-
kin voisi ajatella muitakin kriisejä, jotka sattuvat lähialueillamme, joissa näin kävisi. Oliko
viisasta tässä tapauksessa äänestää tyhjää?

Kun viittasitte tähän Schengen-järjestelmään ja siihen, että se ei toimi tällä hetkellä, Eu-
roopan unionilla on tulossa muuttoliikkeen huippukokous Vallettassa ja Vallettan kokouk-
sen valmistelijakin kävi Suomessa. Onko hallituksella nyt esityksiä, uusia esityksiä, uusia
ajatuksia, miten Euroopassa tätä kriisiä tulisi tässä tilanteessa hoitaa, kun marraskuussa ko-
koonnutaan tänne Vallettan huippukokoukseen?

16.34 Pääministeri Juha Sipilä (vastauspuheenvuoro): Arvoisa puhemies! Tämä on tot-
ta, että jos tällä hetkellä tehtäisiin taakanjakoa tämän vuoden arvioiden perusteella, niin
Suomenkin taakkaa silloin jaettaisiin, koska meidän lukumme voi olla jopa 50 000, joka
suhteutettuna Saksan lukuihin tarkoittaa jotakin 800 000:n paikkeilla. Tästä myöskin kes-
kusteltiin tuolla. Kyllä meidän täytyy saada nyt ulkorajamme kuntoon ja Schengenin peri-
aatteet käyttöön ja sitä kautta tämä asia järjestykseen. Näitä toimia päätettiin tuolla eilises-
sä huippukokouksessa. Ne ovat täysin Suomen linjan mukaisia toimia.

Mitä tulee tähän marraskuun kokoukseen, oikeastaan tässä linjattiin jo aika paljon niitä
toimia. Parannetaan olosuhteita pakolaisleireillä, parannetaan näitten hot spotien käytän-
nön toimintaa ja osallistutaan ruokaohjelmaan sillä tavalla, (Puhemies koputtaa) että näillä
leireillä pystytään asiallinen ruokahuolto järjestämään ja takaamaan.

16.35 Valtiovarainministeri Alexander Stubb (vastauspuheenvuoro):  Arvoisa rouva
puhemies! Uskallan väittää, että turvapaikkakriisi on ehkä yksi Euroopan unionin histo-
rian kohtalon hetkistä, ja uskon, että tähän ei löydy mitään muuta kuin eurooppalaista rat-
kaisua. Se hoidetaan kolmella tasolla: ensin yhteisesti EU:n tasolla, sen jälkeen turvapaik-
kahakemusten nopea käsittely ja sen jälkeen kotouttaminen. Kukaan meistä ei pysty pake-
nemaan vastuuta tässä kysymyksessä.
2



Pöytäkirjan asiakohta PTK 39/2015 vp
Kun kansainvälinen media tai kollega esittää kysymyksen, mitä te aiotte tehdä, panos-
tatteko ihmisiin vai instituutioihin, niin silloin me toteamme, että panostamme ihmisiin.
Suomi oli ensimmäinen maa, joka heti ilmoitti ottavansa vastuunsa tästä komission ehdot-
tamasta kiintiöstä, 2 prosenttia, 2 400 ihmistä. Jos valinta on se, olemmeko mukana teke-
mässä päätöstä tai ottamassa niitä ihmisiä, minä panostaisin tässäkin kysymyksessä ihmi-
siin ja ihmisen hätään.

16.36 Pirkko Mattila ps (vastauspuheenvuoro): Arvoisa rouva puhemies! Sisäministeri
ei ole nyt paikalla, mutta esitän nyt kuitenkin kysymyksen pääministerille: Toisaalta te
tuotte esille, että Schengenin sopimus täytyy saada voimaan ja toimimaan, mutta toisaalta
myös Euroopassa kuuluu hyvin kriittisiä äänenpainoja siitä, että Schengenin sopimus on jo
historiaa. Mutta ongelmaksi varmasti myös Euroopan unionin alueella muodostuvat erilai-
set maahanmuuttopolitiikat ja turvapaikan hakemisen ja myöntämisen perusteet. Mutta, ar-
voisa pääministeri, mikä teidän näkemyksenne on, kuinka pian Euroopan unioni voi saada
samalle viivalle, samalle tasalle nämä erilaiset maahanmuuttopolitiikat, jotta ylipäätään
tätä taakanjakoa voidaan sitten toteuttaa ja niitä ongelmia kiertää, mitä tähän liittyy?

16.37 Pääministeri Juha Sipilä (vastauspuheenvuoro):  Arvoisa puhemies! Näistä toi-
mista keskusteltiin, näistä lyhyen tähtäimen toimista, jotka nyt ovat lähinnä tähän taakan-
jakoon liittyviä, ja sitten sovittiin, että marraskuun loppuun mennessä saadaan nämä hot
spotit kuntoon ja nämä rajatarkastukset sille tasolle kuin kuuluu. Sen jälkeen me voimme
sitten palauttaa Schengenin toimimaan niin kuin se on tähänkin saakka toiminut, niin kuin
sen on tarkoitettu toimivan. En tiedä ihan tarkkaan, mihin kysymyksiin edustaja viittasi
näillä erilaisilla maahanmuuttopolitiikoilla, mutta aika yhtenäinen tämä keskustelun sävy
eilisessä kokouksessa oli ainakin näistä toimista, mitä tehdään, ja erityisesti niistä toimista,
mitä tehdään nyt siellä kriisialueella ja kriisien lähellä, pakolaisleireillä olosuhteitten saa-
miseksi siellä kuntoon, ruokahuollon saamiseksi kuntoon, veden riittämiseksi tuolla
alueella ja niin edespäin.

16.38 Susanna Huovinen sd (vastauspuheenvuoro):  Arvoisa rouva puhemies! On erit-
täin hyvä kuulla, että pääministeri arvostaa hyviä naapuruussuhteita, ja ehkä olisi ollut pai-
kallaan, että myös ulkoministeri olisi ensin soittanut kollegalleen ennen kuin lähti kerto-
maan julkisuuden kautta omia mielipiteitään.

Mutta, arvoisa pääministeri, tässä hallituksen linjassa on ollut näitä kansainvälisiä epä-
varmuuksia, mutta on hämmentävää myös ollut kuunnella suomalaista keskustelua, jossa
pakolaisten hätään on suhtauduttu hyvin kylmästi. Meillä Keski-Suomessa SPR:n vapaa-
ehtoisia ovat meidän omat suomalaiset kuvanneet, hiippailleet hämärissä näiden vapaaeh-
toisten perässä, uhkauksia on laitettu eteenpäin ja niin poispäin. Tämä on kertakaikkisen
häpeällistä ja tuomittavaa toimintaa. Valitettavasti myös hallituspuolueitten riveistä on
kuulunut varsin erikoisia kannanottoja muun muassa siitä eleestä, jonka te, arvoisa päämi-
nisteri, ja vaimonne teitte luovuttaessanne kakkosasuntonne pakolaisten käyttöön. (Puhe-
mies koputtaa) Eräs edustaja nimittäin totesi, että tämä pelaa rikollisjärjestöjen pussiin, täl-
lainen "houkuttelu". Haluaisin kysyä: miten saatte oman hallituksenne (Puhemies koput-
taa) ymmärtämään, että tätä kriisiä ei ratkaista vihalla ja pelottelulla?
3



Pöytäkirjan asiakohta PTK 39/2015 vp
16.39 Pääministeri Juha Sipilä (vastauspuheenvuoro): Arvoisa puhemies! Minusta mei-
dän pitää kaikin puolin välttää nyt tässä, myöskin meidän poliittisten toimijoiden, vastak-
kainasettelua, ja minusta meidän pitää myöskin rauhallisesti ymmärtää niitä pelkoja ja
huolia, mitä ihmisillä on siellä omassa arjessaan koskien tätä suurta muutosta, mikä täällä
on tapahtunut. Tänne on yli kymmenkertainen määrä, ehkä viisitoistakertainen määrä nor-
maaliin tilanteeseen verrattuna tullut turvapaikanhakijoita, ja ihmisiä huolettaa, osin pelot-
taakin, mitä kaikkea tämä tilanne tarkoittaa. Meidän pitäisi pystyä asialliseen, rauhalliseen
keskusteluun myöskin siitä, ilman että me leimaamme rasisteiksi näitä ihmisiä, jotka otta-
vat esille näitä omia huoliaan. Minusta niitäkin pitää kuulla. (Välihuutoja) Samalla tavalla
meidän pitää huolehtia niistä ihmisistä, että heidät, jotka tulevat tänne sotaa pakoon ja ovat
hädänalaisia, me toivotamme tervetulleeksi ja he saavat tuntea olonsa täällä turvalliseksi.
Meidän kaikkien, (Puhemies koputtaa) koko tämän salin pitäisi huolehtia nyt siitä, että
tämä keskustelu säilyy asiallisena. 

16.41 Antti Kaikkonen kesk (vastauspuheenvuoro): Arvoisa puhemies! Kaikista tärkein-
tä luonnollisesti on puuttua näihin kriisien syihin ja tilanteeseen varsinkin tuolla Lähi-idäs-
sä, jotta ihmisten ei tarvitse lähteä sieltä kotiseuduiltaan. Nuo toimet, mitä EU-tasolla on
nyt päätetty, kuulostavat oikeansuuntaisilta, mutta kovasti työtä pitää jatkaa, että siinä
päästään eteenpäin.

Kovin nopeasti kuitenkaan tuloksia tuskin saadaan, valitettavasti, ja varmaan turvapai-
kanhakijoitten virta Suomeenkin jatkuu. Vastaanottokeskukset ovat täynnä. Olen ymmär-
tänyt, että yhden yön majoittaminen maksaa tuommoisen 40 euroa yhteiskunnalle noin
keskimäärin. Voisiko tätä kotimajoitusta ja perhemajoitusmallia kehittää vielä eteenpäin,
että tämmöiset ihan tavalliset perheet, jotka haluavat ottaa turvapaikanhakijan luokseen
asumaan, voisivat saada vaikka jonkun pienen, vaikka nimellisenkin, kulukorvauksen sii-
tä, vaikkapa 10 euroa per yö, että otetaan luokse asumaan? Näin saataisiin nopeasti paik-
koja, ja uskon, että toisaalta tämä olisi myös kaikista paras tapa kotoutua suomalaiseen yh-
teiskuntaan niille, (Puhemies koputtaa) jotka turvapaikan Suomesta lopulta saavat. Voisi-
ko tähän kehittää nopeasti jonkun selkeän mallin?

16.42 Pääministeri Juha Sipilä (vastauspuheenvuoro): Arvoisa puhemies! Tässä on mo-
nia vaiheita. Kun ihminen tulee tuolta rajan yli, niin on tärkeää, että saamme hänet järjes-
telykeskukseen ja rekisteröityä, ja mahdollinen turvapaikkahakemus sitten lähtee liikkeel-
le, jos sitä on pyydetty. Sitten jossakin vaiheessa ohjatusti, keskitetysti tämä voi olla osa
kokonaisratkaisua. Moniin maihin, kuten Libanoniin, jossa vierailin kuukausi sitten, on
tullut 4-miljoonaisen kansan keskelle 1,5 miljoonaa pakolaista, ja käytännössähän tämä ja
tämä kotouttaminen on tehty juuri niin, että siellä ihmiset ovat ottaneet sitten näitä sotaa
pakenevia koteihinsa ja ehkä työllistäneetkin heitä.

Meillä on nyt menossa hallituksessa tämmöinen paremman kotoutuksen ohjelma, joka
on aloitettu. Me lähdemme hakemaan hyviä käytäntöjä muista maista ja varaudumme sii-
hen seuraavaan vaiheeseen (Puhemies koputtaa) eli kotouttamisvaiheeseen huolellisesti.

16.43 Eva Biaudet r (vastauspuheenvuoro): Arvoisa puhemies! Olen erittäin iloinen sii-
tä, että pääministeri ja valtiovarainministeri täällä ovat esittäneet hyvin humanistisia pu-
heenvuoroja, ja ymmärrän, että eurooppalaiset ystävät varmaan tuntevat myötätuntoa teitä
kohtaan siitä, että välttämättä koko hallitus ehkä ei edusta ihan samaa näkökulmaa ja jou-
4



Pöytäkirjan asiakohta PTK 39/2015 vp
dutte korjaamaan sitten merkillisiä lausuntoja, jopa vihamielisiä lausuntoja, väärällä tie-
dolla perusteltuja lausuntoja. (Välihuutoja) Tuntuu siltä, että Dublin-sopimusta ei todella-
kaan tunneta, ainakaan ulkoministerin lausuntojen perusteella.

Kuitenkin näihin rasistisiin mielenilmaisuihin mielestäni on syytä tarttua. Vaikka var-
masti on niin, että hyvin monet tuntevat mielenkiintoa ja ehkä pelkoakin, niin kuitenkin
meillä on aika huolestuttavia rasistisia mielenilmaisuja, jopa natsimerkkejä heilutellaan, ja
siinä mielessä joudun itsekin selittämään nuorelle pojalleni, mitä ihmisiä nämä ovat, jotka
heiluttavat natsimerkkejä ulkomaalaisille. (Puhemies koputtaa) Mitä hallitus aikoo tehdä
tähän rasismiin puuttumiseksi, ja onko hallitus jollain tavalla osoittamassa (Puhemies ko-
puttaa) ehkä äänekkäämmin, että emme hyväksy näitä mielenilmaisuja?

16.44 Valtiovarainministeri Alexander Stubb (vastauspuheenvuoro):  Arvoisa rouva
puhemies! Niin kuin pääministeri tuossa äsken totesi, me peräänkuulutamme hallituksen
puolelta malttia tähän keskusteluun, ikään kuin kultaista keskitietä. On olemassa vain käy-
tännönläheisiä ratkaisuja tähän vaikeaan turvapaikkatilanteeseen. Myönnän samalla, että
tämä koko tilanne haastaa meidät miettimään meidän omia arvojamme, meidän suhdettam-
me toisiin ihmisiin, suvaitsevaisuutta, meidän vastuutamme ja myös sitä, millaista yhteis-
työtä me teemme Euroopan unionin tasolla.

Mutta meidän on vältettävä myös sentyyppistä vastakkainasettelua, jossa ihminen tuo-
mitaan heti, jos hän on eri mieltä. Meidän pitää olla suvaitsevaisia kaikkiin suuntiin. (Vä-
lihuutoja vasemmalta — Puhemies koputtaa) Ja se on ilman muuta selvää, että tässä maas-
sa ei kerta kaikkiaan hyväksytä rasismia tai vihapuhetta. Se tuomitaan ja edetään Suomen
lain mukana. Mutta minun mielestäni se on ollut hienoa sekä tässä salissa että yleisesti, että
(Puhemies koputtaa) Suomessa on tämä keskustelu pysynyt maltillisena, ja sellaisena se
pysyköön.

16.45 Pertti Salolainen kok (vastauspuheenvuoro): Arvoisa puhemies! Suomeen on tul-
lut aika paljon irakilaisia. Kun heiltä kysytään, minkä vuoksi he ovat tulleet Suomeen, he
sanovat, että täällä suhtaudutaan heihin myönteisemmin kuin muissa maissa. Nyt tosiasia
on kuitenkin, että Irakissa on myöskin paljon turvallisia alueita. Siellä on tämä eteläinen
Irak, sitten on kurdien alue, jotka ovat niin sanottuja turvallisia alueita, ja kuitenkin sieltä-
kin tulee tänne turvapaikanhakijoita. Nyt olisi äärettömän tärkeätä, että selvitettäisiin tääl-
tä turvallisilta alueilta tulevat hakijat, niin että heidät voidaan palauttaa, koska sillä on
myöskin psykologinen merkitys: jos sinne palautetaan, niin huomataan, ettei voikaan tulla
väärin perustein. Olisi erittäin tärkeää, että tämä saataisiin liikkeelle sen takia juuri, että
nämä irakilaiset ovat näköjään selvästi suurin ryhmä tänne tulijoista. Siellä on varmasti
näitä, jotka eivät ansaitse turvapaikkaa.

Mitä sitten tähän EU-kokoukseen tulee, siellä on ihan oikeat nuotit nyt otettu, mutta ne
tulivat hieman myöhään, valitettavasti. (Puhemies koputtaa) Mutta voimme vain kysyä,
mikä olisi tilanne, jos ei olisi EU:ta tässä tilanteessa.

16.47 Pääministeri Juha Sipilä (vastauspuheenvuoro): Arvoisa puhemies! Tästä keskus-
telimme. Kyllä EU on tullut yllätetyksi tässä asiassa, ja olemme olleet tämmöisessä rea-
gointimoodissa eli pikkusen liian myöhään koko ajan. Nyt tämä eilinen keskustelu oli mi-
nusta ensimmäistä kertaa keskustelu, jossa katsottiin tulevaisuuteen ja mietittiin, mitkä
ovat ne diplomatian keinot ja ratkaisut tuolla Syyriassa, mitä meidän pitää tehdä näitten pa-
5



Pöytäkirjan asiakohta PTK 39/2015 vp
kolaisleirien olojen parantamiseksi ruokaohjelmaan, mitä tehdään yhdessä Turkin kanssa
ja niin edespäin. Eli nyt puhuttiin mielestäni oikeista asioista, jotka ovat proaktiivisia eli
ennakoivia toimia.

Mitä tulee tähän Irakiin, niin tästä olemme keskustelleet hallituksen sisällä. Se on totta,
että kaikki hakijat eivät tule sotaa käyviltä alueilta, ja tähän on toimia tulossa.

16.48 Sari Tanus kd (vastauspuheenvuoro): Arvoisa rouva puhemies! Turvapaikanhaki-
joiden korvauksista liikkuu mediassa paljon erilaista ja osin väärää tietoa. Yleisradion teet-
tämä vertailu kertoo, että Suomessa maksettavat korvaukset olisivat jopa kymmeniä pro-
sentteja suuremmat kuin esimerkiksi naapurimaassamme Ruotsissa. Tämä voi olla yksi oh-
jaava tekijä, minkä vuoksi monet turvapaikanhakijat suuntaavat matkansa Ruotsin halki
Suomeen. Kysyisinkin: voisiko hallitus selvittää eduskunnalle vertailun eri maiden tukien
suuruudesta ja kertoa myös, miten Suomi aikoo selvitä kymmenientuhansien uusien turva-
paikanhakijoiden kustannuksista?

16.48 Sosiaali- ja terveysministeri Hanna Mäntylä (vastauspuheenvuoro): Arvoisa pu-
hemies! Tämä työ on jo sosiaali- ja terveysministeriössä omalta osaltaan aloitettu, ja tie-
tysti täytyy muistaa, että turvapaikanhakijoiden osalta tämä vastaanottoraha kuuluu sisä-
ministeriön vastuualueeseen, mutta luonnollisesti teemme siinä kyllä hyvin tiivistä yhteis-
työtä. Sitten tässä vaiheessa, kun turvapaikanhakijat saavat oleskeluluvan ja siirtyvät sitten
meidän koko järjestelmän piiriin, niin siellä on ollut havaittavissa kyllä ihan näitä selkeitä
vetovoimatekijöitä, jotka ovat sitten houkutelleet siirtymään tänne, koska on ollut havait-
tavissa, että kun Tanskassa tehtiin kiristyksiä sosiaaliturvaan ja sen perusteisiin tehtiin tiu-
kennuksia, että millä perusteella sitä myönnetään, niin oli selkeästi nähtävissä, että turva-
paikanhakijat lähtivät siirtymään muihin maihin.

Äsken pyysin myöskin puheenvuoroa tähän edustaja Biaudet’n kysymykseen ja olisin
siihen halunnut pikaisesti vielä kommentoida, että itse näen, että kaikista vaarallisinta on
se, jos viedään ihmisiltä (Puhemies koputtaa) mahdollisuus osoittaa toisenlaisia näkemyk-
siä tähän koko asiaan ja heidät leimataan rasisteiksi...

Puhemies Maria Lohela: Ministeri Mäntylä, nyt on aika täynnä.

...siksi, että he ovat eri mieltä, ja en pidä sitä hyvänä.

Puhemies Maria Lohela: Viimeinen kysymys tähän aiheeseen, edustaja Feldt-Ranta.

16.50 Maarit Feldt-Ranta sd (vastauspuheenvuoro): Arvoisa puhemies! Suomi on saa-
nut kokoaan ja ehkä myös ansioitaan enemmän arvostusta ja asemaa kansainvälisesti pit-
kälti vakaan ja viisaan ulkopolitiikkamme ansiosta. Nyt muutaman kuukauden aikana ul-
koministeri ja hallitus ovat tehneet useita ikäviä ulostuloja, jotka ovat horjuttaneet tätä va-
kautta. Viittaan nyt taannoiseen epäonnistuneeseen Etyj-kokouksen pakotepäätökseen, tä-
mänviikkoiseen julkiseen nokitteluun naapurillemme Ruotsille tai tämänviikkoiseen EU-
päätökseen, jossa ajauduimme kyllä epämääräiseen seuraan. Myös osa diplomaateistam-
me ja tänään myös Ulkopoliittisen instituutin johtaja ovat käyttäneet kriittisiä puheenvuo-
roja tästä hallituksen toiminnasta. Pääministeri Sipilä, otattehan nämä huolet tosissanne et-
tekä anna Suomen hyvän kansainvälisen maineen valua viemäristä?
6



Pöytäkirjan asiakohta PTK 39/2015 vp
16.51 Pääministeri Juha Sipilä (vastauspuheenvuoro):  Arvoisa puhemies! Otan kaikki
kansalaisten ja kansanedustajien huolet tosissani.

Kysymyksen käsittely päättyi.
7


