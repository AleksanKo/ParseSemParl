















































DEM8866.tmpSave.xml


Pöytäkirjan asiakohta PTK 55/2015 vp
Pöytäkirjan asiakohta 

PTK 55/2015 vp

Täysistunto

Torstai 22.10.2015 klo 16.02—20.19

5. Lepäämään  hyväksytty  lakiehdotus  laiksi  Suomen perustuslain 25 §:n muuttamisesta 
(HE 55/2014 vp)

Lepäämään hyväksytty lakiehdotus LJL 1/2015 vp
Valiokunnan mietintö PeVM 4/2015 vp

Yksi käsittely

Ensimmäinen varapuhemies Mauri Pekkarinen: Yhden käsittelyn asiana esitellään päi-
väjärjestyksen 5. asia. Käsittelyn pohjana on perustuslakivaliokunnan mietintö PeVM 4/
2015 vp. Lakiehdotus voidaan nyt hyväksyä asiasisällöltään muuttamattomana päätöksel-
lä, jota on kannattanut vähintään kaksi kolmasosaa annetuista äänistä, tai hylätä. Valiokun-
ta ehdottaa, että lakiehdotus hylätään.

Keskustelu

19.08 Annika Lapintie vas (esittelypuheenvuoro): Arvoisa puhemies! Käsittelyssä on
nyt lepäämässä oleva ehdotus, jonka edellinen eduskunta on vuoden 2014 valtiopäivillä
päättänyt hyväksyä Suomen perustuslain 25 §:n muuttamisen osalta jätettäväksi lepää-
mään ensimmäisiin vaalien jälkeisiin valtiopäiviin. Tämän lakiehdotuksen mukaan maa
jaettaisiin eduskuntavaaleja varten Suomen kansalaisten lukumäärän perusteella vähin-
tään yhdeksään ja enintään kahteentoista vaalipiiriin. Perustuslaissa säädetyn vaalipiirien
enimmäis- ja vähimmäismäärän tarkoituksena on turvata vaalien poliittista suhteellisuutta
ja alueellista edustavuutta. Lisäksi säännöksellä pyritään varmistamaan, että uudistuksia,
jotka tosiasiassa muuttavat merkittävästi vaalijärjestelmää, ei tehdä yksittäisen eduskun-
taenemmistön ja hallituskoalition voimin. Nyt lepäämässä olevan muutosesityksen seu-
rauksena vaalipiirien nykyinen vähimmäismäärä muuttuisi enimmäismääräksi ja tavalli-
sella lailla päätettävissä oleva vaihteluväli pienenisi puoleen nykyisestä. Perustuslakivalio-
kunta vuoden 2014 valtiopäivillä esitti kyseistä muutosta hyväksyttäväksi, ja silloin mie-
tintöön sisältyi kaksi vastalausetta. Eduskunnan täysistunnossa kyseinen muutosehdotus
hyväksyttiin toisessa käsittelyssä äänin 117 puolesta ja 72 vastaan. Kyseisen hallituksen
esityksen valmistelussa oikeusministeriön asettama parlamentaarinen työryhmä teki työtä,
ja työryhmän ehdotukseen sisältyi kolme eriävää mielipidettä.

Valiokunta on asian käsittelyssä halunnut painottaa perustuslain suhteellista pysyvyyttä
ja siihen liittyvää pidättyvää suhtautumista perustuslain muutoksiin. Valiokunta korostaa,
että perustuslain muutokset tulee valmistella huolellisesti ja laajan yhteisymmärryksen
pohjalta. Aikaisemmin valiokunta on todennut muun muassa seuraavaa: "Perustuslain
muutoshankkeisiin ei pidä ryhtyä päivänpoliittisten tilannenäkymien perusteella eikä muu-
toinkaan niin, että hankkeet olisivat omiaan heikentämään valtiosäännön perusratkaisujen
vakautta tai perustuslain asemaa valtio- ja oikeusjärjestyksen perustana. On toisaalta pidet-
 Tarkistettu
4.1



Pöytäkirjan asiakohta PTK 55/2015 vp
tävä huolta siitä, että perustuslaki antaa oikean kuvan valtiollisen vallankäytön järjestel-
mästä ja yksilön oikeusaseman perusteista. Perustuslain mahdollisia muutostarpeita tulee
arvioida huolellisesti ja välttämättömiksi arvioidut muutokset tehdä perusteellisen valmis-
telun sekä siihen liittyvän laajapohjaisen keskustelun ja yhteisymmärryksen pohjalta. Va-
liokunta toteaa, että vaalipiirien määrän muuttaminen ei ole ainoa mahdollinen tapa paran-
taa vaalien suhteellisuutta. Vaalipiirien määrää sääntelevän perustuslain säännöksen muut-
taminen nyt lakiehdotuksessa ehdotetulla tavalla voisi rajoittaa vaihtoehtojen pohdintaa
pyrittäessä löytämään ratkaisuja, joilla vaalijärjestelmäämme kehitettäisiin sekä suhteelli-
suutta että alueellista edustavuutta tasapainoisesti toteuttavaan suuntaan."

Näillä perusteilla ja ottaen huomioon käsiteltävänä olevan perustuslain muutosehdotuk-
sen mahdolliset vaikutukset vaalijärjestelmämme perusperiaatteisiin ja sekä esityksen val-
mistelussa että esityksen eduskuntakäsittelyssä näkyneet merkittävät mielipide-erot edus-
kuntaryhmien välillä valiokunta ei pidä lakiehdotuksen hyväksymistä tarpeellisena eikä
tarkoituksenmukaisena, ja tästä syystä valiokunta ehdottaa lepäämässä olevan lakiehdo-
tuksen hylkäämistä.

Viime vaalikaudella perustuslakivaliokunta pohti alhaisen äänestysaktiivisuuden syitä
ja vaalijärjestelmän kehittämistä muun muassa silloisen valtioneuvoston demokratiapoliit-
tisesta selonteosta antamassaan mietinnössä. Tuolloin valiokunta katsoi, että suomalainen
vaalijärjestelmä ei nykymuodossaan toteuta hyvin suhteellisuutta ja niin sanotussa piile-
vässä äänikynnyksessä vaalipiirien välillä oleva ero on kasvanut 1970-luvulta lähtien vaa-
lipiirien kokoerojen suurentuessa. Tutkimusten mukaan vaalipiirien paikkamäärillä on vai-
kutusta puolueiden ehdokasasetteluun ja myös kansalaisten äänestyskäyttäytymiseen. Pie-
nissä vaalipiireissä on vähemmän puolueita ehdolla ja matalampi äänestysaktiivisuus kuin
suurissa vaalipiireissä. Lisäksi tutkimuksissa on havaittu, että pienissä vaalipiireissä on
enemmän taktista äänestämistä. Toisin sanoen äänestetään puoluetta ja ehdokasta, jolla ar-
vioidaan olevan hyvät läpimenomahdollisuudet. Pienissä vaalipiireissä on enemmän puo-
lueita, jotka eivät saa vaaleissa yhtään paikkaa, ja suurten puolueiden osuus paikoista on
paljon suurempi kuin niiden osuus äänistä, joten suhteellisuus toteutuu niissä tältäkin osin
huonommin. Lisäksi mietinnössä viitattiin muiden Pohjoismaiden Suomea korkeampaan
äänestysaktiivisuuteen ja selkeämpiin valintavaihtoehtoihin ja katsottiin, että Suomessa
voitaisiin myös selvittää mahdollisuuksia henkilövaalijärjestelmän täydentämiseen mah-
dollisuudella äänestää pelkkää puoluetta. Perustuslakivaliokunta haluaa myös korostaa
eduskuntavaalien poliittisen suhteellisuuden turvaamista ja niin sanottua piilevän äänikyn-
nyksen alentamista niin, että jokaisen äänestäjän äänellä on vaaleissa samanlainen paino-
arvo ja myös pienen vaalipiirin äänestäjä voi valita parhaana pitämänsä puolueen ehdok-
kaan tarvitsematta pelätä äänensä menemistä hukkaan.

Valiokunta esittää, että eduskunta hylkää lepäämässä olevan lakiehdotuksen. Lisäksi va-
liokunta esittää hyväksyttäväksi seuraavaa pontta: "Eduskunta edellyttää, että suomalaisen
vaalijärjestelmän kehittämiseksi ja vaalilainsäädännön uudistamiseksi käynnistetään par-
lamentaarinen valmistelu, jossa otetaan huomioon perustuslakivaliokunnan kannanotot.
Eduskunta painottaa, että valmistelun tulee olla avointa ja siinä tulee laaja-alaisesti ja en-
nakkoluulottomasti selvittää erilaisia vaihtoehtoja, joilla parhaiten voidaan lisätä vaalijär-
jestelmämme toimivuutta ja nostaa äänestysaktiivisuutta, parantaa vaalien suhteellisuutta,
pienentää ns. piilevää äänikynnystä ja turvata alueellinen edustavuus."

Tähän valiokunnan mietintöön sisältyy yksi vastalause, jossa esitetään tätä lepäämässä
olevaa lakia hyväksyttäväksi ja sen mukaisesti vaalipiirien lukumäärää vähennettäväksi,
2



Pöytäkirjan asiakohta PTK 55/2015 vp
mutta varmasti vihreiden vastalause esitellään ihan kohta tämän oman puheenvuoroni jäl-
keen. — Kiitos.

19.17 Ville Niinistö vihr: Arvoisa puhemies! Suomessa vaalipiiriuudistus tai eduskun-
nan vaalitavan muuttaminen on ollut esillä jo noin 40—50 vuotta. Perustuslakivaliokunta
on useilla vuosikymmenillä edellyttänyt, että meidän on uudistettava vaalitapaamme, jotta
ihmisten yleinen ja yhtäläinen äänioikeus ja suhteellisuus toteutuvat paremmin. Tälle on
hyvin yksinkertainen selitys, ja sen näkee siitä, kun vertaa vaalipiirien läpimenneiden kan-
sanedustajien määrän muutosta 70-luvulta tähän päivään: Uudenmaan vaalipiirin läpimen-
neiden kansanedustajien osuus on kasvanut yli kaksinkertaiseksi, ja monissa vaalipiireissä
kansanedustajien määrä on lähes puolittunut. Tämän takia tätä muutosta on vuosikymme-
niä valmistelu, ja jostain syystä aina muutokset ovat kariutuneet, osin sen takia, että muu-
tokset muuttavat olemassa olevia valtasuhteita, ja siksi niiden, jotka ovat tulleet valituiksi
tietyn vaalitavan puitteissa, on vaikea hyväksyä siihen muutoksia. Siksi meidän pitäisikin
kyetä eduskunnassa katsomaan vähän pitemmälle ja pohtia perustuslain edellyttämää kan-
salaisten yhdenvertaisuutta, kun me arvioimme meidän vaalitapaa.

Useimmissa maissa, joissa on suhteellinen vaalitapa käytössä, on erilaisia tasauspaikka-
järjestelmiä, joilla varmistetaan, että puolueet tulevat täysin suhteessa saamaansa äänimää-
rään edustetuiksi eduskunnassa. Suomessa kun tällaista ei ole, riippuu täysin vaalipiirin
piilevästä äänikynnyksestä, kuinka iso joukko puolueita voi realistisesti kilpailla kansan-
edustajan paikasta vaalipiirissä.

Vielä ennen viime vaaleja, ennen kuin kaksi vaalipiirimuutosta tehtiin Itä-Suomessa,
meillä oli vaalipiirejä, joissa tosiasiallinen äänikynnys oli jopa 15 prosentin luokkaa, ja on-
neksi viime eduskunta teki muutoksia, joilla me saimme suhteellisuutta parannettua, mutta
me emme kuitenkaan pystyneet ratkaisemaan koko ongelmaa. Eli kun Kaakkois-Suomen
ja Savo-Karjalan vaalipiirit tulivat käyttöön, näillä alueilla äänikynnys laski sinne samaan
haarukkaan, missä useimmissa muissa vaalipiireissä äänikynnys on. Uudellamaalla se on
noin 2,5 prosenttia — elikkä se on yhden puolueen tarvitsema osuus äänistä, jotta heidän
ensimmäinen edustajansa voi mennä läpi — ja sitten niissä vaalipiireissä, missä tämä on
korkein, tällä hetkellä vähän riippuen tosiasiallisesta vaalituloksesta se on siellä noin 8 pro-
sentin luokkaa. Eli edelleenkin tämä ero on merkittävä, se ei ole 15:tä prosenttia enää niin
kuin oli kuuden kansanedustajan vaalipiireissä, mutta erityisesti Satakunnassa, jossa on
yhdeksän kansanedustajaa tällä hetkellä ja väkimäärä pienenee entisestään, on selvä, että
Satakunnan äänikynnys tulee vain nousemaan tulevaisuudessa jos jotain.

Jos ajatellaan kansalaisten yhdenvertaisuutta ja myös näitten maakuntien ihmisten mah-
dollisuuksia vaikuttaa valtakunnanpolitiikkaan, niin se on hyvin paljon rajallisempi kuin
Uudenmaan ihmisten mahdollisuus vaikuttaa, kun arvioidaan sitä arvopohjan kirjoa, josta
he voivat edustajia valita. Pienessä vaalipiirissä käytännössä kaksi, kolme tai neljä puolu-
etta tulee valittua eduskuntaan, kun suuressa vaalipiirissä niitä on jopa kahdeksan tai enem-
män.

Erityisesti taktinen äänestäminen on perustuslain kannalta ongelmallista, se, jos ihmiset
ennakoivasti muuttavat äänestyskäyttäytymistään vain vaalitavan takia. Siksi meidän on
jatkettava suhteellisuuden parantamista vaalitavassa, ja tähän on olemassa kaksi perusläh-
tökohtaa: Toinen on se, että otetaan käyttöön jonkinlainen tasauspaikkajärjestelmä, jota
edusti oikeusministeri Tuija Braxin toissa vaalikaudella valmistelema esitys. Silloin nykyi-
sissäkin vaalipiireissä voitaisiin saada suhteellisuutta parannettua niin, että käytännössä
3



Pöytäkirjan asiakohta PTK 55/2015 vp
jollakin laskentatavalla osa viimeisistä paikoista eri vaalipiireistä siirtyisi sinne, missä jon-
kin puolueen suhteellinen oikeus saada seuraava kansanedustaja on ensimmäisenä täytty-
mässä, ja sitä kautta puolueiden osuus tulisi oikeaksi. Mutta tätä osa on vastustanut sen ta-
kia, että silloin vaalipiirikäsite heikkenee ja ihmisen ääni ei välttämättä vaikutakaan edus-
tajan valitsemiseen siinä vaalipiirissä vaan toisaalla. Näin ollen kun eduskunta ei kyennyt
viemään vaalialuelakia läpi, päädyttiin vaalipiirien yhdistämiseen, ja sitä olisi syytä jat-
kaa. Jos siihen ei ole eduskunnalla rohkeutta eikä se hyväksy tätä lakiehdotusta, käytännös-
sä palaamme jälleen siihen, että silloin tasauspaikkajärjestelmällä pitäisi täydentää nyky-
järjestelmää. Ja eduskunnan pitäisi kyetä valitsemaan joko—tai tai molemmat, mutta ny-
kytilanne ei ole suhteellisuuden kannalta edelleenkään riittävä, erityisesti kun huomioi-
daan Satakunnan pienenevä väestö. 

Haluan sanoa, että tällä hetkellä, tai sanotaan näin, että viime vaalikaudella Suomen vaa-
litapa oli kansalaisten yhdenvertaisen kohtelun näkökulmasta epäoikeudenmukaisimmil-
laan meidän historiassamme, koska nämä väestösiirtymät ovat olleet niin suuria. Se korja-
us, mikä viime kaudella tehtiin, jonkun verran paransi asiaa, mutta pienimpien vaalipiirien
osalta ongelma on edelleen olemassa.

Näin ollen vihreän eduskuntaryhmän näkemys edelleen on, että koska meillä on pitkä
työ pohjalla ja koska näyttää todennäköiseltä, että vaalipiirien jonkinlainen uudistaminen,
yhdistäminen tai edelleen kehittäminen olisi helpoin ja parlamentaarisesti eniten ja kansa-
laisilta eniten tukea saava mahdollisuus kehittää vaalitapaa, niin olisi syytä viedä eteen-
päin tämä perustuslain muutos, jonka viime eduskunta hyväksyi lepäämään. Sen rinnalla
voidaan miettiä — jos tämä muutos hyväksytään — myös muita vaihtoehtoja. Ei ole vält-
tämättä pakko lakkauttaa mitään nykyistä vaalipiiriä, mutta silloin pitää miettiä, miten suh-
teellisuutta voidaan toisella tavalla parantaa ja varmistaa, että näissäkin vaalipiireissä ih-
misillä on laajempi äänioikeus kuin tänä päivänä.

On myös syytä korostaa, että ihmisten liikkuvuus on vuosikymmenten varrella lisäänty-
nyt myös siten, että alueellisesti jonkun verran suurempi vaalipiiri ei ole yhtä iso ongelma
kuin vielä ehkä itsenäisyytemme alkuaikoina. Yhä useampi ihminen äänestää arvopohjai-
sesti, ja vaikka Kaakkois-Suomen vaalipiiriin liittyi ennakkoluuloja siitä, miten esimerkik-
si Etelä-Savon puolelta tulee kansanedustajia valittua tai miten pienemmiltä paikkakunnil-
ta tulee kansanedustajia valittua, tosiasiassa isommassa vaalipiirissä oli mahdollisuus va-
lita joko arvopohjaisen äänestämisen perusteella isommasta joukosta puolueita isommalta
alueelta henkilöä, joka sopii parhaiten äänestäjän toivomaan profiiliin, tai painottaa sen
rinnalla omaa kotipaikkaa, kotiseutua, ja lopputuloksena vaalipiirin kansanedustajien ja-
kauma varsin vahvasti jatkoi vanhaa jakaumaa mutta suhteellisuus parani. Näin ollen alu-
eellinen edustavuus ei heikentynyt, itse asiassa esimerkiksi savonlinnalaisten valitsemia
kansanedustajia on nyt paljon enemmän kuin aikaisemmin, koska koko vaalipiirin kansan-
edustajat edustavat koko vaalipiiriään.

Lopuksi sanon kuitenkin, että kun vaalipiirien yhdistämistä mietitään jatkossa — ja itse
näen, että 9—12 vaalipiiriä olisi hyvä perustuslain puite järjestelmän kehittämiseen — niin
on selvää, että alueellisuudella on kuitenkin painoarvoa, ja siinä yhdyn valiokunnan enem-
mistön näkemykseen. Käytännössä tämä tarkoittaa Lapin vaalipiirin osalta sitä, että maan-
tieteellinen koko ei voi kasvaa merkittävästi nykyistä suuremmaksi ilman, että siitä aiheu-
tuu ehdokkaille ja myös äänestäjille, sanotaanko, enemmän haittaa kuin hyötyä. Mutta
muussa osassa Suomea vaalipiiriuudistus voisi varmistaa, että suhteellisuudessa voisimme
päästä sellaiseen jakaumaan, jossa vaikka kaikkien vaalipiirien väliset suhteellisuuserot
4



Pöytäkirjan asiakohta PTK 55/2015 vp
äänikynnyksessä olisivat noin 3—6 prosentin sisällä, jolloin voidaan nähdä, että jokainen
ääni on riittävän yhdenvertainen eri puolilla Suomea, jotta vaalijärjestelmämme palaisi sii-
hen, missä se oli 70-luvulla ennen suuria väestösiirtymiä.

Koska Uudenmaan väkiluku on vain kasvussa ja tiettyjen maakuntien väkiluku on pie-
nenemässä, niin muutostarve on jatkossakin edessä. Siksi vihreä eduskuntaryhmä näkee,
että vaalipiirien jonkinlainen yhdistäminen ja muuttaminen pitää jatkossakin olla mahdol-
lista ja lievästi suurempi vaalipiirien keskimääräinen koko verrattuna nykyiseen ei ole pe-
rustuslain kannalta ongelma vaan pikemminkin yhdenvertaisen äänioikeuden kannalta
mahdollisuus.

Siksi viittaan valiokunnan mietintöön jätettyyn vastalauseeseen ja ehdotan, että edus-
kunta hyväksyy lepäämässä olevan lakiehdotuksen.

19.27 Krista Mikkonen vihr: Arvoisa puheenjohtaja! Ensiksikin kannatan tätä edustaja
Niinistön tekemää ehdotusta, että lepäämässä oleva lakiehdotus hyväksytään. Toiseksi ha-
luan muistuttaa, että aivan kuten valiokunta tässä lausumassaan toteaa, meidän vaalijärjes-
telmäämme tulee kehittää. Kannattaa muistaa, että koska tämä vaalipiirien määrä määritel-
lään perustuslaissa ja se vaatii aina kahden peräkkäisen eduskunnan hyväksymisen, niin
nyt, jos ei muuteta tätä vaalipiirien määrää, itse asiassa, jos nähdään tässä kehittämistyössä
järkeväksi vaalipiirien yhdistäminen, se on mahdoton tehtävä. Sen takia ehdotus on hyvä,
koska nyt me olemme 12:ssa elikkä tässä minimissä tämän voimassa olevan lain suhteen ja
se, että tämä haarukka muutettaisiin 9—12:een, mahdollistaisi sen, että vaalipiirejä voitai-
siin yhdistää, mutta se ei ole välttämätöntä, ja sen takia näen järkeväksi, että tämä lepää-
mässä oleva laki nyt hyväksytään. Se antaa enemmän väljyyttä tälle kehittämiselle.

Itse tulen uudesta yhdistetystä Savo-Karjalan vaalipiiristä ja voin kyllä kokemuksesta
sanoa, että se, mitä tässä valiokunnan mietinnössäkin todetaan siitä, miten ihmiset todella-
kin äänestävät taktisesti semmoisissa vaalipiireissä, mistä vähän edustajia valitaan, koska
olen monta kertaa ollut myös Pohjois-Karjalan vaalipiirissä ehdokkaana, tuli vaalikentillä
kyllä hyvin voimakkaasti vastaan. Kuten sekä Kaakkois-Suomen että Savo-Karjalan osal-
ta nähdään, niin kuitenkin alueellinen jakaantuminen, kuinka nyt tuli edustajia läpi, on itse
asiassa jopa parempi kuin ennen. Pohjois-Karjalasta meillä on edustajia nyt muualtakin
kuin vain Joensuun seudulta, vaikka Joensuu on suurin kaupunki. En tässä vaiheessa pidä
järkevänä, että suljetaan sitä mahdollisuutta pois, että vaalipiirejä voitaisiin yhdistää.

19.29 Antero Laukkanen kd: Arvoisa puheenjohtaja! Täällä edustaja Niinistö käytti hy-
vän ja perusteellisen puheenvuoron, ja on helppo yhtyä hänen näkemyksiinsä. Täällä on
paljon puhuttu oikeudenmukaisuudesta viime viikkoina, ja tämä käsillä oleva asia valitet-
tavasti todistaa sen, että oikeudenmukaisuus on hyvin tilanne- ja intressikeskeinen käsite.
Siis itse oikeudenmukaisuuden käsite ei ole, mutta sitä käytetään hyvin tilanne- ja intressi-
keskeisesti. Esimerkiksi, jos omalla puolueellani olisi ollut tämä esitetty vaalitapa voimas-
sa, niin meillä olisi kahdeksan edustajaa täällä. Mutta joissakin vaalipiireissä vain on sel-
lainen tilanne, että meidän on jo vaikea saada ehdokkaita, koska äänikynnys on niin kor-
kea, joten kannatan tätä vihreiden tekemää lausumaa. 

19.30 Mikko Kärnä kesk: Arvoisa puhemies! Aivan ensimmäisenä haluaisin kiittää pe-
rustuslakivaliokuntaa sen tekemästä erittäin perusteellisesta työstä. Ymmärrän myös tä-
män edustaja Niinistön tuskan asian suhteen ja myös siltä kannalta, että asiaa on valmistel-
5



Pöytäkirjan asiakohta PTK 55/2015 vp
tu pitkään ja hartaasti kahdessa parlamentaarisessa työryhmässä. Mutta edustaja Niinistö
myös kehotti meitä, että tulisi katsoa kauemmaksi sinne tulevaisuuteen, ja tämän takia on
tärkeää, että mitään muutosta ei toteuteta sen pelkän muutoksen takia.

Nyt valiokunnan edellyttämällä tavalla ollaan käynnistämässä uusi valmistelu parla-
mentaarisesti, ja tässä valmistelussa otetaan nämä valiokunnan mietinnössä mainitut kan-
nanotot huomioon. Ja pidän erittäin tärkeänä, että tässä on nyt painotettu sitä, että tämä val-
mistelu pidetään avoimena ja siinä laaja-alaisesti ja ennakkoluulottomasti selvitetään eri-
laisia vaihtoehtoja.

Itse olen sieltä Lapin vaalipiiristä, ja täytyy kyllä todeta, että eduskuntavaalikampanjan
aikana ajoin autolla 17 000 kilometriä niiden kahden kuukauden aikana. Nyt kun puhutaan
näistä laaja-alaisista ja ennakkoluulottomista vaihtoehdoista, niin jopa vaalipiirien jakami-
nen voisi tietyissä tapauksissa olla ihan paikallaan.

19.31 Annika Lapintie vas: Herra puhemies! On totta, että eduskuntavaalien suhteelli-
suutta on pohdittu poliittisessa keskustelussa koko eduskunnan historian ajan ja mikään
uusi asia nämä ongelmat eivät ole. Toki ne ovat kärjistyneet 70-luvulta alkaen muuttoliik-
keitten myötä.

Mutta minäkin haluaisin vielä lopuksi alleviivata tätä perustuslakivaliokunnan esittä-
mää pontta, että käynnistetään parlamentaarinen valmistelu. Ja kuten aikaisemmissa pu-
heenvuoroissa on käynyt ilmi, tätä pohjamateriaalia on oikeusministeriön valmistelussa
(Ville Niinistö: Sitä on paljon!) ja aikaisemmissa työryhmissä, on olemassa edellisen ja sitä
edeltävän eduskunnan ajatukset tasauspaikkajärjestelmästä, ja nyt vielä yhdistettynä tähän
vaalipiirijakoon. Mutta kuten sanottua, tarkoitus ei todellakaan ole, että pallotellaan asiaa
edestakaisin, vaan nyt käynnistetään nimenomaan valmistelu, jossa kaikki nämä aikaisem-
mat työt voidaan ottaa huomioon sekä myös perustuslakivaliokunnan kannanotot, joita on
tehty runsaasti. Eli mikään ei estä nopeaa työskentelyä, jotta saataisiin tähän asiaan korja-
us, ja toivon, että tämä perustuslakivaliokunnan esittämä ponsi otetaan vakavasti ja lähde-
tään nopeasti valmisteluun.

Keskustelu päättyi ja asian käsittely keskeytettiin.
6


