















































DEM4FBE.tmp.xml


Pöytäkirjan asiakohta PTK 80/2019 vp
Pöytäkirjan asiakohta 

PTK 80/2019 vp

Täysistunto

Keskiviikko 11.12.2019 klo 14.00—17.56

22. Hallituksen esitys eduskunnalle raportoitavia rajat ylittäviä järjestelyjä verotuksen 
alalla koskevaksi lainsäädännöksi

Hallituksen esitys HE 69/2019 vp
Valiokunnan mietintö VaVM 19/2019 vp

Ensimmäinen käsittely

Toinen varapuhemies Juho Eerola: Ensimmäiseen käsittelyyn esitellään päiväjärjestyk-
sen 22. asia. Käsittelyn pohjana on valtiovarainvaliokunnan mietintö VaVM 19/2019 vp.
Nyt päätetään lakiehdotusten sisällöstä. — Edustaja Viitanen on edelleen paikalla, vero-
jaoston puheenjohtajan ominaisuudessa.

Keskustelu

16.53 Pia Viitanen sd: -— Kyllä täällä ollaan. — Ja jälleen kerran verojaosto on tehnyt
tästä mielestäni hyvää työtä ja päätynyt sitten yksimielisesti mietinnössään kuvaamaan
muutamia kohtia, jotka ovat hyvin tärkeitä. Eli myös tässä on kysymys samasta aihealuees-
ta eli viime kädessä siitä, että Euroopan laajuisesti on yhteisesti päätetty, että ehkäistään
verosuunnittelua ja puututaan sellaisiin tapauksiin, missä selkeästi veronkiertoa haluttai-
siin harjoittaa. Tässä on myös taustalla niin ikään tämä mainitsemani BEPS-hanke ja sitten
myös näitä tietojenvaihtoon liittyviä direktiivejä, virka-apudirektiivejä, joita nyt sitten kan-
sallisesti pistämme täytäntöön. Ja tässäkin me esitämme pieniä muutoksia. Eräs sellainen
on, että perustuslakivaliokunnan lausunnon johdosta teemme muutoksen tähän asianajos-
alaisuuteen liittyen, ja lisäksi termi ”välittäjä” korvataan termillä ”palveluntarjoaja” lain
ymmärrettävyyden parantamiseksi.

Eli kysymyshän tässä on siitä, että verokonsulteille, asianajajille ja kaikille verosuunnit-
telua tekeville palvelujentarjoajille sekä verovelvollisille itselleen asetettaisiin raportointi-
velvollisuus, eli verohallinnolle tulisi raportoida sellaisista rajat ylittävistä verosuunnitte-
lujärjestelyistä, joissa voi olla veronkiertämisen tai välttämisen elementtejä, ja sitten tässä
on ideana se, että näiden tietojen avulla viranomaiset pystyisivät reagoimaan nopeasti hai-
tallisiin verokäytäntöihin. Voidaan tehdä myös asianmukaisia riskianalyyseja ja verotar-
kastuksia sekä kaikin puolin kehittää lainsäädäntöä. Eli tällä lailla on mielestäni hyvät ja
tärkeät tavoitteet sitä kautta.

Säätelymallin osalta tässä vaiheessa hallitus ei esitä, että tähän direktiiviin otettaisiin
juurikaan käyttöön kansallisia laajennuksia, vaan enemmän mennään siltä pohjalta, mitä
direktiivi minimissään määrää. Mutta kaiken kaikkiaan esimerkiksi tässä valiokunnan mie-
tinnössä me puollamme hallituksen esityksessä valittua mallia, jonka mukaan kansallisten
järjestöjen raportointivelvollisuuden tarvetta ja raportoinnin tarkoituksenmukaisuuden laa-
juutta selvitetään ja arvioidaan myöhemmin. Eli jälleen kerran hallitus on omaan esityk-
 Tarkistettu
4.1



Pöytäkirjan asiakohta PTK 80/2019 vp
seensä jo kirjannut, että tähänkin asiaan täytyy myöhemmin palata ja arvioida sitten myö-
hemmin myös jatkokehittämistarpeita kaikkinensa. Pidämme myös valiokuntana tärkeä-
nä, että hallitus seuraa esityksen vaikutuksia ja arvioi erikseen raportoitavien järjestelyjen
sisältöjä sekä järjestelyjen perusteella tehtyjä toimenpiteitä.

Puhemies! Ihan muutama yksityiskohta näistä asioista, mitä käsittelemme tässä mietin-
nössä. Kuten sanoin tuossa, tämä asianajosalaisuus oli sellainen, jonka vuoksi pyysimme
myös perustuslakivaliokunnalta lausunnon, ja tämän perustuslakivaliokunnan lausunnon
perusteella tähän tulee tietynlainen täsmennys ja tämä asianajajien tiedonantovelvollisuus
rajataan perustuslakivaliokunnan niin sanotun vaihtoehtoisen mallin mukaisena. Tämä on
edellytys sille, että tämä voidaan säätää normaalissa järjestyksessä.

Viitenumerosta, joka näissä järjestelyissä on: Me pohdimme erikseen sitä tematiikkaa
hieman ja toteamme, että valiokunta pitää tarkoituksenmukaisena mahdollistaa tämän vii-
tenumeron käytön näissä ilmoituksissa vapaaehtoisena. Tämäkin liittyy omalla tavallaan
siihen asianajosalaisuuteen ja toisaalta siihen, että asianomainen voi päättää, käyttääkö hän
viitenumeroa vai tekeekö ilmoituksen itse.

Hallinnollisista seuraamuksista: Perustuslakivaliokunta niin ikään pitää välttämättömä-
nä, että jotakin täsmennystä tulee, koska tämän lain ongelma ihan oikeasti monessa kohtaa
on nyt ja varmasti tulevaisuudessakin tietysti, että täsmentämisen tarvetta ilmenee. Tältä
osin sitten täsmennämme perusteluissa. Emme tee muutoksia tietyiltä osin, esimerkiksi
koskien raportoinnin ajankohtaa, että koska katsotaan, että tämmöinen raportointi tulee
tehdä. Ja sitten niin sanotun pääasiallisen hyödyn mittaavan testin määritelmä: näistä löy-
tyy sitten tekstiä valiokunnan mietinnöstä.

Toteamme valiokuntana, että pidämme erittäin tärkeänä, että tätä asiaa tietenkin seura-
taan, mutta myös, että verohallinto antaa tätä raportointia koskevan syventävän ohjeen.
Koska tämä on vielä tässä vaiheessa hieman epätäsmällisempää, niin se syventävä ohje on
sitten se, minkä mukaan jatkossa käytännöt selkeytyvät. Pidämme myös tärkeänä sitä, että
sieltä verohallinnosta pystytään antamaan asiakasneuvontaa.

Hallinnollinen sanktio: Tässä on olemassa laiminlyöntimaksu, joka on enintään 15 000
euroa. Sen osalta kirjoitamme, että varsinkin tässä ensimmäisen vuoden aikana kun tätä nyt
lähdetään pistämään voimaan, korostamme tätä sanktiolaiminlyöntimaksun määräämisen
kohtuullisuutta ennen kuin menettelyt täsmentyvät. Tässä ensimmäisen vuoden aikana
niissä tilanteissa, missä sitten jää ehkä jostain järjestelystä raportoimatta, niin ensimmäise-
nä vuonna nämä sanktiot seuraisivat siitä vain silloin, kun verovelvollisen tai välittäjän me-
nettely ilmentää selkeää välinpitämättömyyttä.

Mutta kaiken kaikkiaan tässä yleispiirteisesti. Luen vielä loppuun lausumaehdotuksen,
joka on tärkeä. Eli tässä samassa yhteydessä esitämme lausumaa, jossa eduskunta edellyt-
tää, että valtioneuvosto teettää viimeistään keväällä 2022 julkaistavan seurantaraportin ra-
portoinnin kokemuksista sekä raporteissa ilmenneistä verojärjestelyä koskevista tiedoista
ja niiden perusteella tehdyistä toimenpiteistä. Siksi mielestäni tämä lausuma on tärkeä, että
tämän pohjalta me lisäämme sitä, että lainsäädäntö on kaiken kaikkiaan läpinäkyvää. Ja se,
että tästä tulee raportti muutaman vuoden sisään, että minkälaisia järjestelyjä on tehty, min-
kälainen käsitys siitä, miten systeemi tulee toimimaan, niin se antaa tutkijoille, medialle,
meille politiikan päätöksentekijöille paremman mahdollisuuden arvioida sitten esimerkik-
si näiden erilaisten rajat ylittävien järjestelyjen vastuullisuutta, ehkä jatkosäätelytarpeita.
Ja kaiken kaikkiaan se, että raportoidaan ja on mahdollisimman läpinäkyvää, tietenkin
myös osaltaan ennaltaehkäisee ei-asiallista verosuunnittelua.
2



Pöytäkirjan asiakohta PTK 80/2019 vp
Kiitos, arvoisa puhemies, ja tämä on myös yksimielinen.

Toinen varapuhemies Juho Eerola: Kiitokset verojaoston puheenjohtajalle.

17.01 Anneli Kiljunen sd: Arvoisa herra puhemies! Aivan kuten verojaoston puheenjoh-
taja tuossa äsken totesi, niin ehdotetuilla säädöksillä pannaan täytäntöön direktiivi, jonka
tarkoituksena on parantaa Euroopan unionin jäsenvaltioiden veroviranomaisten tiedon-
saantia rajat ylittävistä verosuunnittelujärjestelyistä, joissa voi olla veron kiertämisen tai
välttämisen elementtejä. Siltä osin tämä lakiesitys, joka nyt yksimielisesti on hyväksytty,
on myös erittäin tärkeä ja erittäin tärkeä tukemaan sitä edellistä lainsäädäntöesitystä, jota
tässä käsiteltiin.

Arvoisa puhemies! Esitys liittyy aggressiiviseen verosuunnitteluun ja veronkiertoon,
joka on ollut SDP:llä tärkeänä teemana kaikki nämä vuodet. Nyt kun meillä on uusi valtio-
varainministeri Kulmuni paikalla, niin voin ilolla kertoa, että jo vuonna 2013 silloinen val-
tiovarainministeri Jutta Urpilainen nosti nimenomaan aggressiivisen verosuunnittelun ja
veronkierron niin kansalliseksi kuin myös kansainväliseksi tärkeäksi kysymykseksi. Hän
muun muassa kutsui ensimmäisenä valtiovarainministerinä kaikki Euroopan unionin kol-
legansa Suomeen keskustelemaan, kuinka Euroopan tasolla voitaisiin puuttua tähän ikä-
vään kysymykseen. Sillä tiellä Suomi on edelleen, ja sillä tiellä nyt myös tämä hallitus jat-
kaa tätä työtä.

Arvoisa puhemies! Tämä esitys on merkityksellinen, sillä järjestelyjen raportointi an-
taa, kuten jaoston puheenjohtaja totesi, viranomaisille sekä meille päätöksentekijöille, jär-
jestöille ja tutkijoille lisää tietoa ja informaatiota verovälttelystä ja siitä, miten siihen voi-
taisiin myös puuttua. Raportointivelvoite voi myös ennaltaehkäistä röyhkeimpiä järjeste-
lyjä. Esityksessä on kyse haitallisen verokilpailun ja aggressiivisen verosuunnittelun sekä
veronkierron torjunnasta ja niitä koskevien direktiivien toimeenpanosta.

Aivan kuten tässä äsken totesin, hallitus on ottanut vakavasti tämän kysymyksen, ja me
olemme kirjoittaneet sen myös hallitusohjelmaan. Siellä todetaan muun muassa: ”Suomen
on osallistuttava haitallisen veropohjista käytävän kilpailun lopettamiseen sitoutumalla yh-
teisiin, reiluihin pelisääntöihin OECD:n, YK:n ja Euroopan unionin puitteissa.” Hallitus on
myös sitoutunut tukemaan ”ratkaisuja, joilla voidaan torjua ja vaikeuttaa veroparatiisien
toimintaa niin Euroopan unionissa kuin muuallakin maailmassa, jotta yritysten voitot ja
muut tulot tulevat läpinäkyvällä tavalla kertaalleen verotetuiksi. Tavoitteena on tiiviimmät
ja laajemmat veropohjat, joilla torjutaan kansainvälisten yritysten aggressiivista verosuun-
nittelua ja veronkiertoa sekä valtioiden välistä haitallista verokilpailua.” Hallitusohjelmas-
sa on sovittu myös kansainvälisen veronkierron ja aggressiivisen verosuunnittelun torju-
misesta erillisellä toimenpidesuunnitelmalla, ”jolla laajennetaan Suomen veropohjaa ja li-
sätään läpinäkyvyyttä.” Tämä työ ja muut hallitusohjelman verovälttelyn vastaiset toimet
on saatava käyntiin mahdollisimman pian.

Arvoisa puhemies! Tätä työtä me olemme nyt tekemässä. Me emme vain sitoudu näihin
tavoitteisiin, vaan meidän on myös pistettävä nämä periaatteet toimenpiteiksi, ja tämä la-
kiesitys on yksi askel tähän suuntaan.

17.05 Markus Lohi kesk: Arvoisa puhemies! Suomelle on tärkeää se, että kun yritystoi-
minnassa syntyy voittoja Suomessa, niin myös ne voitot verotetaan täällä Suomessa. Sen
takia matkan varrella jo vuosia olemme pyrkineet itse kehittämään meidän verolainsäädän-
3



Pöytäkirjan asiakohta PTK 80/2019 vp
töämme, erityisesti elinkeinotuloverolakia, siihen suuntaan, että se estäisi voiton siirtämi-
sen verotettavaksi jonnekin toiseen maahan. On muun muassa niin sanotuissa alikapitali-
saatiotilanteissa rajoitettu korkojen vähennysoikeutta ja niin edelleen. Nyt meillä on käsit-
telyssä samaan kokonaisuuteen liittyvä lakiesitys, joka pohjautuu direktiiviin ja on siis Eu-
roopan laajuista sääntelyä. Siinä on tarkoitus säätää nyt lailla velvollisuus yrityksille rapor-
toida rajat ylittävistä järjestelyistä, joissa saattaa olla kyse verotuksen välttämisestä, veron-
kiertämisestä, aggressiivisen verosuunnittelun aineksista. Tämä on lähtökohtaisesti
minusta erittäin hyvä asia, kun puhutaan kansainvälisistä järjestelyistä. Tämä ei tarkoita si-
tä, että jokaisesta järjestelystä pitäisi raportoida. Siellä on laissa erilaiset testit, joita pitää
tehdä. Aina, jos ne täyttyvät, mennään raportointivelvollisuuden piiriin.

Nostan tästä esiin kolme asiaa. Yksi on se, jota täällä on ehkä lyhyesti sivuttu ja joka liit-
tyy siihen, että tässä valiokunnan mietinnössä todetaan: ”Valiokunta puoltaa hallituksen
esityksessä valittua mallia, jonka mukaan kansallisten järjestelyjen raportointivelvollisuu-
den tarvetta ja raportoinnin tarkoituksenmukaista laajuutta selvitetään ja arvioidaan myö-
hemmin erikseen ottaen huomioon kansallisten järjestelyjen raportoinnissa oletettavasti
saatavat hyödyt sekä aiheutuva hallinnollinen taakka ja kustannukset.” Minusta on hyvä,
että tämmöistä arviointia tehdään, mutta haluaisin jo tässä vaiheessa todeta, että kansain-
väliset järjestelyt, joissa siirretään voittoja toisiin maihin verotettavaksi, ovat aivan eri asia
kuin kotimaiset järjestelyt. Tässä sääntelyssä, jos ja kun sitä selvitetään perinpohjaisesti,
on totta kai otettava erittäin tarkkaan huomioon se, että meillä on jo kotimaisia järjestelyjä
koskevaa, veronkiertoon liittyvää säännöstöä, eikä tietenkään voi olla niin, että kaikenlai-
set yritysjärjestelyt tulisivat jotenkin vielä erityisen raportointivelvollisuuden alaiseksi.
Olen tässä aika varovaisella linjalla, mutta selvitys on hyvä tehdä.

Toinen asia, jonka haluan nostaa esille, on se, että on hyvä, että perustuslakivaliokun-
nalta pyydettiin lausunto liittyen tähän asianajosalaisuuteen ja saatiin erittäin hyvä lausun-
to sieltä. Nyt valiokunta esittääkin yhtä pykälämuutosta sinne, jotta turvataan tässäkin ti-
lanteessa aina asianajosalaisuus.

Kolmas asia, jonka haluan nostaa esille, on valiokunnan ponsiesitys. On minusta hyvä,
että seurataan, mihin tämä johtaa. Keväällä 2022 viimeistään on sitten meillä seurantara-
portti, josta pystymme katsomaan, mitä kaikkea on seurannut ja tarvitaanko joitakin lain-
säädännön muutoksia.

17.09 Iiris Suomela vihr: Arvoisa puhemies! Kuten tässä jaoston puheenjohtaja Viitanen
jo hyvin toikin esiin, tämä lakimuutos on osa sitä isompaa pakettia, jota ollaan EU:ssa saa-
tu edistettyä, jotta saadaan puututtua kansainväliseen aggressiiviseen verosuunnitteluun ja
muuhun toimintaan, jolla yritykset pyrkivät välttelemään vastuutaan verojen maksamises-
ta.

Tässä esityksessä on nähdäkseni erityisen hienoa se, että tämä edistää juuri niitä arvoja,
jotka ovat myös Suomen verojärjestelmän keskeisiä vahvuuksia, nimittäin läpinäkyvyyttä
ja avoimuutta mutta toisaalta hallinnollista mielekkyyttä. Suomalaisen verojärjestelmän
hienoushan on siinä, että tiedot ovat saatavilla varsin avoimesti, jolloin jokainen pystyy ar-
vioimaan, toimiiko meidän järjestelmämme sellaisella tavalla kuin äänestäjät haluavat. En-
nen kaikkea pystytään keräämään tietoa, jonka perusteella pystytään tekemään parempaa
politiikkaa. Tämä on nähdäkseni tämän lakiesityksen keskeinen tavoite: saada enemmän
tietoa siitä, millaisia rajat ylittäviä järjestelyjä yritykset tekevät verojen minimoimiseksi,
jotta pystytään tarvittaessa tarttumaan ongelmiin ja muuttamaan lainsäädäntöä ja näin var-
4



Pöytäkirjan asiakohta PTK 80/2019 vp
mistamaan hyvinvointivaltiolle kestävä rahoituspohja. Kysehän on nimenomaan rapor-
toinnista, ei sinällään siitä, että tässä nyt lähdettäisiin tietynlaisia menettelyjä kieltämään
tai estämään, vaan siitä, että on mahdollisimman avointa ja selkeää, millä tavalla verotusta
optimoidaan.

Totta kai on samalla huolehdittava siitä, että järjestelmä on mahdollisimman sujuva ja
helppo. Mitään turhaa kuormaa ei kenellekään tästä pidä koitua, ja valiokuntakäsittelyn ai-
kana onkin jo aloitettu hyvä yhteinen pohdinta Verohallinnon kanssa siitä, miten tästä saa-
daan kaikille mahdollisimman mielekäs. Tässä Suomi on edelläkävijä. Meillä on pitkälti
automatisoitu, tehokas, hyvä Verohallinnon toimintajärjestelmä, ja sen takia olisi hienoa
nähdä, että Suomi olisi tässä nimenomaan edelläkävijänä — että pystyisimme näyttämään
muille EU-maille esimerkkiä, kuinka järkevästi, tehokkaasti ja helposti tällainen avoi-
muutta edistävä raportointi hoituukaan.

Kuten sanottua, tässä samalla on pidettävä tehokkuuden ja sääntelyn mielekkyyden li-
säksi huolta myös siitä, että asianajosalaisuus turvataan. Tästä saimme perustuslakivalio-
kunnalta varsin kattavan lausunnon, ja totesimme, että voi olla sellaisia tilanteita, joissa
asianajaja ei tosiasiassa käsittele kenenkään henkilötietoja vaan esimerkiksi yleisesti ot-
taen kertoo, millaisia verojärjestelyjä voidaan tehdä. Tällaisissa tapauksissa kyse ei ole mi-
tenkään salaisista asioita, mutta kun puhutaan henkilötiedoista, niin silloin meidän kaik-
kien tavoitteena on tietysti varmistaa, että asianajosalaisuus toteutuu. Kyseessä on kuiten-
kin vahva perusoikeus.

Mutta, puhemies, nähdäkseni tässä on hyvin mielekäs paketti, ja toivon, että tätä samaa
järkevää raportointimenettelyä päästään jatkossa entisestään laajentamaan, [Puhemies ko-
puttaa] sillä avoimuus on kuitenkin se suomalaisen verojärjestelmän keskeinen vahvuus ja
kulmakivi.

17.12 Johannes Koskinen sd: Herra puhemies! Tässä edustajat Viitanen, Anneli Kilju-
nen ja Suomela ovat jo kertoneet hyvin näistä tavoitteista, joihin tämä lainsäädäntö pyrkii.
Täydennän vain muutaman sanan tästä asianajopykälästä ja mitä erityismuutoksia joudut-
tiin perustuslakivaliokunnan lausunnon takia tekemään, ja edustaja Lohi niihin jo myös
viittasi.

Siis perustuslakivaliokuntahan kiinnitti huomiota siihen, että oikeudenkäymiskaaren 17
luvun 13 §:n mukaisen todistamiskiellon 1 momentissa säädetty varsinainen asianajosalai-
suuden ydin ei ole ehdotetun säännöksen piirissä, elikkä kun annetaan tällaista neuvontaa,
minkälaisia yritysjärjestelyjä voidaan tehdä. Hallituksen esityksessä tätä rajausta perustel-
tiin sillä, että direktiivin mukaisten järjestelyjen raportointi on luonteeltaan ennakollista il-
moittamista, minkä vuoksi direktiivillä ei voida katsoa olevan välitöntä liityntää tuohon oi-
keudenkäymiskaaren säännökseen, jossa on kyse tietojen antamisesta liittyen käynnissä
olevaan tai uhkaavaan oikeudenkäyntiin hallinto- tai rikosprosessissa. Valiokunnan mie-
lestä perustelu on sinänsä ymmärrettävä. Soveltamistilanteiden moninaisuudesta johtuen
perustuslakivaliokunta ei pitänyt perustelua kuitenkaan riittävänä ja esitti sitten kaksi vaih-
toehtoista mallia, miten tämä oikaistaisiin ehdotuksessa.

Valtiovarainvaliokunta ja sen verojaosto päätyivät tähän kakkosmalliin, jonka mukaan
laajennettiin ensimmäisen lakiehdotuksen 6 §:n 1 momentin viittaussäännöstä oikeuden-
käymiskaareen siten, että ilmoitusvelvollisuus ei koske viitatun oikeudenkäymiskaaren 17
luvun 13 §:n 3 momentin asemesta oikeudenkäymiskaaren 17 luvun 13 §:n 1 ja 3 momen-
5



Pöytäkirjan asiakohta PTK 80/2019 vp
tissa säädettyjä todistamiskieltoja. Tätä pidettiin ehtona tavalliselle lainsäätämisjärjestyk-
selle.

No, jos tätä yksinkertaistetaan tämmöisellä vertauksella, että lääkäreillähän on ehdoton
salassapitovelvollisuus potilastietoihin ja hoitoon liittyviin asioihin. Vastaavasti asianajos-
alaisuus on aika kattava silloin, kun puhutaan konkreettisesta oikeudenkäyntiavustamises-
ta ja henkilötiedoista ja niin edelleen. Mutta sitten jos lääkäri lähtee harjoittaman vaikkapa
ravitsemusneuvontaa yleisölle, niin silloin hänen toimintaansa verrataan siihen, mitä ravit-
semusterapeutit tai muut ruoka-asiantuntijat antavat. Ja silloin, jos siihen liitettäisiin esi-
merkiksi tämmöinen raportointivelvollisuus, niin se voisi olla ihan yhtä laaja kuin muilla-
kin sitä toimintaa harjoittavilla. Vastaavasti täällä yritysjärjestelyissä asianajajat toimivat
samalla markkinalla kuin veroekspertit tai tilitoimistot, ja heitä pitää mahdollisimman
neutraalisti kohdella siinä neuvontatyössään eikä pidä toimia niin, että asianajosalaisuu-
teen vedoten he saisivat ikään kuin tämmöisen monopoliaseman yritysjärjestelyjä koske-
vassa neuvonnassa. Ja tällä [Puhemies koputtaa] tarkkaan kliinisesti muotoillulla säännök-
sellä nyt pyritään siihen, että ei aiheuteta tälle kilpailulle turhaa haittaa.

17.15 Anneli Kiljunen sd: Arvoisa puhemies! Kuten täällä on todettu, tämä lakiesitys on
erittäin hyvä. Suomi on ollut edelläkävijä, kun puhutaan rajat ylittävästä verosuunnittelus-
ta tai veronkierrosta, ja tätä työtä jatketaan. Nyt Euroopan unionin tasolla käydään keskus-
telua myös siitä, että tätä työtä jatkettaisiin siten, että maakohtaista raportointia tultaisiin
myös edellyttämään, ja nyt Suomi ollut tässä aloitteellinen ja vienyt sitä eteenpäin. Sain
kuulla tänään, että tämä asia etenee myös positiivisessa keskustelussa, ja Suomi on saanut
myös tästä erittäin hyvää palautetta, että tätä toimintaa lähdetään kehittämään siltä osin,
että maakohtaista raportointia lähdetään viemään vastaavalla tavalla kuin tämä lakiesitys
on edellyttänyt.

Yleiskeskustelu päättyi. 

Eduskunta hyväksyi hallituksen esitykseen HE 69/2019 vp sisältyvien 1.—3. lakiehdotuk-
sen sisällön mietinnön mukaisena. Lakiehdotuksen ensimmäinen käsittely päättyi.
6


