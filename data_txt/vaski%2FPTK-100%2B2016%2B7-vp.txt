















































DEM4AB0.tmpSave.xml


Pöytäkirjan asiakohta PTK 100/2016 vp
Pöytäkirjan asiakohta 

PTK 100/2016 vp

Täysistunto

Torstai 13.10.2016 klo 15.59—18.24

7. Hallituksen esitys eduskunnalle laiksi sotilasvammalain 6 ja 6 e §:n muuttamisesta
Hallituksen esitys HE 154/2016 vp
Valiokunnan mietintö StVM 18/2016 vp

Ensimmäinen käsittely

Ensimmäinen varapuhemies Mauri Pekkarinen: Ensimmäiseen käsittelyyn esitellään
päiväjärjestyksen 7. asia. Käsittelyn pohjana on sosiaali- ja terveysvaliokunnan mietintö
StVM 18/2016 vp. Nyt päätetään lakiehdotuksen sisällöstä.

Keskustelu

17.06 Tuula Haatainen sd (esittelypuheenvuoro): Arvoisa herra puhemies! Sosiaali- ja
terveysvaliokunta on yksimielisesti laatinut mietinnön tästä laista, tästä esityksestä, jolla
muutetaan sotilasvammalakia siten, että kunnan järjestämistä sosiaali- ja terveydenhuol-
lon avopalveluista aiheutuvat kustannukset korvattaisiin niille vuosien 1939—45 sotien
johdosta vahingoittuneille ja sairastuneille, joiden sotilasvammalain mukainen työkyvyt-
tömyysaste on nykyisen 15 prosentin sijasta vähintään 10 prosenttia, eli tämä raja alenisi
siis 10 prosenttiin. Tämä lainmuutos kohdennettaisiin vain sotainvalideille.

Valtion varoista sotainvalideille korvattavia palvelujahan ovat kotona asumista tukevat
sosiaalihuoltolain mukaiset kotipalvelut, niitä ovat myös asumispalvelut, liikkumista tuke-
vat palvelut sekä omaishoidon tuesta ja avosairaanhoidon palveluista aiheutuvat kustan-
nukset. Valiokunta korostikin mietinnössään, että kotiin annettavien palvelujen avulla voi-
daan edesauttaa myös sotainvalidien selviytymistä kotona mahdollisimman pitkään — he-
hän ovat jo varsin iäkkäitä — ja näin ollen voidaan myös vähentää heidän laitoshoitonsa
tarvetta. Useimmiten heillä toimintakyky on jo heikentynyt monien ikääntymisestä aiheu-
tuvien sairauksien vuoksi. Lisäksi valiokunta korostaa, että on välttämätöntä huolehtia sii-
tä, että sotainvalidi- ja veteraanietuuksiin oikeutetut ryhmät saavat etuudet ja palvelut niin
kauan kuin heidän hoivan ja huollon tarpeensa jatkuvat. Tämä oli valiokunnan yhteinen
vankka tahto.

Sotainvalidien etuuksien kehittäminenhän on 2000-luvulla ollut jo pitkään olennainen
osa veteraanipolitiikkaa, ja STM:n veteraanipoliittisen ohjelman yhtenä painopisteenä on-
kin ollut kunnallisten avopalveluiden haitta-asterajojen asteittainen alentaminen määrära-
hojen puitteissa, ja tämä on nyt jatkoa sille. Tämä kasvattaa valtion menoja ensi vuonna ar-
violta 4,7 miljoonaa euroa.

Arvoisa puhemies! Valiokunnan mietintö on yksimielinen, ja esitämme lain hyväksy-
mistä.
 Tarkistettu
4.2



Pöytäkirjan asiakohta PTK 100/2016 vp
17.08 Timo Heinonen kok: Arvoisa herra puhemies! Hyvät edustajakollegat! (Ben Zys-
kowicz: Hyvä alku!) Sotiemme veteraanien ja heidän puolisoidensa joukko harvenee ko-
vaa vauhtia. Vuosien 39—45 sotien veteraanien keski-ikä on reilusti yli 90 vuotta. Maam-
me täyttää ensi vuonna 100 vuotta itsenäisenä Suomena, ja näillä naisilla ja miehillä, jotka
silloin seitsemisenkymmentä vuotta sitten sotaan osallistuivat, on merkittävä, ratkaisevan
merkittävä, rooli siinä, että voimme juhlia maamme itsenäisyyttä ja sen 100-vuotisjuhla-
päivää ensi vuonna. Näiden naisten ja miesten työ sodissamme velvoittaa meitä kanta-
maan heistä vastuun loppuun asti. Sen takia hallitus lisää ensi vuonna veteraanien kuntou-
tusrahoja 20 miljoonalla eurolla, 15 miljoonalla seuraavana vuonna, 2018, ja vielä 5 mil-
joonalla vuonna 2019, eli yhteensä tämä lisäys on 40 miljoonaa euroa veteraanien palve-
luihin.

Suomessa elää yhä noin 22 000 vuosien 39—45 sotien veteraania. Vuoden 2016 eli tä-
män kuluvan vuoden alussa sotainvalideja oli elossa 3 170. Heidän keski-ikänsä on nyt
91,5 vuotta. Kun veteraaneja on tällä hetkellä elossa 22 000, niin on arvioitu, että neljän
vuoden kuluttua heidän joukkonsa on harventunut jo niin, että keskuudessamme ei ole enää
kuin noin 6 500 sotaveteraania, ja vajaan kymmenen vuoden päästä, vuonna 2025, veteraa-
neja on elossa enää reilu 1 000. Tämä on tilanne, missä elämme, ja sen takia pidän myön-
teisenä sitä, että hallitus nyt määrätietoisesti parantaa sotaveteraanien kuntoutusta ja hel-
pottaa sinne pääsyä.

Hallitus muuttaa sotilasvammalakia siten, että kunnan tai kuntayhtymän järjestämistä
sosiaali- ja terveydenhuollon avopalveluista aiheutuvat kustannukset korvataan niille vuo-
sien 1939—1945 sotien johdosta vahingoittuneille tai sairastuneille, joiden sotilasvamma-
lain mukainen työkyvyttömyysaste on nykyisen 15 prosentin sijasta vähintään
10 prosenttia. Ehdotettu lainmuutos laajentaa korvauksen saajien piiriä ja edesauttaa
ikääntyneiden sotainvalidien selviytymistä omassa kodissaan kotipalvelun, asumispalve-
lun, liikkumista tukevien palveluiden, omaishoidon tuen sekä avosairaanhoidon turvin.
Tämä tuo uusia sotainvalideja näiden palveluiden piiriin kuutisensataa. Veteraanijärjestöt
ovat esittäneet lisäksi määrärahalisäyksiä, ja ne tuossa kerroin, eli hallitus vastaa siihen toi-
veeseen ja huutoon.

Ehdotettu lainmuutos kohdennetaan siis sotainvalideille, jotka vammautuivat Suomen
sotien 1939—1945 johdosta, mutta esityksen ulkopuolelle jäävät kuitenkin sotilasinvalidit
eli varusmiespalveluksessa ja YK-tehtävissä vahingoittuneet ja sairastuneet. Heidän osal-
taan kustannusten korvausten edellytykset säilyvät siis jatkossa ennallaan. Tänä vuonna
veteraanien määrä on tietyllä tavalla moninkertaistunut kertaheitolla, kun puolustusminis-
teriö on lähettänyt rauhanturva- ja kriisinhallintatehtävissä palvelleille suomalaisille krii-
sinhallintaveteraanikortin, joka tuo heille tullessaan virallisen kriisinhallintaveteraanista-
tuksen. En ole heitä rinnastamassa nyt 39—45 sotien veteraaneihin mutta haluan nostaa
myös heidät esille. He ovat olleet palvelemassa meidän maamme edestä erilaisissa kan-
sainvälisissä tehtävissä, ja osa on haavoittunut jopa pahemmin kuin yksikään näistä vuo-
sien 39—45 sotaan osallistuneista, siis siinä mielessä, että ovat jääneet huonommassa kun-
nossa, vakavamman haavoittumisen jälkeen, tänä päivänä eloon. Ja meillä ei ole tällä het-
kellä järjestelmää, että heistä kannettaisiin asianmukaista huolta. Sen takia toivon, että ai-
van pienellä lisäyksellä täydentävässä budjetissa hallitus toisi määrärahan tähän kriha-ve-
teraanienkin kuntoutuksen turvaamiseen. Ei puhuta suuresta summasta, muutamista sa-
doistatuhansista, niin pääsisimme siinäkin sille tasolle, minkä olemme näille naisille ja
miehille velkaa.
2



Pöytäkirjan asiakohta PTK 100/2016 vp
Mutta tässä esityksessä puhumme siis sotaveteraaneista ja sotainvalideista ja heidän
puolisoistaan, joista edelleen monet ovat joutuneet liian pitkään odottamaan kuntoutusta,
ja niin kuin puheeni alussa kerroin, joukko harvenee kovaa vauhtia ja on viimeinen aika
vastata tähän huutoon.

Myös rintamalisän leikkauksesta on eduskunnassa puhuttu. Se koskee siis tätä kansan-
eläkeindeksiin sidottujen etuuksien suunniteltua 0,85 prosentin leikkausta. Ja pidän itse
myönteisenä sitä, että kokoomuksen eduskuntaryhmän puheenjohtaja, edustaja Jokinen ja
keskustan eduskuntaryhmän puheenjohtaja, edustaja Kaikkonen ovat täällä salissa jo tuo-
neet esille sen, että eduskunnassa valtiovarainvaliokunnassa voisimme korjata tämän yh-
den kauneusvirheen, joka veteraaneja on ensi vuoden budjettisuunnitelmissa kohtaamassa.
Tässä puhutaan tietääkseni noin 200 000 eurosta. Itse olen valtiovarainvaliokunnassa, ja
kun siellä tietyt korjaukset budjettiin teemme, niin olen itse valmis tätä esitystä eteenpäin
viemään edustaja Jokisen ja Kaikkosen esittämällä tavalla eli siten, että rintamalisää ei ensi
vuonna leikattaisi.

17.16 Toimi Kankaanniemi ps: Arvoisa herra puhemies! Suomi 100 vuotta on ensi vuo-
den teema, Yhdessä — Tillsammans. Tähän valmistaudutaan paraikaa, ja jo viime syksy-
nä, kun käsittelimme valtiovarainvaliokunnassa kunta- ja terveysjaostossa sosiaali- ja ter-
veysministeriön pääluokan talousarviota tälle vuodelle, nostimme esille nämä kysymyk-
set, jotka nyt ovat meillä käsillä. Silloin lisäsimme kuntoutukseen 4 miljoonaa, hallituksen
esitykseen, ja sitten teimme lausumat, jotka eduskunta yksimielisesti hyväksyi, joissa edel-
lytimme, että juhlavuonna 2017 veteraanien kuntoutukseen varataan niin paljon varoja,
että rahoista ei jää kiinni se, että jokainen veteraani pääsee ansaitsemaansa kuntoutukseen
tai saa kotiin ne palvelut, mitä tarvitsee. Hallitus on tältä osin vastannut eduskunnan vies-
tiin, ja budjettiesityksessä on nyt 20 miljoonan euron lisäys tähän tarkoitukseen. Kun sum-
ma nyt on vajaa 38 miljoonaa, niin se on siis todella suuri lisäys, ja niin kuin edellisessä pu-
heenvuorossa kuulimme, jatkovuosille on vielä uutta. Tämä on todella arvokasta ja tär-
keää, että näin tapahtuu.

Täällä on sitten tämä esitys, joka on nyt käsittelyssä, sotilasvammalain muuttamisesta.
Myös tämä on kauan esillä ollut asia, pudotetaan haitta-aste 15:stä 10 prosenttiin, ja tämä
menee nyt yksimielisellä esityksellä. On arvokasta, että näin tapahtuu.

Totean, että perussuomalaiset ovat samassa rintamassa tämän rintamalisän indeksiasian
osalta, ja haluamme, että se korjataan eduskuntakäsittelyn aikana, että tällaista (Puhemies
koputtaa) merkkiä ei jää budjettiin ja meidän lainsäädäntöön tältä vuodelta.

17.18 Arja Juvonen ps: Arvoisa herra puhemies! Sota on vaatinut omansa, vammautta-
nut ja vienyt ihmisiä. Tämä hallituksen esitys on todella hyvä. Tällä korvataan niille vuo-
sien 1939—1945 sotien johdosta vahingoittuneille tai sairastuneille, joiden sotilasvamma-
lain mukainen työkyvyttömyysaste on nykyisen 15 prosentin sijasta vähintään 10 prosent-
tia. Lisäksi esityksellä turvataan kunnan järjestämistä kotipalveluista ja muista kotona asu-
mista helpottavista sosiaalipalveluista aiheutuvat kustannukset Ruotsissa vakituisesti asu-
ville Suomen sotien 39—45 johdosta vahingoittuneille ja sairastuneille. Tämä hallituksen
esitys toivottavasti turvaa ja auttaa näiden sotainvalidien ja vammautuneiden ihmisten ko-
tona selviämistä ja asumista, tuo lisää kotipalveluja ja tukee liikuntaa eli on kaikessa siinä
mukana, mikä edesauttaa ihmisen pärjäämistä omassa kodissa.
3



Pöytäkirjan asiakohta PTK 100/2016 vp
On hyvä, että huolimatta siitä tiukasta talouskurista, mikä meillä tällä hetkellä Suomes-
sa vallitsee, tämä asia laitetaan näin kuntoon ja ihmiset, jotka tarvitsevat apua, saavat sitä.
He ovat sen ansainneet, ja me olemme sen heille velkaa.

17.19 Mika Kari sd: Arvoisa herra puhemies! Sosiaali- ja terveyspalveluiden ja avopal-
veluiden kustannuksia korvataan vuosien 39—45 sotapalveluksessa oleville henkilöille
nyt alentamalla haitta-astetasoa 15:stä 10 prosenttiin. Näin saadaan enemmän sotiemme
veteraaneja palveluiden piiriin, ja tätä esitystä tietenkin lämpimästi tuen ja kannatan. Sa-
maan aikaan tietenkin kunnilla on iso haaste tuottaa kotiin vietäviä palveluita veteraaneil-
le, veteraanien puolisoille ja omaisille, ja tällä kentällä meillä riittää vielä paljon työtä.

Kuitenkin veteraanien kuntoutuksien määrärahoista täällä annettiin aikaisemmin hyvin
juhlallisia puheenvuoroja siitä, kuinka tässä kehitys on oikeansuuntaista. Uskallan kuiten-
kin sanoa, että veteraanijärjestöjen edustajia ja edustajien viestiä vastaanottaessamme
eduskunnan eri parlamenttiryhmien edustajien toimesta muutama viikko sitten esille tuli
nimenomaan kuntoutustukien tarve ja se, että kuntoutustukimäärät laskevat liian kovassa
vauhdissa suhteessa tähän veteraanisukupolveen, joka omalta osaltaan on poistumassa vii-
meiseen iltahuutoon. Näin ollen haluan kiinnittää hallituksen huomion veteraanitukien
osalta niin, että veteraanien kuntoutustukiin rahat riittäisivät ja kaikki veteraanit saisivat
ansaitsemansa palvelun.

Tältä osaltaan hallituksen esityksissä — kun Suomi lähestyy 100:aa vuottaan, taivaltaa
juhlavuottaan — on erittäin ikävää ja voisi sanoa, että tietyllä lailla vähän häpeällistä, että
rintamalisän osalta esitetään leikkauksia sotiemme veteraanien kansaneläkkeen osaan.
Toivon, että todellakin hallitus kuulee tämän — jos ette opposition ääntä kuule, niin kuu-
lette veteraanien äänen (Puhemies koputtaa) — ja korjaatte tämän asian välittömästi. Sa-
moin toivon, että myös sotilasinvalidien ja varusmiespalveluksessa tai YK-tehtävissä va-
hingoittuneiden (Puhemies koputtaa) ja sairastuneiden ihmisten hoitoa ja palveluita kehi-
tetään.

17.22 Maria Tolppanen sd: Arvoisa puhemies! Tässä kohdassa täytyy tietenkin, harvalu-
kuisesti kun sitä on tullut tehtyä, kehua hallitusta ja sanoa, että tämä haitta-asteen pudotus
on erittäin hyvä asia, kiitos siitä. Mutta valitettavasti tämä ei vielä riitä. Meillä on vielä so-
tiemme veteraaneja. Heitä ei ole enää kauan, ja nyt se loppuaika, mikä heillä on, pitäisi teh-
dä inhimilliseksi. Siellä tarvittaisiin apua esimerkiksi siihen, että kodeissa muutettaisiin
niin yksinkertainen asia kuin amme, kylpyamme, sellaiseksi paikaksi, että sinne pääsee:
suihkuksi. Heillä ei ole rahaa tehdä sitä asiaa.

Toinen asia on sitten tämä veteraanien kuntoutustuen asia. Kuntoutustukea täytyy olla
niin paljon, että jokainen sotiemme veteraani pääsee ainakin kerran vuodessa tarvitse-
maansa kuntoutukseen ja virkistykseen ja myös heidän puolisonsa pääsisivät sinne. He
ovat tehneet niin kunniakkaan työn tämän maan eteen, että jollakin sukupolvella, edes tällä
sukupolvella, täytyy olla mahdollisuus auttaa heitä. Se ei ole nyt edes rahakysymys, se ei
ole hintakysymys; se on arvokysymys, on kysymys arvostuksesta ja arvoasioista.

Lisäksi tämä tuntuu olevan hyvin tyypillistä meille, että me vasta hirveän myöhäisessä
vaiheessa ryhdymme korvaamaan sellaista, mitä ihminen on itseensä saanut, koska on teh-
nyt tiettyjä tehtäviä, mitkä tämä maa on edellyttänyt. Ja nyt sanon esimerkiksi varusmies-
palveluksen. Jos varusmiespalveluksessa loukkaannutaan — siellä ei kai haavoituta, mutta
siellä voidaan loukkaantua — niin kyllä silloin täytyy olla kunnollinen hoito ja kunnolliset
4



Pöytäkirjan asiakohta PTK 100/2016 vp
korvaukset ja kunnolliset kuntoutukseen pääsemiset. Samaten YK-veteraanien kohdalla:
kun YK-faitteri vammautuu palvellessaan esimerkiksi Lähi-idässä, niin hänen täytyy siitä
saada korvaus. Ja siinä pitää pitää mielessä myöskin henkinen puoli, (Puhemies koputtaa)
eli jos se vamma on henkinen, niin sekin (Puhemies koputtaa) pitää korvata ja auttaa kun-
toutumaan.

17.24 Katri Kulmuni kesk: Arvoisa herra puhemies! On mukava kuulla kerrankin tällais-
ta hallituksen esitystä, josta kaikki puolueet laidasta laitaan ovat yksimielisiä, ja kiitos
myös valiokunnalle tästä varsin napakasta mietinnöstä asiaan liittyen. Elämme varmasti
niitä viimeisimpiä aikoja, jolloin tämä hallituksen esitys oli ylipäänsä mahdollista tuoda.
On erittäin tärkeää, että niiden vuonna 39—45 sotiin osallistuneiden henkilöiden osalta sii-
tä työkyvyttömyysasteen nykyisestä 15 prosentista voidaan nyt mennä sinne 10 prosent-
tiin. Toki, kun otetaan huomioon se, että veteraanien keski-ikä on jo varsin korkea, olisi
voinut ajatella, että tämä koko raja olisi poistettu, mutta tämä on tietenkin oikea suunta, että
nyt saatiin pudotettua sitä invaliditeettirajaa edes tähän 10 prosenttiin. On aivan selvää, että
tämä auttaa heidän selviytymistään kotipalveluiden, asumispalveluiden, liikkumista tuke-
vien palveluiden, omaishoidon tuen ja avosairaanhoidon turvin.

Hienoa on ollut myös se, että taloudellisesti vaikeana aikana on kuitenkin pystytty teke-
mään arvovalintoja sen suhteen, että ollaan saatu panostuksia omais- ja perhehoitoon ja
myös veteraanien kuntoutukseen, mikä tässä keskustelussa onkin jo noussut esille. Kes-
kustelussa on kannettu huolta siitä indeksileikkauksesta, mikä liittyy veteraanikuntoutus-
palveluihin. Se varmastikin saadaan korjattua, kuten täällä edustajat ovat jo todenneet, ja
näinhän myös ryhmäpuheenjohtajat ovat asian esille tuoneet.

Pidän erittäin tärkeänä tätä esitystä, ja hyvä, että se tuli nyt tässä vaiheessa, kun veteraa-
nien joukko kuitenkin koko ajan vähenee ja vähenee.

17.26 Sari Tanus kd: Arvoisa herra puhemies! Tällä meidän sukupolvellamme ei ole vain
velvollisuus vaan, näkisin, etuoikeus huolehtia kaikesta siitä, mitä tänä päivänä keskuudes-
samme olevat sodissa palvelleet veteraanit tarvitsevat. Minusta on hyvä muistaa, ja toivoi-
sin, että tulevat sukupolvet myös muistaisivat, ettei unholaan jäisi se tosiasia, että ilman
meidän sotaveteraaneja, ilman heitä, jotka palvelivat aikanaan sodassa, tätä hyvinvointi-
valtiota ei olisi. Näen, että kaikki se, mitä hyvää meillä käsillä on, on pitkälti sodassa pal-
velleiden sotaveteraanien ansiota. Tätä taustaa vasten ajatellen itse olen sitä mieltä, että on
tehtävä kaikki se, mitä me voimme tehdä, heidän eteensä, heidän hyvinvointinsa eteen, jot-
ka ovat vielä meidän keskuudessamme — niin kuin tässä on tullut esille, heitä ei todella-
kaan enää kovin paljoa ole.

Viime vuonna puhuin itse jo tästä 15 prosentin alentamisesta 10 prosenttiin, ja näkisin,
että se on pieni ele mutta tärkeä ele, että se nyt menee ainakin siihen 10 prosenttiin, ja rin-
tamalisään, mikä täällä on mainittu myös, mitään leikkauksia ilman muuta ei saisi tehdä.

Jos me ajattelemme niitä panostuksia, niitä euromääräisiä panostuksia, mitä on tehty tä-
hän pieneen joukkoon, joka edelleen on keskuudessamme, niin summat ovat todella pie-
niä. Mutta tavalla tai toisella voisimme osoittaa heitä kohtaan kiitollisuutta siitä, mitä he
ovat tehneet meidän eteemme, ja minä näkisin, että nämä käsillä olevat muutokset ovat pie-
niä mutta ne ovat aiheellisia. Kotiin vietävät palvelut, monenlaiset tuet myös heidän puo-
lisoilleen, omaisilleen ja niin edelleen — tämä on asia, mitä emme saa unohtaa, (Puhemies
koputtaa) vaan sitä pitää pitää jatkossakin esillä niin kauan kuin heitä on keskuudessamme.
5



Pöytäkirjan asiakohta PTK 100/2016 vp
17.28 Timo Heinonen kok: Arvoisa herra puhemies! On totta, että aikaa ei kauan ole
odottaa. Niin kuin totesin, meillä on 22 000 veteraania, neljän vuoden päästä heitä on enää
6 500 ja vajaan kymmenen vuoden päästä reilu tuhat. Sotainvalidien määrä tällä hetkellä
on 3 170, eli joukko harvenee kovalla tahdilla. Heidän keski-ikänsä on 91,5 vuotta. Tässä
siis tuodaan työkyvyttömyysaste nykyisen 15 prosentin sijasta 10 prosenttiin ja tarjotaan
kotipalveluita 600 sotainvalidille lisää.

Olen itse — niin kuin edustaja Kulmunikin tuossa edellä toi tämän asian esille — tehnyt
vuonna 2013 jo toisen kerran esityksen siitä, että näistä sotainvalidien niin sanotuista hait-
ta-asteprosenteista luovuttaisiin ja kaikille sotainvalideille taattaisiin samat palvelut. Nyt
näillä pienimmillä haittaprosenteilla elämänsä läpi eläneet ovat jopa olleet täydellisesti
tuen ja palveluiden ulkopuolella. Meillä on viimeinen hetki kantaa tämä kunniavelka, ja
itse olen siihen valmis.

Yleiskeskustelu päättyi.

Eduskunta hyväksyi hallituksen esitykseen HE 154/2016 vp sisältyvän lakiehdotuksen si-
sällön mietinnön mukaisena. Lakiehdotuksen ensimmäinen käsittely päättyi.
6


