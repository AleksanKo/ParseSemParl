















































DEMCBE8.tmpSave.xml


Pöytäkirjan asiakohta PTK 32/2016 vp
Pöytäkirjan asiakohta 

PTK 32/2016 vp

Täysistunto

Tiistai 5.4.2016 klo 13.59—18.31

13. Hallituksen esitys eduskunnalle laiksi kotoutumisen edistämisestä annetun lain 54 ja 87 
§:n muuttamisesta

Hallituksen esitys HE 25/2016 vp
Valiokunnan mietintö HaVM 4/2016 vp

Ensimmäinen käsittely

Ensimmäinen varapuhemies Mauri Pekkarinen: Ensimmäiseen käsittelyyn esitellään
päiväjärjestyksen 13. asia. Käsittelyn pohjana on hallintovaliokunnan mietintö HaVM 4/
2016 vp. Nyt päätetään lakiehdotuksen sisällöstä.

Keskustelu

17.52 Pirkko Mattila ps (esittelypuheenvuoro): Arvoisa herra puhemies! Tämän lakiesi-
tyksen tarkoituksena on uudistaa kotoutumislain mukaan suoritettavien laskennallisten
korvausten maksatusprosessia. Tässä on tarkoituksena yhdistää tieto- ja käsittelyjärjestel-
miä, eli Maahanmuuttoviraston ylläpitämän ulkomaalaisasioiden sähköisen asiainkäsitte-
lyjärjestelmän ja Väestörekisterikeskuksen pitämän väestötietojärjestelmän tietoja niin,
että tämä korvaus voitaisiin hoitaa yhdistelmätietojen avulla ilman erillistä hakemusta. Tä-
män esityksen tavoitteena on edistää digitalisaatiota tällä automatisaatiolla. Näin ollen
myös kuntien hallinnollista taakkaa voidaan vähentää, asiakasprosesseja ja korvausproses-
seja nopeuttaa ja vähentää kunnissa tehtävää manuaalista työtä. Samalla on arvioitu tämän
tasoittavan laskutuspiikkejä ja lisäävän maksatusten luotettavuutta ja yhdenmukaisuutta.
Selvityksen mukaan automatisoinnin piiriin saataisiin ensivaiheessa lähes 80 prosenttia
korvaukseen kuuluvista henkilöistä.

Kunnilla säilyy sitten edelleen mahdollisuus hakea työ- ja elinkeinotoimistojen kehittä-
mis- ja hallintokeskukselle eli KEHA-keskukselle osoitetulla hakemuksella korvausta hen-
kilöistä, jotka kuuluvat laskennallisen korvauksen piiriin mutta joita ei saada poimittua au-
tomaattisesti tästä tietojärjestelmästä. Haasteita automatisoinnin kattavuudessa aiheuttaa
myös se, että kaikki turvapaikanhakijat ja perheenyhdistämisen kautta luvan saavat eivät
välttämättä saa henkilötunnusta oleskeluluvan myöntämisen yhteydessä, jolloin tavallaan
tämän automaattisen tietojärjestelmän piiriin liittyminen siirtyy ja maksatus seuraa sitten
henkilötunnuksen saamista.

Hallintovaliokunta kiirehtii toimenpiteitä, jotta näitä laskennallisia korvauksia tarvitsisi
entistä vähemmän käsitellä manuaalisesti. Turvapaikanhakijoiden määrä on kasvanut, ja
kuitenkin esityksen perusteluissa ja saadun selvityksen perusteella on arvioitu, että isoissa
kaupungeissa edelleen manuaalisesti täytettäviä lomakkeita tarvitaan ja luopuminen voi
kestää vuosia. Muitakin kehitettäviä prosesseja tietojärjestelmien ohella on, eli tulisi pa-
rantaa rekisteröintiä koskevaa tiedottamista, ohjata henkilöä tekemään muuttoilmoitus
 Tarkistettu
4.0



Pöytäkirjan asiakohta PTK 32/2016 vp
mahdollisimman pian sekä mahdollisuuksien mukaan kehittää henkilötunnuksen hakemis-
menettelyä.

Kunnille laskennallisten korvausten saamisen edellytys on, että on laadittu kotoutta-
misohjelma ja on tehty sopimus ely-keskuksen kanssa turvapaikan saaneen henkilön kun-
taan osoittamisesta ja kotouttamisen edistämisestä. No, väestötietojärjestelmästä ei sinän-
sä ole saatavissa tietoa kunnista, jotka ovat tämän sopimuksen tehneet. Muutoinkin väes-
tötietojärjestelmä voi sisältää jonkin verran ei niin ajantasaista tietoa, elikkä vähän täm-
möistä jälkeenjäänyttä tietoa, eli voi olla, että kotikunta on merkitty sinne oleskeluluvan
saaneelle, mutta se ei välttämättä ole kotouttamislain mukaisesti korvaukseen oikeuttava
kunta. Valiokunta tähdentää, että tämä automatisointi tulee suunnitella ja toteuttaa toimin-
nallisesti ja teknisesti siten, että nämä eri tietojärjestelmistä kerättävät yhdistelmätiedot
ovat ajantasaisia, koska ne ovat maksatuksen perusteena ja ovat sitten oikeita tietoja, eikä
kunnille aiheuteta sitten näistä riippumattomista syistä korvausten palautusvelvollisuutta.
Kuntia tulee informoida siitä, että kotouttamisohjelma ja ely-keskuksen kanssa tehtävä so-
pimus ovat edellytyksenä korvausten saamiselle.

Nyt ehdotetulla lailla ei ole vaikutusta kotoutumislain 6 luvun mukaisiin muihin
korvauksiin, kuten esimerkiksi sosiaali- ja terveydenhuollon erityismenoihin, toimeentulo-
tukiin ja tulkkauskustannuksiin. Niitä tulee edelleen hakea KEHA-keskukselta. Korvausta
maksetaan toteutuneitten kustannusten perusteella.

Valiokunta otti kantaa vielä kuntapaikkojen myöntämiseen sikäli, että kuntapaikoista on
ollut jo vuosia pulaa. Ehkä laskennallisten korvausten tason jälkeenjääneisyys on ollut yksi
syy siihen, etteivät kunnat ole olleet kovin halukkaita tekemään näitä sopimuksia ely-kes-
kusten kanssa. Jos sitten taas ajatellaan sitä, että tähän sopimukseen liittyy nimenomaan
tämä kotoutumisen edistäminen ja siihen on yksi tärkeä instrumentti kotoutumiskoulutus,
niin työvoimapoliittisen kotoutumiskoulutuksen vähäisyys usealla paikkakunnalla on osal-
taan vaikuttanut ja vaikeuttanut näitten kuntasijoitussopimusten aikaansaamista. Valio-
kunta korostaa, että kotoutumiskoulutus on keskeinen väline kotoutumisessa. On arvioitu
myös, että kotoutumiskoulutuksen tarve tulee merkittävästi kasvamaan tulevien vuosien
aikana, joten lisäresursointi- ja järjestelmän joustavoittamisen tarvetta on myös jatkossa.

Tämä hallintovaliokunnan mietintö on yksimielinen.

17.58 Kari Kulmala ps: Arvoisa puhemies! Hallituksen esityksessä ehdotetaan muutetta-
vaksi kotoutumisen edistämisestä annettua lakia siten, että laskennalliset korvaukset kun-
nalle kotoutumista tukevan toiminnan järjestämisestä voitaisiin maksaa automaattisesti il-
man erillistä hakemusta kehittämis- ja hallintokeskukselle. Mielestäni esitys on hyvä ja
hallintovaliokunnassa hyvin perusteltu sekä yksimielisesti hyväksytty.

Hallintovaliokunnan mukaan laskennallisten korvausten automatisointi edistää digitali-
saation tavoitteita ja vähentää hallinnollista taakkaa erityisesti kunnissa. Tällä automati-
soinnilla voidaan yksinkertaistaa ja nopeuttaa korvausprosessia ja vähentää kunnissa teh-
tävää manuaalista työtä. Vieläkin tärkeämpänä pidän sitä, että automatisoinnin arvioidaan
tasoittavan myös laskutuspiikkejä ja lisäävän maksatusten luotettavuutta ja yhdenmukai-
suutta. Tämä on tärkeää erityisesti kunnissa ja kaupungeissa, missä eletään tarkan euron ai-
kakautta. Jokainen yllättävä maksu saattaa olla tuhoisa myös kriisikunnille.

Valiokunnan mukaan haasteita automatisoinnin kattavuudessa aiheuttaa kaiken muun
ohella myös se, etteivät kaikki turvapaikanhakijat ja perheenyhdistämisen kautta luvan
saaneet henkilöt välttämättä ole saaneet henkilötunnusta oleskeluluvan myöntämisen yh-
2



Pöytäkirjan asiakohta PTK 32/2016 vp
teydessä. Tällöin voi käydä niin — kuten edustaja Mattilakin kertoi — että henkilöt jäävät
muutaman kuukauden ajan maksatuksesta pois, kun henkilötunnus tallennetaan järjestel-
mään vasta muutaman kuukauden kotikunnan saamisen jälkeen. Olisi erinomaista, mikäli
laskennallisissa korvauksissa voitaisiin luopua manuaalisesti täytettävistä hakemuksista
kokonaan, vaikka se ainakin isommissa kaupungeissa voi kestää vuosia. Olisi myös tär-
keää kehittää automatisoinnin kattavuutta, esimerkiksi parantaa rekisteröintiä koskevaa
tiedottamista ja ohjata henkilö tekemään esimerkiksi muuttoilmoitus mahdollisimman pian
sekä mahdollisuuksien mukaan kehittää henkilötunnuksen hakemismenettelyä. Luulisi,
että henkilötunnuksen hankkiminen henkilölle olisi tässä se tärkein seikka turvapaikan saa-
misen lisäksi.

Kuten valiokuntakin piti tärkeänä, on kuntia informoitava siitä, että kotouttamisohjelma
ja ely-keskuksen kanssa tehtävä sopimus ovat edellytyksenä laskennallisten korvausten
saamiselle myös automatisoidussa korvausprosessissa. Tälläkin hetkellä kuntapaikoista on
pulaa. On selvää, että jos ely-keskukset ja kunnat eivät saa tehtyä riittävässä määrin kotout-
tamissopimuksia, oleskeluluvan saaneet henkilöt jäävät odottelemaan vastaanottokeskuk-
siin, mikä lisää vastaanottokeskusten kustannuksia. Siitä on myös kunnille merkittäviäkin
toiminnallisia ja taloudellisia vaikutuksia. Näyttäisi myös siltä, että monet kunnat eivät
muista tai ymmärrä, mitä tapahtuu turvapaikanhakijan rahoitukselle sitten, kun tulee se
neljäs vuosi.

18.02 Sirpa Paatero sd: Arvoisa herra puhemies! Muutostyön valmistelu tämän nyt käsil-
lä olevan kotoutumista edistävän lain pohjaksi on aloitettu vuonna 2015, jolloinka on tehty
pohjaa siihen automatisointijärjestelmään, johonka nyt sitten lainsäädäntö antaa mahdolli-
suudet. Toivottavasti tämä helpottaa kuntien todellisuutta, kun kevään aikana nyt suurem-
mat määrät näistä turvapaikanhakijoista saavat kotipaikan, jotta ainakin ne ihmiset, joiden-
ka osalta henkilörekisterit ovat ajan tasalla ja joidenka osalta kotipaikka tulee aina muutet-
tua sen mukaan, kun ihminen muuttaa, tulisivat automaattisten laskennallisten kustannus-
ten maksatusten piiriin niin, että kunta nykyisten neljä kertaa vuodessa hakemuksen poh-
jalta tehtyjen korvausten sijaan saa nämä korvaukset automaattisesti.

Mutta kuten todettua, tässä on ollut ongelmia ja varmaan tulee olemaan yhä edelleenkin
siinä, että nämä väestötietojärjestelmät ja ulkomaalaisasiointijärjestelmät toimisivat yh-
teen. Toinen ongelma on ollut siinä, että ihmisille ei pystytä järjestämään henkilötunnusta.
Kolmantena on ollut se ongelma, että kaikki eivät tiedä, kuinka suomalainen järjestelmä
toimii, että rekisteröinti tapahtuu aina muutettaessa niin, että ajantasainen osoitetieto kul-
kee mukana. Mutta sen lisäksi on tietysti huomioitava, että vaikka — ja toivon, että —
tämä auttaa huomattavasti kuntia, niin erityistuet elikkä esimerkiksi erityiset terveyden-
huollon kustannukset, lastensuojelukustannukset, tulkkauskustannukset on yhä edelleen
haettava niin kuin nykyisinkin sen neljä kertaa vuodessa tehtävän lomakkeen täyttämisen
kanssa.

Tämä edellytys ei ole myöskään varmaan kaikille ollut selvä — kun näitä paikkakuntia
on nyt viime syksynä tullut huomattavasti lisää verrattuna aikaisempiin paikkakuntiin,
joissa vastaanottokeskuksia ja kotoutumista on tehty — että kaikissa on oltava sekä sopi-
mus elyn kanssa että kunnan tai kuntien yhteinen kotoutumissuunnitelma. Siitä syystä va-
liokunnan mietintöön on myöskin kirjattu, että tiedottamiseen kunnille tarvittavista sopi-
muksista ja ohjelmista pitää kiinnittää huomiota ja tietysti sen lisäksi myöskin siihen, että
ne väestötiedot ovat ajan tasalla.
3



Pöytäkirjan asiakohta PTK 32/2016 vp
Valiokunta on mielestäni kiitettävästi kiinnittänyt huomiota niin tässä kuin budjettimie-
tinnössä, ja taisi olla vielä kehyksen käsittelyssäkin, näiden korvaustasojen riittävyyteen.
Korvaustasot on päätetty joskus 90-luvulla, ja sen jälkeen niihin ei ole palattu, vaan niihin
on tehty indeksiluonteisia korotuksia. Siihen lähtötasoon, mistä alle 7-vuotiaiden ja yli 7-
vuotiaiden osalta se laskennallinen peruskorvaus tehdään, olisi saatava tasokorotus. Tästä-
hän valiokunta oli yksimielinen.

Sitten yhä edelleen ehkä kysymyksenä, kun tuossa äskenkin joku viittasi tähän neljään
vuoteen: Minulle ei ole vielä selvinnyt, miksi meillä kiintiöpakolaisten kohdalla ja oleske-
luluvan saaneiden turvapaikanhakijoiden kohdalla korvausaika kunnille on erilainen. Tois-
ten kohdalla se on neljä vuotta ja toisten kohdalla kolme vuotta. Oletettavasti siellä kun-
nassa ne yhä edelleen asuvat sen kolmen tai neljänkin vuoden jälkeen, ja kustannukset siitä
ensimmäisestä vuodesta, jonka ehkä on siellä vastaanottokeskuksen puolella, ovat valtion
kustannuksia, mutta kunnan puolella ne ovat sitten kolme vuotta tai neljä vuotta. Jos joku
pystyy minulle jossain kohtaa kertomaan, miksi tämä on näin, niin mielelläni kuulisin sen
vastauksen.

18.06 Juho Eerola ps: Arvoisa herra puhemies! Jonkinnäköisenä vastauksena tuohon
edustaja Paateron kysymykseen: Olen sitä itsekin aikanaan ihmetellyt, eikä kovin selkeää
vastausta siihen ole tullut. Mutta jonkunnäköinen peruste siihen on ollut ilmeisesti se, että
näiden kohdalla, jotka ovat olleet vastaanottokeskuksessa ja sitten saavat myöhemmin sen
toisen, pienemmän ajan sitä korvausta, on väitetty, että se johtuisi muka siitä, että kun hen-
kilö on ollut jo siellä vastaanottokeskuksessa, niin hän on jo jonkun verran aikaa kotoutu-
nut ja oppinut ja ehkä mahdollisesti saanut kielitaitoharrastusta ja näin edelleen. Sen takia
heillä olisi sitten vain kolme vuotta se aika, kun sitten näillä kiintiöpakolaisina tulevilla oli-
si neljä vuotta. Tämä ei ole mikään varma vastaus, mutta näin olen kuullut asiasta epäiltä-
vän.

Arvoisa puhemies! Kiitän tosiaan hallintovaliokunnan puheenjohtajaa Pirkko Mattilaa
ja koko valiokuntaakin tästä hyvin tehdystä työstä. Olen tyytyväinen hyvin pitkälti tähän
valiokunnan mietintöön. Mutta yksi miinus sieltä edelleen kuitenkin löytyy, ja toivon to-
dellakin, että tähän kiinnitetään huomiota ja tätä lakiesitystä päivitetään sen mukaisesti tai
sitten tämä ongelmakohta korjataan jollain toisella lakiesityksellä.

Kotoutumisen edistämisestä annetun lain 41 §:ssä sanotaan, että kunta voi tehdä ely-
keskuksen kanssa sopimuksen pakolaisten vastaanottamisesta ja kotoutumisen edistämi-
sestä. Sopimus on monivuotinen, ja sitä tarkastetaan vuosittain, ja tässä ei vielä tähän men-
nessä ole yhtään epäselvää. Kuitenkin se, mitä pidän huolestuttavana, on se, että saman lain
44 § on edelleenkin muuttumaton. Siinä sitten kerrotaan, että kunnalle aiheutuneiden kus-
tannusten korvaamisen edellytyksenä on edelleen lain 41 §:ssä tarkoitettu sopimus tämän
ely-keskuksen kanssa. Tässä valiokunnan mietinnössä oikein erityisesti korostetaan, että
tilanne jatkuu näin myös automatisoidussa korvausprosessissa. Lisäksi kuntia tulee infor-
moida siitä, että kotouttamisohjelma ja ely-keskuksen kanssa tehtävä sopimus ovat edelly-
tyksenä laskennallisten korvausten saamiselle myös automatisoidussa korvausprosessissa.

Eli mitä tämä sitten käytännössä tarkoittaa? Minä lainaan itseäni tämän lakiesityksen lä-
hetekeskustelusta: "Korvausten maksatukseen tarvitaan lain mukaan edelleen sopimus
elinkeino-, liikenne- ja ympäristökeskuksen kanssa. Kunta ei siis käytännössä voi lakkaut-
taa pakolaisten vastaanottoa, vaikka haluaisi. Jos se irtisanoo sopimuksen, se menettää jat-
kossa korvaukset myös niistä, jotka ovat kuntaan jo saapuneet mutta joiden osalta tämä
4



Pöytäkirjan asiakohta PTK 32/2016 vp
kolme tai neljä vuotta ei ole vielä täyttynyt. Jos asia tosiaan on näin, niin tämä on aika koh-
tuuton tilanne. Näitä kuntien saamia korvauksia ei pidä sitoa sopimuksen voimassaoloon
eli lupaukseen siitä, että ottaa aina vain lisää näitä pakolaisia. Kun kunta on hyvässä tah-
dossa sopinut pakolaisten vastaanotosta, pitäisi korvaukset myös suorittaa täysimääräises-
ti ja luvatun mukaisesti kunnassa jo olevien pakolaisten osalta riippumatta siitä, haluaako
kunta enää jatkossa näitä pakolaisia ottaa lisää." Tässä samassa täysistunnossa äskenkin
esiintynyt kunnioitettu edustaja Paatero Kotkasta totesi, että asia täytyy valiokunnassa käy-
dä läpi, jos tämä näin on. Mielestäni tätä asiaa ei kuitenkaan siellä valiokunnassa ole käyty
läpi.

Otan tähän loppuun vielä, arvoisa puhemies, käytännön esimerkin. Naantalin kaupunki
mietti vuoden 2013 alussa suhdettaan pakolaisten vastaanottoon. Vaihtoehtoina oli pako-
laiskiintiön pienentäminen tai vastaanoton lopettaminen kokonaan. Jos Naantalilla ei olisi
ollut voimassa olevaa sopimusta 1.4.2013 alkaen, niin ely-keskus ei olisi korvannut kun-
taan vuosina 2010—2012 sijoitetuista pakolaisista aiheutuneita kustannuksia edellä maini-
tun ajankohdan jälkeen. Ja tämä ei olisi ollut siis aprillipila, vaikka se oli 1.4. Nämä tiedot
selviävät kaupungin sosiaali- ja terveyslautakunnan pöytäkirjoista.

Naantalissa päädyttiin rajoittamaan vastaanotto 1—5 henkilöön, koska sopimusta ei
pystynyt järkevästi irtisanomaan. Tämä epäkohta pitää korjata, sillä mikään sopimus ei voi
olla sellainen, että jatkosopimuksen olemassaololla määritetään aiempia sopimuksia kos-
kevien korvausten kohtalo.

Nyt, arvoisa puhemies, olen sanonut tämän tässä keskustelussa ja siinä lähetekeskuste-
lussa silloin aikaisemmin. Nyt, kun olen kahteen kertaan tämän asian täällä alleviivannut,
toivottavasti meni perille.

18.12 Joona Räsänen sd: Arvoisa puhemies! Kun tätä mietintöä käsitellään, on hyvä tul-
la puhumaan nimenomaan tästä isommasta kuvasta, minkä valiokuntakin on hyvin täällä
auki kirjannut. Todella, tämä kevät tulee olemaan kiireellistä aikaa siinä, että me löydäm-
me kaikille heille, jotka sitten myönteisen turvapaikkapäätöksen ja sitä kautta oleskelulu-
van saavat, sen kuntapaikan. Tähänhän vaikuttaa, niin kuin tässä keskustelussa on tullut jo
esille, keskeisesti se, millä tasolla nämä korvaukset sitten ovat ja seuraavatko ne sitä kus-
tannusten nousua, mitä niistä palveluista ja niiden tuottamisesta joka tapauksessa syntyy, ja
onko se silloin kunnalle taloudellisesti mahdollista — vielä, kun tiedämme, että kuntienkin
taloudellinen tilanne on heikonlainen. Ja siitä pääsemmekin oikeastaan siihen vaateeseen,
minkä valiokunta niin budjettilausunnossa kuin myös sitten tässä mietinnössä hyvin tuo il-
mi, että kyllä näitä korvaustasoja pitäisi pyrkiä nostamaan. Tähän liittyy olennaisesti myös
se, mihin täällä edustaja Paatero viittasi, että kun turvapaikanhakijoille se kuntakorvaus
kestää sen kolmisen vuotta ja kiintiöpakolaisille neljä vuotta, niin tästä syntyy myös kun-
nille sellainen tietynlainen kannustin mieluummin ottaa esimerkiksi kiintiöpakolaisia sin-
ne kuntaan, kun heistä se korvaus on neljä vuotta, ja se taas aiheuttaa sen, niin kuin joissain
kunnissa olemme nyt jo nähneet, että sitten taas niiden henkilöiden tilanne, jotka jo vas-
taanottokeskuksissa tällä hetkellä ovat, ovat saaneet myönteisen päätöksen ja odottavat sitä
kuntapaikkaa, tulee sitten entisestään vaikeutumaan, jolloin olisi varmasti järkevää, että to-
della harmonisoitaisiin tämä maksatuksen aika — onko se sitten niin, että kaikista makse-
taan kolme vuotta, vai niin, että kaikista maksetaan neljä vuotta. Tätä neljää vuotta varmas-
ti tukisi se, että siinä todella olisi sitten tukea myös niille kunnille, jotka näitä kuntapaik-
koja sitten myöntävät.
5



Pöytäkirjan asiakohta PTK 32/2016 vp
Toinen iso kysymys liittyy siihen, että niin kuin me tiedämme, kotouttamisen osalta iso
vastuu lankeaa isoille kaupunkiseuduille ja varsinkin pääkaupunkiseudulle. Ja niin kuin
pääkaupunkiseudulla kuntien kanssa jo näissä MAL-sopimuksissa on osaksi sitä prosessia
otettu myös tämä kotouttamisen edistäminen, olisi varmaan järkevää, että tätä käytäntöä
laajennettaisiin koskemaan myös muita kaupunkiseutuja, jolloin voitaisiin helpottaa sitä
taakkaa, joka heille nimenomaisesti tästä kotouttamisesta tulee. Yhtä lailla kotouttamiseen
liittyen olisi varmaan järkevää hieman laajempaakin keskustelua tästä aihepiiristä tässä sa-
lissa käydä ja miettiä, miten me todella tämän kansallisen haasteen kaikkinensa hoidam-
me. Jos me haluamme, että niin tänne tulijat kuin sitten kantaväestökin tästä maahanmuu-
tosta hyötyvät, niin se vaatii todella sen, että teemme kaiken voitavamme sen eteen, että
kotouttaminen onnistuu ja uusista suomalaisista tulee myös sitten tämän oman yhteiskun-
tamme tulevaisuuden rakentajia.

Yleiskeskustelu päättyi.

Eduskunta hyväksyi hallituksen esitykseen HE 25/2016 vp sisältyvän lakiehdotuksen sisäl-
lön mietinnön mukaisena. Lakiehdotuksen ensimmäinen käsittely päättyi.
6


