















































DEM8FD3.tmp.xml


Pöytäkirjan asiakohta PTK 85/2017 vp
Pöytäkirjan asiakohta 

PTK 85/2017 vp

Täysistunto

Tiistai 12.9.2017 klo 13.59—15.36

5. Hallituksen esitys eduskunnalle laeiksi ympäristönsuojelulain ja jätelain muuttamisesta
Hallituksen esitys HE 84/2017 vp

Lähetekeskustelu

Toinen varapuhemies Arto Satonen: Lähetekeskustelua varten esitellään päiväjärjestyk-
sen 5. asia. Puhemiesneuvosto ehdottaa, että asia lähetetään ympäristövaliokuntaan.

Keskustelu

14.02 Antero Laukkanen kd: Arvoisa herra puhemies! Tässä muutoksessa tavoitellaan
sitä, että kuntien osuudet ympäristöasioista voisivat kasvaa ja se maksurasite, joka kunnil-
la näiden asioiden hoitamisessa on, voisi keventyä. Pidän tätä erinomaisena aloitteena ja
lainsäädäntönä, ja toivon, että tähän tulee valiokuntakäsittelyssä niin selkeät ohjeet, että
kuntalaisten ja kuntien maksujen määräytymisperusteet säilyvät selkeinä.

14.02 Timo Heinonen kok: Arvoisa herra puhemies! Jätelaista on hyvä käydä keskuste-
lua. Tämä esitys on nyt nimenomaan hallitusohjelman tavoitteiden mukainen siltä osin,
että maksupolitiikkaa esitetään vapautettavaksi niin, että valvontatoimenpiteistä voidaan
periä valvottavalta nuo maksut ja kunnat voisivat jatkossa määritellä itse valvontataksansa
kustannusvastaavuuden rajoissa. Tämä on järkevää, että se, joka aiheuttaa, myös maksaa.

Mutta jätelaissa olisi nyt kyllä aiheellista ottaa ehkä toisenkinlainen tarkastelu. Jätelain
kokonaisuudessa on myös kiinteistöjen kotitalousjätteen kuljetukset, ja niissä on kyllä täl-
lä hetkellä käynnissä Suomessa aikamoinen jätteiden sosialisointi. Meillä on ollut toimiva
jätejärjestelmä, jossa kiinteistöt ovat voineet itse päättää jätteenkuljetuksesta. Se on ollut
malli, joka on kannustanut jätteen määrän vähentämiseen, ja nyt me olemme siirtymässä
malliin, joka ei pitkien etäisyyksien Suomessa tule säästöä missään tapauksessa tuomaan,
vaan se tulee ennen muuta lisäämään kustannuksia asukkaille, ja se tulee myös lisäämään
jätteen määrää, kun tällainen yhteisvastuullisuus tulee lisääntymään.

Itse luulin, että tänään myös ympäristöministeri Tiilikainen olisi ollut täällä paikalla,
kun täällä on useampia tähän kokonaisuuteen liittyviä. — Nyt hän onkin paikalla. Korja-
taan, ettei jää pöytäkirjaan väärin. — Eli kun ministeri Tiilikainen on paikalla, niin toivot-
tavasti voisimme käydä hivenen keskustelua myös näistä päivitystarpeista, joita jätelaissa
laajemminkin on.

Arvoisa puhemies! Tämä esitys, joka nyt on käsittelyssä, on juuri sensuuntainen, että
vastuuta siirretään sille, [Puhemies koputtaa] joka tuottaa, joka aiheuttaa, ja näin pitäisi
olla myös kotitalouksien jätteen kohdalla.
 Tarkistettu
4.1



Pöytäkirjan asiakohta PTK 85/2017 vp
14.05 Asunto-, energia- ja ympäristöministeri Kimmo Tiilikainen:  [Eero Heinäluo-
ma: Tiistaipäivä! — Jukka Gustafsson: Rohkeasti vaan!] Arvoisa puhemies! — Kiitoksia,
hyvät kollegat, palauttamisesta päiväjärjestykseen ja kartalle. On todellakin tiistaipäivä ja
kyseessä hallituksen esitys 84/2017.

Oikeastaan tämän kyseisen lakiesityksen, joka nyt on lähetekeskustelussa, tausta löytyy
tuosta hallitusohjelman linjauksesta, missä sitoudutaan karsimaan kuntien kustannuksia
miljardilla eurolla, ja sen harjoituksen yhteydessä käytiin kaikkia hallinnonaloja läpi, että
missä meillä on asioita, joissa vielä olisi mahdollisuus parantaa sitä, että joko kunnat pys-
tyvät tekemään asiallisia säästöjä tai sitten kuntien velvoitteita katetaan asiakasmaksuilla.

Tässä kohtaa nyt sitten laajennetaan hitusen verran tuota ympäristönsuojelu- ja jätelain
valvonnan maksullisuutta. Periaate on se, että jäte- ja ympäristönsuojeluvalvonnan kustan-
nukset laskutetaan valvontatarpeen aiheuttajalta nykyistä kattavammin. Kunnissa tuo toi-
meenpano, mukaan lukien maksujen suuruus, jää sitten kuntien harkintaan ja taksat päätet-
täviksi, eli käytännössä sitten kunnat päättävät sen, kuinka suuria taksoja näistä toimista
peritään. Kunnissa tämän lakimuutoksen myötä maksulliseksi tulisivat ympäristönsuojelu-
lain mukaiset tarkastukset onnettomuus-, haitta- ja rikkomustilanteissa sekä jätelain mu-
kaiset siivoamismääräyksiin liittyvät valvontatoimenpiteet, kunnan ympäristönsuojeluvi-
ranomaisen antamien roskaantumisen ehkäisemiseksi tai jätehuollon järjestämiseksi tar-
koitettujen määräysten valvominen, rikkomuksen tai laiminlyönnin oikaisemiseksi anne-
tun kiellon tai määräyksen valvonta ja jätteen keräyksen säännöllinen valvonta.

Jos ajatellaan sitten sitä kuluttajan tai toimijan oikeussuojaa, niin tietysti perustahan on
se, että maksuthan saavat aina vastata enintään sitä valvontatoimenpiteen tuottamaa kus-
tannusta, ja tietysti kunnissa näin tullaan tekemään, ja tässä on myös maksujen oltava yk-
sityishenkilöille kohtuullisia. Hyvä periaate, ja tässä sitä noudatetaan. Sitten, jos ajatel-
laan, että joskus kiusantekoina tehdyistä valituksista aiheutuu kustannuksia, niin niitä on
voitava periä siltä vireillepanijalta. Niin että tämänkaltaiseen toimintaan tässä ei nyt sitten
kuluja tule.

Kaiken kaikkiaan esityksen vaikutukset ovat senkaltaiset, että arvioidaan, että maksu-
kertymä on kaiken kaikkiaan 3,5—8 miljoonaa euroa. Kunnille tästä tulee käytännössä tuo
3,5—7 miljoonaa, valtiolle vajaan miljoonan verran. Pääosin nuo maksut kohdistuvat yri-
tyksiin, ja suurin osa valvontatoimista liittyy siis rikkomus-, laiminlyönti- ja onnettomuus-
tilanteisiin tai siihen, että vaaditaan ja valvonnalla tehostetaan sitä, että toiminta palaute-
taan lailliseen tilaan. Yritykset voivat alentaa maksurasitustaan, kun noudattavat lakia ja
toimivat huolellisesti, se on näin yksinkertaista.

Kansalaisille maksuja voi aiheutua esimerkiksi roskaantuneen kiinteistön siivoamis-
määräyksestä ja siihen liittyvästä tarkastuskäynnistä. Eli kaikille ovat tutut romuvarastona
käytetyt pihat tai laittomat kaatopaikat: tällaisissa tapauksissa voivat sitten myös yksittäi-
set kansalaiset joutua maksuja maksamaan.

Kaiken kaikkiaan, puhemies, tässä tämä esityksen sisältö, joka siis laajentaa jonkun ver-
ran ympäristönsuojelulain ja jätelain valvonnan maksullisuutta ja sitä kautta alentaa kun-
tien kustannuksia.

14.09 Peter Östman kd: Arvoisa puhemies! Aina kun joku hallitus tuo jotain uusia esi-
tyksiä, niin kyllähän silloin löydetään varmaan jotain hyvää mutta myös jotain kyseen-
alaistettavaa. Tässä ajattelin nyt ensiksi nostaa näitä positiivisia asioita.
2



Pöytäkirjan asiakohta PTK 85/2017 vp
Positiivista on se, ettei euromääräistä summaa mainita ehdotuksessa ja että prosentti on
nostettu 10 prosenttiin, mutta silti tosiasia on, että kunnallisilla jäteyhtiöillä on käytössään
vähän rahaa ja lisäksi toiminta edellyttää heiltä aika suuria investointeja. Ja jos vertaa esi-
merkiksi EU-tasolla verrattuna muihin maihin, jotka soveltavat EU-direktiivin 20 prosen-
tin sääntöä markkinaehtoisesta toiminnasta saadakseen säilyttää niin sanotun in-house-lau-
sekkeen, on minusta poikkeavaa väittää, että kunnallisilla jäteyhtiöillä Suomessa olisi pal-
jon rahaa.

Toinen positiivinen asia kyllä on, että nykyisessä ehdotuksessa kuntien jätteet vielä kuu-
luvat kunnallisten jäteyhtiöiden tehtäviin.

Sitten jos tarkastellaan sairaanhoitopiirien ja maakuntien näkökulmasta, niin todetta-
koon, että jos maakuntien terveydenhuollon jätteet otetaan pois kunnallisten jäteyhtiöiden
vastuista ja sallittua markkinatoimintaa vähennetään, niin kunnalliset jäteyhtiöt eivät pys-
ty tarjoamaan maakunnille palvelua, vaan silloin näiden on käytettävä kalliimpaa, yksityis-
tä jätteenkäsittelyä ja byrokraattisempaa hankintaa.

Vielä kotitalouksista. Jos kunnalliset jäteyhtiöt nykyään onnistuvat tuottamaan pientä
voittoa yritysjätteistä, niin se menee toiminnan rahoittamiseen. Taas jos nämä tulot jäävät
pois samanaikaisesti, kun laitosten läpi menevä jätemäärä pienenee, käyttöön kohdistuva
kustannuspainehan lisääntyy ja kotitalouksien maksuja saatettaisiin joutua korottamaan ar-
violta jopa 10—30 prosenttia.

Arvoisa puhemies! Tavallisesti perustellaan yksityistämistä kilpailulla, tehokkuudella ja
alemmilla hinnoilla. Itse edustan yleensä sellaista politiikkaa, että jos pystytään löytämään
säästöjä ja tehokkuutta lisääviä toimia, niin en ollenkaan vastusta yksityistämistä, mutta
toisaalta ehdotus uudesta jätelaista yhdessä hankintalain kanssa saattaa johtaa jätteenkäsit-
telyn osalta siihen, että se johtaa korkeampiin hintoihin, ei ainoastaan kotitalouksille vaan
kaikille, ja pahimmassa tapauksessa jopa huonompaan tehokkuuteen ja suurempaan byro-
kratiaan.

Nykyään kilpailuneutraliteetti toteutuu. Ehdotuksessa ei ole minun mielestäni kyse kun-
nallisten jäteyhtiöiden kyvystä kilpailla markkinoilla vaan siitä, että kilpailua yritetään
näillä toimilla jopa vähentää estämällä kunnallisia jäteyhtiöitä tarjoamasta palveluja. Olen
ymmärtänyt, että tällaista palautetta on myöskin tullut kunnallisista jätelaitoksista, joten
toivoisin, että valiokuntakäsittelyssä näitä asioita huomioitaisiin.

14.13 Eero Heinäluoma sd (vastauspuheenvuoro):  Arvoisa puhemies! On pakko sanoa,
että edustaja Östman puuttui kyllä aivan olennaiseen asiaan. Kun tästä jätehuollosta puhu-
taan, niin se on Suomessa yleisesti ottaen erittäin hyvin, tehokkaasti, myös kustannuste-
hokkaasti järjestetty, ja tässä on suuri riski, että lähdetään säntäilemään tavalla, joka tuot-
taa huonompaa palvelua ja kuntalaisille, jotka viime kädessä maksavat kustannukset, kal-
liimmalla. Sen takia haluankin kysyä ministeriltä: missä määrin hän on asioinut tämän ja
tämän koko kokonaisuuden haltuunotossa Kuntaliiton kanssa ja missä määrin kuntien hy-
vin perusteltuja näkemyksiä on tässä otettu huomioon? Ettei vain kävisi niin kuin edustaja
Östman hyvin asiaan paneutuen varoitti: voi tulla karhu vastaan, kun ollaan lähtevinään
sutta karkuun.

14.14 Asunto-, energia- ja ympäristöministeri Kimmo Tiilikainen:  Arvoisa puhe-
mies! En epäile, etteivätkö edustajat Östman ja Heinäluoma olisi huolellisesti paneutuneet
tähän asiaan, mutta sillä asialla, mistä te puhutte, ei valitettavasti ole mitään tekemistä tä-
3



Pöytäkirjan asiakohta PTK 85/2017 vp
män nyt käsiteltävänä olevan hallituksen esityksen kanssa, joten pyydän teitä pidättäyty-
mään ja kehittämään edelleen näitä hyviä näkökulmia ja puheenvuoroja, kunnes hallitus
tuo jätelain muutoksen, missä sitten näihin asioihin paneudutaan. Se on kyllä lausunnoilla
tällä hetkellä, mutta ei vielä eduskunnan käsittelyssä.

Toinen varapuhemies Arto Satonen: Otetaan vielä edustaja Östman ja edustaja Heinä-
luoma, ja sen jälkeen puhujalistaan.

14.15 Peter Östman kd (vastauspuheenvuoro): Arvoisa puhemies! Totean lyhyesti vain,
että ainakin tässä minun näyttöpäätteessäni luki myöskin "jätelaki", joten pelasin riskillä
[Naurua] ja käytin tällaisen hyvin ennakoidun puheenvuoron, joka tulee varmasti jatkossa-
kin, kun tästä käydään keskustelua tulevaisuudessa.

14.15 Eero Heinäluoma sd (vastauspuheenvuoro):  Arvoisa puhemies! Kuulun kansan-
edustajiin, jotka saavat paljon palautetta, ja tästä asiasta on tullut jo pidemmän aikaa paljon
palautetta. Kun täällä puhutaan, niin pidän tärkeänä, että edustajat pääsevät evästämään
ministereitä, ja sen takia kysyinkin ministeriltä, miten hän on laajemmin tämän asian kä-
sittelyn yhteydessä ottanut Kuntaliiton näkemyksiä huomioon. Ja totean, että en ole vielä
saanut vastausta, mutta jään odottamaan tätä vastausta, jossa hän voisi hiukan avata, aikoo-
ko hän ottaa jatkovalmistelussa huomioon Kuntaliiton näkemykset ja miten ne tämän laki-
esityksen valmistelussa on huomioitu.

Toinen varapuhemies Arto Satonen: No niin, nyt keskitymme käsittelemään tätä halli-
tuksen esitystä 84/2017.

14.16 Timo Heinonen kok: Arvoisa herra puhemies! Tuo edustaja Östmanin esille nosta-
ma asia on tulossa tänne, ja on tietysti hyvä, että siihen annetaan evästyksiä täältä, vaikka
se vielä lausunnolla on. Niin kuin itsekin totesin, meillä jätelaissa on asioita, joita on syytä
käydä läpi tämän kansalaispalautteen osalta, mitä on varmasti itse kukin reilusti saanut.

Tässä hallituksen esityksessä 84, joka on siis tänään käsittelyssä, nimenomaan päivite-
tään tätä maksupolitiikkaa siinä vastuussa, että oikea henkilö tai oikea toimija maksaisi
nämä maksut. "Ympäristölle riskejä aiheuttavan toiminnan noudattamisen valvonta on pit-
källä aikavälillä julkisen talouden kannalta välttämätöntä, sillä laiminlyönteihin puuttu-
mattomuus johtaa usein vahinkojen laajenemiseen niin suuriksi, että vahingoista aiheutu-
via kustannuksia päätyy lopulta yhteiskunnan maksettaviksi", todetaan tässä hallituksen
esityksessä.

Viime keväänä eduskunta teki valtiovarainvaliokunnan mietinnön pohjalta aika poik-
keuksellisen kirjauksen juuri tarttuen tähän huoleen koskien kaivoksia. Meillä on Talvi-
vaaran lisäksi muitakin kaivoksia, joissa on käynyt juuri näin, että valvonta on pettänyt ja
ne varat, jotka on tuon kaivoksen ympäristöasioiden jälkihoitoon varattu, ovat murto-osa
siitä, mitä kustannuksia aiheutuu, kun homma ei ole mennyt niin kuin on suunniteltu. Tämä
eduskunnan kirjaus on hallitusta sitova ja velvoittava, ja kysyisin ministeri Tiilikaiselta,
kun se niin lähelle tulee tämän päivän esitystä: millä tavalla tässä on ryhdytty toimiin, että
saisimme jatkossa myös näissä kaivoskysymyksissä toimijat vastuuseen, että siellä olisi
varattu niin merkittävästi varoja, [Puhemies koputtaa] että se voitaisiin huolehtia sen toi-
mijan varoilla eikä yhteiskunnan varoilla [Puhemies koputtaa] niin kuin tällä hetkellä?
4



Pöytäkirjan asiakohta PTK 85/2017 vp
14.18 Eero Heinäluoma sd: Arvoisa puhemies! Kun tästä konkreettisesta esityksestä pu-
hutaan, pidän tärkeänä, että tämä koko jätehuollon kehittäminen tapahtuu tiiviissä yhteis-
työssä kuntien kanssa, kun se on erinomaisen hyvin ja kustannustehokkaasti hoidettu. Tie-
dämme paljon muita Euroopan maita — enkä nyt puhu Etelä-Euroopasta tai Italiasta —
joissa meillä on aito jäteongelma, jota ei ole kyetty ratkaisemaan. Kunnilla on nyt mahdol-
lisuus myös tehdä tätä kilpailutusta niin, että se käyttää yksityistä osaamista hyväkseen,
mutta se voi tehdä sen keskitetysti yhdistämällä tämän tavallisten asukkaiden jätehuollon
ja sitten yritysten jätehuollon toisiinsa. Sen takia tällä asialla on iso merkitys, ja toivon, että
tässä hallitus etenee viisaalla tavalla kuunnellen meidän kuntakenttää.

14.19 Krista Mikkonen vihr: Arvoisa puhemies! Mielestäni nyt käsittelyssä oleva laki-
esitys on kyllä hyvä. Se noudattaa sitä periaatetta, että jätteen aiheuttaja maksaa siitä syn-
tyvät kustannukset, ja se on aivan oikein. Siinä mielessä tämä muutos on mielestäni erit-
täin hyvä.

Mutta sitten, aivan kuten edustaja Heinonen tässä nosti esille, kyllä tässä tätä samaa pe-
riaatetta pitää pystyä noudattamaan myös laajemmin, että miten huolehditaan esimerkiksi
kaivosten osalta tai jonkun muun tämmöisen toiminnan osalta, josta tiedetään, että tulee
jätteitä ja mahdollisia isojakin riskejä voi olla, että jos se jäteongelma karkaa käsistä, niin
miten siihen velvoitetaan toimijaa varautumaan niin, että se pystyy kustannusten osalta
huolehtimaan tästä.

Sitten tässä on noussut esille myös jätelain uudistus, jonka me tiedämme olevan tulossa.
Tässä on ollut erinomaisia puheenvuoroja siitä, että se on kyllä syytä tehdä kuntien kanssa
yhdessä myös sen vuoksi, että meillä on hyvin erilaisia toimintaympäristöjä eri puolilla
maata. Vaikka joillakin alueilla jätettä syntyy paljon ja on tiheästi asutusta, niin varmasti
siellä myös markkinaehtoisesti paljonkin pystyy jätehuolto toimimaan, mutta sitten saman-
aikaisesti meillä on laajoja alueita, missä ei millään tavalla ole kannattavaa yksityisten yri-
tysten hoitaa jätehuoltoa. Silloin se, että meillä on kunnilla suuri vastuu jätehuollosta, ta-
kaa sen, että kaikkien jätteet tulevat hoidettua ja kenenkään kustannukset eivät sitten taas
karkaa liian korkeiksi, vaan se pysyy sen suuruisena, mitä siitä jätteestä ne todelliset kus-
tannukset ovat.

14.21 Päivi Räsänen kd: Arvoisa puhemies! Tämä esitys on mielestäni kyllä hyvin perus-
teltu ja noudattaa sitä hyvää periaatetta, että aiheuttaja maksaa valvonnan kustannukset.
Paitsi, että tämä tuo niitä toivottuja resursseja jätehuollon valvontaan ja ympäristönsuoje-
luun, niin toivottavasti myös kannustaa toimijoita vähentämään jätteiden määrää.

Se, mihin kiinnitin tässä huomiota, on tämä lausuntopalaute, jossa on jonkun verran tul-
lut palautetta siitä, että maksujen määräytymisen perusteen tulisi olla valtakunnallisesti yh-
denmukainen. Tässähän nyt jätetään tietenkin kunnille hyvin suuri harkintavalta taksojen
määräytymisen osalta mutta toisaalta tässä esityksessä on kyllä hyvin perusteltu se, minkä
takia ei näin voi olla, eli kuntien osalta taksan määrääminen kuuluu sinne kunnan itsehal-
linnon ydinalueelle. Mikäli näin ei olisi, jos nämä valvontamaksut olisivat yhdenmukaiset,
niin silloin kustannusvastaavuusperiaatetta noudattavien maksujen sijasta lähestyttäisiin
ikään kuin veroluonteista valvontamaksua, jossa taas olisi sitten oma prosessinsa ja oma
suhteensa jopa säätämisjärjestykseen.

Pidän tätä esitystä ja sen perusteluja kyllä varsin kannatettavina.
5



Pöytäkirjan asiakohta PTK 85/2017 vp
14.22 Kaj Turunen si: Arvoisa puhemies! Tässä nyt nousi kuitenkin esille tämä tuleva-
kin jätelain muutos, ja muistuttaisin vain siitä oikeastaan, että näiden muutosten jätelakiin
täytyy olla balanssissa ja niiden täytyy olla yhteensopivat hankintalain kanssa, jonka edus-
kunta on hyväksynyt viime vuoden puolella ja joka on tullut tämän vuoden alusta voimaan
Se jonkun verran rajaa niitä intohimoja sitten, mitä jätelain puolella tässä eduskunnassa
tehdään. Jätelain ja hankintalain välillä ei voi olla mitään ristiriitaa.

Mutta sitten itse tähän hallituksen esitykseen. Lähtökohtaisestihan tämä hallituksen esi-
tys on hyvä, mutta viittaan nyt oikeastaan siihen, mitä ministerikin tässä aiemmin sanoi,
missä tapauksessa se voi koskea tavallisia ihmisiä ja kansalaisia. Ministeri otti tässä esille
romupihan. Tämmöinen niin sanottu romupiha voi olla sille asianomaiselle asukkaalle sel-
lainen, ettei hän pidä sitä ollenkaan jätteenä tai romuna eikä hänen mielestään siitä aiheudu
riskiä, kun taas naapurin mielestä se voi sisältää jäteriskin ja hän pitää sitä romupihana.

No, sitten tullaan näihin valvontamaksuihin. Meillä Suomessahan on käytäntö se, että
viranomainen päättää tästä valvonnasta, milloin valvonta suoritetaan. Esimerkiksi elintar-
vikealalla ja monella muullakin alalla viranomainen itse päättää tämän valvonnan tarpeel-
lisuudesta ja esimerkiksi siitä, kuinka monta kertaa käydään jotakin paikkaa valvomassa, ja
siitä tulee yleensä sitten valvottaville kohteille pahimmillaan muutaman sadan euron las-
ku. Kysyisinkin ministeriltä siitä, miten tarkkaan pystytään sitten käytännössä vetämään
raja siitä, mikä toiminta yksityisellä sektorilla esimerkiksi aiheuttaa tämmöistä ympäristö-
riskin mahdollisuutta ja luo tämmöisen valvonnan tarpeen ja sitä kautta laskun asiakkaalle.

14.24 Ari Torniainen kesk: Arvoisa herra puhemies! Tämän hallituksen esityksen tavoit-
teena on vahvistaa kuntien ja valtion viranomaisten taloudellisia voimavaroja valvontateh-
tävien asianmukaiseksi hoitamiseksi. Tämä hallituksen esitys on todellakin hyvä ja kanna-
tettava, ja toivottavasti se menee hyvin eteenpäin.

Mitä itse tähän esitykseen tulee, niin kaikki nämä lausunnot, mitä tähän on tullut jo
aiemmin, ovat olleet pääsääntöisesti kannattavia, jotta tämä asia etenisi hyvässä yhteis-
työssä eteenpäin. Se, mitä myöskin ministeri toi omassa puheenvuorossaan esille, on
omasta mielestäni tärkeää, että tällä pystytään alentamaan kuntien kustannuksia ja viran-
omaiset pystyvät myöskin toimimaan asianmukaisesti. Mutta myöskin se tulee huomioida,
että maksujen tulee olla jatkossa kohtuullisia, ettei niistä maksuista tule kohtuuttomia.

Sitten oikeastaan, mihin edustaja Turunen jo vähän viittasi, niin sanottuihin romupihoi-
hin tai vastaaviin. Itse ottaisin esille myöskin sen, että kun aina silloin tällöin nimenomaan
yksityisten maille ilmestyy niitä luvattomia jätekasoja ja kun itse maanomistaja ei ole ai-
heuttanut niitä, niin toivottavasti tästä ei sitten aiheudu lisäkustannuksia taas niille yksi-
tyismaiden omistajille, jotka eivät ole aiheuttaneet niitä kasoja sinne. Toivoisin, että myös-
kin tätä asiaa pohdittaisiin jatkossa, miten saataisiin niiltä yksityisiltä, jotka ovat tällä het-
kellä velvoitettuja sitten poistamaan niitä jätekasoja, pois niitä ylimääräisiä kustannuksia,
mitä heille tulee ja mitä he eivät itse ole aiheuttaneet. Voisiko ministeri myöskin valottaa
vähän tätä asiaa?

14.26 Leena Meri ps: Arvoisa puhemies! Käytän tilaisuutta hyväkseni, kun ministeri on
paikalla ja täällä on puhuttu kaivoksista ja kunnille aiheutuvista kuluista ja maksuista ja
niitten korvaamisesta. Tuossa joitakin aikoja sitten otin puheeksi itse — ja moni muukin on
eduskunnassa varmasti tästä puhunut — että on olemassa kulurasitteita, kuten melu ja pö-
ly, ihmisten omaisuuden arvonalennus kunnissa, kuten meillä Hyvinkäällä, kun on paljon
6



Pöytäkirjan asiakohta PTK 85/2017 vp
maa-ainesten ottoa. Onko hallitus miettinyt mitään muita keinoja kuin lupamaksu ja oike-
astaan juuri valvontamaksu, miten myös sinne kuntaan saisi tuloja siitä haitasta? Siellä tiet
kuluvat ja on pölyä ja juuri tätä, että joidenkin asuma-alueiden vetovoimaisuus heikkenee.
Sitten jos yhtiön pääkonttori ei ole sillä paikkakunnalla, niin eipä sinne sitten oikein muita
tuloja hirveästi tule tästä toiminnasta. Onko mietitty mitään kaivosveroa tai rojalteja, mitä
esimerkiksi maailmalla käytetään kompensoimaan tätä tilannetta? Tämä esimerkiksi juuri
Hyvinkäällä, mistä olen kotoisin, paljon puhuttaa. Meillä on siellä eräs alue, jolla on hyvää
ja hiljaista omakotiasumista, ja sinne on sitten myöhemmin tullut näitä louhintapaikkoja ja
hiekanottopaikkoja, ja ihmiset ovat kovasti olleet pahoillaan, että asuntojen jälleenmyyn-
tiarvot laskevat ja muuta. Onko näitä mitenkään pohdittu hallituksessa?

Toinen varapuhemies Arto Satonen:  Ministeri Tiilikainen, 2 minuuttia.

14.28 Asunto-, energia- ja ympäristöministeri Kimmo Tiilikainen:  Arvoisa puhe-
mies! Tähän nyt käsitteillä olevaan lakiin: tämä on kuntien toiveitten mukainen, kuntia on
kuultu, tämä vastaa kuntien toiveita.

Tuosta maksujen tasosta, onko se yhdenmukainen vai voivatko kunnat päättää: meillä
on kunnallinen itsehallinto, ja sen mukaan kunnat itsehallinnon sisällä päättävät maksuis-
taan. Niitä ei voi ulkoa sanella.

Sitten kysymyksiin sisällöstä, miten se kohtaa kansalaisia. Edustaja Turunen otti tär-
keän näkökulman, että milloin lähtee niin sanotusti taksamittari pyörimään. Oma käsityk-
seni on, että jos esimerkiksi jonkun ilmiannon perusteella tullaan paikalle, niin se ei ole
maksullinen tarkastuskäynti, vaan ainoastaan jos annetaan siivoamismääräys — eli viran-
omainen arvioi, että tilanne on sen kaltainen, että siihen on puututtava — ja sen jälkeen tul-
laan jälkikäteen tarkastamaan, onko toimittu, kuten viranomainen on ohjeistanut, siitä tu-
lee se maksumahdollisuus. Mutta toivon, että valiokunta tätä varmasti vielä työssään sel-
ventää.

Oikeastaan sama koskee vähän tätä Torniaisen huolta: en osaa suoraan vastata. Tämä la-
kiesitys ei tuo ratkaisua siihen, miten siinä menetellään, jos joku on jonkun toisen maalle
roskia kipannut. Mutta tähän tulevaan jätelain uudistukseen, joka on työn alla, aivan oi-
kein, hankintalaki asettaa omat reunaehtonsa.

Tuosta kuulemisesta. Olen valmistelevan työryhmän kokouksessa itsekin käynyt kaik-
kia osapuolia kuulemassa, koska mielipiteitten kirjo on laaja, ja esitys tulee.

Edustaja Heinonen otti asian, mikä on ympäristöministeriössä työn alla, ja moni muukin
viittasi tähän kaivoskysymykseen. Nuo kaivoksilta kerätyt maksut eivät todellakaan ole ol-
leet riittäviä, jos jälkiä joudutaan hoitamaan, ja tätä valmistellaan, miten saataisiin tilanne
paremmaksi.

Tässä, puhemies, pääpiirteissään.

14.30 Martti Mölsä si: Arvoisa puhemies! Edustaja Meri puhui maa-ainesluvasta ja kai-
voslaista ristiin, ja kun ministeri ei tätä maa-aineslupaa tässä ottanut esille, niin kunnalle
tulee jokaisesta maa-ainesluvasta tuloja, samoin tulee valvonnasta ja jokaisesta otetusta
kuutiosta. Eli kaivoslaki on ihan eri, siinä on erilaiset taksat.

Keskustelu päättyi.
7



Pöytäkirjan asiakohta PTK 85/2017 vp
Asia lähetettiin ympäristövaliokuntaan.
8


