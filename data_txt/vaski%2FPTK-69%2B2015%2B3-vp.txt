















































DEM25C5.tmpSave.xml


Pöytäkirjan asiakohta PTK 69/2015 vp

 Tarkistettu
4.0

Pöytäkirjan asiakohta 

PTK 69/2015 vp

Täysistunto

Tiistai 24.11.2015 klo 13.59

3. Valtiontalouden tarkastusviraston pääjohtajan vaali
Vaali VAA 34/2015 vp

Vaaleja

Ensimmäinen varapuhemies Mauri Pekkarinen: Päiväjärjestyksen 3. asiana on Val-
tiontalouden tarkastusviraston pääjohtajan vaali. Pääjohtaja valitaan kuusivuotiskaudeksi
1.1.2016—31.12.2021.

Edustajille on jaettu ote tarkastusvaliokunnan pöytäkirjasta, joka sisältää pääjohtajan
virkaa hakeneiden henkilöiden nimet sekä tarkastusvaliokunnan arvioinnin hakijoista. Vir-
kaa hakeneiden hakemukset ovat olleet nähtävinä keskuskansliassa lainsäädäntöjohtajan
huoneessa.

Vaali toimitetaan kuten puhemiehen vaali.
Vaali toimitetaan siis umpilipuin. Äänestyslipussa saa olla vain valittavan nimi niin sel-

västi ilmaistuna, ettei epäselvyyttä tarkoitetusta henkilöstä synny. Muunlainen äänestyslip-
pu hylätään. Vaali toimitetaan yhtä uurnaa käyttäen. Edustajat tuovat äänestyslippunsa
uurnaan nimenhuudon mukaisessa järjestyksessä ja niin taitettuina, ettei lipun sisältö ole
näkyvissä.

Vaalitoimituksessa avustamaan pyydän seuraavat edustajat: Olavi Ala-Nissilä, Outi
Mäkelä, Ritva Elomaa ja Antti Lindtman.

Vaalitoimitus alkoi.

Ensimmäinen varapuhemies Mauri Pekkarinen: Äänestyksen tulos luetaan.

Sihteeri luki:

Äänestyksessä ääniä sai Tytti Yli-Viikari 157 ääntä.

Ensimmäinen varapuhemies Mauri Pekkarinen: Kun äänestyksessä Maitrise Culture et
Communication, Master in Politics and Administration, Master in Public Administration
M.P.A. Tytti Yli-Viikari on saanut äänestyksessä siis kaikki annetut äänet, on hänet valittu
Valtiontalouden tarkastusviraston pääjohtajan virkaan toimikaudeksi, joka alkaa 1.1.2016
ja päättyy 31.12.2021.

Eduskunta valitsi kuusivuotiskaudeksi 1.1.2016—31.12.2021 Valtiontalouden tarkastus-
viraston pääjohtajaksi Maitrise Culture et Communication, Master in Politics and Admi-
nistration, Master in Public Administration M.P.A. Tytti Yli-Viikarin.


