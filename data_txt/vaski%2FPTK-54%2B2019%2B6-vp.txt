















































DEM8636.tmp.xml


Pöytäkirjan asiakohta PTK 54/2019 vp
Pöytäkirjan asiakohta 

PTK 54/2019 vp

Täysistunto

Tiistai 22.10.2019 klo 14.00—16.55

6. Valtioneuvoston selonteko eduskunnalle Suomen osallistumisen jatkamisesta turvalli-
suussektorin koulutusyhteistyössä Irakissa

Valtioneuvoston selonteko VNS 1/2019 vp
Valiokunnan mietintö UaVM 4/2019 vp

Ainoa käsittely

Puhemies Matti Vanhanen: Ainoaan käsittelyyn esitellään päiväjärjestyksen 6. asia. Nyt
päätetään ulkoasiainvaliokunnan mietinnön UaVM 4/2019 vp pohjalta kannanotosta se-
lonteon johdosta.

Ulkoasiainvaliokunnan puheenjohtajan esittelypuheenvuoron jälkeen keskustelu käy-
dään etukäteen pyydettyjen puheenvuorojen osalta nopeatahtisena. Ryhmäpuheenvuoro-
kierrosta ei ole. Etukäteen varattujen puheenvuorojen pituus on enintään 5 minuuttia. Pu-
hemiesneuvosto suosittaa, että nopeatahtisen keskusteluosuuden jälkeenkin pidettävät pu-
heenvuorot kestävät enintään 5 minuuttia.

Keskustelu

15.50 Mika Niikko ps (esittelypuheenvuoro): Arvoisa puhemies! Valtioneuvosto on anta-
nut eduskunnalle sotilaallisesta kriisinhallinnasta annetun lain mukaisesti selonteon Suo-
men osallistumisen jatkamisesta Irakin OIR-operaatiossa noin 80 sotilaalla vuonna 2020. 

Ulkoasiainvaliokunta on kuullut asiantuntijoita ja hyväksynyt asiaan liittyvän mietin-
nön. Lisäksi puolustusvaliokunta antoi valiokunnalle tästä lausunnon. Ulkoasiainvaliokun-
ta piti selontekomenettelyä perusteltuna ottaen huomioon, ettei operaatiolla ole selkeää
YK-mandaattia ja kyseessä on korkean riskin operaatio. Käsitellessään Suomen jatkamista
OIR-operaatiossa ulkoasiainvaliokunta perehtyi laajasti Irakin tämänhetkiseen tilantee-
seen. Valiokunta arvioi, että maan turvallisuustilanne on hauras ja altis nopeille muutok-
sille. Irakin hyökkäys Syyriaan ja Yhdysvaltojen ja Iranin kiristyneet suhteet vaikuttavat
koko alueen vakauteen. Myös Isisin uhka on edelleen todellinen, ja se kykenee toteutta-
maan terrori-iskuja. 

Arvoisa puhemies! Asiantuntijakuulemisissa korostettiin sitä, että Irak tarvitsee edel-
leen tukea niin turvallisuusjoukkojensa kehittämiseksi kuin kokonaisvaltaisesti yhteiskun-
nan vakauttamiseksi ja jälleenrakentamiseksi. Valiokunta sai selvityksen eri keinoista, joil-
la Suomi osallistuu tähän tehtävään. Valiokunta piti tarpeellisena avata uudelleen Suomen
Bagdadin suurlähetystö. Edustuston avaaminen voi osaltaan edistää paluu- ja palautusjär-
jestelyjen aikaansaamista kielteisen lainvoimaisen päätöksen saaneiden turvapaikanhaki-
joiden osalta. Tätä valiokunta piti tärkeänä.

Arvoisa puhemies! Ulkoasiainvaliokunta perehtyi asiaa käsitellessään myös tarkoin
OIR-operaation toimintaan. Valiokunta piti tärkeänä sitä, että operaatiossa koulutetaan
 Tarkistettu
3.1



Pöytäkirjan asiakohta PTK 54/2019 vp
joukkoja, jotka vahvistavat Irakin sisäistä koheesiota. Suomen kouluttajaosasto ja koulu-
tustapa ovat saaneet operaatiossa hyvää palautetta.

Valiokunta kävi myös läpi operaatioon osallistumisen riskejä. Operaatioalueen olosuh-
teet saattavat muuttua nopeastikin, ja Irakin turvallisuustilanne on edelleen huono ja arvaa-
maton. Vaikka Irakin turvallisuusjoukot ovat vapauttaneet maan alueet Isisin hallinnasta,
on terrori-iskujen uhka koko maassa jatkuvaa. Irakin kansalliset sekä kansainväliset turval-
lisuusviranomaiset käyttävät edelleen voimatoimia Irakin alueella toimivia terroristiorga-
nisaatioita vastaan. Irakissa on taisteluiden aikana kylvetty paljon miinoja ja räjähteitä, joi-
ta ei ole kaikkia raivattu pois. Myös pitkään jatkuneet Kurdistanin itsenäisyyspyrkimykset
sekä Turkin sotatoimet Syyriassa vaikuttavat alueen turvallisuustilanteeseen. Tähän asti
Suomen Puolustusvoimat on suoriutunut operaatiossa joukkojensa omasuojan takaamises-
ta kiitettävällä tavalla. Valiokunta korosti tämän olevan myös jatkossa erityisen tärkeää. 

Arvoisa puhemies! Mietinnössä kirjatuin ja nyt selostetuin perustein ulkoasiainvalio-
kunta pitää perusteltuna, että Suomi jatkaa osallistumistaan OIR-operaatiossa.

15.54 Pauli Kiuru kok: Arvoisa herra puhemies! Ulkoasiainvaliokunta ja puolustusvalio-
kunta ovat käsitelleet tätä selontekoa. Otan tästä joitakin kohtia. Ensinnäkin molemmat va-
liokunnat pitävät tarpeellisena, että operaatiota jatketaan noin 80 sotilaan voimin Irakissa.
Tehtävään kuuluu koulutusta, humanitaarista apua, miinanraivausta ja tämän tyyppisiä
asioita, jotka mahdollistavat edellä mainitut asiat. Operaatioon osallistuu noin 31 maata.
Suomi ei ole Pohjoismaista yksin, siellä on mukana myös Ruotsi, Norja ja Tanska. Kaik-
kiaan 6 500 sotilasta on siinä mukana.

Niin kuin valiokunnan puheenjohtaja tässä totesi, turvallisuustilanteen arvioidaan ko-
hentuneen, mutta on selvää, että se on edelleen erittäin hauras ja vaarallinenkin.

Sitten huomioita: Suomi avaa suurlähetystön Irakin Bagdadissa marraskuussa. Mietin-
nön mukaan lähetystön avaamisella pyritään tiivistämään laaja-alaisesti yhteistyötä Irakin
kanssa koskien sekä kauppaa mutta, kuten myös mietintö sanoo, myös näitä palautusyh-
teistyötä helpottavien järjestelyjen aikaansaamista. Mietinnön mukaan näiden järjestely-
jen toteuttaminen on helpompaa, kun meillä on lähetystö siellä.

Tuki ja apu Irakille on aiheellista, ja niin kuin on todettu, Irak on luonnonvaroiltaan ri-
kas maa. Meillä on pitkä historia Irakin kanssa menestyksekkäistä kaupoista, ja toivotta-
vaa on, että myös tulevaisuudessa asiat ovat sillä mallilla, että kauppaa voidaan hyvin jat-
kaa.

Tuesta olen sitä mieltä, on se sitten EU-tukea EU-maiden sisällä tai tämän tyyppistä ope-
raatiotukea, että siihen pitää sisältyä jonkinlainen vastikkeellisuus. Avun saajan pitää si-
toutua esimerkiksi EU:ssa oikeusvaltioperiaatteeseen, ja tässä Irakin tapauksessa pitäisin
aivan välttämättömänä, että Irakin hallinto sitoutuu siihen, että Suomessa olevia irakilaisia
voidaan omaan isänmaahansa palauttaa. Irakin hallinnon tehtävä on ottaa heidät vastaan.

Ulkoasiainvaliokunnan mietinnöstä nostan esiin tämän turvallisuustilanteen. Sanoin
tuossa aikaisemmin, että noin 80 sotilasta jatkaa tässä operaatiossa. Sekä ulkoasiainvalio-
kunta että puolustusvaliokunta kiinnittävät huomiota siihen, että operaatiossa palvelevien
suomalaissotilaiden turvallisuuteen kohdistuu uhkia myös kotimaassa, siis Suomessa, sen
jälkeen, kun sotilaat ovat palanneet sieltä tehtävän jälkeen omaan kotimaahansa. Tämä on
aika järeästi sanottu: siis ihminen, joka menee toiseen maahan auttamaan, pistää oman hen-
kensä ja terveytensä siinä yhteydessä vaaralle alttiiksi, ja sen jälkeen, kun hän palaa koti-
maahansa Suomeen, heihin voi kohdistua turvallisuusuhkia. Sekä puolustusvaliokunta että
2



Pöytäkirjan asiakohta PTK 54/2019 vp
ulkoasiainvaliokunta kiinnittävät siihen huomiota. Yritin tätä vähän tässä valiokunnan jä-
seniltäkin kysellä, että mitä tällä kirjauksella tarkoitetaan: Tuleeko se uhka miltä suunnal-
ta? Kuinka vakava uhka se on? Onko esimerkkitapauksia jo ollut? Sitä ei sen enempää
avattu, mutta meillä on tietysti eduskunnassa valiokuntia, joilla on laajat tietojensaantioi-
keudet, että kyllä sekin tieto tarvittaessa voidaan saada ainakin valiokunnan käyttöön. Mut-
ta minä pidän tätä erittäin ikävänä, erittäin huolestuttavana piirteenä ja ymmärrän tietysti,
että näissä julkisissa asiakirjoissa ei välttämättä voi avata enempää sitä, mikä uhkan sisältö
ja vakavuusaste on ja onko siitä jo esimerkkejä.

Sitten lopuksi — no, oikeastaan tässä olivat ne pääasiat, jotka halusinkin sanoa. — Kii-
tän puheenvuorosta.

16.00 Puolustusministeri Antti Kaikkonen: Arvoisa puhemies! Voisin hallituksen puo-
lesta käyttää puheenvuoron vielä tähän kokonaisuuteen ja kiittää ulkoasiainvaliokuntaa
mietinnöstä sekä puolustusvaliokuntaa lausunnosta, joissa on esitetty arvokkaita näkemyk-
siä koskien Suomen osallistumisen jatkamista turvallisuussektorin koulutusyhteistyössä
Irakissa osana kansainvälisen Isisin vastaisen koalition OIR-operaatiota.

Kansainvälisen koalition pääseminen tavoitteisiin Irakissa Isisin vastaisessa taistelussa
on ollut odotettua nopeampaa, ja OIR-operaatio on siirtynyt viimeiseen, neljänteen vaihee-
seen, jonka tavoitteena on turvallisuustilanteen normalisointi maassa. Ulkoasiainvaliokun-
nan mietinnössäkin todetaan, että vaikka Isisin hallussa ei enää ole maa-alueita, mikä on
vakauttanut Irakin turvallisuustilannetta, on turvallisuustilanne kokonaisuudessaan kuiten-
kin edelleen epävakaa ja alueellisia eroja on paljon. Maassa on edelleen myös Isisin kan-
nattajia, ja järjestö kykenee toteuttamaan terrori-iskuja Irakissa. Myös alueellinen turvalli-
suustilanne on jännitteinen, kuten ulkoasiainvaliokunnan mietinnössäkin todetaan. Osal-
taan tähän vaikuttaa Koillis-Syyrian tilanne sekä Iranin ja Yhdysvaltain välisten jännittei-
den kasvu, mikä heijastuu alueelle.

Isis muodostaa valitettavasti edelleen uhan myös kansainväliselle turvallisuudelle. Jär-
jestö on toteuttanut iskuja eri puolilla maailmaa, erityisesti Aasiassa, myös tänä vuonna.
Lisäksi järjestöllä on aktiivisesti toimivia soluja eri puolilla Afrikkaa, erityisesti Pohjois-
Afrikassa ja Sahelin alueella. Koillis-Syyrian tilanne voi osaltaan muuttaa uhka-arviota no-
peastikin, mikäli vangittuna olevia Isis-taistelijoita pääsee vapauteen. On myös mahdollis-
ta, että Isis hyödyntää vallitsevaa tilannetta omien päämääriensä edistämiseen tai epäjär-
jestyksen luomiseen. Isisin vastaisessa taistelussa Syyrian tilanteen kehittyminen ja maan
turvallisuustilanteen vakauttaminen on oleellinen tekijä.

Irakin turvallisuustilanteen kohentuminen ja yhteiskunnan kehittyminen jatkossa riip-
puu oleellisesti maan hallituksen kyvystä puuttua tyytymättömyyttä herättäneisiin yhteis-
kunnallisiin ongelmiin: korruptioon, hallinnon toimintaan, talouteen ja työttömyyteen sekä
eri väestöryhmien väliseen tasa-arvoon. Irakissa viime viikkoina nähdyt laajat mielenosoi-
tukset ovat osoitus kansan tyytymättömyydestä. Irakin hallituksella on edessään mittava
työ, joka edellyttää ongelmien juurisyihin puuttumista. Toimia tarvitaan ripeästi.

Vaikka Isisin aiheuttama uhka Irakissa on heikentynyt, tarvitsee Irak edelleen laaja-
alaista ja pitkäjänteistä tukea maan turvallisuustilanteen vakauttamiseksi ja normalisoimi-
seksi. Tukea tarvitaan edelleen niin turvallisuusjoukkojen kouluttamisessa kuin kokonais-
valtaisesti yhteiskunnan vakauttamiseksi ja jälleenrakentamiseksi, mitä valiokunnan mie-
tinnössäkin korostetaan. Suomen tuki Irakille on kokonaisvaltaista. Sotilaallisen kriisin-
hallinnan ohella Suomi tukee Irakia siviilikriisinhallinnan, jälleenrakentamisen, miinanrai-
3



Pöytäkirjan asiakohta PTK 54/2019 vp
vaustuen ja valmisteilla olevan koulutusyhteistyön muodossa. Samalla vastuuta asetetaan
enenevässä määrin Irakin kansallisille viranomaisille.

Suurlähetystön avaaminen Bagdadiin marraskuussa 2019 parantaa osaltaan keskustelu-
yhteyttä ja yhteydenpitoa Irakin viranomaisiin sekä mahdollisuuksia Irakin ja alueen kehi-
tyskulkujen seurantaan. Suurlähetystön läsnäolo auttaa myös suomalaisia yrityksiä pääse-
mään mukaan Irakin jälleenrakennukseen ja hyödyntämään avautuvia taloudellisia mah-
dollisuuksia. Läsnäolo Bagdadissa voi myös osaltaan auttaa paluu- ja palautusyhteistyötä
helpottavien järjestelyjen aikaansaamista Irakin kanssa, mihin ulkoasiainvaliokunnan lau-
sunnossa kiinnitetään huomiota.

Ulkoasiainvaliokunta kiinnittää mietinnössään huomiota myös operaatiossa toimivien
suomalaisten turvallisuuteen. Ääriryhmien toiminta Irakissa kohdistuu ensisijaisesti šiia-
laista väestöä ja Irakin turvallisuusjoukkoja vastaan, mutta myös koalition joukot voivat
olla iskujen kohteena. Operaation turvallisuustilannetta seurataan jatkuvasti, ja puolustus-
voimat on varautunut turvallisuustilanteen nopeisiinkin muutoksia. Tämä pätee myös Ira-
kin ajankohtaiseen sisäiseen tilanteeseen. Toistaiseksi koulutustoiminta OIR-operaation
puitteissa jatkuu normaalisti.

Arvoisa puhemies! Lopuksi vielä: Isisin vastaisessa koalitiossa on tällä hetkellä 81 jä-
sentä. On tärkeää, kuten valiokunnan mietinnössäkin todetaan, että Suomi on mukana toi-
minnassa kansainvälisessä rintamassa terrorismia vastaan ja tuo toimintaan oman osaami-
sensa ja panoksensa. Laaja kansainvälinen yhteistyö ja kokonaisvaltainen lähestymistapa
edistävät niin Lähi-idän alueellista kuin kansainvälistä vakautta ja turvallisuutta. On odo-
tettavissa, että koalition toiminta tulee muuttumaan lähivuosina ja huomiota tullaan enene-
vässä määrin kiinnittämään Isisin aiheuttamaan uhkaan maailmanlaajuisesti, mukaan lu-
kien Afrikassa ja Aasiassa. Tällä hetkellä Suomi osallistuu sotilaallisen toiminnan lisäksi
koalition jälleenrakennus-, viestintä- ja vierastaistelijatyöryhmien työhön.

16.05 Mikko Savola kesk: Arvoisa herra puhemies! Keskustan ryhmä korostaa kolmea
asiaa. Ne ovat turvallisuus, turvallisuus ja turvallisuus.

Ensinnäkin turvallisuus siitä lähtökohdasta, että kun osallistumme tähän kriisinhallinta-
tehtävään, se edesauttaa turvallisuustilanteen parantamista Irakissa ja se edesauttaa sitä,
että pystymme taistelemaan terrorijärjestö Isistä vastaan kansainvälisesti. Suomalaisethan
eivät ole itse taistelemassa siellä, vaan ovat kouluttamassa: kouluttamassa näitä peshmer-
ga-joukkoja mutta myöskin Irakin kansallisia joukkoja. Tämä on se, mitä Suomi pystyy
tarjoamaan, ja tämä on se, mihin meillä myöskin on antaa osaamista.

Toinen turvallisuuteen liittyvä tekijä on tietysti se, että meillä suomalaiset sotilaat ovat
hyvin turvattuina. Kuten ministeri esitteli ja kertoi, niin meidän sotilaamme ovat parhailla
mahdollisilla kimpsuilla ja kampsuilla siellä mukana ja turvallisuustekijöistä huolehditaan
— eli varusteista huolehditaan. Viimeisen päälle olevat varusteet on oltava, ja tästä onkin
pidettävä suuri huoli, että näin on myös jatkossa, ja on hyvä, että ministeri tämän vahvisti.

Kolmantena, tietysti luonnollisena turvallisuuteen liittyvänä tekijänä on se, että me pys-
tymme saamaan myös meidän omaan kansalliseen suorituskykyymme kokemusta, me pys-
tymme saamaan parannusta, ja tämä on mielestäni tärkeä asia. Kun osallistumme kriisin-
hallintatehtäviin, siinä täytyy myös katsoa aina sitä kansallista näkökulmaa, mikä meillä
Suomesta on, ja muun muassa joukkojen johtamisesta, ylläpidosta ja operoinnista tässä
monikansallisessa ympäristössä, näistä tehtävistä saadaan nyt hyvin kokemusta. Suomi-
han on ollut tässä operaatiossa jo aikaisemmin, eli tällä päätöksellä päätetään sitä jatkaa
4



Pöytäkirjan asiakohta PTK 54/2019 vp
noin 80 sotilaan voimin. Sen lisäksi on siviilikriisinhallintaa, ja panostamme siihen turval-
lisuuteen myös muuta kautta. Ja lähetystö, joka nyt avataan Bagdadiin, edesauttaa myös-
kin sitä, että saamme pidettyä sen keskusteluyhteyden sinne paikallisen maan viranomai-
siin paremmin, saamme edistettyä sitä, että näitä palautussopimuksia saadaan järjestettyä
Irakiin helpommin ja niitä neuvotteluyhteyksiä avattua, mutta saamme ennen kaikkea sitä
tilannetta siellä vakautettua ja saamme oikeata tilannekuvaa tänne reaaliaikaisesti.

Keskustan ryhmä — kuten ulkoasiainvaliokunnassa olemme toimineetkin — olemme
yksimielisesti, luonnollisesti, tämän esityksen takana.

16.08 Hussein al-Taee sd: Arvoisa puhemies! Haluaisin ensinnäkin korjata pienen lap-
suksen, joka tuli edustaja Niikolta. Hän sanoi vahingossa, että Irak on hyökännyt Syyriaan.
Irak ei ole hyökännyt Syyriaan, vaan Turkki on hyökännyt Syyriaan. Eli tämä pieni korja-
us.

Sitten itse tähän operaatioon liittyen tässä on puhuttu vastikkeellisuudesta, että kun an-
netaan Irakille tämmöistä tukea, niin siitä pitäisi saada vastikkeena takaisin pakkopalautus-
sopimuksen mahdollistavan keskustelun aikaansaamista, niin että se sopimus todella syn-
tyisi. Tässä vastikkeellisuus on pieni ongelma, koska tässä sotilasoperaatiossa ei voi kuvi-
tella antavansa tukea, jos se on vastikkeellista — se ei silloin ole tukea. Silloin se on jota-
kin muuta. Se on kauppatavaraa. Tämä minun oman näkemykseni mukaan aiheuttaa sitten
näille tuen toimittajille, eli erityisesti meidän kouluttajille eli sotilaille, vaikeampia työolo-
suhteita tässä tapauksessa. 

Sitten toisekseen siitä vastikkeellisuudesta on pakko sanoa myös tämä: Me jo saamme
siitä aika suurta vastiketta. Ensinnäkin me olemme kytköksissä nytten tämmöiseen kan-
sainväliseen terrorismin vastaiseen koalitioon, mitä kautta me saamme todella paljon ym-
märrystä ja yhteistyötä terrorismin torjunnassa. Toiseksi me koulutamme omia sotilaitam-
me tämmöiseen uudenlaiseen sodankäyntiin, joka on kuitenkin meidän osaamisen ja oman
puolustuksenkin kannalta hyvin merkittävää, varsinkin kun ajatellaan, miten sotilaalliset
muutokset voivat tulevaisuudessa kulkea enemmän tämmöisen hybridisodankäynnin mah-
dollisuuksiin ja muihin. Sitten kolmas asia, jonka me tästä saamme, on se, että me olemme
siellä paalupaikalla katsomassa, miten terrorismin luonne muuttuu. Tämä on myöskin mei-
dän oman turvallisuuden kannalta erittäin merkittävää, p,uhumattakaan transatlanttisista
suhteista, joka hyöty on myöskin valtava tässä suhteessa. 

Eli se vastike on jo sisällytetty, se vastike on jo siellä olemassa ja se hyöty on jo selkeäs-
ti siellä olemassa, ja näin ollen tätä ei pidä omasta mielestäni ehdollistaa sille, miten nämä
pakkopalautussopimukset tähän saadaan. Koen sen olevan pyyntönä populistinen ja ken-
ties tämän itse operaation kannalta haitallinen, ja sen minun mielestäni pitäisi loppua.

Sitten hyvin lyhyesti sanon: Se, että sinne avataan suurlähetystö jälleen, nyt toivottavas-
ti marraskuussa, on hyvä merkki. Toivon todella, että tämän viikon perjantain mielenosoi-
tukset, jotka alkavat jälleen, eivät tule vaikeuttamaan tätä yhteistyötä tulevaisuudessa. Ira-
kiin nyt povataan todella suuria mielenosoituksia, jotka saattavat sitten jatkua pitkään ja ai-
heuttaa todella paljon vaikeuksia, mutta toivottavasti eivät aiheuta, ja näin ollen voitaisiin
myöskin tämän lähetystön myötä Suomen yhteistyötä Irakin kanssa tiivistää kohti parem-
paa bisnestä, erityisesti Suomelle. — Kiitos. 

Toinen varapuhemies Juho Eerola: Täällä heräsi pientä halukkuutta debattiin.
5



Pöytäkirjan asiakohta PTK 54/2019 vp
16.11 Mika Niikko ps (vastauspuheenvuoro): Arvoisa puhemies! Edustaja al-Taee nyt
kuunteli puolella korvalla, koska mainitsin näin, että Irakin turvallisuusjoukot ovat vapaut-
taneet maan alueet Isisin hallinnasta ja terrori-iskujen uhka on koko maassa kuitenkin jat-
kuva edelleen. Sitten toisekseen mainitsin myös sen, että pitkään jatkuneet Kurdistanin it-
senäisyyspyrkimykset sekä Turkin sotatoimet Syyriassa vaikuttavat alueen turvallisuusti-
lanteeseen. Elikkä näin mainitsin, en maininnut mitään millään muulla tavalla. 

Mitä tulee tähän niin sanottuun pakkopalautuskeskusteluun tai näitten laittomasti Suo-
messa olevien irakilaisten turvapaikanhakijoiden palaamiseen Irakiin, niin jo viime vaali-
kaudella on alkanut tämä neuvottelu Suomen hallituksen ja Irakin välillä siitä, millä me sai-
simme tehostettua näiden henkilöiden palaamista sinne, koska Irak ei tällä hetkellä suostu
tämmöiseen hyvään yhteistyöhön, niin että henkilöt sinne otettaisiin vastaan. Siinä mieles-
sä tämä lähetystö voi edesauttaa sitä. 

Mutta kun sain tämän puheenvuoron, kysyn ministeriltä vielä, että kun me [Puhemies
koputtaa] olemme kirjanneet tähän, että jos poliittinen tilanne muuttuu nopeasti, niin sil-
loin arvioidaan uudelleen Suomen [Puhemies koputtaa] läsnäolon tarpeellisuus siellä:
onko teillä tästä mitään arviota, kuinka pahaksi tilanteen pitää muuttua? 

16.13 Pauli Kiuru kok (vastauspuheenvuoro): Arvoisa herra puhemies! Kun puolustus-
ministeri tuli paikalle, niin kysyn suoraan: Miten te näette tämän sekä ulkoasiainvaliokun-
nan että puolustusvaliokunnan kirjauksen, jossa sanotaan, että on kiinnitettävä huomiota
suomalaissotilaiden turvallisuuteen kohdistuviin mahdollisiin uhkiin kotimaassa, siis Suo-
messa, siinä tilanteessa, kun he ovat tehtävänsä siellä suorittaneet ja kotiutuneet Suomeen?
Mistä siinä on kysymys, kuka uhkaa? Onko siellä... No, jätän sen teidän tulkittavaksenne.
Onko tästä esimerkkejä, ja kuinka vakavana sitä pitää pitää? Ilmeisen vakavana, koska mo-
lemmat valiokunnat sen ovat halunneet nostaa. 

Tähän vastikkeellisuuteen: Ei se minullekaan mikään helppo ja mieleinen aihe ole. Tie-
tysti se vastikkeellisuus voitaisiin poistaa, jos Irakin hallinto suhtautuisi myötämielisem-
min palautussopimuksen tekemiseen ja kantaisi siinä mielessä suurempaa vastuuta ja teh-
täisiin jonkinlainen järjestely ja aikataulu ja tiekartta, miten se asia hoidetaan [Puhemies
koputtaa] pois päiväjärjestyksestä. 

16.14 Sinuhe Wallinheimo kok (vastauspuheenvuoro): Arvoisa puhemies! Myös itseäni
jäi hiukan huolettamaan tämä, minkä edustaja Kiuru nosti esille, että todellakin molemmat
valiokunnat näin sanoivat, että OIR-operaatiossa palvelevan suomalaissotilaan turvallisuu-
teen kohdistuviin mahdollisiin uhkiin kotimaassa tulee suhtautua vakavasti. Mielestäni
tämä on aika kova sanoma, ja tämän suhteen haluaisinkin ministeriltä tähän nyt hiukan kät-
tä pidempää, mitä tämä uhka tarkoittaa.

16.14 Mikko Savola kesk (vastauspuheenvuoro): Arvoisa herra puhemies! Ilman muuta
kotimaassa olevien ja tänne palaavien sotilaiden ja heidän perheidensä turvallisuudesta pi-
tää pitää huolta. Se on päivänselvä asia. 

Kaiken kaikkiaankin se, että me pystymme osallistumaan tällaisiin operaatioihin ylei-
sen asevelvollisuuden, reserviläisten kautta muodostetuilla joukoilla, on kyllä kiistatta
meidän suomalaisten vahvuus. Se, että me pystymme koko ikäluokan kartoittamaan ja siel-
tä saamaan ne parhaat osaajat tämän tyyppisiin tehtäviin, on muuten iso asia meillä Suo-
messa, ja se, että täälläkin operaatiossa on useita reserviläisiä, jotka ovat saaneet myöskin
6



Pöytäkirjan asiakohta PTK 54/2019 vp
siviilielämän puolelta kokemuksia, joita voivat tässä hyödyntää. Nämä ovat valtavan isoja
tekijöitä. Tämä on meidän vahvuutemme, josta meidän pitää ehdottomasti pitää kiinni
myöskin jatkossa.

16.16 Hussein al-Taee sd (vastauspuheenvuoro): Arvoisa puhemies! Liittyen näihin pak-
kopalautussopimuksiin on myös todettava tässä samaan hengenvetoon, että meillähän on
nyt mahdollisesti sellainen tilanne, että Euroopan unioni on solminut sopimuksen Irakin
kanssa jälleenasuttaa Syyrian alueella olevien Isis-leirien asukkeja Irakin puolelle, mikä
voisi johtaa siihen, että kantasuomalaisia ja muita Suomen kansalaisia mahdollisesti siir-
tyisi tai olisi jo Irakin vankiloissa tutkintavankeudessa tai muuten tuomittuina. Näistä meil-
lä ei ole tarkkaa tietoa.

Näissä palautussopimuksissa ja erilaisissa sopimuksissa voi käydä niin, että Irak sitten
rupeaa neuvottelemaan eri maiden, muun muassa Suomen, kanssa siitä, miten näitä Isis-
taistelijoita voitaisiin siirtää takaisin omiin kotimaihinsa. Sen vuoksi olisin hirveän varo-
vainen nyt siinä, miten näistä sopimuksista puhutaan ja miten laajoja ne sitten loppujen lo-
puksi ovat. [Puhemies koputtaa] Jättäisinkin sitten puolustusministerille ja muille ministe-
reille näitä asioita harkintaan.

Toinen varapuhemies Juho Eerola: Näin, ja nyt puolustusministeri Kaikkonen, olkaa
hyvä.

16.17 Puolustusministeri Antti Kaikkonen: Arvoisa puhemies! Tässä tuli pari kysymys-
tä. Valiokunnan puheenjohtaja Niikko kysyi, kuinka pahaksi tilanteen pitää muuttua, jotta
Suomen osallistumista ruvetaan arvioimaan uudelleen. Tilannetta seurataan tietysti jatku-
vasti, ja totta kai haluamme varmistaa sen, että vaikka olosuhteet ovat vaativat, suomalai-
set kriisinhallintajoukot pystyvät hoitamaan tehtävää sillä tavalla, että sinkkiarkuissa sieltä
ei palata mutta samalla tunnistaen, että aina sekin riski on olemassa näissä operaatioissa.
Historiassahan näitäkin tilanteita valitettavasti on ollut. Sitä on vaikea konkreettisesti sa-
noa, mutta totta kai tätä seurataan erittäin huolellisesti.

Oikeastaan samaan tematiikkaan liittyvät nämä edustajien Kiuru ja Wallinheimo kysy-
mykset myöskin suomalaissotilaiden turvallisuudesta kotimaassa. On niin, että Isis-kyt-
kennöistä epäiltyjä henkilöitä oleilee myös Suomessa. Supo heitä seuraa, supo heitä val-
voo. Ainakin teoriassa uhkaa voi muodostua, ja siksi esimerkiksi henkilötietokysymyksiin
kiinnitetään huomiota. Valiokunnilla on tarkempi tieto näistä asioista. Kyllä ilman muuta
haluamme turvata suomalaisten kriisinhallintajoukkojen, rauhanturvaajien turvallisuuden
niin operaatioissa maailmalla kuin Suomessakin.

Toinen varapuhemies Juho Eerola: Näin, ja mennään puhujalistaan. Edustaja Ovaska.

16.18 Jouni Ovaska kesk: Arvoisa puhemies! Tässä valiokunnan mietinnössä nousee
tämä paluu- ja palautusyhteistyö esiin, mutta ehkä se on kuitenkin sellainen asia, johon ei
tässä vaiheessa kannata niinkään kiinnittää huomiota, vaan tähän varsinaiseen asiaan, mis-
tä puhutaan, eli tähän koko operaatioon ja ennen kaikkea siihen, millä me pystymme tor-
jumaan Isisin ja millä me pystymme sitä vaikutusvaltaa karsimaan, niin kuin näissä tämän
operaation alkuperäisissä tavoitteissa on ollut ennen kaikkea Isisin tuhoaminen. Mutta kyl-
lähän me tiedämme, että tämä tilanne on vaikeutunut entisestään viime viikkojen tapahtu-
7



Pöytäkirjan asiakohta PTK 54/2019 vp
mien myötä. Tämä mietintö ja myöskin ne asiantuntijakuulemiset, mitä on valiokunnassa
suoritettu, taisivat olla jo ennen niitä varsinaisia lähialueen tapahtumia Turkissa ja Syyri-
assa, joten myöskään osaltaan kaikkeen ei ole voitu ottaa kantaa. Mutta kyllä meidän on
huomioitava se koko lähialue ja se poliittinen epävakaus, se, mitä siellä nyt tulee tapahtu-
maan ja millä tavalla se tulee osaltaan myöskin vaikuttamaan näihin operaatioihin Irakis-
sa. On vääjäämättä selvää, että niillä on jonkinlainen vaikutus näihin. Ja ennen kaikkea —
ikävä sanoa, Yhdysvallathan tässä on kuitenkin merkittävä toimija, suuri joukko amerik-
kalaisia tuolla — tärkeää on se, että voimme luottaa jatkossakin amerikkalaisiin ja siihen
kumppanuuteen, mitä he siellä toteuttavat. Siitä, mitä kävi Turkin ja Syyrian osalta, tuli
yhtäkkiä USA:n sisäpolitiikkaa — USA:n sisäpolitiikka alkoi osaltaan määrittelemään,
mitä kurdialueella tapahtuu. Siis olennaista on, voimmeko jatkossakin luottaa siihen, että
USA:n sisäpoliittinen tilanne ei vaikuttaisi näihin tapahtumiin, ja myöskin se, että ollaan
osaltaan sitten koalitiona, joukkona, toimimassa tällaisissakin tehtävissä, kuten nyt kriisin-
hallinnan ja muissa koulutustehtävissä. Sitä, kuinka kauan täällä tullaan toimimaan, on hy-
vin vaikea sanoa, mutta itse tietysti toivon, että niin pitkään, että näissä tavoitteissa onnis-
tutaan, mitä näille operaatioille on asetettu.

On puhuttu paljon myös siitä, että miksi tänne mennään tai mitä Suomi saa. Mielestäni
edustaja al-Taee hyvin kuvasi juuri sitä osaamista ja tätä kokonaisen kriisin torjumista, ja
osaltamme kuulumme siihen joukkoon, joka täällä on mukana toimimassa, niin että var-
masti myös sitä kautta tulee hyötyä. Itse haluan nähdä sen, että Suomi on entistä aktiivi-
sempi toimija ja kumppani tällaisessa työssä ja näissä tehtävissä, niin kriisienhallinnan
osalta kuin terrorismin osalta. 

Mutta lopuksi vielä korostaisin, arvoisa puhemies, sitä, että kun poliittinen tilanne on
tuolla alueella edelleenkin hyvin epävakaa ja varmasti tulee sellaisena osaltaan valitetta-
vasti pysymään, niin silloin tämän koalition ja siihen kuuluvien maiden on entisestään pa-
rannettava yhteistyötä, jotta pystymme vastaamaan Isisin vastaiseen uhkaan. 

16.21 Sinuhe Wallinheimo kok: Arvoisa puhemies! On syytä antaa kiitokset ulkoasiain-
valiokunnalle hyvästä ja tasapainoisesta mietinnöstä. Perusteet jatkaa Suomen osallistu-
mista turvallisuussektorin koulutusyhteistyöhön Irakissa ovat edelleen olemassa ja jopa
korostuneet Lähi-idän tilanteen kiristyessä. Vaivalla ja pitkäjänteisesti rakennettua pohjaa
erityisesti Isis-terrorismin kitkemiseksi ja Irakin tilanteen vakauttamiseksi pitää jatkaa täs-
säkin tilanteessa. Toki meidän pitää olla myös valppaana ja alueen turvallisuuskehitystä pi-
tää seurata tarkasti, kuten puolustusministeri sanoi. On myös syytä kiinnittää erityistä huo-
miota koulutusyhteistyötä tekevien suomalaisten sotilaiden turvallisuuteen, aivan kuten
muun muassa puolustusvaliokunta on tuonut omassa lausunnossaan esille. 

Irakin turvallisuustilanne vaihtelee paljon alueittain ja on altis nopeille muutoksille. Nyt
on kriittisesti seurattava sitä, miten Turkin hyökkäys Syyriaan vaikuttaa Irakin kurdi-
alueen turvallisuuteen, mukaan lukien Isisin aktiivisuuteen alueella. Siksi koulutusyhteis-
työssä on tärkeää omaksua sellaisia toimintamalleja, jotka minimoivat turvallisuusriskit
suomalaisjoukkoja kohtaan. On myös päivänselvää, että OIR-operaatioissa palvelevien
suomalaissotilaiden turvallisuuteen kohdistuviin mahdollisiin uhkiin kotimaassa tulee suh-
tautua erittäin vakavasti. 

Arvoisa puhemies! On kuitenkin myös niin, että Irakin yhteiskunnan vakauttamiseen
tarvitaan lisäksi muitakin välineitä. Tässä suhteessa päätös suurlähetystön avaamisesta Ira-
kiin on järkevä päätös. Taloussuhteiden ja kaupan lisäämisen kautta Suomi voi vauhdittaa
8



Pöytäkirjan asiakohta PTK 54/2019 vp
Irakin yhteiskunnan kehittymistä muun muassa meillä olevan koulutusosaamisen kautta.
Se voi myös osaltaan auttaa paluu- ja palautusyhteistyötä helpottavien järjestelyiden ai-
kaansaamista Irakin kanssa. Toimivan ja konkreettisen palautussopimuksen solmimisen
pitää olla tämän hallituksen prioriteetti. Toisaalta lähetystön avaaminen tulee nähdä myös
eräänlaisena muistutuksena irakilaisille tulevien vuosien painopisteistä. Vastuu Irakin yh-
teiskunnan perusedellytysten luomisesta ja kehittämisestä ei ole muilla kuin irakilaisilla it-
sellään, ja tähän työhön on ryhdyttävä välittömästi. Pysyvä kansainvälinen tuki ei ole vaih-
toehto, vaikka sille juuri tässä tilanteessa ei tunnu olevan muita vaihtoehtoja. 

16.24 Pauli Kiuru kok: Arvoisa herra puhemies! Kiitos puolustusministeri Kaikkoselle
vastauksesta. Kysyin siis, mikä suomalaisia sotilaita Suomessa uhkaa, kun he ovat tehtä-
västään palanneet, ja vastasitte, että Suomessa voi olla henkilöitä, joilla on Isis-yhteyksiä,
ja he saattavat olla potentiaalinen uhka suomalaisille sotilaille. Sanoitte myös, että supo
heitä valvoo.

Nyt kysyn teiltä, kun olemme saaneet uuden tiedustelulainsäädäntöpaketin voimaan,
miten näette, että tämä uusi tiedustelulainsäädäntö antaa viranomaisille Suomessa työka-
luja — esimerkiksi tässä kyseisessä tapauksessa — varmistaa, että suomalaisten sotilaiden
turvallisuus kotimaassa on turvattu, ja miten tämä supon valvonta toimii — niin pitkälle
kuin sitä nyt julkisesti voitte käsitellä tässä yhteydessä.

16.25 Mika Niikko ps: Arvoisa puhemies! Tässä operaatiossahan Suomen on tietysti tar-
koitus osallistua tähän yhteiseen terrorismin, mukaan lukien Isisin, vastaiseen toimintaan,
ja tämä oli lähtötilanne, että saadaan vakautettua Irakin alue, jotta he voivat itse turvalli-
suustilanteen parannuttua ottaa maan haltuun, ja sitten myös päästään eteenpäin siinä, että
monet pakolaisetkin voivat palata omille alueilleen, mukaan lukien myös ne turvapaikan-
hakijat, jotka ovat vaeltaneet sieltä ympäri Eurooppaa.

Tässä jäi vielä mainitsematta se, että valiokuntahan piti hyvänä sitä, että hallitus on
suunnitellut asettavansa parlamentaarisen komitean kriisinhallintapolitiikan kehittämisek-
si. On erittäin tervetullutta, että koko eduskunta pääsee yhdessä pohtimaan niitä näkökul-
mia luodessaan kokonaisvaltaisen, vaalikausien yli menevän kriisinhallinnan tavoitelinja-
uksen. Tässähän me voimme ottaa sitten kantaa siihen, millä resursseilla me menemme
minnekin, riittävätkö ne resurssit ja mitkä ne riskimäärät ovat, mitä me otamme. Tällainen
yhteinen, läpi vaalikausien ylittyvä parlamentaarinen yhteistyö eduskunnassa on erittäin
tervetullutta, koska tällä sitä pitkäjänteisyyttä ja semmoista hyvää työskentelytapaa tässä
eduskunnassa lisätään. Tämä myös sitouttaa silloin kaikki puolueet saman tavoitteen ää-
reen, kun on yhdessä päästy tutustumaan yksityiskohtaisesti niihin toimintatapoihin, miten
kukin ministeriö tämän osalta toimii. — Kiitos.

16.27 Sheikki Laakso ps: Arvoisa puhemies! Olisin tässä edustaja al-Taeen jutusta otta-
nut sellaisen, että puhutaan, että ei saisi olla vastikkeellista. Tavallaan sen ei tarvitsisi ol-
lakaan mielestäni vastikkeellista, mutta ainakin itse haaveilen, että olisi oikeudenmukai-
suutta, koska tilanne on se, että tällä hetkellä Irak tavallaan tässä järjestelmässä ei kohtele
meitä hyvinä yhteistyökumppaneina, koska he eivät halua ottaa vastaan oman maan kan-
salaisia, ja minä näen enemmän sen huolen tässä asiassa. Vaikkemme koplaisi vastikkeel-
liseksi tätä meidän apuamme sinne, niin se on taas, jopa näin voisi sanoa, hyvän tavan vas-
taista, että maa, jolle annetaan apua, ei hoida itse sitten sitä omaa tonttiaan siinä. Jos vielä
9



Pöytäkirjan asiakohta PTK 54/2019 vp
puhutaan jopa näin, että aika paljon pitäisi näiden ihmisten, ketkä täältä sitten ovat takai-
sinpäin menossa, jopa olla sen alan ammattilaisia, niin minä toivoisin, että Irak suhtautuisi
tähän asiaan niin kuin sen oikeastaan kuuluisi — ihan oikeudenmukaisuuden vuoksi.

16.28 Hussein al-Taee sd (vastauspuheenvuoro): Kiitoksia, arvoisa puhemies! Olen sa-
maa mieltä oikeudenmukaisuudesta edustaja Laakson kanssa. Olisi ollut oikeudenmukais-
ta, jos Suomi ei olisi osallistunut 90-luvun alussa niihin mittaviin pakotteisiin, joita YK ai-
koinaan Irakille langetti — jopa hehkulamput kuuluivat näihin pakotelistoihin. Ne johtivat
siihen, että hyvin merkittävä osa Irakin lapsista kärsi suuresta puutteesta, joka näkyy tänä
päivänä myöskin Irakin kehityksessä. On valitettavaa, että Suomi aikoinaan oli osa tätä pa-
kotejärjestelmää YK:n kautta, ja tämän myötä on se niin epäoikeudenmukaista, että niin
moni irakilainen on joutunut sellaiseen tilanteeseen, että on joutunut jättämään kotinsa —
pääasiallisesti siksi, että Irak itse on epäonnistunut palvelemaan omia kansalaisiaan, mutta
myös siksi, että kansainvälinen yhteisö ei osannut poistaa Saddam Husseinia [Puhemies
koputtaa] oikealla tavalla. Tässä epäoikeudenmukaisuuskeskustelussa voitaisiin viettää
koko loppuilta.

Toinen varapuhemies Juho Eerola: Ja takaisin puhujalistaan, edustaja Rantanen.

16.29 Mari Rantanen ps: Arvoisa puhemies! Olen vähän hämmentynyt edustaja al-
Taeen puheenvuorosta, josta saattoi päätellä, että suomalaiset ovat jotakin velkaa Irakille ja
näin ollen ei sopisi olla minkäännäköisiä vastavuoroisia sopimuksia. Se kuulostaa vähän
oudolta.

Itse pidän tärkeänä, että tämmöisissä sopimuksissa — niin kuin edustaja Ovaska täällä
sanoi, että mitä Suomi tästä saa — luonnollisesti Suomen täytyy pohtia, mitä se näistä so-
pimuksista saa, ja sellaisia sopimuksia ja rahallisia avustuksia ei pidä tehdä, joista ei jota-
kin itsekin saa, koska meillä ei varmasti pienenä maana aivan siihenkään ole varaa.

Mutta haluaisin ehkä ministeriltä kysyä nyt tästä suurlähetystön avaamisesta Bagdadiin.
Varmasti on hyviä ajatuksia tässä mietinnössä, mutta onko arvioitu sitä riskiä, että jos lä-
hetystö ryhtyy kirjoittamaan viisumeja isommalti sieltä ja sitten niillä tullaan Suomeen,
jonka jälkeen haetaan turvapaikkaa Suomesta — sehän nyt on ollut nyt tämän vuoden nou-
seva trendi muualtakin päin maailmaa.

16.30 Mikko Savola kesk: Herra puhemies! Ulkoasiainvaliokunnan puheenjohtaja nosti
esiin tämän kriisinhallinnan parlamentaarisen valmistelun, ja tämä on kyllä hyvin aiheelli-
nen asia nostaa esiin, koska kriisinhallintaoperaatiot meillä menevät aina yli vaalikausien.
Hallitukset vaihtuvat, kriisinhallintaoperaatiot säilyvät. Siihen, että meillä olisi vähän pi-
demmän tähtäimen näkymä siitä, mihin Suomen kannattaa osallistua ja mikä on tehokasta,
mikä on vaikuttavaa, on syytä löytää tässä talossa yhteisymmärrys ja se näkemys.

Meistähän on sanottu, että Suomi on kokoaan suurempi maailmalla näissä kriisinhallin-
tatehtävissä, ja me olemme sitä olleet ja olemme varmasti vieläkin. Suurimmat ja vaikut-
tavimmat operaatiot tietysti ovat tämän Irakin operaation lisäksi Afganistanin Resolute
Support -operaatio ja Libanonin UNIFIL. Sen lisäksi on näitä pienempiä operaatiota muun
muassa Malissa, Libanonissa, UNTSO, operaatio Sophia ja niin edelleen.

Mutta, herra ministeri, te vierailitte viime viikolla Libanonissa tapaamassa suomalaisia
rauhanturvaajia ja keskustelemassa näistä ajankohtaisista asioista. Voisitteko kuvailla hie-
10



Pöytäkirjan asiakohta PTK 54/2019 vp
man tätä käyntiä, tätä Suomen vaikuttavuutta näissä rauhanturvaamistehtävissä? Oikeas-
taan kysyisin teiltä myöskin sitä, kuinka te näette pitkän tähtäimen kehittymisen näissä
meidän kriisinhallintatehtävissämme. Mitkä ovat ne painopisteet, joihin Suomen kannat-
taa satsata? Me olemme nyt useassa operaatiossa mukana — onko kenties hieman vähem-
män operaatioita, enemmän panostusta, vai onko se lipun näyttäminen mahdollisimman
useassa operaatiossa se Suomen vahvuus?

Kaiken kaikkiaan kriisinhallinnassa mukanaolo meillä Suomessa on tärkeää, se paran-
taa meidän kansallista turvallisuuttamme, tuo sitä suorituskyvyn osaamista meille itsellem-
me, ja sitten kansainvälisesti me pystymme oman panoksemme antamaan tämän turvalli-
suustilanteen kehittämiseksi.

16.33 Jouni Ovaska kesk: Arvoisa puhemies! Tämä vastikkeellisuus kun nousee esiin,
niin minä haluan vielä omalta osaltani tarkentaa sitä, että en ajattele sillä tavalla kuin edus-
taja Laakson puheenvuorosta tuli ilmi, että osallistumme kansainväliseen kriisinhallintaan
ja terrorismin torjuntaan vain, jos voidaan käydä ikään kuin kauppaa vaikka pakolaisilla tai
turvapaikanhakijoilla. Ei, minulle se vastikkeellisuus on sitä, että osallistutaan kriisinhal-
lintaoperaatioihin, jotta osaltamme me saamme osaamista ja koulutusta ja osaltamme pys-
tymme juuri tekemään sitä, mitä edustaja Savolakin sanoi, olemaan osaltaan suurempi toi-
mija tuolla. Mutta on tietysti tärkeätä, niin kuin Rantanen minun mielestäni kuvasi hyvin
sitä, että kokonaisuutta arvioidaan, mutta ei pitäisi lähteä taas liiaksi asettamaan näitä sii-
hen vaakakuppiin. Ministeriltä kysyisin: eikö kuitenkin osallistuminen tällaisiin operaati-
oihin osaltaan edistä sitä, että ihmiset eivät lähde pakoon sieltä kotimaastaan pakenemaan
esimerkiksi Isisiä?

16.34 Petri Huru ps: Herra puhemies! Ottaisin kantaa tähän edustaja Kiurun esille nosta-
maan asiaan — tai monen muunkin esille ottamaan asiaan — eli uhkaan kotimaassa. Kun
herra ministeri mainitsi tästä, että Isis-kytköksiset henkilöt saattavat aiheuttaa uhkaa, niin
eikö heidät olisi syytä ottaa silloin säilöön? Mikä on ministerin kanta tai hallituksen kanta
tähän, onko supon suorittama seuranta riittävä toimenpide teidän mielestänne? Ja sitten
vielä tähän, kun kriisinhallintaveteraanit kotiutuvat alueelta: Millä tavalla tässä operaatios-
sa hoidetaan jälkihuolto? Onko sitä mitenkään korostettu?

16.35 Hussein al-Taee sd: Arvoisa puhemies! Haluaisin jatkaa näitä hyviä puheenvuoro-
ja, jotka ovat edustajakollegoilta tulleet. Siihen perään haluaisin sanoa, että se vastikkeel-
lisuus on jo itse siinä operaatiossa, eli suomalaiset saavat erittäin hyvää kokemusta tätä
kautta, ovat osana terrorisminvastaista koalitiota, jota kautta me pystymme sieltä käsin
myöskin tekemään tehostetumpaa toimintaa. Eli kun esimerkiksi Turkin operaatiossa Syy-
rian puolella se alue, se dynamiikka muuttuu, Isiksen toimintaluonne muuttuu, niin me
olemme nyt siellä katsomassa, miten nämä muuttuvat ja miten me voimme suojella sitten
kotimaata paremmin.

Sitten tässä on myöskin se, että Yhdysvallathan on pyytänyt Suomen tähän operaatioon
mukaan, eli tämä on suhdetoimintaa myöskin, ja tässä vastikkeellisuus on monipuolisesti
jo saatu. Sen vuoksi minusta on jotenkin hieman vastenmielistä, että me puhumme myös-
kin näistä ihmisistä eli pakolaisista sellaisena kauppatavarana, että heidät tulisi tätä myö-
ten pystyä lähettämään paremmin takaisin, kerta tuemme Irakin sotilaiden koulutusta Isiks-
en vastaisessa toiminnassa.
11



Pöytäkirjan asiakohta PTK 54/2019 vp
Ehkä sitten neljäntenä vastikkeellisena asiana, jonka minä tässä näen, näen sen, että
Irakhan on nyt taistellut terrorismia vastaan, ja siellä on kuolleita kymmeniätuhansia tätä
myöten. Sinne on mennyt myöskin suomalaisia Isis-taistelijoita taistelemaan, heitäkin vas-
taan on taisteltu siellä. Eikö Irak ole jo tässä maksanut kovan hinnan tästä operaatiosta?

Toinen varapuhemies Juho Eerola: Puolustusministeri Kaikkonen.

16.37 Puolustusministeri Antti Kaikkonen: Arvoisa puhemies! Kiitoksia hyvästä kes-
kustelusta. Tässä tuli vielä joitakin kysymyksiä, ja pyrin niihin vielä vastaamaan. Todetta-
koon, että tämä kokonaisuus nyt itse asiassa ensisijaisesti on ulkoministeri Haaviston hei-
niä, mutta koetan paikkailla, ja toki tämä puolustushallintoakin liippaa, että ei siinä mitään.

Edustaja Kiuru kysyi tiedustelulainsäädännön merkityksestä, ja suhteessa esittämäänne
kysymykseen: Kyllä, se tuo uusia työkaluja myös terrorismin vastaisessa taistelussa. Pu-
hutaan sitten kotimaasta tai laajemmin, se on merkityksellinen myös tässä asiassa, ja sanoi-
sin, että on kyllä erittäin arvokasta, että meillä on nyt vuosien työn jälkeen nykyaikainen ja
tämän päivän haasteisiin vastaava tiedustelulainsäädäntö. Se parantaa kyllä suomalaisten
turvallisuutta.

Edustaja Rantanen kysyi tästä viisumikysymyksestä liittyen Bagdadin suurlähetystöön.
No se kyllä, sanon ihan suoraan, kuuluu enemmän sitten ulko- ja sisäministerien tonteille,
että parempi suunnata kysymys sinne vaikkapa kyselytunnilla tai muussa yhteydessä. En
yritäkään vastata siihen.

Samoin sisäministerin tontilla on edustaja Hurun kysymys vaarallisten henkilöitten säi-
löön ottamisesta. Käsitykseni kyllä on, että jos on aito ja vakuuttava huoli turvallisuudesta,
kyllä silloin meidän viranomaiset toimivat tässä maassa. Jälkihuoltokysymys on hyvä. Sii-
hen kiinnitetään huomiota.

Edustaja Ovaska kysyi, eikö Suomen kriisinhallintaosallistuminen ylipäätään edistä si-
tä, että noilla alueella voidaan elämistä jatkaa, ja eikö se olisi osaltaan vähentämässä pako-
laisuutta. Kyllähän se näin on, että sikäli kuin saadaan alueita vakautettua levottomilla alu-
eilla, kuten Lähi-idässä, Afrikassa ja muualla, niin kyllähän se tietysti osaltaan luo edelly-
tyksiä siihen, että paine pakolaisuuteen pienenee.

Vielä edustaja Savola kysyi tästä kriisinhallinnasta. Totta, olin Libanonissa viime vii-
kolla. Täytyy sanoa, hyvät edustajat, että kyllä suomalaiset rauhanturvaajat tekevät maail-
malla hyvää ja tärkeää työtä. Libanonissa on oltu jo 40 vuotta. Näyttää siltä, että tarve ei
ihan heti sieltä valitettavasti poistu. Meillähän nykyinen osallistuminen on sovittu vuoden
2020 loppuun saakka ja tulevan talven aikana täytyy sitten linjata, jatketaanko siellä ja jos
jatketaan, niin millä tavalla jatketaan. Palataan tähän asiaan sitten kun se asia tulee ajan-
kohtaiseksi. Mutta oli kyllä hienoa nähdä suomalaisia miehiä ja naisia siellä tekemässä hy-
vällä motivaatiolla tärkeätä työtä jännitteisissä olosuhteissa. Meidän malli perustuu hyvin
pitkälle reserviin, ja tuottaahan se aivan erinomaisen joukon sinne. Näin sen ammattilis-
tan, mistä kaikesta tuo meidän noin 200 rauhanturvaajan joukko koostuu, ja siellä on me-
tallimiestä ja autonkorjaajaa ja hitsaria ja rakennusmiestä ja kokkia ja maisteria. Se kirjo on
hyvin monipuolinen, mikä siellä on, ja hyvin monipuolinen osaaminen samalla. Se on vah-
vempi osaamiskokonaisuus kuin mitä mikään palkka-armeija voisi taata. Eli voidaan kyllä
hyvin olla ylpeitä siitä työstä, mitä suomalaiset tekevät siellä, ja sitä pitkäjänteistä työtä,
mitä vuosikymmeniä on tehty, paikalliset myös arvostavat. Eli paikalliset kyllä arvostavat
12



Pöytäkirjan asiakohta PTK 54/2019 vp
Libanonissa ja muuallakin suomalaisia rauhanturvaajia, ja se edesauttaa sitten tekemään
sitä työtä noissa olosuhteissa.

Meillä tulee linjattavaksi sitten se kriisinhallinnan kokonaisuus myöhemmin. Tarkoitus
on, että parlamentaarinen komitea ryhtyy tätä asiaa pohtimaan ja tekee linjauksen siitä sit-
ten. Siinä tulee esiin esimerkiksi juuri se kysymys, minkä, edustaja Savola, esititte, että
kumpi on parempi, se, että ollaan monessa paikassa ehkä vähän pienemmillä joukoilla lip-
pua näyttämässä, vai onko parempi keskittyä joihinkin vähän vahvemmalla osallistumisel-
la. Meillähän se kokonaisvahvuus, mikä maailmalla on, on pienentynyt niistä suurimmista
vuosista, mitä oli. Juuri tuo Libanonin UNIFIL-operaatio on kaikista suurin noin 200:lla,
mutta myös tämä OIR-operaatio, mistä tänään keskustellaan, on merkittävä. Afganistan
on, ja sitten on pienempiä joukkoja vielä. Mutta tämä kokonaisuus on tavoitteena parla-
mentaarisesti linjata.

Arvoisa puhemies! Vielä viimeisenä sanon, että nämä ovat sentyyppisiä kysymyksiä,
että on arvokasta, että me koko eduskuntana täällä haemme yhteistä linjaa näihin, ja on hie-
noa, että puolustusvaliokunta ja ulkoasiainvaliokunta ovat yksimieliset linjaukset näistä
asioista löytäneet. — Kiitän tästä keskustelusta.

Keskustelu päättyi.

Eduskunta hyväksyi valiokunnan ehdotuksen kannanotoksi kertomuksen VNS 1/2019 vp
johdosta. Asian käsittely päättyi.
13


	6
	15.50
	15.54
	16.00
	16.05
	16.08
	16.11
	16.13
	16.14
	16.14
	16.16
	16.17
	16.18
	16.21
	16.24
	16.25
	16.27
	16.28
	16.29
	16.30
	16.33
	16.34
	16.35
	16.37


