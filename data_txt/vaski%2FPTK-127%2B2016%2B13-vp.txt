















































DEMCB28.tmpSave.xml


Pöytäkirjan asiakohta PTK 127/2016 vp
Pöytäkirjan asiakohta 

PTK 127/2016 vp

Täysistunto

Torstai 8.12.2016 klo 15.59—0.33

13. Hallituksen esitys eduskunnalle laeiksi Suomen metsäkeskuksesta annetun lain ja Suo-
men metsäkeskuksen metsätietojärjestelmästä annetun lain muuttamisesta

Hallituksen esitys HE 223/2016 vp
Valiokunnan mietintö MmVM 21/2016 vp

Ensimmäinen käsittely

Toinen varapuhemies Arto Satonen: Ensimmäiseen käsittelyyn esitellään päiväjärjes-
tyksen 13. asia. Käsittelyn pohjana on maa- ja metsätalousvaliokunnan mietintö MmVM
21/2016 vp. Nyt päätetään lakiehdotusten sisällöstä. Valiokunnan puheenjohtaja Leppä.

Keskustelu

23.51 Jari Leppä kesk (esittelypuheenvuoro): Arvoisa herra puhemies! Tässä on siis ky-
symyksessä Suomen metsäkeskuksesta annetun lain ja Metsäkeskuksen metsätietojärjes-
telmästä annetun lain muuttaminen. Miksi tähän aikaan illasta taikka yöstä halusin tulla
esittelemään tämän lain lyhyesti? Siksi, että tämä laki on nyt vihdoin viimein toteutumas-
sa. Maa- ja metsätalousvaliokunta on tätä jo useamman vaalikauden ajan halunnut, jotta
pystytään erottamaan liiketoimintayksikkö ja julkisen palvelun yksikkö Metsäkeskukses-
sa.

Esityksen tavoitteena on siis purkaa Metsäkeskus-laissa oleva kokonaisuus, joka muo-
dostuu Metsäkeskuksen julkisen palvelun yksiköstä ja liiketoimintayksiköstä. Lisäksi lain-
säädäntö ei enää jatkossa mahdollistaisi sitä, että Metsäkeskus harjoittaa liiketoimintaa.
Lain voimaantulon jälkeen jäljelle jäävä Suomen metsäkeskus toimisi jatkossa vain julki-
sia hallintotehtäviä hoitavana organisaationa. Liiketoimintayksikön elikkä siis nykyisen
Otson toiminta ei enää jatku Metsäkeskuksessa, vaan se siirtyy, tai paremminkin se on
myyty, yksityiselle toimijalle. Samoin Metsäkeskuksen metsäkiinteistöt on myyty.

Lisäksi Metsäkeskus-lakiin ehdotetaan muutoksia, jotka ovat lähinnä teknisluontoisia,
ja ne koskevat sitä, että kestävän metsätalouden rahoituslain nojalla myönnettävä tuki pys-
tytään kohdistamaan varmasti oikealle tuensaajalle ja luotettavasti ja myös vähemmällä
työllä yritys- ja yhteisötunnuksen avulla. Myös metsänkäyttöilmoituksen asianosaiset voi-
daan tunnistaa yritys- ja yhteisötunnuksen perusteella ja näin varmistaa, että ilmoitus koh-
dentuu oikein. Valiokunta ehdottaa säädettäväksi uuteen pykälään säännöksen, jonka mu-
kaan Metsäkeskuksella olisi oikeus salassapitosäännösten estämättä pyynnöstä saada Ve-
rohallinnolle ilmoitettu kuolinpesän asianhoitajan nimi ja yhteystieto sekä maanomistajan
yritys- ja yhteisötunnus. Tietoja saisi käyttää ainoastaan Metsäkeskuksen julkisten hallin-
totehtävien hoitamisessa. Metsäkeskuksen julkisista hallintotehtävistä säädetään Suomen
metsäkeskuksesta annetun lain 8 §:ssä. Tämä muutos, jota valiokunta tähän lakipykälään
esittää, on siis 13 c §, tietojen saaminen Verohallinnolta.
 Tarkistettu
4.0



Pöytäkirjan asiakohta PTK 127/2016 vp
23.54 Hannu Hoskonen kesk: Arvoisa herra puhemies! Tämä hallituksen esitys Suomen
metsäkeskusta koskien ja samoin Metsäkeskuksen metsätietojärjestelmää koskien on tie-
tenkin sellaista lainsäädäntöä, joka johtuu näistä Euroopan unionin kilpailulaeista ja sitten
niistä rajoitteista, että julkisia varoja ei saa käyttää vapailla markkinoilla. Näin ollen sinä
päivänä, kun tämä laki tulee voimaan, Metsäkeskus toimii vain ja ainoastaan julkista hal-
lintotehtävää hoitavana toimijana, ja liiketoimintapuolta harjoittanut Otso-yhtiö on jo
myyty yksityiselle yrittäjälle, joka jatkaa elämäänsä siellä vapaasti kilpailluilla markki-
noilla, niin kuin Euroopan unionin kilpailulainsäädäntö edellyttää, että siellä pitää toimia
ihan kilpailulainsäädännön mukaisesti.

Sitten sitä tavallaan hieman suren, että Metsäkeskus on joutunut myymään muutamat
metsäkiinteistöt, mitä sillä on. Tuli hieman sarkasmilla mieleen sellainen juttu, että kun
metsätoimija joutuu luopumaan metsistään, niin se on melkein sama asia kuin maanvilje-
lijä luopuisi lehmistään tai lääkäri luopuisi potilaistaan, mutta tässä nyt on tietysti julkisen
tehtävän hoidosta kysymys.

Metsäkeskukselle jää edelleen hyvin paljon tehtäviä: metsätalouden edistäminen, yksi-
tyismetsälain lainvalvonta, siihen liittyvät koulutus- ja neuvontatehtävät ja monet muut
tehtävät, joita Metsäkeskus toteuttaa saamillaan valtion budjettirahoilla.

On äärimmäisen tärkeää huomata se, että suomalainen metsäjärjestelmä on nyt viilattu
täysin kuntoon kilpailulainsäädännön ja muutenkin nykyajan vaatimusten mukaiseksi:
metsänhoitoyhdistyslaki on uusittu, Metsähallitus-laki on uusittu, ja nyt sitten tämä Metsä-
keskus-laki saa sen lopullisen muotonsa, jotta sen jälkeen ei kenelläkään markkinatalou-
dessa toimivalla toimijalla ole minkäännäköistä sananvaltaa enää sille, että meillä olisi voi-
massa sellaisia lakeja, jotka eivät täytä vapaan kilpailun sääntöjä.

23.56 Petri Honkonen kesk: Arvoisa herra puhemies! Tosiaan tämä lakiesityshän on pää-
osin tekninen, mutta pidän hyvänä sitä, että tämä entisestään selkeyttää Metsäkeskuksen
roolia, kun katsotaan sitä metsänomistajien suunnasta. Nythän meillä on tapahtunut monia
muutoksia viime metsälain uudistuksen jälkeen. Nyt ensinnäkin metsänhoitoyhdistyksen
jäsenyys ei enää ole metsänomistajille pakollinen, ja nyt sitten näitä tiettyjä muutoksia tu-
lee myös tähän meidän metsäkeskusjärjestelmään.

Sinänsä on hyvä, että täällä on myös toteutettu ja nyt toteutetaan näitä pienempiä muu-
toksia, sanoisinko byrokratian purkua ja sujuvoittamista Metsäkeskuksen toiminnan osalta
— viittaan tähän Y-tunnus-asiaan. Meillä kaikillahan on tiedossa nämä Kemera-tukijärjes-
telmän tietyt haasteet sen tuen myöntämisen, käytön, valvonnan ja maksatuksen osalta.
Tämä järjestelmä on hyvin kankea, ja on hyvä, että Metsäkeskuksen toimintaa ikään kuin
tätä kautta pyritään sitten sujuvoittamaan, jotta niitä resursseja voidaan siinä tarkoituksen-
mukaisemmin jakaa.

23.58 Jari Leppä kesk: Arvoisa puhemies! Huomionarvoista on myöskin se, että se tilan-
ne, jossa meillä oli vielä Otso yhtiönä tässä metsäkeskusjärjestelmän kupeessa, tosin eril-
lisenä sellaisena palomuureineen päivineen, aiheutti myöskin sen, ettei oikein kummassa-
kaan päässä, ei Metsäkeskuksessa eikä myöskään Otsossa, pystytty kehittämään täysillä
niitä toimintoja, joita on välttämätöntä kehittää. Tämä nyt vihdoin viimein aikaansaatu rat-
kaisu mahdollistaa myöskin tämän kehittämistyön huomattavasti paremmin kuin edeltä-
vässä tilanteessa.
2



Pöytäkirjan asiakohta PTK 127/2016 vp
Toinen huomionarvoinen seikka on vielä se, että ne eläkevastuut, joita nyt sitten valtiol-
le ja julkiselle hallinnolle jää, tietenkin hoidetaan ja ne on hoidettu. Niiden rahoitus on jär-
jestyksessä, ja se velvollisuus, jota tätäkin kautta hallinnolle on tullut ja tulee, on myöskin
hoidossa.

23.59 Hannu Hoskonen kesk: Arvoisa herra puhemies! Jäi vielä sanomatta se, että kun
tuossa samassa yhteydessä muutetaan tässä vaiheessa pykälää, jonka mukaan Metsäkes-
kuksella on oikeus saada verottajalta tietoja perikuntia koskien, kuka on perikunnan asioi-
ta hoitava henkilö, niin tässä törmäämme nyt oikeastaan konkreettisesti siihen ongelmaan,
mistä oli puhetta tuossa metsälahjavähennysasiassa, että kun meillä on valtava määrä peri-
kuntia, niin millaisia käytännön ongelmia se aiheuttaa. Esimerkiksi tässä asiassa nyt oikein
konkreettisesti tulee esille se, että kun on iso perikunta, niin pahimmillaan ollaan tilantees-
sa, että edes Metsäkeskus ei tiedä, kuka on tämän perikunnan asioiden hoitaja, jonka kans-
sa voisi esimerkiksi keskustella siitä, kun on jäänyt hoitamatta esimerkiksi metsänuudista-
misvelvoite, joka on Suomen metsälain mukaan toteutettava. Nyt kun tällaista henkilöä ei
ole tiedossa sitten, niin Metsäkeskukselle annetaan mahdollisuus hankkia verottajalta se
tieto, kuka aidosti on se perikunnan asioiden hoitaja. Jos tätä lakia ei muutettaisi, niin oli-
sivat asiat pimennossa ja metsälaki jäisi toteutumatta. Elikkä kun metsälahjavähennysla-
kia käsiteltiin, niin tässä meillä nyt on konkreettinen esimerkki siitä, että jos asioita ei ole
hoidettu, niin nyt ne sitten tältäkin osin pannaan kuntoon. Asia meni taas pikkuisen verran
eteenpäin.

Yleiskeskustelu päättyi.

Eduskunta hyväksyi hallituksen esitykseen HE 223/2016 vp sisältyvien 1. ja 2. lakiehdo-
tuksen sisällön mietinnön mukaisena. Lakiehdotusten ensimmäinen käsittely päättyi.
3


