















































DEM857D.tmpSave.xml


Pöytäkirjan asiakohta PTK 30/2016 vp
Pöytäkirjan asiakohta 

PTK 30/2016 vp

Täysistunto

Torstai 31.3.2016 klo 15.59—17.43

2.2. Suullinen kysymys hallintarekisteristä (Touko Aalto vihr)
Suullinen kysymys SKT 32/2016 vp

Suullinen kyselytunti

Puhemies Maria Lohela: Seuraava kysymys, edustaja Aalto.

Keskustelu

16.22 Touko Aalto vihr:  Arvoisa rouva puhemies! Valtiovarainministeri Alexander
Stubb vannoi ja vakuutti noin neljä kuukautta sitten, että esitys hallintarekisteristä on hau-
dattu ja kuopattu. Tahtoisin luottaa ministerin sanaan, joten kysyn: miksi hallituksen esitys
sisältää kaikkien lupausten vastaisesti takaportin kautta suomalaisille yhtiöille mahdolli-
suuden hallintarekisteröintiin ulkomailla? Koko verovälttelyyn ja omistusten kätkemiseen
liittyvä ongelma olisi estettävissä niin, että omistuksen julkisuuden vaatimus pätisi suoma-
laisiin yhtiöihin sekä Suomessa että ulkomailla. Aikooko hallitus korjata esitystään tältä
osin?

16.23 Valtiovarainministeri  Alexander Stubb (vastauspuheenvuoro):  Arvoisa rouva
puhemies! Koska kokonaisuus on niin vaikea, niin käyn läpi vastaukseni osittain paperista.

Ensimmäinen huomio on se, että tämä lakiehdotus ei sisällä hallintarekisteröinnin laa-
jentamista Suomessa. (Touko Aallon välihuuto) Tämä ei kuitenkaan vaikuta tietenkään ul-
komaiden lainsäädäntöön. Jos suomalainen pörssiyhtiö laskee osakkeita liikkeeseen toises-
sa EU-maassa, säilytykseen sovelletaan EU:n arvopaperikeskusasetusta ja kyseisen maan
lainsäädäntöä. Hallintarekisteröinti on käytössä useimmissa EU-maissa, esimerkiksi Ruot-
sissa ja Saksassa, ja Suomi ei voi omalla lainsäädännöllään rajoittaa EU-asetusta tai mui-
den maiden lainsäädäntöä.

Puhemies Maria Lohela:  Pyydän niitä edustajia, jotka haluavat esittää lisäkysymyksiä
tästä aiheesta, ilmoittautumaan.

16.23 Touko Aalto vihr (vastauspuheenvuoro): Arvoisa rouva puhemies! Suomen viime
vaalikaudella neuvottelema poikkeus arvopaperiasetukseen on hyvä. Se on hyvä, koska se
mahdollistaa Suomessa omistusten julkisuuteen perustuvan, Suomen oman järjestelmän.
Suomen neuvottelema poikkeus on voimassa niin kauan kuin nykyinen lainsäädäntö on
voimassa. Onko hallituksen pyrkimyksenä romuttaa Suomen oma, hyvä järjestelmä teke-
mällä uutta lainsäädäntöä?
 Tarkistettu
4.0



Pöytäkirjan asiakohta PTK 30/2016 vp
16.24 Valtiovarainministeri Alexander Stubb (vastauspuheenvuoro):  Arvoisa rouva
puhemies! Ei ole. Me pidämme kiinni meidän omasta lainsäädännöstä ja panemme toi-
meen EU-asetuksen sellaisenaan.

16.24 Ville Niinistö vihr (vastauspuheenvuoro): Arvoisa puhemies! On tärkeä arvo koko
yhteiskunnalle, että talouselämän päättäjien ja poliitikkojen omistukset ovat julkista tie-
toa. Silloin voidaan arvioida myös se, että vaikuttaakohan se heidän toimintaansa ja miten
se vaikuttaa. Pörssiomistusten avoimuus on tärkeää myös muiden omistajien ja sijoittajien
näkökulmasta. Se vähentää sijoittajan riskiä, kun omistukset ovat tiedossa. Se on ollut Suo-
messa tärkeä asia, jota laajasti yhteiskunnassa arvostetaan.

Tässä hallituksen esityksessä ei käytetä nyt hyväksi sitä mahdollisuutta, mitä Suomen
itse arvopaperikeskusasetukseen neuvottelema poikkeus mahdollistaisi, eli että vaikka ul-
komailla mahdollistetaan se, että suomalaiset yhtiöt voivat ulkomailla laittaa liikkeelle näi-
tä omistuspapereita, niin sielläkin voitaisiin edellyttää, että siellä käytetään menetelmiä,
joissa on suoraan asiakasomistajuus, kuten myös Suomessa. Elikkä voitaisiin välttää tämä
hallintarekisterien käyttö ulkomailla ja sen helpottaminen, jota te teette. Siis, arvoisa hal-
litus, miksi te helpotatte hallintarekisteröinnin käyttöä ulkomailla, kun Suomi on neuvotel-
lut poikkeuksen, jolla se voitaisiin estää?

16.25 Valtiovarainministeri  Alexander Stubb (vastauspuheenvuoro):  Arvoisa rouva
puhemies! Toistan: Siis me olemme tilanteessa, jossa suomalaisen pörssiyhtiön oikeus va-
lita ulkomaalainen arvopaperikeskus seuraa suoraan syksyllä 2014 voimaan astuneesta
EU-asetuksesta. Pörssiyhtiö valitsee arvopaperikeskuksen, ja järjestelmään sovellettava
laki tulee sen valinnan mukana. Meillä ei ole mahdollisuutta Suomen lailla rajoittaa EU-
asetusta tai muiden EU-maiden kansallista lainsäädäntöä.

16.26 Ville Skinnari sd (vastauspuheenvuoro):  Arvoisa puhemies! On totta se, mitä Eu-
roopan unionin asetuksissa sanotaan. Tästä huolimatta Suomen eduskunnalla on mahdol-
lisuus päättää monista asioista. (Touko Aalto: Juuri näin!) Suomi ei voi säännellä muiden
maiden lainsäädäntöä, mutta Suomi voi kuitenkin käytännössä edellyttää suomalaisilta yh-
tiöiltä ja suomalaisilta sijoittajilta suomalaisen sääntelyn noudattamista ulkomailla riippu-
matta siitä, missä sijoittaja toimii. Tämän estämiseksi hallituksen esityksessä ei tehdä mi-
tään. Oletteko te, arvoisa ministeri, olleet valmistelussa tietoisia tästä asiasta?

16.27 Valtiovarainministeri  Alexander Stubb (vastauspuheenvuoro):  Arvoisa rouva
puhemies! Tuossa käsitellään varmaankin kahta asiaa. Yksi on suomalaisen yksityisen si-
joittajan oikeus sijoittaa johonkin ulkomailla, ja toinen on suomalaisen pörssiyhtiön toi-
minta. Näissä molemmissa tapauksissa me sovellamme Suomen lainsäädäntöä ja sitä lain-
säädäntöä, joka juontaa juurensa tästä yksittäisestä EU-asetuksesta. Jos valtiovarainvalio-
kunnalla tai talousvaliokunnalla on yksittäisiä esimerkkejä ja tapoja, joilla lainsäädännön
puitteissa voisi toimia toisin, niin totta kai niitä tullaan asiantuntijakuulemisissa, ja muu-
toinkin, seuraamaan.

16.28 Kaj Turunen ps (vastauspuheenvuoro): Arvoisa rouva puhemies! Tätä arvopaperi-
keskusasetusta, tätä hallituksen esitystä, on muokattu jo hyvin monta kertaa, ja tämä taitaa
olla, olikohan, kolmas esitys. Kyllä tämä koko ajan niin sanotusti oikeaan suuntaan on
2



Pöytäkirjan asiakohta PTK 30/2016 vp
mennyt. Muistaakseni piensijoittajat muun muassa ovat tyytyväisiä nyt jo tähän hallituk-
sen esitykseen.

Kun täällä oppositio nyt kysyy, että muuttaako hallitus esitystään, niin kyllä minä nyt
toivon, ettei enää muuttaisi vaan me voisimme aloittaa tämän eduskuntakäsittelyn nyt sit-
ten ihan rauhassa talousvaliokunnassa. Mitä tulee näihin pelkoihin, mitä tässä nyt opposi-
tio on esittänyt, niin kyllä tämä toimintamalli kuitenkin menee niin, että opposition edus-
tajat pääsevät tätä asiaa käsittelemään valiokunnassa. Kun minä olen ymmärtänyt kuiten-
kin, että avoimuus on niin hallituksen kuin oppositionkin tahtotila, niin meillä on talousva-
liokunnassa sitten mahdollisuus katsoa, että tämä avoimuus (Puhemies koputtaa) toteutuu
mahdollisimman hyvällä tavalla.

Puhemies Maria Lohela: Tässä ei tainnut olla kyllä kysymystä.

Onko näin? (Naurua)

Puhemies Maria Lohela: Mutta edustaja Niinistöllä... — Ahaa, ministeri Stubb haluaa
kommentoida.

16.29 Valtiovarainministeri  Alexander Stubb (vastauspuheenvuoro):  Arvoisa rouva
puhemies! Kyllä on näin. (Naurua)

16.29 Ville Niinistö vihr (vastauspuheenvuoro): Arvoisa puhemies! Edustaja Skinnari toi
sen asian ytimen tässä esille, että meidän lainsäädännöllä on mahdollista edellyttää, että
niin Suomessa kuin ulkomailla suomalaisen pörssiyhtiön liikkeelle laittamat paperit laite-
taan liikkeelle suoraan asiakasomistusten kautta myös kansainvälisissä arvopaperikeskuk-
sissa, ja tämä on tämän EU-asetuksen mukainen menettely. Tämä on menettely, mitä Suo-
messa käytetään. Silloin jos kilpailu on mahdollista, voidaan käyttää myös ulkomaisia toi-
mijoita, mutta omistukset olisivat edelleen avoimia.

Nyt se suuri kysymys on se, että miksi hallitus ei ole tekemässä tässä samalla tällaista la-
kimuutosta, jossa varmistetaan, että samalla kun kilpailu lisääntyy ja ulkomaisia keskuksia
voidaan käyttää, niin sielläkin suoraan suomalainen toimija voidaan tunnistaa niin, että
kuka on omistaja. Haluan korostaa, että se on tässä yhteiskunnassa tärkeä arvo, että omis-
tukset ovat tiedossa. Se on sijoittajien etu, se on markkinoiden etu, se on läpinäkyvyyden
etu myös suhteessa talouden ja politiikan eliittien omistuksiin.

16.30 Valtiovarainministeri  Alexander Stubb (vastauspuheenvuoro):  Arvoisa rouva
puhemies! Jos ymmärrän edustaja Niinistön ja edustaja Skinnarin kysymyksen oikein, niin
kysehän on siitä, että me rajoittaisimme sijoittajan toimintaa. Vastaus tähän kysymykseen
on, että sijoittajan velvollisuus käyttää suoraa tiliä ulkomailla ei perustuisi mihinkään EU-
säännökseen. Kyse olisi puhtaasti kansallisesta lisäsääntelystä, joka kohdistuisi vain suo-
malaisten yhtiöiden osakkeisiin, (Välihuutoja) joten olisi mahdollista, että ehdotus ohjaisi
sijoittajia sijoittamaan ulkomaisiin osakkeisiin tai muihin arvopapereihin. Se ei varmaan-
kaan ole meidän tarkoituksemme, vaan me pyrimme pitämään pääoman suomalaisissa yri-
tyksissä. Tällä voisi siis olla negatiivisia, pitkän aikavälin vaikutuksia suomalaisten yritys-
ten pääoman saantiin, investointeihin ja sitä kautta työllistämiseen. Tästä kärsisivät eten-
3



Pöytäkirjan asiakohta PTK 30/2016 vp
kin pienet pörssiyhtiöt ja listausta suunnittelevat yhtiöt. Sen takia me emme ole tätä ehdot-
taneet.

Kysymyksen käsittely päättyi.
4


