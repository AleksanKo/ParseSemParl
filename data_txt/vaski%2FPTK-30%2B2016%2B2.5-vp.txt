















































DEM6A8.tmpSave.xml


Pöytäkirjan asiakohta PTK 30/2016 vp
Pöytäkirjan asiakohta 

PTK 30/2016 vp

Täysistunto

Torstai 31.3.2016 klo 15.59—17.43

2.5. Suullinen kysymys viljelijöiden toimeentulosta (Carl Haglund r)
Suullinen kysymys SKT 35/2016 vp

Suullinen kyselytunti

Puhemies Maria Lohela: Seuraava kysymys, edustaja Haglund.

Keskustelu

16.50 Carl Haglund r:  Fru talman, rouva puhemies! Pari viikkoa sitten traktorit vyöryi-
vät Helsingin keskustaan ja saimme kaikki seurata tätä mielenkiintoista mielenilmausta.
Maanviljelijät tulivat tänne Helsinkiin hyvästä syystä, koska heidän tilanteensa on hyvin
hyvin vaikea. Tosiasia on, että Luonnonvarakeskuksen viimeisen selvityksen mukaan mo-
nen viljelijän kohdalla tulot ovat jopa puolittuneet viimeisen parin kolmen neljän vuoden
aikana, ja tämä kehitys on hyvin hyvin huolestuttava. Olisin, herra pääministeri, kysynyt
nyt teiltä, kun teillä kehysriihi tosiaan lähestyy ja olette itsekin blogissanne pitäneet tilan-
netta huolestuttavana:

Ni tog bland annat fasta på det faktum att finländarna gör stora upphandlingar i den offent-
liga sektorn, men i slutändan är det sällan de finländska bönderna som vinner, åtminstone
inte tillräckligt ofta, och det leder bland annat till den här utvecklingen. Nu skulle det gälla
för regeringen att göra någonting för att förbättra situationen.

Tosiaan tilanne on huolestuttava ja tarvitaan toimia. Tähän tilanteeseen on vaikuttanut
moni tekijä, ja tiedämme myös, että hallitus ei yksin voi tätä tilannetta ratkaista. Mutta tie-
dustelisin, mitä hallituksella on nyt mielessä, koska tämä on paha, paha ahdinko, herra pää-
ministeri.

16.52 Pääministeri Juha Sipilä (vastauspuheenvuoro): Arvoisa puhemies! Maa- ja met-
sätalousministeri varmaan vastaa tähän vielä tarkemmin. — Tämä on otettu esille tuolla
EU:n pöydissä ensinnäkin. Eurooppa-neuvoston päätelmiin tuli nyt pitkästä aikaa myös-
kin kirjaus tästä huolesta, ja toivottavasti se johtaisi myöskin toimiin sieltä, että pystyisim-
me tätä kriisiä helpottamaan Euroopan kriisimekanismien kautta. Nythän on lupa kansalli-
siin toimiin tällä hetkellä, ja me katsomme, minkälaisiin kansallisiin toimiin meidän rah-
keet tässä vaikeassa taloudellisessa tilanteessa riittävät. Toivottavasti myöskin maa- ja
metsätalousministeri saa tilaisuuden vastata osaltaan tähän kysymykseen.
 Tarkistettu
4.0



Pöytäkirjan asiakohta PTK 30/2016 vp
16.52 Maatalous- ja  ympäristöministeri Kimmo Tiilikainen (vastauspuheenvuo-
ro): Arvoisa puhemies! EU-päätökset todellakin antoivat meille vähän enemmän nyt liik-
kumavaraa kansallisesti, ja sitä, minkälaisia mahdollisia rahallisia lisäpanostuksia on, täy-
tyy nyt sitten kehysriihen ja lisätalousarvion valmistelun yhteydessä katsoa.

Mutta erittäin tärkeätä on se, että pystytään lisäämään suomalaisen ruuan kulutusta, ja
olemme käynnistäneet maa- ja metsätalousministeriössä valmistelun siitä, että valtioneu-
vosto tekisi periaatepäätöksen, jotta valtionhallinnon ruokailupalveluissa siirryttäisiin
käyttämään suomalaisten eläinten hyvinvointiin ja ympäristön huolehtimiseen liittyvien
standardien mukaista ravintoa. (Välihuutoja) Tämä on pantu valmisteluun, ja toivon, että
valtioneuvosto pystyy siitä tekemään päätöksen kohtuullisen pian.

Puhemies Maria Lohela: Pyydän niitä edustajia, jotka haluavat esittää lisäkysymyksiä, il-
moittautumaan.

16.53 Carl Haglund r (vastauspuheenvuoro):  Arvoisa rouva puhemies! Tämä ministeri
Tiilikaisen viesti on erittäin tervetullut, ja tämä on jo yksi hyvä toimenpide, jolla edesau-
tettaisiin tilannetta. Olette myös hallitusohjelmassa luvannut erityyppisiä kevennyksiä hal-
lintoon ja normien purkua, joka voisi osaltaan auttaa monen viljelijän ahdinkoa. Voisitte-
ko, ministeri Tiilikainen, kertoa vähän, missä siinä mennään?

16.54 Maatalous-  ja ympäristöministeri  Kimmo Tiilikainen (vastauspuheenvuo-
ro): Arvoisa puhemies! On helpointa aloittaa siitä, mitkä ovat omissa käsissä. Esimerkiksi
tuo syksyinen nitraattiasetuksen muutos, joka poisti viljelijöiltä turhia investointitarpeita,
helpottaa käytännön karjatilojen töiden järjestelyä, lannan levitystä ja niin edelleen, oli en-
simmäinen toimi.

Sen lisäksi olemme komission suuntaan ajaneet asioita, jotka esimerkiksi kotieläinrekis-
terien täyttämistä ja siitä seuraavia velvoitteita keventäisivät. Ja edelleen myös tuo pitkä-
aikainen tavoite siitä, että peltojen pinta-alojen mahdolliset poikkeamat eivät niin herkästi
johtaisi seuraamuksiin, on työn alla.

Meillä on todella pitkä lista asioita, jotka sitten edellyttävät myös tuolla EU-päässä laa-
jempaa päätöstä — ne eivät ole pelkästään komission hyppysissä — mutta toivomme, että
voimme vaikuttaa komission päätöksiin, ja niissä, mitkä ovat omissa käsissä, etenemme ri-
peästi.

16.55 Hanna Halmeenpää vihr (vastauspuheenvuoro):  Arvoisa rouva puhemies! Niin,
kyllähän tämä hengiltähalpuuttamisen kulttuuri maataloustuotannon osalta alkaa jo riittää.
Maatalousväenkin tulot koostuvat pienistä puroista, ja siksi kysynkin, kun tietääkseni vii-
me vuonna tiettyjä kansallisia tukirahoja jäi käyttämättä noin 2 miljoonaa euroa: aiotteko,
ministeri Tiilikainen, huolehtia, että tämäkin summa suunnataan maatalouden ahdinkoon
eikä se valu valtiovarainministeriössä johonkin aivan muuhun?

16.56 Maatalous- ja ympäristöministeri Kimmo Tiilikainen (vastauspuheenvuo-
ro):  Arvoisa puhemies! En usko, että on huolta siitä, että jättäisin käyttämättä yhdenkään
euron, mikä viljelijöitten toimeentulon helpottamiseen on mahdollista tässä valtiontalou-
den tilanteessa käyttää. Ja itse asiassa tänä päivänä valtioneuvosto istunnossaan teki pää-
töksen, missä kansallisia tukia koskevia asetuksia tarkennettiin, jotta saadaan nuo eurot tar-
2



Pöytäkirjan asiakohta PTK 30/2016 vp
kasti ja kaikki käyttöön. Kuitenkaan tuilla yksistään ei maatalouden kannattavuutta paran-
neta, vaan tuo markkinoilta saatava hinta ja tuotteiden hyvä menekki ovat niitä avainkysy-
myksiä, ja sitä voimme julkisessa taloudessa edistää. Mutta teemme myös hartiavoimin
töitä uusien vientimarkkinoitten avaamiseksi, koska eräs suuri syy maatalouden ahdin-
koon on Venäjän markkinan hyytyminen, ja sille on löydettävä korvaavia kohteita, jotta
maataloustuotanto voi Suomessa jatkua nykyisessä mitassaan.

Kysymyksen käsittely päättyi.
3


