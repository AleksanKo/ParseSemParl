















































DEM35EE.tmp.xml


Pöytäkirjan asiakohta PTK 132/2017 vp

 Tarkistettu
4.0

Pöytäkirjan asiakohta 

PTK 132/2017 vp

Täysistunto

Torstai 7.12.2017 klo 16.00—23.03

2.11. Suullinen kysymys Agenda 2030 -tavoitteista arktisella alueella (Mari-Leena Talvitie 
kok)

Suullinen kysymys SKT 183/2017 vp

Suullinen kyselytunti

Puhemies Maria Lohela: Seuraavaksi edustaja Talvitie.

Keskustelu

16.22 Mari-Leena Talvitie kok: Arvoisa puhemies! Suomi on Arktisen neuvoston pu-
heenjohtajamaa, ja se antaa meille tietenkin johtoaseman. Neuvoston puheenjohtajakautta
on jäljellä tuonne kevääseen 2019. Tämän johdosta meillä on ollut useita kokouksia, ja
myöskin EU:n ensimmäinen korkean tason arktinen kokous järjestettiin kesällä Suomessa,
Oulussa, ja muutama viikko sitten, marraskuussa, oli Arctic Spirit -kokous Rovaniemellä,
jossa meidän ulkoministeri Soini paalutti hyvin vahvasti asemaa näille YK:n kestävän ke-
hityksen Agenda 2030 -tavoitteille niin, että ne ovat arktiselle alueelle elinehto, selviyty-
misstrategia, ja Soini sanoi, että se ei ole vain toiveunta ja -ajattelua. Ja kysyisinkin nyt mi-
nistereiltä, joko liikenneministeriltä tai ulkomaankauppa- ja kehitysministeriltä: minkälai-
sia tavoitteita Suomella on menossa liittyen näihin YK:n Agenda 2030 -tavoitteisiin, joissa
puhutaan muun muassa infrastruktuurista, innovaatioista, kestävän kehityksen tavoitteista
kauttaaltaan?

16.24 Liikenne- ja viestintäministeri Anne Berner (vastauspuheenvuoro): Arvoisa rou-
va puhemies! Kiitoksia tästä kysymyksestä. Arktisen alueen työskentely on tässä hallituk-
sen työssä ollut erittäin keskeistä, ja olemme vahvasti sitoutuneet moneen näkökulmaan:
Arktisella alueella työskentelemme nimenomaan ympäristötavoitteet ja Agenda 2030 huo-
mioon ottaen, huolehdimme myöskin saavutettavuudesta, mahdollistamme paremmin tut-
kimuksen ja tieteen hyödyntämisen etenkin metrologisilla alueilla ja panostamme myös
koulutuksen ja tutkimuksen edistämiseen. Infran näkökulmasta olemme pyrkineet edistä-
mään hankkeita niin televiestinnän osalta, langattomien yhteyksien rakentamisessa kuin
myöskin sitten Koillisväylä-kaapelin hankkeen osalta käynnistäessämme yhteyksiä arkti-
sen alueen kautta. Samalla teemme selvitystä Jäämeren radan osalta. Kaikissa näissä hank-
keissa on mittavat ympäristöselvitykset mukana, myöskin vaikutukset yhteiskuntaan sekä
paikallisväestöön. Elikkä näistä näkökulmista viemme hankkeitamme eteenpäin.

Kysymyksen käsittely päättyi.


