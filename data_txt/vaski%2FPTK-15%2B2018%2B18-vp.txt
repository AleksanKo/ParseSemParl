















































DEM53C4.tmp.xml


Pöytäkirjan asiakohta PTK 15/2018 vp
Pöytäkirjan asiakohta 

PTK 15/2018 vp

Täysistunto

Torstai 1.3.2018 klo 15.59—20.06

18. Hallituksen esitys eduskunnalle laiksi työntekijöiden ja ammatinharjoittajien lisäeläke-
oikeuksista

Hallituksen esitys HE 177/2017 vp
Valiokunnan mietintö StVM 1/2018 vp

Ensimmäinen käsittely

Ensimmäinen varapuhemies Mauri Pekkarinen: Ensimmäiseen käsittelyyn esitellään
päiväjärjestyksen 18. asia. Käsittelyn pohjana on sosiaali- ja terveysvaliokunnan mietintö
StVM 1/2018 vp. Nyt päätetään lakiehdotuksen sisällöstä.

Keskustelu

19.37 Krista Kiuru sd (esittelypuheenvuoro): Arvoisa puhemies! Esittelen sosiaali- ja
terveysvaliokunnan mietinnön tätä ehdotusta koskien. Kyseessä on ehdotus, jonka pohjal-
ta säädetään työntekijöiden ja ammatinharjoittajien lisäeläkeoikeuksista. Lailla pantaisiin
täytäntöön jäsenvaltioiden välisen työntekijöiden liikkuvuuden edistämistä lisäeläkeoi-
keuksien hankkimista ja säilyttämistä parantamalla koskevista vähimmäisvaatimuksista
annettu Euroopan parlamentin ja neuvoston direktiivi. Lisäksi täydennettäisiin yhteisön
alueella liikkuvien palkattujen työntekijöiden ja itsenäisten ammatinharjoittajien lisäeläke-
oikeuksien suojaamisesta annetun neuvoston direktiivin täytäntöönpanoa. Lakia ei sovel-
lettaisi lakisääteisiin eläkkeisiin, ja lain on tarkoitus tulla voimaan 1. päivänä toukokuuta
2018.

Arvoisa puhemies! Valiokunnan mukaan käsittelyssä olevilla lisäeläkkeillä on Suomes-
sa vähäinen merkitys. Useimmissa jäsenmaissa direktiivin tarkoittamat eläkkeet kuitenkin
tarjoavat merkittävän osan eläketurvasta ja monissa maissa ainoan ansioihin sidoksissa
olevan osan. Valiokunta toteaa, että direktiivi soveltuu lähtökohtaisesti varsin huonosti
Suomen eläkejärjestelmään, jossa lisäeläkkeiden käyttötarkoitus on ollut toisenlainen, sil-
lä lisäeläkkeitä on Suomessa käytetty pääsääntöisesti työntekijöiden sitouttamiseen ja pal-
kitsemiseen.

Valiokunta pitää tätä lakiehdotusta kannatettavana. On hyvä, että direktiivi implemen-
toidaan ilman kansallista lisäsääntelyä. Valiokunta pitää myös tärkeänä, että esityksessä
hyödynnetään direktiivin mahdollistamia rajauksia ja sallitaan hallinnollista työtä helpot-
tavia käytäntöjä. Valiokunnan mietintö on yksimielinen.

19.40 Sari Essayah kd: Arvoisa puhemies! Tämänkin lakiesityksen taustalla on direktii-
vi, ja voin sanoa, että näppini on tässäkin ollut jollakin tavalla mukana, koska olin var-
joesittelijänä silloin, kun tätä Euroopan parlamentissa käsiteltiin, oman EPP-ryhmäni var-
joesittelijänä. Oikeastaan syy, minkä tähden siihen pestiin ehdottomasti halusin päästä, oli
 Tarkistettu
4.0



Pöytäkirjan asiakohta PTK 15/2018 vp
juuri valvoa, että tällä ei ole mitään tekemistä Suomen lakisääteisen eläkejärjestelmän
kanssa. Kun meillähän tämä lisäeläkejärjestelmä on niin sanottuja kolmannen pilarin eläk-
keitä elikkä nämä ovat meillä lähinnä tämmöisiä työntekijöitten sitouttamiseen ja palkitse-
miseen liittyviä asioita, siinä koko ajan piti oikeastaan katsoa, että ne sanamuodot pysyvät
sellaisina, että nämä eivät vähääkään vihjaa sitten sinne lakisääteiseen työeläkepuoleen,
koska nämä rajauksethan ovat olleet Suomelle äärimmäisen tärkeitä. Nämä on itse asiassa
siellä ihan meidän EU-liittymissopimuksissamme aikanaan silloin katsottu, että tämä mei-
dän järjestelmämme on sellainen, mikä meille on tänne vuosien varrella kehitetty, ja me
emme halua, että se missään määrin joutuisi sitten yhteisen EU-sääntelyn piiriin.

Täytyy kyllä se sanoa, että kun silloin käytiin aika paljon keskustelua näistä eurooppa-
laisista eläkejärjestelmistä, niin kyllä niistä todella monet ovat äärimmäisen hataralla poh-
jalla. Voisi sanoa, että Pohjoismaissa, Saksassa, Itävallassa ja Hollannissa on eläkejärjes-
telmät, joitten kestävyys on taattu, mutta sitten meillä on valtava määrä tämmöisiä pay as
you go -järjestelmiä, joissa ei tehdä rahastointia edes osittain, sitten puhumattakaan Itä-Eu-
roopasta, missä muistaakseni Unkarissa jopa oli niinä vuosina tilanne, jossa valtion budje-
tin katteeksi yhtäkkiä otettiinkin sitten kansalaisten eläkerahastoja. Täytyy sanoa, että sii-
nä mielessä tämä meidän suomalainen eläkejärjestelmämme — vaikka aina, kun tuolla to-
rilla käy, voisi kuvitella, että se on äärimmäisen huono — on Euroopan parhaimpia ja siinä
mielessä sitä kyllä kannattaa suojella ja varjella. Niin kuin edustaja Kiuru totesi, tällä ei to-
dellakaan Suomessa ole suurtakaan vaikutusta ja siinä mielessä sitten voidaan huoletta se
täällä implementoida.

Yleiskeskustelu päättyi.

Eduskunta hyväksyi hallituksen esitykseen HE 177/2017 vp sisältyvän lakiehdotuksen si-
sällön mietinnön mukaisena. Lakiehdotuksen ensimmäinen käsittely päättyi.
2


