















































DEM2E8D.tmp.xml


Pöytäkirjan asiakohta PTK 119/2017 vp
Pöytäkirjan asiakohta 

PTK 119/2017 vp

Täysistunto

Torstai 16.11.2017 klo 15.59—18.49

3.5. Suullinen kysymys perintö- ja lahjaveron poistamisesta sukupolvenvaihdoksissa (Joa-
kim Strand r)

Suullinen kysymys SKT 160/2017 vp

Suullinen kyselytunti

Puhemies Maria Lohela: Seuraava kysymys, edustaja Strand.

Keskustelu

16.53 Joakim Strand r: Arvoisa puhemies, ärade talman! Nya arbetsplatser skapas väl-
digt långt i de små och medelstora företagen, och många av dessa är familjeföretag.

Siksi RKP esittää budjetissaan paremman vaihtoehdon, sen että perintö- ja lahjaverotus
poistetaan yritysten sukupolvenvaihdosten osalta. Yritystoimintaan sidotun varallisuuden
siirtyminen sujuvasti ja oikeaan aikaan nuoremmalle, aktiiviselle sukupolvelle loisi uusia
työpaikkoja ja sitä kautta hyvin suurella todennäköisyydellä verotuloja ja muita positiivi-
sia taloudellisia, dynaamisia vaikutuksia enemmän kuin mitä valtion kassaan nyt verotuk-
sen kautta kertyvillä varoilla saadaan. Arvoisa valtiovarainministeri Orpo, mitä mieltä
olette: onko hallituksella tahtoa ja valmiutta poistaa perintö- ja lahjaverotus yritysten su-
kupolvenvaihdosten osalta?

16.54 Valtiovarainministeri Petteri Orpo (vastauspuheenvuoro):  Arvoisa puhemies!
Hallitusohjelman mukaisesti hallitus on jo tähän mennessä keventänyt perintö- ja lahjave-
roa, erityisesti sukupolvenvaihdostilanteissa, ja siltä osin hallitusohjelman kirjaus ja se,
mitä on alun perin päätetty, on toteutunut. Yleisesti voisi arvioida, että sukupolvenvaihdos-
ten osalta on ensinnäkin alennettu verotusta mutta on myös tuotu elementtejä, joilla suku-
polvenvaihdosten järjestäminen ja tekeminen on tehty edullisemmaksi ja järkevämmäksi,
ja se on todella tärkeää, koska on kymmeniätuhansia yrityksiä sukupolvenvaihdostilan-
teessa. Meidän täytyy auttaa heidät yli tämän sukupolvenvaihdoksen ja sitä kautta turvata
yritysten toiminnan jatkuminen ja työpaikat, joita näissä yrityksissä on. Asia on oikea —
hallitus on toiminut tässä jo ohjelmansa mukaisesti.

Puhemies Maria Lohela: Pyydän ilmoittautumaan, mikäli on lisäkysymyksiä.

16.55 Joakim Strand r (vastauspuheenvuoro): Arvoisa puhemies! Perintö- ja lahjaveron
poistaminen yritysten sukupolvenvaihdoksista olisi tärkeä ensimmäinen askel, mutta kes-
kustelua on syytä vielä laajentaa. Itse näin pankin lakiosastolla töissä ollessani, kuinka pe-
rintövero aiheuttaa ongelmia nimenomaan pieni- ja keskituloisille palkansaajille, jotka pe-
 Tarkistettu
4.1



Pöytäkirjan asiakohta PTK 119/2017 vp
rivät esimerkiksi vanhempien asunnon — asunnon, jonka hankkimiseen liittyvät kaikki ve-
rot on jo kertaalleen maksettu. RKP:ssä katsomme, että vähän pidemmällä aikavälillä pe-
rintö- ja lahjaverotus pitäisi korvata luovutusvoittoverolla, kuten Ruotsissa sosiaalidemo-
kraattien johdolla tehtiin aikoinaan. Arvoisa kokoomuksen puheenjohtaja, valtiovarainmi-
nisteri Petteri Orpo, pitäisikö Suomen vähän pidemmällä aikavälillä luopua perintö- ja
lahjaverosta, siirtyen Ruotsin ja Norjan malliin, vai onko nykyjärjestelmämme mielestän-
ne perusteltu?

16.56 Valtiovarainministeri Petteri Orpo (vastauspuheenvuoro):  Arvoisa puhemies!
Jätetään vaaliohjelmat sitten toiseen keskusteluun.

Hallitus on toiminut perintöveron, lahjaveron keventämisessä niin, että myöskin yritys-
ten sukupolvenvaihdokset ovat nyt helpompia kuin silloin, kun hallitus aloitti. Me olemme
panostaneet myöskin siihen, että työn ja yrittämisen verotusta on kevennetty ja vähintään
pidetty nykyisellä tasolla. Tämä on tärkeää, ja kokonaisuudessaan on kyse siitä, että me
teemme politiikkaa, joka on yrittäjäystävällistä, jotta yrittäminen kannattaa, jotta työllistä-
minen kannattaa, jotta Suomessa on talouskasvua ja työpaikkoja. Se on meille tärkeä asia,
keskeinen osa tämän hallituksen politiikkaa eli yrittäjäpolitiikkaa.

16.57 Leena Meri ps (vastauspuheenvuoro): Arvoisa puhemies! Perussuomalaiset kysyi-
vät aikaisemmin asumisen halpuutuksen mallista — eli asumiskuluista — joka liittyi tähän
kysymykseen. Kysyimme verotuksesta suursäätiöiden ja yleishyödyllisten yhteisöjen osal-
ta. Asumisen kustannusten osalta ei tuntunut löytyvän vastaajaa, ja verotukseen liittyen
saimme vastauksen, että ei ole vielä tapetilla.

Olen vuosi sitten kysynyt ministeri Orpolta näistä yleishyödyllisten yhdistysten osin-
goista, ja silloin työ oli kesken. Saisinko vastauksen siihen, voimmeko me nyt oikeasti et-
siä pikaisia menokeinoja, kun ne leikkaukset onnistuvat niin nopeasti? Minä uskoisin, että
pääministeri osaa vastata siihen, voidaanko meidän asumisen halpuutuksen mallimme ot-
taa käyttöön. Koin sen erittäin loukkaavana, että meidän kysymykseemme ei vaivauduttu
edes vastaamaan vaan keskustelu päätettiin heti. Olkaa hyvä, jatkossa te, pääministeri, pys-
tytte vastaamaan kaikkiin kysymyksiin edes jotain.

16.58 Valtiovarainministeri Petteri Orpo (vastauspuheenvuoro):  Arvoisa puhemies!
Vastaan uudelleen, että asumisesta vastaava ministeri Tiilikainen ei ole paikalla ja minä en
tunne tätä teidän mallianne tästä asumisen halpuuttamisesta. [Leena Meri: Minä jaoin ei-
len teille ohjelman!] — En tunne sitä riittävän hyvin, että alkaisin sitä nyt kommentoi-
maan. Haluan siihen perehtyä.

Meillä on hallitusohjelman mukaisesti valtava määrä verohankkeita, verouudistuksia,
-lainsäädäntöhankkeita. Täällä on muun muassa Valmis-laki, joka on valtava veropaketti.
Sen lisäksi me olemme joutuneet käyttämään aikaa muun muassa perussuomalaisten kek-
simään veneveroon, joka sitten upposikin Airistoon. [Naurua — Leena Meri: Katsokaa sin-
ne ministeriaitioon, sieltä ne löytyvät, Sampo Terho osaa vastata!] Eli me olemme tehneet
todella paljon työtä, todella paljon työtä verotuksen puitteissa. Tämä säätiöasia on hallitus-
ohjelman mukaisesti pohdinnassa. Palaamme siihen, kun me saamme selvityksen valmiik-
si. Mutta se ei ole ollut prioriteettilistalla kieltämättä ihan kärkipaikoilla. [Leena Meri:
Miksei? Helppoa tuloa!]
2



Pöytäkirjan asiakohta PTK 119/2017 vp
Kysymyksen käsittely päättyi.

Kyselytunti päättyi.
3


