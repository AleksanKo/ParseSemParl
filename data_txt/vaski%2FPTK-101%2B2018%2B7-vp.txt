















































DEMDECE.tmp.xml


Pöytäkirjan asiakohta PTK 101/2018 vp
Pöytäkirjan asiakohta 

PTK 101/2018 vp

Täysistunto

Tiistai 16.10.2018 klo 14.01—21.31

7. Hallituksen esitys eduskunnalle  laiksi maankäyttö- ja rakennuslain 57 a §:n kumoami-
sesta

Hallituksen esitys HE 79/2018 vp
Valiokunnan mietintö YmVM 9/2018 vp

Toinen käsittely

Ensimmäinen varapuhemies Mauri Pekkarinen: Toiseen käsittelyyn esitellään päivä-
järjestyksen 7. asia. Nyt voidaan hyväksyä tai hylätä lakiehdotus, jonka sisällöstä päätet-
tiin ensimmäisessä käsittelyssä.

Keskustelu

20.59 Satu Hassi vihr: Arvoisa puhemies! Myös tämän mietinnön ympäristövaliokunta
on yksimielisesti hyväksynyt ja esittää, että hallituksen esitys hyväksytään.

Kysymyshän on siitä, että kumotaan vuonna 2009 tehty muutos, joka antaa kunnille
mahdollisuuden kaavassa velvoittaa uusia rakennuksia liitettäväksi kaukolämpöön. Tätä
hyvin harvat kunnat ovat käyttäneet. Sen jälkeen tekniikka on kehittynyt, ja itse asiassa se-
kin säädös, joka 2009 säädettiin, antaa poikkeuksen niille rakennuksille, jotka ovat erityi-
sen energiatehokkaita ja käyttävät uusiutuvaa energiaa. Kun nyt se teknologia, jolla käyte-
tään uusiutuvaa energiaa ja jolla taloista voidaan tehdä entistä energiatehokkaampia, on
huomattavan paljon kehittyneempää kuin yhdeksän vuotta sitten, niin on katsottu, että
tämä yhdeksisen vuotta voimassa ollut määräys ei enää ole tarpeellinen maankäyttö- ja ra-
kennuslaissa.

Valiokunta kuitenkin korostaa sitä, että kaukolämpö on erittäin tärkeä ja pysyy Suomes-
sa erittäin tärkeänä myöskin koko valtakunnan energiatehokkuuden kannalta ja myös kau-
kolämpöverkon mahdollisuuksia energiajärjestelmän kehittämisessä päästöttömään suun-
taan tulee kehittää. Valiokunta muun muassa toteaa, että talot, jotka on liitetty kaukoläm-
pöön, ovat jo sinällään melkoinen energiavarasto ja älykkäämmällä lämmityksen ohjauk-
sella, joka ottaa huomioon paitsi sen sään, mikä vallitsee juuri nyt, myöskin lähituntien ja
lähimmän vuorokauden sääennusteen, voidaan säästää energiaa, tarkentaa lämmitystä.
Toivottavasti tulevaisuudessa myöskin tämä on yksi niistä asioista, jotka edesauttavat sitä,
että siirrymme kokonaan päästöttömään energiaan.

21.02 Sari Essayah kd: Arvoisa puhemies! Sinällänsä varmasti on ihan hyvä, että valio-
kunta näin yksimielisesti tässäkin asiassa esittää tämän velvoitteen poistamista, ja niin kuin
täällä edustaja Hassi selitti hyvin, teknologia kehittyy ja on tänä päivänä paljon parempia-
kin tapoja asiassa edetä kuin tällaisen velvoitteen kautta.
 Tarkistettu
4.1



Pöytäkirjan asiakohta PTK 101/2018 vp
Mutta tässäkin asiassa haluaisin vähän sivuta hallituksen budjettiesitystä, jossa sähkön
ja lämmön yhteistuotannon veronpalautuksen puolittaminen tapahtuu. Minun mielestäni se
on vähän huono signaali siinä mielessä, että se antaa ulospäin — vaikka tiedän, että se
kompensoidaan sitten kyllä siellä toisaalla — sellaisen ikään kuin signaalin, että meillä
tämä lämmön ja sähkön yhteistuotanto, joka kaukolämmön kautta on hyvin ollut hyödyn-
nettävissä, ei olisi sinällänsä sellainen asia, mitä meidän yhteiskunnassa tulisi tukea ja vie-
dä eteenpäin. Ja kun tämäntyyppistä keskustelua kuulee muutoinkin ja esimerkiksi EU-ta-
solla ei välttämättä ymmärretä sitä, miten hyvä innovaatio tämä suomalainen lämmön ja
sähkön yhteistuotanto on, niin tässäkin on taas kysymys siitä, että meillä on jotakin sellais-
ta, mistä kannattaisi kertoa muillekin, että hei, tämä on hyvä tapa, energiatehokas tapa tuot-
taa näitä molempia. Ainakin itse toivon, että meillä tätä tuotantomuotoa tulevaisuudessa-
kin edelleen pidettäisiin tärkeänä osana meidän energianjakeluverkkoa.

21.03 Satu Hassi vihr:  Arvoisa puhemies! Aivan kuten edustaja Essayah totesi, kauko-
lämpöjärjestelmä, jossa tuotetaan sähköä ja lämpöä yhteistuotantolaitoksissa, on yksi niis-
tä asioista, missä Suomi on todella maailman edelläkävijä. Silloin kun energiaa tuotetaan
polttamalla, se on erittäin fiksu tapa tuottaa energiaa, koska silloin kun sama laitos tuottaa
sekä sähköä että kaukolämpöä, niin ne saadaan yhteensä huomattavasti pienemmällä polt-
toainemäärällä kuin jos molemmat näistä tuotettaisiin erikseen. Mutta aivan kuten sähkö-
verkossa, se energiamurros, mikä on tapahtumassa, on tekemässä miljoonista kuluttajista
myös tuottajia. Suomessakin yksi polttava keskustelunaihe on se, miten sähkön laskutuk-
sen ja koko sen markkinajärjestelmän sääntöjä voidaan kehittää sillä lailla, että taloyhtiöil-
le ja yksittäisille pienyrittäjille ja omakotitaloissa asuville perheille tehdään houkuttele-
vammaksi asentaa aurinkopaneeleita ja tuottaa siten uusiutuvalla energialla sähköä. Aivan
vastaava kehitys on mahdollinen kaukolämpöverkossa, koska kesäaikaan ne talot, joiden
katolla on aurinkokeräimet, tuottavat hyvinkin monessa tapauksessa lämpöä enemmän
kuin se talo itse tarvitsee, jolloin ne voivat ainakin kesäaikaan lämpiminä, aurinkoisina
kuukausina olla myös myyjiä, syöttää lämpöä kaukolämpöverkkoon. Sähkön puolella pu-
hutaan siitä, että kuluttajista, consumers, tulee tuottajan ja kuluttajan yhdistelmiä, prosu-
mers, ja mielestäni myöskin tämä on semmoinen lähivuosien ja vuosikymmenien toivotta-
va kehityssuunta myös kaukolämmön osalta.

21.06 Sari Essayah kd: Arvoisa puhemies! Tässä on todellakin kysymys siitä, että meillä
Suomessa tällä alalla olisi tarjottavana muillekin esimerkkiä, ja niin kuin edustaja Hassi
hyvin otti esille, juuri tämä hajautettu sähkön tuotanto, mikä voi tapahtua myöskin kotita-
louksien kautta, on varmasti yksi tulevaisuuden tärkeitä ratkaisuja. Olen ymmärtänyt niin,
että tällä hetkellä esimerkiksi verkkoon syöttämisen hinnoittelu tapahtuu, oliko se nyt, tun-
nin vai kahden sisällä siitä, kun sitä syöttöä tapahtuu verkon suuntaan, ja siinä mielessä
useimmiten on se tilanne, että jos sitä ylijäämää jää, niin silloin ilmeisesti siitä ei myös-
kään sellaista hinnoittelua saada. Elikkä tässä akkuteknologia olisi se, minkä pitäisi kehit-
tyä, jotta pystytään saamaan talteen ja pystytään syöttämään tai ottamaan omaan käyttöön
myöhemmässä vaiheessa. Ymmärtääkseni akkuteknologiassa Suomella olisi myöskin pa-
rantamisen varaa, eli meillä on ollut asiantuntijoita, joita olemme päästäneet ikävä kyllä ul-
komaisiin yhtiöihin, ja Suomessa ne edistysaskeleet, mitä meillä akkuteknologiassa on ol-
lut, eivät ole tänä päivänä enää omassa käytössämme. Olen myös ymmärtänyt näin, että ak-
2



Pöytäkirjan asiakohta PTK 101/2018 vp
kujen hinnat ovat tällä hetkellä vielä niin korkealla tasolla, että esimerkiksi yksittäisen ko-
titalouden halu investoida näihin ei ole vielä kovinkaan suuri.

Uskon, että tässä on sellainen osa-alue yhteiskunnassa, jossa pystyttäisiin pääsemään
eteenpäin sitä kautta, että meillä todellakin olisi sekä tuottajina että kuluttajina samat yksi-
köt, kotitaloudet. Varmasti se myöskin innostaisi näihin erilaisiin, vaikkapa, niin kuin
edustaja kuvasi, aurinkopaneeleita vastaaviin hankintoihin.

21.08 Saara-Sofia Sirén kok:  Arvoisa puhemies! Tässä ollaan todellakin ajankohtaisen
aiheen ympärillä paitsi ilmasto- ja energiateemojen osalta myös yleisesti maankäyttö- ja
rakennuslainsäädännön, joka meille on tulossa kokonaisuudessakin lähitulevaisuudessa
eteemme. Jos me ajattelemme energiantuotantoa Suomessa, niin sähkön osaltahan me
olemme jo varsin vauhdikkaasti menossa sinne uusiutuvan suuntaan, ja hyvä näin, koska
fossiilisista meidän on päästävä eroon. Mutta tämä lämmöntuotannon puoli on sellainen
asia, mihin meidän pitää oikein erikseen kiinnittää huomiota, erityisesti kun, niin kuin täs-
sä tuli ilmi, kaukolämmön merkitys on niin suuri.

Taloyhtiökohtaisesti varmaan on syytä luoda sellaisia keinoja, jotka kannustavat pohti-
maan erilaisia vaihtoehtoja myös lämmön puolella, esimerkiksi maalämpöön siirtyminen
tai sitten lämpöpumpputeknologia, joka myös kovasti kehittyy. Tulevaisuudessa on paljon
mahdollisuuksia niin sähkön kuin lämmön osalta, ja se yhteinen tahtotila on juurikin saada
päästöjä vähemmäksi. Lämmön osalta polttaminen ei ole paras mahdollinen vaihtoehto, ja
siitä pitäisi päästä pikkuhiljaa vähentävälle uralle, mutta näitä kaikkia keinoja pohdimme
tarkemmin sitten muun lainsäädännön yhteydessä.

21.09 Satu Hassi vihr: Arvoisa puhemies! Vielä haluan kommentoida kannusteita tai lan-
nisteita aurinkoenergian käyttöönottoon.

Ongelma ei ole niin suuri silloin, kun on kyseessä omakotitalo tai vaikkapa pienyritys.
Silloin varsinkin älykkäitä säätöjärjestelmiä käyttämällä on mahdollisuus kohtalainen osa
siitä omasta kulutuksesta ajoittaa niihin hetkiin, jolloin sitä aurinkosähköä tulee, esimer-
kiksi vaikkapa pesukoneet ja tiskikoneet ja boilerit ja niin poispäin. Mutta silloin, kun kyse
on taloyhtiöistä, joiden katoille hyvin mahtuisi — meillähän on siis valtava määrä taloyh-
tiöitä, joiden katot eivät ole varjossa, eli ne olisivat oikein hyviä paikkoja aurinkopanee-
leille — ne saavat täyden hyödyn siitä itse tuottamastaan aurinkoenergiasta vain sen säh-
kön osalta, jonka se taloyhtiö yhtiönä käyttää. Ja taloyhtiöthän käyttävät erittäin vähän säh-
köä, sitä menee vain jossain taloyhtiöiden pesutuvissa ja yhteisten tilojen valaistuksissa ja
sen sellaisissa. Me tarvitsisimme lainsäädännön, joka mahdollistaa sen, että taloyhtiön ka-
tolla tuotettu aurinkosähkö voitaisiin hyvittää sen talon kaikkien asuntojen kesken. Silloin
se tulisi paremmin sen talon asukkaiden hyväksi ja olisi asukkaille ja taloyhtiöille kannat-
tavaa.

Tämä on nyt yksi esimerkki niistä tämänhetkisistä markkinarakenteen esteistä, jotka
lannistavat ja hidastavat sinänsä jo käytettävissä olevan ja muuten kilpailukykyisen tekno-
logian käyttöönottoa. Ja tosiaan uskon, että myös kaukolämmön osalta tulemme aivan vas-
taavien kysymysten eteen.

Keskustelu päättyi.
3



Pöytäkirjan asiakohta PTK 101/2018 vp
Eduskunta hyväksyi ensimmäisessä käsittelyssä sisällöltään päätetyn, hallituksen esityk-
seen HE 79/2018 vp sisältyvän lakiehdotuksen. Lakiehdotuksen toinen käsittely päättyi.
Asian käsittely päättyi.
4


	7
	20.59
	21.02
	21.03
	21.06
	21.08
	21.09


