















































DEMC00F.tmp.xml


Pöytäkirjan asiakohta PTK 19/2018 vp
Pöytäkirjan asiakohta 

PTK 19/2018 vp

Täysistunto

Torstai 8.3.2018 klo 16.02—18.59

2.7. Suullinen kysymys seksuaalisesta häirinnästä kouluissa (Sari Multala kok)
Suullinen kysymys SKT 27/2018 vp

Suullinen kyselytunti

Puhemies Paula Risikko: Seuraavaksi kokoomuksen eduskuntaryhmän kysymys. Edus-
taja Multala.

Keskustelu

16.54 Sari Multala kok: Arvoisa puhemies! Me too -kampanja käynnisti laajan keskuste-
lun seksuaalisesta häirinnästä. Olemme tämän jälkeen saaneet lähes viikoittain kuulla ja lu-
kea seksuaalisen häirinnän, ahdistelun ja hyväksikäytön tapauksia eri puolilta suomalaista
yhteiskuntaa. Erityisen järkyttäviä ovat olleet ne tapaukset, joiden kohteeksi ovat joutu-
neet lapset tai nuoret. Osa häirintätapauksista on jatkunut vuosikymmeniä, mutta tilanteis-
ta on vaiettu tai ne on pyritty painamaan villaisella. Tuoreimman kouluterveyskyselyn mu-
kaan lähes kolmannes toisella asteella opiskelevista tytöistä on kokenut seksuaalista häi-
rintää.

Jokainen häirintätapaus on liikaa. Koulujen ja oppilaitosten pitää olla ympäristö, jossa
lapset ja nuoret voivat kokea olevansa turvassa. Haluankin kysyä opetusministeriltä: mi-
hin toimiin hallitus on ryhtynyt seksuaalisen häirinnän ehkäisemiseksi kouluissa ja oppi-
laitoksissa?

16.55 Opetusministeri Sanni Grahn-Laasonen (vastauspuheenvuoro):  Arvoisa puhe-
mies! Lukuisiin eri toimiin. On ollut syvästi järkyttävää lukea viime aikoina uutisointia las-
ten ja nuorten kokemuksista seksuaalisesta häirinnästä kouluissa ja koulujen ulkopuolella,
ja kouluterveyskyselyt paljastavat sen, että tämä ongelma on vakava ja olemassa edelleen.
Siitä syystä opetus- ja kulttuuriministeriö on ryhtynyt moniin toimiin, joista kaksi tärkeää
tällä viikolla julkistettiin: Opas kouluille ja oppilaitoksille seksuaalisen häirinnän ja hyväk-
sikäytön ennaltaehkäisemiseksi ja siihen puuttumiseksi, eli selkeät ohjeet ja pelisäännöt
kouluille ja oppilaitoksille siitä, miten toimitaan ja miten ennaltaehkäistään. Tämä on ollut
hyvin toivottu koulumaailmassa, eikä tämän jälkeen ole kenellekään enää epäselvää se,
että tähän puuttuminen on jokaisen aikuisen vastuu niin koulussa kuin muuallakin yhteis-
kunnassa. Toinen iso kokonaisuus, joka liittyy tähän, on laaja turvallisuuskulttuurin kehit-
tämis- ja toimintaohjelma Suomen kouluille ja oppilaitoksille kaikilla koulutusasteilla,
[Puhemies koputtaa] ja sillä osaltaan lisätään muun muassa koulutusta koulujen johdolle
näissä kysymyksissä.
 Tarkistettu
4.2



Pöytäkirjan asiakohta PTK 19/2018 vp
16.56 Oikeusministeri Antti Häkkänen (vastauspuheenvuoro): Arvoisa puhemies! Pai-
nottaisin vielä tähän vähän laajemminkin, että nyt on syytä kaikissa organisaatioissa tehdä
samat toimenpiteet, joita opetusministeri tässä mainitsi. Ei riitä se, että kouluissa tehdään
toimenpiteitä, koska nyt täytyy kaikilla työpaikoilla, harrastejärjestöissä, urheiluseuroissa,
kaikissa yhteisöissä esimerkillisesti toimia, rakentaa näkyvät, selkeät ohjeet, miten toimi-
taan niissä tapauksissa, joissa miestä tai naista, tyttöä tai poikaa häiritään seksuaalisesti tai
aiheutetaan muuta itsemääräämisoikeuden loukkausta.

Miten tämä asia selvitetään? Niin toki, että ihmisten syyttömyysolettamasta lähtökohtai-
sesti pidetään kiinni mutta asia tulee perusteellisesti selvitettyä matalalla kynnyksellä niin,
että ihmiset uskaltavat ilmoittaa näistä tapauksista. Tässä on nyt erityisesti esimiesasemas-
sa toimivilla henkilöillä suurin vastuu näissä organisaatioissa. Toivon, että jokainen esi-
mies käy peilin edessä katsomassa, onko tehnyt riittävästi tämän eteen.

Puhemies Paula Risikko: Tämä kysymys on tässä vaiheessa loppuunkäsitelty.

Kysymyksen käsittely päättyi.
2


	2.7
	16.54
	16.55
	16.56


