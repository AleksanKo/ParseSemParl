















































DEM1E5D.tmp.xml


Pöytäkirjan asiakohta PTK 102/2018 vp
Pöytäkirjan asiakohta 

PTK 102/2018 vp

Täysistunto

Keskiviikko 17.10.2018 klo 14.01—18.42

17. Hallituksen esitys eduskunnalle Maailman postiliiton yleissopimuksen hyväksymiseksi 
ja voimaansaattamiseksi

Hallituksen esitys HE 181/2018 vp

Lähetekeskustelu

Ensimmäinen varapuhemies Mauri Pekkarinen: Lähetekeskustelua varten esitellään
päiväjärjestyksen 17. asia. Puhemiesneuvosto ehdottaa, että asia lähetetään liikenne- ja
viestintävaliokuntaan.

Keskustelu

18.26 Kari Kulmala sin: Arvoisa puhemies! Suomessa postitoiminnasta säädetään posti-
laissa. Postilain tarkoituksena on turvata postipalveluiden ja erityisesti yleispalvelun saa-
tavuus tasapuolisin ehdoin koko maassa. Postilakia ei kuitenkaan sovelleta kansainväli-
seen postiliikenteeseen niiltä osin kuin Suomea sitova kansainvälinen sopimus kattaa kan-
sainvälisen liikenteen. Näin sen tulee ollakin, että vältetään päällekkäinen soveltaminen ja
mahdolliset ristiriitatilanteet.

Tässä hallituksen esityksessä ehdotetaan, että eduskunta hyväksyisi Maailman postilii-
ton yleissopimuksen. Sen keskeiset muutokset koskevat päätemaksujärjestelmän muutta-
mista sekä sopimuksen tuotejärjestelmän uudistamista. Näiden lisäksi muutoksia tehtiin
muun muassa henkilötietojen käsittelyä ja vaarallisia aineita koskevaan sääntelyyn. Halli-
tuksen esityksen tavoitteena on hankkia eduskunnan hyväksyminen Maailman postiliiton
yleissopimukselle, jonka UPU:n yleiskokous hyväksyi Istanbulin kongressissa 2016. Mie-
lestäni tämä esitys on tarpeellinen ja ajankohtainen. Itse asiassa artiklan 40 mukaan tämä
tarkistettu yleissopimus tuli voimaan jo 1. tammikuuta 2018 ja on voimassa seuraavan
kongressin sopimusten voimaantuloon asti.

Postin tärkein tehtävä ei ole muuttunut miksikään vuosikymmeniin, ainakaan ajatusta-
solla. Tämänhetkinen tilanne ei ole kuitenkaan millään tavoin puolusteltavissa. Kaupun-
geissa asuvat saavat postinsa normaalisti, mutta ketä palvelee maaseudun iltapainotteinen
postinjakelu? Ei ainakaan yritystoimintaa tai sanomalehtien tilaajia. Mielestäni yksi jakelu
aamuisin täyttäisi kaikkien tarpeet. Postin varhaisjakelu ja perusjakelu tulisikin yhdistää.
Tällä hetkellä kirjeiden ja muun postin kuin sanomalehtien määrä on niin vähäinen, että ne
ehtisi hyvin jakaa seuraavana päivänä varhaisjakelun yhteydessä. Tällöin myös haja-asu-
tusalueen sanomalehdet lähtisivät liikkeelle heti aamusta ja tilaajat saisivat lehtensä inhi-
milliseen aikaan. Lehti, joka tuo uutiset alkuillasta, ei ole enää mikään uutislehti.

Sanomalehti on monelle suomalaiselle tärkeä henkireikä ja edelleen tärkein tiedonläh-
de. Sanomalehti jakaa tietoa tasa-arvoisesti kaikkialla maassa ja on jokaisen asukkaan ulot-
tuvilla. Nykyiset korkeat jakeluhinnat näkyvät sanomalehtien tilaushinnoissa, ja vähäva-
 Tarkistettu
4.0



Pöytäkirjan asiakohta PTK 102/2018 vp
raisilla ei ole mahdollisuutta jatkaa tilaajina. Yhteiskunnan jakelutuki sanomalehdille olisi
yhteiskunnan kädenojennus tätä tärkeää tiedonvälitystä kohtaan. Sanomalehtien lukemi-
nen sivistää kansaa ja pitää ihmiset niin sanotusti ajan hermolla. Olipa kyse suomalaisesta
tai maailmanlaajuisesta postin toiminnasta, paperiversiota uutisista odotetaan edelleen
postilaatikkoihin.

Keskustelu päättyi.

Asia lähetettiin liikenne- ja viestintävaliokuntaan.
2


