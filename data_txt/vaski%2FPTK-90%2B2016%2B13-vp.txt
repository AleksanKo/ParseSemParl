















































DEM2364.tmpSave.xml


Pöytäkirjan asiakohta PTK 90/2016 vp
Pöytäkirjan asiakohta 

PTK 90/2016 vp

Täysistunto

Tiistai 27.9.2016 klo 14.03—21.47

13. Hallituksen esitys eduskunnalle laiksi sotilasvammalain 6 ja 6 e §:n muuttamisesta
Hallituksen esitys HE 154/2016 vp

Lähetekeskustelu

Toinen varapuhemies Arto Satonen: Lähetekeskustelua varten esitellään päiväjärjestyk-
sen 13. asia. Puhemiesneuvosto ehdottaa, että asia lähetetään sosiaali- ja terveysvaliokun-
taan.

Keskustelu

19.15 Kari Kulmala ps: Arvoisa puhemies! Hallituksen esityksessä ehdotetaan muutetta-
vaksi sotilasvammalakia siten, että kunnan tai kuntayhtymän järjestämistä sosiaali- ja ter-
veyshuollon avopalveluista aiheutuvat kustannukset korvattaisiin talvi-, jatko- ja Lapin so-
tien johdosta vahingoittuneille tai sairastuneille, joiden sotilasvammalain mukainen työky-
vyttömyysaste on nykyisen 15 prosentin sijasta vähintään 10 prosenttia.

Pidän esitystä erittäin tärkeänä ja kannatettavana. Valitettavasti tämä esitys tulee monel-
le sotiemme veteraanille jo liian myöhään. Tämä on kuitenkin hieno kädenojennus vete-
raaneillemme ja osoitus siitä, että hallitus huomioi Suomen 100-vuotisjuhlia myös kun-
nioittamalla veteraaneja esityksen mukaisesti.

Olisin omalta osaltani halunnut korvausten piiriin myös varusmiespalveluksessa ja YK-
tehtävissä vahingoittuneet ja sairastuneet invalidit, vaikka heidän tehtävänsä ovat olleet
toisenlaisia sodassa palvelleisiin nähden. Toivottavasti heidän vuoronsa on seuraavaksi.

19.16 Ritva Elomaa ps: Arvoisa puhemies! Hallitus on huomioinut hyvin sodissa 1939—
1945 vammautuneet ensi vuoden budjetissa, kuten tämä hallituksen esitys osoittaa. Sotain-
validien haittaraja-aste lasketaan 15 prosentista 10 prosenttiin. Ehdotettu lainmuutos laa-
jentaa korvauksen saajien piiriä ja edesauttaa ikääntyneiden sotainvalidien selviytymistä
omassa kodissaan kotipalvelun, asumispalvelujen, liikkumista tukevien palvelujen,
omaishoidon tuen sekä avosairaanhoidon turvin.

Ensi vuonna Suomen täyttäessä 100 vuotta on moraalisesti ja yhteiskunnallisesti tär-
keää, että kaikki sotiemme veteraanit saavat kaiken tarpeellisen avun kotona selviytymi-
seen. Hallituksen esitys pyrkii varmistamaan, että sotainvalidi- ja veteraanietuuksiin oi-
keutetut ryhmät saavat etuudet ja palvelut niin kauan kuin hoivan ja huollon tarve jatkuu.
Myös Ruotsissa asuvat sotainvalidit saatetaan tämän lainmuutoksen myötä tasa-arvoiseen
asemaan Suomessa asuviin sotainvalideihin nähden.

Arvoisa puhemies! En voi olla kuitenkaan toteamatta seuraavaa.
Sotainvalidien ja veteraanien etuja koskevia parannuksia olisi pitänyt tehdä enemmän jo

aiempien hallitusten aikana. Sillä olisi ollut kansan tuki, ja maamme talous olisi varmasti
 Tarkistettu
4.0



Pöytäkirjan asiakohta PTK 90/2016 vp
kestänyt sen. Nyt veteraaneja on jäljellä enää noin 22 000. Veteraanien vähentyessä pitäisi
kaikilla heillä olla heidän niin halutessaan mahdollisuus päästä hoitokotiin ilman pitkiä jo-
notuksia, ilman hakemusten täyttämisiä. Kohdalleni on sattunut monia 95—100-vuotiaita
veteraaneja, joilla ei ole ollut lähiomaisia auttamassa hoivapaikkaan muuttamista kotoa.
Onneksi välittävänä osapuolena on ollut välittävät naapurit, jotka ovat tuoneet tämän asian
tietoisuuteen ja ilmoittaneet tästä.

Lopuksi: puolisoiden ja sotaorpojen asema olisi myös huomioitava ja, aivan kuten edus-
taja Kulmala sanoi, myös tulevaisuudessa YK-sotilaat ja niissä hommissa haavoittuneet.
— Kiitos.

19.19 Reijo Hongisto ps: Arvoisa puhemies! Lakiesityksessä ehdotetaan muutettavaksi
sotilasvammalakia siten, että avopalveluista aiheutuvat kustannukset korvattaisiin niille
vuosien 1939—1945 sotien johdosta vahingoittuneille tai sairastuneille, joiden työkyvyt-
tömyysaste on nykyisen 15 prosentin sijasta vähintään 10 prosenttia. Tämä on todettu use-
assa puheenvuorossa.

Heitä arvioidaan olevan asiakkaina kunnan avopalveluissa Suomessa noin 440 ja Ruot-
sissa noin 20. On hyvä, että viime vuosina on pyritty parantamaan myös Ruotsissa asuvien
suomalaisten sotainvalidien mahdollisuutta maksuttomiin palveluihin Suomen lainsäädän-
nön perusteella, jotta kummassakin maassa asuvat suomalaiset sotainvalidit olisivat keske-
nään mahdollisimman tasa-arvoisessa asemassa — samassa poterossa, kuten tavattiin sa-
noa.

Lainmuutos ensi vuodesta alkaen aiheuttaisi lisäkustannuksia arviolta 4,7 miljoonaa eu-
roa ja vuonna 2018 noin 3,7 miljoonaa euroa. Ruotsissa asuvien tukeminen maksaa noin
100 000 euroa. Eli kyse on valtion menoihin tai velkaan nähden pienestä summasta, jolla
on varmasti arvoaan suurempi merkitys tuen saajien keskuudessa.

Arvoisa puhemies! Mielestäni toisaalta voidaan kysyä, eivätkö kaikki keskuudessamme
elävät sotiemme veteraanit ole jo ikänsä perusteella sellaisessa kunnossa, että heillä kaikil-
la on vähintään tämä 10 prosentin työkyvyttömyysaste, mielestäni suurempikin. Toivon,
että jokainen meistä edustajista vahtii omassa kunnassaan ja vaalipiirissään sitä, että tule-
vina vuosina nämä määrärahat ja budjetissa rintamaveteraanien avopalveluihin osoitetut
määrärahat kohdennetaan kunnan toimenpitein mahdollisimman tehokkaasti veteraanien
tukemiseen heidän tarpeidensa mukaisesti.

Arvoisa puhemies! Kannatan lämpimästi lakiesitystä.

19.21 Sami Savio ps: Arvoisa puhemies! Nyt ovat käsillä ne vuodet, jolloin meidän on
viimeistään maksettava kunniavelkamme Suomea sodissa puolustaneille henkilöille. Tämä
sotilasvammakorvauksiin tarkoitettu määräraha on sotainvalidien poistuman myötä vähen-
tynyt viime vuosina, mutta toisaalta valtiovarainvaliokuntakin on viime vuoden lopulla
edellyttänyt mietinnössään, että lievävammaisten sotainvalidien kunnallisten avopalvelui-
den haitta-asterajaa alennetaan viimeistään vuonna 2017, jolloin vietämme Suomen itse-
näisyyden 100-vuotisjuhlaa. Nyt tämä asia siis toteutuu.

Arvoisa puhemies! Valtiovarainvaliokunnan jäsenenä tervehdin tätä hallituksen esitystä
erittäin suurella ilolla. Lievävammaiset sotainvalidit ovat olleet kotiin vietävien palvelui-
den suhteen väliinputoajaryhmä. Tarve kotiin vietäville palveluille on kuitenkin suuri, ja
ne ovat laitoshoitoon verrattuna edullisia tukien myös hyvin kotona asumista.
2



Pöytäkirjan asiakohta PTK 90/2016 vp
Tämän lakimuutoksen arvioidut kustannukset ovat vuosittain ainoastaan noin 5 miljoo-
naa euroa. Se on hyvin pieni hinta siitä, että saamme säätää tänä päivänä lakeja suomen kie-
lellä täällä kansallisessa parlamentissamme.

19.23 Anneli Kiljunen sd: Arvoisa herra puhemies! On helppo yhtyä näihin edellisiin pu-
heenvuoroihin, mitä täällä on pidetty näiden sotainvalidien tilanteesta. Nyt on myönteistä
se, että tätä haitta-astetta madalletaan 10 prosenttiin ja mahdollistetaan sotainvalideille pal-
veluiden saanti kunnissa. Nyt on ehdottoman tärkeätä, että kunnat tekevät palvelutarpeen
arviointia ja rekrytoivat riittävästi henkilökuntaa, että nämä ihmiset saavat ne tarvittavat
palvelut.

Minun täytyy todeta Etelä-Karjalasta se, että meillä Eksoten alueella on ollut jo useita
vuosia keskitetty palvelu, jossa on koottu kaikki sotainvalidit ja myös siten veteraaneja,
että heidän tilannettaan seurataan, selvitetään ja palvelutarpeen arviointeja tehdään aina
tarvittaessa, mitä kautta sitten on pyritty turvaamaan heille kaikille tarvittavat palvelut,
mitä he tarvitsevat. Tältä osin tilanne heidän osaltaan on parempi. Mutta meidän täytyy
muistaa, että suurin osa näistä sotainvalideista asuu vielä kotona, ja sen takia on tärkeätä,
että nyt näitä kotiin vietäviä palveluita tämän lainsäädännönkin parantuessa turvataan
kaikkialle Suomeen.

19.24 Merja Mäkisalo-Ropponen sd: Arvoisa puhemies! Tämä on erittäin hyvä esitys, ja
mielelläni annan kiitosta hallitukselle tästä esityksestä. Avopalveluita laajentamalla voi-
daan pidentää sitä kotona olemisen aikaa ja samalla vähennetään sitä laitoshoidon tarvetta.
Tämä on hyvä sekä yksilön että yhteiskunnan kannalta. Toki silloin, kun kotona oleminen
ei ole enää turvallista ja ihminen ei halua siellä kotona olla, yhteisökotiin on päästävä mah-
dollisimman nopeasti. Mutta monet sotainvalideista haluavat olla kyllä mahdollisimman
pitkään kotona, jos sinne saa riittävästi apua.

19.25 Lea Mäkipää ps: Arvoisa puhemies! Hallitusohjelman mukaan veteraanien palve-
luja uudistetaan vastaamaan heidän palvelutarpeitaan, ja nyt jos koskaan aika on näin teh-
dä. Veteraanijärjestöt ovat olleet vuosittain asialla, ja he ovat myös toivoneet, että tätä hait-
ta-astetta lasketaan 15:stä 10 prosenttiin. Näitä kunnallisia avopalveluita ovat ateriakulje-
tus, siivous ynnä muut kodinhoitopalvelut. Sama koskee sitten myös näitä Ruotsissa olevia
18:aa henkilöä. Kun tiedetään, että näitten keski-ikähän on 92 vuotta, niin voidaan todeta,
että tänäkin vuonna viimeinen iltahuuto soi monelle veteraanille ja vuonna 2025 näitä ve-
teraaneja olisi enää noin 1 200 henkilöä yleensäkin, niin että nyt meidän kyllä pitää tehdä
kaikki voitavamme — varsinkin, kun itsenäinen Suomi täyttää ensi vuonna 100 vuotta. Jo-
kainen meistä tietää, että ilman heidän ponnisteluitaan me emme saisi tänäkään päivänä
elää vapaassa Suomessa.

19.26 Hannu Hoskonen kesk: Arvoisa herra puhemies! On aivan erinomaisen hyvä hal-
lituksen esitys, jossa sotilasvammalakia muutetaan niin, että haitta-asteen taso pudotetaan
15 prosentista 10 prosenttiin niin, että lähes kaikille invalideille, sodissa vammautuneille
henkilöille voidaan turvata se kotihoito mahdollisimman pitkään ja kuntoutus myös siinä
samalla. Sodissamme vammautuneet sotilaat, aikanaan kun saivat vamman, ovat kanta-
neet tätä vammaa läpi elämän, ja jokainen voi kuvitella, kun ikää tulee lisää, miten niiden
vammojen vaikuttavuus lisääntyy koko ajan. Kun Suomi valmistautuu nyt juhlimaan
3



Pöytäkirjan asiakohta PTK 90/2016 vp
100:aa itsenäisyyden vuottaan, niin tällaisten asioiden kuntoon laittaminen on meille ensi-
arvoisen tärkeää, ja aivan kuten tiedämme, tässä valtion talousarviossa on myös riittävät
kuntoutusrahat kaikille niille sotiemme veteraaneille, että he pääsevät asianmukaiseen
kuntoutukseen.

Tässä voi samalla lähettää terveiset myös kuntien päättäjille ja niin luottamusmiehille
kuin valmisteleville virkamiehille, että jokainen kunnassa asuva veteraani, sotiemme vete-
raani, saa yhteydenoton ja hänestä pidetään hyvää huolta ja ennen kaikkea varmistetaan se,
että nyt valtion myöntämät rahat kaikki käytetään kuntoutukseen niin, että veteraanien vii-
meiset elinvuodet ovat kovan elämäntyön jälkeen hyvin mukavia ja he saavat olla mahdol-
lisimman pitkään kotona ja ennen kaikkea saavat asianmukaista hoitoa.

19.28 Elsi Katainen kesk: Arvoisa puhemies! Tämä hallituksen esitys sotavammalain
muutoksesta on oikea ja hyvä ensi vuoden juhlavuosikin huomioon ottaen. Tosin on myön-
nettävä, että viimeisillä hetkillä ollaan liikenteessä tämän asian kanssa. Meidän keskuudes-
samme on todella nämä 22 000 veteraania, ja meidän on pidettävä huolta siitä, että yksi-
kään heistä ei jää näitten palveluitten ja mahdollisten etuisuuksien ulkopuolelle. Aikaisem-
min ainakin kuntatasolla oli ongelmia siitä, että riippui hyvin paljon itsensä veteraanin tai
hänen omaistensa aktiivisuudesta se, saiko veteraani tai invalidi näitä hänelle kuuluvia pal-
veluja. Sitten vastuu siirtyi vapaaehtoisvoimin esimerkiksi vanhusneuvostoille, ja nyt on-
kin mietittävä sitä, millä tavalla tästä asiasta huolehtimista voisi keskittää aivan viran-
omaistyöksi joko kunta- tai maakuntatasolle. Luulisi, että nämä 22 000 ihmistä saataisiin
näin kunniakkaasti hoidettua, ja on pidettävä huolta siitä, heistäkin kaikki ovat yksilöjä,
että yksilöllisen hoidon, oli se sitten kotiin tai muuten toteutettavissa, täytyy toteutua.

19.29 Toimi Kankaanniemi ps: Herra puhemies! Vuosien mittaan tästä asiasta on tehty
lukuisia aloitteita ja myös lausumia. Niin tehtiin viime syksynäkin: me valtiovarainvalio-
kunnan kunta- ja terveysjaostossa, jossa olen puheenjohtajana, kirjoitimme mietintöön lau-
suman, jossa edellytettiin tämän sotilasvammalain ja muiltakin osin veteraanien asioiden
hoitamista niin, että niihin ei enää tarvitse eduskunnassa ja valiokunnassa koskaan puut-
tua. Nyt on syytä lausua valiokunnankin puolesta hallitukselle kiitokset, että lausuman mu-
kaisesti on toimittu ja tämä esitys on meillä käsittelyssä nyt. Ensi vuosi on Suomen itsenäi-
syyden 100-vuotisjuhlavuosi. Siihen voi hyvin vedota, ja toisaalta sodan päättymisestäkin
on jo kulunut yli 70 vuotta, eli ollaan kyllä viimeisissä ajoissa, kun tätä asiaa edes voidaan
käsitellä.

Tässä keskustelussa on noussut esille tämä kuntien erilainen tilanne, ja se nousi myös
viime syksynä, kun käsittelimme tätä asiaa jaostossa. Ilmeni, että eri kunnissa näitten mää-
rärahojen käyttöaste vaihtelee tavattoman paljon. Jossakin Pohjanmaan kunnassa käyte-
tään kaikki ja hyvin, jossakin muualla päin Suomea jää käyttämättä huomattavakin määrä,
vaikka veteraaneja olisi. Tähän puoleen nyt tänään, kun kuultiin ministeriötä tästä asiasta
ensi vuoden osalta, kiinnitin asiantuntijoiden huomion, ja he olivat samaa mieltä, ministe-
riön edustajat, että tässä on ongelma. Toivon todella, että nämä kuntakohtaiset erot saa-
daan kuntoon ja veteraanien kohtelu kaikkialla asianmukaiseksi.

Keskustelu päättyi.

Asia lähetettiin sosiaali- ja terveysvaliokuntaan.
4


