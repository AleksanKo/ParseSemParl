















































DEM6FC4.tmp.xml


Pöytäkirjan asiakohta PTK 113/2018 vp

 Tarkistettu
4.0

Pöytäkirjan asiakohta 

PTK 113/2018 vp

Täysistunto

Tiistai 13.11.2018 klo 14.01—18.14

6. Hallituksen esitys eduskunnalle laiksi ympäristönsuojelulain muuttamisesta
Hallituksen esitys HE 117/2018 vp
Valiokunnan mietintö YmVM 12/2018 vp

Ensimmäinen käsittely

Ensimmäinen varapuhemies Mauri Pekkarinen: Ensimmäiseen käsittelyyn esitellään
päiväjärjestyksen 6. asia. Käsittelyn pohjana on ympäristövaliokunnan mietintö YmVM
12/2018 vp. Nyt päätetään lakiehdotuksen sisällöstä.

Keskustelu

17.55 Satu Hassi vihr (esittelypuheenvuoro): Arvoisa puhemies! Myös tähän hallituksen
esitykseen ympäristövaliokunta esittää joitakin lähinnä teknisluontoisia muutoksia. Tällä
lailla pannaan Suomessa kansallisesti toimeen EU:n uuden päästökattodirektiivin vaati-
mukset.

Varmaan päästöistä ja päästökatosta nykypäivänä tulevat ihmisille mieleen ensisijaises-
ti ilmastonmuutosta aiheuttavat päästöt. Tässä lainsäädännössä ja EU:n päästökattodirek-
tiivissä ei kuitenkaan ole kysymys niistä, vaan kysymys on meidän hengitysilmaamme pi-
laavista, hengitysilman laatua huonontavista päästöistä, kuten rikkidioksidi, typen oksidit,
haihtuvat orgaaniset yhdisteet, ammoniakki ja pienhiukkaset.

Terveytemme kannalta asia on tärkeä. Euroopassa arvioidaan edelleen noin 400 000 ih-
misen vuodessa kuolevan ennenaikaisesti ilmansaasteiden takia, ja tietysti terveyttä hei-
kentävä ja muun muassa työpäivien menetyksiä aiheuttava vaikutus koskee vielä suurem-
paa määrää ihmisiä. Suomi kuuluu hengitysilmaltaan maailman puhtaimpiin maihin. Esi-
merkiksi pienhiukkaspitoisuus, kun tarkastellaan maatasolla, on Suomessa pienin, eli siinä
mielessä Suomessa on maailman puhtain hengitysilma. Silti Suomessakin on arvioitu, että
vuonna 2013 noin 1 600 ennenaikaista kuolemaa on aiheutunut ilmansaasteista.

Suomessa tämä direktiivi ei varsinaisesti edellytä uusia päästörajoituksia, sillä jo nykyi-
set rajoitukset toteuttavat uudenkin EU-direktiivin vaatimukset. Suomen erityiskysymys
on puun pienpoltto ja sen aiheuttamat päästöt. Valiokunta korostaa sitä, että takat ja tällai-
set varalämmönlähteet ovat edelleen, jatkossakin tarpeellisia ja päästöjä pitää ensisijaisesti
vähentää polttoteknologiaa kehittämällä ja sillä, että uudet tulisijat olisivat polttotekniikal-
taan aikaisempia parempia.

Yleiskeskustelu päättyi.

Eduskunta hyväksyi hallituksen esitykseen HE 117/2018 vp sisältyvän lakiehdotuksen si-
sällön mietinnön mukaisena. Lakiehdotuksen ensimmäinen käsittely päättyi.


