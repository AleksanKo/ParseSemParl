















































DEM838A.tmpSave.xml


Pöytäkirjan asiakohta PTK 70/2016 vp
Pöytäkirjan asiakohta 

PTK 70/2016 vp

Täysistunto

Torstai 16.6.2016 klo 16.00—22.44

2.3. Suullinen kysymys naisten asemasta työmarkkinoilla (Anna-Maja Henriksson r)
Suullinen kysymys SKT 72/2016 vp

Suullinen kyselytunti

Toinen varapuhemies Paula Risikko: Seuraava kysymys, edustaja Henriksson.

Keskustelu

16.40 Anna-Maja Henriksson r: Värderade fru talman! Finlands sysselsättningsgrad är
betydligt lägre än de övriga nordiska ländernas, och en orsak till det här är vårt familjele-
dighetssystem. Bland annat så är det ett faktum att unga kvinnor i Finland inte alls deltar i
samma utsträckning på arbetsmarknaden som till exempel kvinnorna i Sverige och på Is-
land.

Arvoisa puhemies! Suomen työllisyysastetta pitäisi nostaa, ja tämähän on myös hallituk-
sen hyvä tavoite. Olemme muita Pohjoismaita jäljessä, ja aika paljonkin jäljessä. Yksi syy
tähän on se, että nykyiset perhevapaa- ja kotihoidon tukijärjestelmät eivät tue äitien urake-
hitystä. Paluu työelämään viivästyy, ja se vaikuttaa myös palkkatasoon ja pidemmällä täh-
täimellä myös eläketasoon. Sen takia naisilla on pienempiä eläkkeitä ja tulee olemaan pit-
kään tulevaisuudessa, ellei tälle asialle tehdä mitään. Siksi me tarvitsemme perhevapaiden,
kotihoidon tuen sekä päivähoidon (Puhemies koputtaa) kokonaisuudistuksia. Arvoisa hal-
litus, mitä aiotte tehdä, jotta me pääsemme samalle uralle kuin muut Pohjoismaat tässä
asiassa?

16.41 Perhe- ja peruspalveluministeri  Juha Rehula (vastauspuheenvuoro):  Arvoisa
rouva puhemies! Menneet ovat menneitä ja historia on historiaa, mutta mehän olemme
Suomessa edenneet kohti pohjoismaista tasa-arvoa. Näissä nykyisissä perhevapaajärjestel-
missähän, jotka tällä hetkelläkin ovat voimassa, on äidin elementit, siellä on isän — kiitos
edellisen hallituksen esimerkiksi. Meillä on näytöt siitä, että edellisen hallituksen päätök-
sillä isät ovat ruvenneet käyttämään vanhempainvapaita enemmän. Sellaista, että nyt läh-
dettäisiin ison kokonaisuudistuksen polulle, ei ole hallituksen piirissä ainakaan toistaiseksi
vielä valmisteltu tai siitä edes keskusteltu. Toisekseen, meillä on varhaiskasvatuksen muo-
dot, joista yhtenä on kotihoidon tuki, ja osa teidän kysymystänne viittasi siihen. Tämä hal-
litus ei tule valmistelemaan kotihoidon tuen muutoksia.

16.42 Sosiaali- ja terveysministeri Hanna Mäntylä (vastauspuheenvuoro): Arvoisa pu-
hemies! Kysymys on erittäin tärkeä, ja oikeastaan ministeri Rehula jo pitkälti siihen vasta-
si. Mutta vielä haluaisin nostaa tässä kokonaisuudessa esiin sen, että kysymys on mitä suu-
 Tarkistettu
4.0



Pöytäkirjan asiakohta PTK 70/2016 vp
rimmassa määrin myöskin meidän sosiaaliturvajärjestelmään liittyvistä kysymyksistä, kun
me puhumme tästä aiheesta. Silloin kun puhutaan tavallaan perhe-etuuksista ja puhutaan
naisten asemasta ja myöskin eläkekertymistä, niin itse näen, että meidän täytyy kyetä tar-
kastelemaan näitä järjestelmiä hyvin kokonaisvaltaisesti ja nimenomaan myöskin perhe-
etuusjärjestelmiä pohtia: mitä niihin on tehtävissä, jotta ne nimenomaan tukevat näitä eri
tavoitteita mutta myöskin jättävät sen mahdollisuuden perheille tehdä itse niitä valintoja,
jotka palvelevat juuri heidän perhettään ja tilannettaan parhaiten. Eli kysymys on talous-
poliittisesta asiasta, työllisyyspoliittisesta asiasta mutta mitä suurimmassa määrin myös-
kin sosiaalipoliittisesta asiasta, josta tulisi käydä laajempaakin keskustelua.

Toinen varapuhemies Paula Risikko: Pyydän nyt niitä edustajia, jotka haluavat esittää li-
säkysymyksiä, ilmoittautumaan painamalla V-painiketta ja nousemalla seisomaan.

16.43 Anna-Maja Henriksson r (vastauspuheenvuoro):  Arvoisa puhemies! Kyse on
myös arvovalinnasta. Tässä voidaan valita, halutaanko edistää suomalaisia työmarkkinoita
niin, että naiset ja varsinkin nuoret naiset voivat osallistua niihin enemmän kuin tänä päi-
vänä, vai eikö haluta. Ja niin kauan kuin ei haluta tehdä kotihoidon tuelle mitään, niin tälle
asialle ei tule tapahtumaan mitään. RKP on esittänyt monta kertaa, että meidän pitäisi saa-
da 6+6+6-järjestelmä elikkä että äiti voisi olla 6 kuukautta kotona, isä 6 kuukautta, ja sitten
vanhemmat voisivat päättää, kumpi heistä käyttää sen viimeisen puolen vuoden ajanjak-
son, mutta samalla pitäisi uudistaa kotihoidon tukijärjestelmää ja päivähoitoa.

Hallituksen ohjelmassa lukee, että Suomi on tasa-arvoinen maa, piste. Se, arvoisa halli-
tus, ei riitä, ja teidän tasa-arvo-ohjelmassanne todetaan muun muassa, että perhevapaille ei
tehdä mitään, tai oikeastaan (Puhemies koputtaa) siellä ei todeta perhevapaista yhtään mi-
tään. Arvoisa hallitus, miksi tämä ei ole prioriteettiaihe?

Toinen varapuhemies Paula Risikko:  Kumpi vastaa? Otetaan vain toinen, elikkä minis-
teri Mäntylä, olkaa hyvä. (Juha Rehula: Tasa-arvo toteutui!)

16.45 Sosiaali- ja terveysministeri  Hanna Mäntylä (vastauspuheenvuoro):  Tasa-arvo
toteutui ilmeisesti.

Arvoisa puhemies! Kysymys arvovalinnoista: Kotihoidon tukea emme ole tällä hallitus-
kaudella muuttamassa, tämä tehtäköön tässä nyt sitten selväksi. Pitää minusta muistaa se,
että on myöskin tasa-arvoa, että meillä on yhteiskunnassa erilaisia mahdollisuuksia valita,
ja kotihoidon tuen valinta on myöskin yhdenlainen arvovalinta. Se on perheiden oma va-
linta, ja meidän täytyy myöskin jättää perheille mahdollisuus valita sellainen vaihtoehto,
joka on juuri heille se sopiva. 

16.45 Lauri Ihalainen sd (vastauspuheenvuoro): Arvoisa puhemies! Me keskustelemme
nyt todella tärkeästä asiasta, joka on liittynyt tähän pohjoismaiseen hyvinvointiyhteiskun-
taan: siitä, että naisilla ja miehillä on myös mahdollisuus päästä työmarkkinoille ja tasave-
roisesti yhteiskuntaan. Minä toivoisin, että erästä ajastusta kuitenkin jaksettaisiin miettiä
sekä työllisyysasteen kannalta että muutoin, ja se idea on seuraava: eikö voitaisi rakentaa
semmoinen joustavampi malli — käytetäänkö työnimeä "osittainen kotihoidon tuki" —
tunti tunnilta maksettavan päivähoidon ja osa-aikatyön yhdistäminen, joka mahdollistaisi
joustavammin ja nopeammin pääsyn myöskin työmarkkinoille? Tutkitusti on käynyt ilmi,
2



Pöytäkirjan asiakohta PTK 70/2016 vp
että niiden naisten, joilla on pienempi koulutus, jos he ovat pidempään kotihoidon tuen va-
rassa, työmarkkinakelpoisuus tulee olemaan tosi ongelmainen tulevaisuudessa. Tulee löy-
tää uusia, joustavia malleja. Minä toivoisin, että tämmöiseen ei suhtauduttaisi hallitukses-
sa kielteisesti.

16.46 Perhe- ja peruspalveluministeri  Juha Rehula (vastauspuheenvuoro):  Arvoisa
rouva puhemies! Jokainen hyvä idea ja ajatus on kannatettava, ja se, kun täällä edellinen
edustaja kysyi 6+6+6-mallia, vapautta tehdä perheessä ratkaisut, on hyvä idea, mutta se
maksaa suuruusluokaltaan 500 miljoonaa euroa. (Mikaela Nylanderin välihuuto) RKP:llä
varmaan on sitten eurot "till" tuoda tähän matkaan.

Me tarvitsemme työelämän kehittämistä myös perheiden näkökulmasta, totta kai. Ja sitä
työtä meidän pitää tehdä. Mutta ei unohdeta sitä, kun puhutaan perheiden näkökulmasta,
puhutaan työelämän näkökulmasta, myös lapsen näkökulmasta, että meillä on sitä varten
varhaiskasvatus, meillä on sitä varten kotihoidon tukijärjestelmä, meillä on sitä varten lap-
siperheiden sosiaaliturva, lapsilisät. Tämä järjestelmä on lapsen näkökulmasta rakennettu.
Ei unohdeta sitä lasta tilanteessa, jossa tavoitetasoja on eri näkökulmista useita.

16.47 Paavo Arhinmäki vas (vastauspuheenvuoro): Arvoisa rouva puhemies! Tämä kes-
kustelu oikealla tavalla palaa tasa-arvoon. Edustaja Pekonen kysyi jo päivähoidon osalta
tasa-arvon vaikutusten arviota. Viime kaudella, aivan niin kuin ministeri Rehula kertoi,
toimiessani tasa-arvoministerinä sekä pidennettiin isille korvamerkittyä vapaata että sen li-
säksi sitä joustavoitettiin, ja on hienoa, että — ministeri Rehula tässä kertoikin jo sen — se
on lisännyt sitä, että isät osallistuvat enemmän lastenhoitoon. Ja nyt kysymys on siitä, että
kukaan meistä varmaan ei ole sitä mieltä, että tilanne olisi nyt tasa-arvoinen ja hyvä, vaan
edistysaskelia pitää ottaa edelleen, pieniäkin, niin kuin viime kaudella tehtiin. Nyt minua
kiinnostaa se, minkälaisia ajatuksia, ministeri Rehula — kun näitte, miten hyvä se uudistus
on, mitä viime kaudella tehtiin — ja minkälaisia samanlaisia askeleita te olette nyt suunni-
tellut, että edelleen tasa-arvoisemmin voisivat jakautua perheiden sisällä nämä perheva-
paat.

16.49 Perhe- ja peruspalveluministeri  Juha Rehula (vastauspuheenvuoro):  Arvoisa
rouva puhemies! Ensinnäkin tasa-arvonäkökulmasta meillä on samapalkkaisuusohjelma,
jossa on yhdessä työmarkkinajärjestöjen kanssa sovittu tälle vaalikaudelle ne etenemisen
polut, joilla naisen eurosta tulisi enemmän miehen euroa muistuttava. (Naurua — Välihuu-
toja) Nyt ollaan tilanteessa, jossa naisen euro on 87 senttiä, suomeksi sanottuna. Meillä on
samapalkkaisuusohjelma sitä varten. Toisekseen jo sillä on merkitystä, että tänään täällä-
kin eduskunnan kyselytunnilla tämä asia on esissä, jotta kiinnitetään huomiota, tärkeä huo-
mio siihen, että isät käyttäisivät lain suomat mahdollisuudet vanhempainvapaan käyttöön.
Esimerkeillä on väliä. Kolmas asia, ja palaan osaltani edustaja Ihalaisen kysymykseen:
minä tulen hyvin avoimin mielin etsimään sellaisia ratkaisuja, joissa joustavuutta lisätään,
mutta pitää muistaa, että nämä ovat palapelejä; palapelejä, joissa lapsen etu pitää myös
muistaa aina ja joka tilanteessa.

Toinen varapuhemies Paula Risikko: Ja vielä pääministeri, olkaa hyvä.
3



Pöytäkirjan asiakohta PTK 70/2016 vp
16.50 Pääministeri Juha Sipilä (vastauspuheenvuoro): Arvoisa rouva puhemies! Haluan
vielä muistuttaa, että osana tätä kilpailukykykokonaisratkaisua hallitus teki ehdotuksen sii-
tä, että äidin työnantajalle maksetaan 2 500 euron kertakorvaus, ja hallitus ei ole unohtanut
tätä tästä kokonaisuudesta vaan valmistelee sitä ja tulee tuomaan siitä aikanaan esityksen
eduskunnalle.

Toinen varapuhemies Paula Risikko: Ja vielä edustaja Biaudet.

16.50 Eva Biaudet r (vastauspuheenvuoro):  Arvoisa puhemies! Täällä on hyvin tänään
keskusteltu naisten asemasta työmarkkinoilla, ja valitettavasti hallitus ei oikeasti kovin
paljon — pieniä lohtuja on — lupaa toimenpiteitä siihen, että naisen euro olisi samanlai-
nen kuin miehen euro. Olemme odottaneet tosi kauan.

Tasa-arvovaltuutettu valvoo syrjimättömyyttä työmarkkinoilla ja on 30 vuotta CE-
DAW-sopimuksen, naisiin kohdistuvan syrjinnän vastaisen sopimuksen, mukaan valvo-
nut syrjimättömyyttä nimenomaan työmarkkinoilla ja tasa-arvon edistämistä. Nyt oikeus-
ministeriö valmistelee tasa-arvovaltuutetun viran lakkauttamista ja toimiston sulauttamis-
ta yhdenvertaisuusvaltuutetun toimistoon. 400 000 naista Naisjärjestöjen Keskusliitosta
kokee, että tämä ei edistä tasa-arvoa. Miten, tasa-arvoministeri, tämä toimenpide tulee
edistämään tasa-arvoa? Ymmärrän, että te ette ole ollut mukana tässä valmistelussa, mutta
ehkä kuitenkin osaatte arvioida.

16.51 Perhe- ja peruspalveluministeri  Juha Rehula (vastauspuheenvuoro):  Arvoisa
rouva puhemies! Kyse on lainsäädännöstä, joka on tällä hetkellä lausuntokierroksella, ja
sosiaali- ja terveysministeriökin omalta osaltaan tästä esityksestä tulee tasa-arvon näkökul-
masta lausunnon antamaan. Kuulun henkilökohtaisesti siihen joukkoon, jolle tärkeää on se,
että asiat, tässä tapauksessa tasa-arvon edistäminen, voivat mennä eteenpäin. Se paikka,
jossa organisaatiossa ollaan: tässä on tapahtunut viime vaalikauden aikana niin, että nyt-
hän kyse on tasa-arvovaltuutetun osalta hallinnollisesti oikeusministeriön alaisesta toimes-
ta. Mutta henkilökohtainen mielipiteeni tähän kohtaan on se, että tasa-arvovaltuutetun roo-
li ja asema pitäisi säilyttää nykyisellään.

Kysymyksen käsittely päättyi.
4


