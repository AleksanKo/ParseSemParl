















































DEM52F4.tmp.xml


Pöytäkirjan asiakohta PTK 102/2017 vp
Pöytäkirjan asiakohta 

PTK 102/2017 vp

Täysistunto

Keskiviikko 11.10.2017 klo 13.59—16.55

2. Hallituksen esitys eduskunnalle laiksi valtioneuvostosta annetun lain 1 ja 13 §:n muutta-
misesta

Hallituksen esitys HE 131/2017 vp

Lähetekeskustelu

Toinen varapuhemies Arto Satonen: Lähetekeskustelua varten esitellään päiväjärjestyk-
sen 2. asia. Puhemiesneuvosto ehdottaa, että asia lähetetään hallintovaliokuntaan.

Keskustelu

14.00 Päivi Räsänen kd: Arvoisa puhemies! Tämä hallituksen esitys laiksi valtioneuvos-
tosta koskee kahta asiaa, jotka nyt suuruusluokaltaan tai merkitykseltään eivät ole valtavan
suuria, mutta niihin sisältyy kuitenkin muutama mielenkiintoinen yksityiskohta, minkä ta-
kia tästä tämän puheenvuoronkin käytän.

Ensinnäkinhän tätä valtioneuvostosta annettua lakia ehdotetaan muutettavaksi niin, että
ulkoasiainministeriön nimi muuttuisi ulkoministeriöksi, ja kun tämä muutos on saatu ai-
kaan, niin sitten on mahdollista myös ulkoasiainministeristä tehdä ulkoministeri. [Ilkka
Kanerva: Entä ulkoasiainvaliokunta?] — On sitten eduskunnan tehtävä varmasti taas sekin
muuttaa.

Vuonna 2013 meillä on todellakin ollut kokemusta ministeriön nimenmuutoksesta. Ni-
mittäin sisäasiainministeriö muutettiin vuonna 2013 sisäministeriöksi ja sen jälkeen myös
sisäministerin nimike. Kyllä tuo muutos varsin helposti kävi. Toki se muutamia käytännön
ongelmia toi, eli jouduttiin erilaisia kylttejä ja lomakkeita ja esitteitä muuttamaan, ja var-
masti näitä käytännön muutoksia tästäkin seuraa.

Mutta kiinnitin huomiota siihen, että täällä perusteluissa todetaan, että vuonna 2013 ei
ollut mahdollista muuttaa samassa yhteydessä tätä ulkoasiainministeriön nimikettä, kun
tuo sisäministeriön muutos tehtiin. Täällä perustellaan sitä sillä, että ulkoministeriö sai niin
myöhäisessä vaiheessa tiedon tästä muutosprosessista, että ei ikään kuin ehditty siihen
kyytiin mukaan, ja sitten toisaalta sillä, että ei ehditty varautua taloudellisesti. Jälkikäteen
hiukan ihmettelen näitä perusteluja, koska kyllähän tuo lakihanke oli ihan pitkään tiedos-
sa, että nimeä ollaan sisäministeriössä muuttamassa. Ja toisaalta myös täällä perusteluissa
todetaan, että nuo taloudelliset vaikutukset ovat hyvin vähäiset, eli ne eivät sinänsä ole
merkittävät, jos ajatellaan niinkin isoa ministeriötä kuin ulkoasiainministeriö. Mutta pa-
rempi myöhään kuin ei milloinkaan, ja mielestäni nämä perustelut tälle nimenmuutokselle
ovat aivan asialliset. On hyvä muuttaa käytäntöä yksinkertaisempaan nimeen. Ja todella-
kin tämä varmasti sitten aiheuttaa keskustelua myös valiokuntanimen kohdalla.

Mutta sitten toinen asia, joka tässä esityksessä on. Se koskee virkamiesten nimityksiä ja
nimenomaan tehtävänjakoa nimityksissä valtioneuvoston ja ministeriön välillä. Ennen
 Tarkistettu
4.2



Pöytäkirjan asiakohta PTK 102/2017 vp
muuta tämä koskee määräaikaisia alle vuoden mittaisia nimityksiä, jotka pidempiaikaisina
tehtäisiin valtioneuvostossa ja joissa toimivalta kuuluu valtioneuvostolle, mutta ohjesään-
nön perusteella käytäntönä on se, että alle vuoden mittaiset nimitykset tehdään ministeri-
össä. Kun olen tätä esitystä lukenut, niin täytyy sanoa, että en ihan saa selvää nyt siitä, mi-
hin suuntaan tässä halutaan tätä käytäntöä muuttaa. Täällä viitataan oikeuskanslerin pää-
tökseen, jossa hän on todennut, että silloin, kun on kyse virasta, joita on vain yksi koko val-
tionhallinnossa, voidaan virkaa täytettäessä usein pitää hakijan ansiona, jos hänellä on jo
aikaisempaa kokemusta viranhoidosta, ja tästä näkökulmasta katsottuna oikeuskansleri to-
teaa... [Hälinää — Puhemies koputtaa] 

Toinen varapuhemies Arto Satonen: Pyydän, että keskitytään kuuntelemaan puhujaa.

Kiitos, puhemies! — Oikeuskansleri on todennut, että voitaisiin myös perustella sitä,
että määräaikaiseen virkasuhteeseen nimittäisi sama taho, joka nimittää vastaavaan vir-
kaan. Ja itse ymmärrän, että tämä oikeuskanslerin kanta tarkoittaisi sitä, että myös näissä
lyhyissä määräaikaisissa nimityksissä, alle vuoden mittaisissa nimityksissä, se nimittäjä
olisi sitten valtioneuvoston yleisistunto eikä ministeriö. Jos näin on, niin se tarkoittaa käy-
tännössä sitä, että tässä jonkin verran painopistettä ikään kuin valtuuksissa siirretään sil-
loin pääministerin ja valtioneuvoston kanslian suuntaan näiltä sektoriministereiltä.

Haluan jakaa tässä kanssanne yhden käytännön esimerkin. Viime kaudella kansliapääl-
likkö sisäministeriössä vaihtui, kun edellinen kansliapäällikkö Ritva Viljanen sai nimityk-
sen Helsingin apulaiskaupunginjohtajaksi, ja siinä tuli sitten muutaman kuukauden väli en-
nen kuin uusi kansliapäällikkö saatiin nimettyä. Tuolloin sitten siksi muutamaksi kuukau-
deksi ministerinä pystyin nimittämään sieltä ministeriöstä vanhimman osastopäällikön, sil-
loisen pelastusylijohtajan Pentti Partasen, joka ehkä parhaiten tunsi tätä kenttää ja oli ta-
vallaan helppo ja turvallinen nimitys lyhyeksi ajaksi. Kansliapäälliköllä on kuitenkin hy-
vin merkittäviä tehtäviä sisäministeriössä, ja hänellä täytyy olla valmius toimia myös
äkillisissä, vaikeissa tilanteissa. Ja mietin sitä, tarkoittaako tämä nyt sitä, että tällaiset ly-
hyetkin nimitykset sitten tulisivat valtioneuvoston päätettäväksi, jolloin siitä lyhyestä ni-
mityksestä herkästi saattaisi tulla myös hiukan poliittisempi tai sillä lyhyellä nimityksellä
saatettaisiin kenties jo ennakoida sitä pidempää nimitystä. Eli käytännössä tällä kyllä oi-
keasti on merkitystä.

No, nyt tässä varsinaisessa lakimuutosehdotuksessa siis ehdotetaan tällaista uutta mo-
menttia, jossa todetaan näin: "Valtioneuvoston asetuksella säädetään määräaikaiseen vir-
kasuhteeseen nimittämistä koskevasta toimivallasta silloin, kun vastaavaan virkaan nimit-
täminen on säädetty valtioneuvoston ratkaistavaksi." Eli annetaan asetuksenantovaltuus,
eli valtioneuvosto tulee antamaan tästä nyt sitten asetuksen, millä tavalla näitä virkanimi-
tyksiä nimenomaan näissä lyhyissä määräaikaisissa virkasuhteissa tehdään. Ja kun tämä
menee nyt hallintovaliokunnan käsiteltäväksi, niin vetoan teihin, hallintovaliokunnan jäse-
net, että pyytäkää tämä asetusluonnos nähtäväksi, että tiedätte, mistä olette päättämässä.
Uskoisin, että tämä asetusluonnos on jo jossakin olemassa, ja tietysti jo täällä eduskunnan
lähetekeskustelussakin olisi ollut hyvä tietää, minkälainen asetus sieltä on tulossa.

Vielä haluan selventää tätä ongelmaa, että tällä hetkellä meillä siis valtioneuvostolaissa
todetaan ihan yksiselitteisesti vain, että jos virkaan nimittäminen on muualla laissa tai ase-
tuksessa säädetty valtioneuvoston ratkaistavaksi, asia ratkaistaan valtioneuvoston yleisis-
tunnossa, eikä siinä siis ole lainkaan käsitelty näitä lyhyempiä virkasuhteita. Mutta sitten
2



Pöytäkirjan asiakohta PTK 102/2017 vp
meillä on erikseen valtioneuvostolain nojalla säädetty ohjesääntö, joka ei ole siis asetusta-
soinen, vaan se on pelkästään ohjesääntö, ja tässä ohjesäännössä on todettu, että yli vuoden
kestävään määräaikaiseen virkasuhteeseen tapahtuva nimitys käsitellään valtioneuvoston
yleisistunnossa, ja tästä on vedetty sitten se käytännön johtopäätös, että alle vuoden pitui-
sissa määräaikaisissa virkasuhteissa se nimitysvalta jää ministeriölle. On ilman muuta sel-
vää, että tätä lakia täytyy täsmentää, koska nyt se on pelkästään tämän ohjeistuksen varas-
sa, eli kannatan ehdottomasti tätä valtioneuvoston asetuksen säätämistä, jotta meillä on sel-
keä laki- ja asetuspohja myös näistä lyhytaikaisista määräaikaisista virkanimityksistä. Itse
olisin kyllä sillä kannalla, että sinänsä tämä nykyinen käytäntö on toimiva, mutta voi olla,
että perusteita löytyy sillekin, että niistä osa tai kaikki siirrettäisiin sinne valtioneuvoston
yleisistuntoon käsiteltäväksi. Mutta tästä lakiesityksestä en ainakaan itse löydä sitä, mikä
tässä nyt on sitten hallituksella ja valtioneuvostolla näkemyksenä, ja sen vuoksi pitäisin
tärkeänä, että tuo asetusluonnos saataisiin sinne hallintovaliokunnan käsittelyyn, kun tätä
lakiesitystä käsitellään.

14.10 Paavo Arhinmäki vas: Arvoisa herra puhemies! Tämä edustaja Räsäsen huolelli-
nen puheenvuoro osoittaa ensinnäkin sen, että on ongelmallista, että ulkoasiainministeri
Soini ei ole paikalla esittelemässä tätä lakiesitystä. Tähän liittyy niin paljon erilaisia näkö-
kulmia, että olisi ollut hyvä, että hän olisi ollut täällä paikalla ja että tämä olisi tuotu sillä
lailla eduskuntaan, että olisimme päässeet keskustelemaan suoraan ulkoasiainministeri
Soinin kanssa tästä asiasta.

Kysymys nimittäin, arvoisa puhemies, on siitä, että olen pitänyt ulkoasiainministeri Soi-
nia jämäkkänä, vanhan ajan kunnon miehenä, sellaisena, joka pitää kiinni konservatiivisis-
ta arvoista ja perinteistä, ja nyt näen ongelmia siinä, että ilman suurempaa pohdintaa oli-
simme muuttamassa ulkoasiainministeriön nimen ulkoministeriöksi. Tietysti ensimmäi-
nen kysymys, joka tästä herää, on se, että jos jatkossa ulkoasiainministeri on ulkoministeri,
tuleeko siitä mielleyhtymä, että ministeri on ulkona eikä hallitse enää asioita. [Eduskun-
nasta: Pihalla!] — Tai, niin kuin täältä huudettiin, siitä käytetään myös sanaa "pihalla".
Tietysti, kun kysymys on ulkoasiainministeri Soinista, jokainen meistä voi arvioida sitä it-
se.

Mikä tämän jatkoseuraamus sitten on, jos ulkoasiainministeriöstä tehdään ulkoministe-
riö? Mitä esimerkiksi eduskunnassa tapahtuu: käykö niin, että joku edustajista vahingossa
kutsuu puhemiestä puheenjohtajaksi — sehän olisi aivan ennenkuulumatonta — puhumat-
takaan siitä, että jatkossa salissa joku voisi esiintyä ilman kravattia ja valkoisissa lenkka-
reissa? Entä mitä ylipäätänsä suomen kielen osalta: voiko käydä niin, että me jatkossa
otamme käyttöön sukupuolineutraalin pronominin, hän-muodon? Ruotsissahan tästä käy-
dään keskustelua.

Arvoisa herra puhemies! Tämä voi myös johtaa tilanteeseen, jossa esimerkiksi ulkomi-
nisterinä voisi toimia joku, joka edustaisi ei hallituspuoluetta vaan takiaisryhmää. Mutta
näin pitkälle tuskin tämän nimenmuutoksen perusteella mennään.

14.13 Simon Elo si (vastauspuheenvuoro):  Arvoisa puhemies! Olen tiennyt, ja kiitän
edustaja Arhinmäkeä siitä, että olette huumorintajuinen mies. Olette myös huomannut, että
Suomi on varsin edistyksellinen, mitä tulee meidän lainsäädäntöömme ja meidän kieleem-
me verrattuna esimerkiksi Ruotsiin, ja olette oikeassa siinä, että ulkoministeri Timo Soini
on konservatiivinen mies ja on sitä varmasti jatkossakin. Mutta osoitamme jälleen tätä
3



Pöytäkirjan asiakohta PTK 102/2017 vp
edistyksellisyyttämme ja muutoskykyämme siinä, että muutamme niinkin radikaalisti kuin
muutamme ulkoasiainministeriön ulkoministeriöksi. Tämä on erittäin radikaali toimenpi-
de, mutta hallitus on valmis tekemään tällaisia edistyksellisiä ratkaisuja.

Toinen varapuhemies Arto Satonen: No niin, sitten jatkamme puhujalistaa.

14.14 Timo Heinonen kok: Arvoisa herra puhemies! Ihan asiallisesti: Kyllä itse hämmäs-
telen myös tätä esitystä, tämän esityksen ehkä tarpeellisuutta ja osittain myös, omasta mie-
lestäni, järkevyyttäkin. Tässähän esitetään ulkoasiainministeriön muuttamista ulkominis-
teriöksi ja että ulkoasiainministeri muuttuisi ulkoministeriksi. Kuitenkin tämä johtaisi sit-
ten pidemmällekin tässä ketjussa — meillä on ulkoasiainneuvoksia, joista tulisi ulkoneu-
voksia, ulkoasiainsihteereistä tulisi ulkosihteereitä, ja ulkoasiainhallinnonkin toimintame-
not ovat käsittelyssä — ja jos tämä kaikista poistetaan, niin mielestäni se antaa kyllä vää-
ränlaisen kuvan. Esimerkiksi jos ulkoasiainhallinto olisi vain ulkohallinnon toiminta-
menot, ei se kerro enää kyllä sitä kuvaa, mikä on esimerkiksi EU:ssa yleinen. EU:ssahan
käytössä on edelleen ulkoasioiden ja turvallisuuspolitiikan korkea edustaja — siinä käyte-
tään ulkoasiainkokonaisuutta — ja EU:ssa on myös ulkoasiainneuvosto eikä ulkoneuvosto.

Todennäköisesti eduskunta tulee myös tässä yhtenäisyydessä käymään sitten puhemie-
histön ja muiden toimijoiden kanssa keskustelun siitä, voiko enää ulkoasiainvaliokuntaa
olla vai muuttuuko se ulkovaliokunnaksi. [Naurua — Eduskunnasta: Ei muutu, ei muutu!]

Mielestäni tämä ei kyllä vie tätä kokonaisuutta järkevään suuntaan. Meillä on tällä het-
kellä tasavallan presidentti, josta varsin yleisesti puhutaan kuitenkin presidenttinä, kun kir-
joitetaan ja puhutaan useamman kerran esimerkiksi samassa uutisessa, ja se on aivan luon-
nollista, tai valtioneuvostosta käytetään hallitus-muotoilua ja niin poispäin.

Itse toivoisin, että aloitettaisiin tämä yhtenäistäminen ja järkeistäminen vaikkapa mei-
dän valtioneuvostomme ja [Puhemies koputtaa] hallituksemme verkkosivuista ja sähkö-
posteista, niin että ne olisivat jollain tavalla yhteneviä ja ihmiset osaisivat niitä paremmin
käyttää.

14.16 Ilkka Kanerva kok: Puhemies! On tietysti uudistuksia ja näennäisuudistuksia. En
halua väheksyä sitä harkintaa, joka tässä on tehty, mutta se on liian kapea-alainen omasta
mielestäni. Edustaja Heinonen käytti erinomaisen puheenvuoron siitä, mihin tämä logiik-
ka vähänkään eteenpäinvietynä johtaa. Enkä oikein jaksa uskoa, että tämä nyt hallituksen
esityksessä oleva logiikka on kovin terve tai kestävä, eikä se kestä myöskään kansainvälis-
tä vertailua, [Timo Heinonen: Juuri näin!] mihin edustaja Heinonen viittasi.

Mitä tulee puhtaasti eduskunnan puolella olevaan ulkoasiainvaliokuntaan, niin toivon,
että tässä talossa ei edes harkittaisi tämän nimen muuttamista analogisesti sen tyyppiseksi,
mitä tässä hallituksen esityksessä on. Toivon, että tätä asiaa erittäin kriittisesti katsotaan
monipuolisesti, ennen kuin tämänkaltaiseen uudistukseen mennään. Tässä maassa lienee
pikkuisen isompiakin murheita kuin tämänkaltaisten asioitten ympärillä pyöriminen.

14.17 Sari Essayah kd: Arvoisa puhemies! Ensinnäkin se, että täällä on ulkoministeri, ul-
koasiainministeri, Soinia pyydetty paikalle, tuntuu tietysti hivenen kummalliselta, kun
tämä kuitenkin on valtioneuvoston kanslian elikkä pääministerin antama esitys [Eduskun-
nasta: No, eihän hänkään ole paikalla!] ja liittyy sinne. Minun puolestani tämä ulkominis-
teri-nimitys käy ihan hyvin, mutta kun täällä edustaja Heinonen totesi, että julkisuudessa
4



Pöytäkirjan asiakohta PTK 102/2017 vp
puhutaan "presidentistä" ihan niin kuin lyhentäen "tasavallan presidentistä", niin täytyy
muistaa, että tässä on kyllä kyse eri asiasta. Elikkä meillä on Suomessa presidentti Halo-
nen ja meillä on presidentti Ahtisaari, mutta tasavallan presidentti on aina se istuva presi-
dentti. Elikkä näillä on kyllä ehdottomasti eroa, mitä käytämme.

Mutta, itse tähän asiaan, joka on minun mielestäni paljon suurempi asia tämän sisällä,
elikkä siihen, että todellakaan meillä ei ole olemassa sitä asetustekstiä, millä ja kenen toi-
mesta näihin määräaikaisiin virkanimityksiin ollaan tulevaisuudessa ryhtymässä. Meille
eduskuntaryhmille tehtiin tällainen kysely, että entä jos hallituksen muodostamisen yhtey-
dessä yhä enemmän valtaa näihin virkanimityksiin oltaisiin siirtämässä valtioneuvoston
kansliaan elikkä pääministerin alaisuuteen. Onko tämä nyt alku sille kehityskululle, että
meillä Suomessa halutaankin virkamiehistöä lähteä yhä enemmän politisoimaan ja antaa
ikään kuin se mahdollisuus istuvalle pääministerille, valtioneuvoston kanslialle, johtavalle
hallituspuolueelle lähteä nimittämään näihin lyhytaikaisiin, määräaikaisiin työsuhteisiin
omia miehiä ja naisia? Ja niin kuin täällä edustaja Räsänen erittäin ansiokkaassa puheen-
vuorossa toi esille, monta kertaa nämä määräaikaiset, lyhytaikaiset työsuhteet ovat niitä,
joilla sitten kenties pedataan sitä tulevaa nimitystä. Minun mielestäni tämän nimikikkailun
takana on nyt paljon isompi asia. Ja todellakin, samat terveiset sinne hallintovaliokuntaan:
On saatava asetusteksti nähtäväksi. Tässä on iso poliittinen asia takana, joka meinaa nyt
mennä tämän ulkoministeri—ulkoasiainministeri-asian takana. Tässä on nyt [Puhemies
koputtaa] paljon isompi kala käsissä kuin miltä tässä lakitekstissä näyttäisi.

14.19 Timo Heinonen kok (vastauspuheenvuoro):  Arvoisa herra puhemies! Niin, tote-
sin, että meillä on "tasavallan presidentti" ja sitten muut ovat "presidenttejä", mutta kuva-
sin sillä nimenomaan sitä, että meillä yleisesti puhekielessä, uutisissa, mediassa, lehdissä
kuvataan niin, että "presidentti Niinistö tapasi presidentti Putinin", ja ei siinä joka kerta
toisteta sitä virallista muotoa. Tällä halusin kuvata sitä, että puhutaan — niin kuin tälläkin
hetkellä — "ulkoministeri Soinista", vaikka hän on virallisesti "ulkoasiainministeri". Mi-
nun mielestäni sitä ei tarvitse muuttaa teknisesti, kun kuitenkin maailmanlaajuisesti esi-
merkiksi, niin kuin toin esille, Euroopan unionissa on "ulkoasioiden ja turvallisuuspolitii-
kan korkea edustaja" ja EU:ssa on myös "ulkoasiainneuvosto", enkä usko, että Euroopan
unionissakaan näitä lähdetään muuttamaan.

14.20 Päivi Räsänen kd: Arvoisa puhemies! Täällä edustaja Arhinmäki toivoi ulkominis-
teri, ulkoasiainministeri, Timo Soinia vastuuseen ja selittämään tätä lakiesitystä, mutta
tämä on todellakin pääministeri Juha Sipilän antama, ja siinä mielessä hänelle olisi periaat-
teessa tämä esittely tästä kuulunut. Mutta olen kyllä samaa mieltä kuin edustaja Essayah,
että tätä ulkoministeriön nimikemuutosta merkittävämpi kysymys tässä lakiesityksessä
liittyy tähän nimitysvaltaan liittyvään muutokseen. Toivoisin sitä, että kun täällä on halli-
tuspuolueitten edustajia ja teitä ehkä on informoitu siitä, minkäsuuntainen asetus tästä on
vireillä ja tekeillä, niin joku voisi tässä yhteydessä tätä valaista.

Totean vielä tästä nimikemuutoksesta sen, että täällähän perustellaan sitä sillä, että ny-
kyisin käytetään vakiintuneesti nimeä "ulkoministeriö" tai puhutaan "ulkoministeristä",
mutta olen kyllä täysin samaa mieltä, että kyllä meillä edelleen tulee säilyä virallisessa kie-
lessä "ulkoasiainhallinto" ja varmasti myös "ulkoasiainvaliokunta" on jatkossa se nimitys,
joka on luonteva "ulkovaliokunnan" sijaan.
5



Pöytäkirjan asiakohta PTK 102/2017 vp
14.22 Eero Lehti kok: Arvoisa herra puhemies! Kiinnitin huomiota siihen, että lyhytai-
kainen määräaikainen työsuhde on jossain tapauksessa jatkettavissa aika monta kertaa, jol-
loin itse asiassa ne henkilöt, jotka ovat kompetentteja kyseiseen virkaan, eivät ole voineet
aidosti olla mukana siinä prosessissa. Siinä mielessä pidän perusteltuna, että valtioneuvos-
to kokonaisuudessaan käsittelee sellaiset virkanimitykset, vaikka ne ovat määräaikaisia,
jolloin voidaan olettaa, että sillä tehtävällä on lyhytaikaisuuden jälkeen myös jatkuvuutta,
jolloin kaikilla syntyy asiallisesti mahdollisuus tulla valittua, ja valtion tehtävänä on pal-
kata paras mahdollinen henkilö kyseiseen tehtävään.

14.22 Hannu Hoskonen kesk: Arvoisa herra puhemies! Kun on seurannut tätä keskuste-
lua, että onko se ulkoministeriö vai ulkoasiainministeriö vai mikä muu tahansa, niin väki-
sin on sen verran pakko sanoa, että toivoisin kuitenkin, että tämmöisiä vanhoja, arvokkaita
nimiä kunnioitettaisiin, koska niiden perinteiden vaalimiseksi, joita tässä maassa kuiten-
kin on syntynyt demokratiallakin, jo 100 vuotta itsenäisenä valtiona, minä kyllä mielelläni
näkisin, että niitä sieltä periytyviä hyviä nimikkeitä säilytettäisiin edelleen. Ei se ole vii-
sain ja paras, joka menee nykyaikaisten tuulien mukana. 

Viittaan korkeasti arvostamani kansanedustaja Ilkka Kanervan kommenttiin, että tässä
talossa on varmaan tärkeämpiäkin asioita päätettävänä kuin tällaiset asiat. Mutta toivon
kuitenkin, että säilyisi tämmöinen perinne ja nämä vanhat hyvät virkanimikkeet, koska se-
hän luo sitä arvokkuutta ja arvovaltaa. Se on vain yksi keino hankkia sitä, kyllä politiikan
teolla ja asioiden hoidolla ja jämäkkyydellä se arvokkuus saavutetaan, jos saavutetaan,
mutta ei tämmöisten asioiden kanssa kannata nyt tässä taloustilanteessa hyvin pitkään va-
tuloida.

14.23 Kimmo Kivelä si: Puhemies! Tuntuu, että lokakuusta on tullut politiikan mätäkuu.
Kun eilen piti käsitellä eurooppalaista kulttuuriperintöä, niin puhuttiin sotaveteraanien
asioista, ja nyt tuntuu tämä vakiintunut käytäntö, ulkoministeriö, ulkoministeri, muuttuvan
elämää suuremmaksi kysymykseksi. En usko, että näistä tulee todellisia ongelmia. Vaikka
läänit lakkautettiin, niin ei läänintaiteilijoista tullut avi-taiteilijoita tai ely-taiteilijoita, ja
vaikka läänit oli lakkautettu, niin eivät myöskään sotilasläänit lähteneet heti. Nämä ovat
kehällisiä asioita. Mutta sen sijaan hyvin olennainen kysymys on tämä, mistä toivoisin he-
rätettävän enemmän keskustelua, minkä edustaja Räsänen aloitti, että tässä ollaan avaa-
massa uutta käytäntöä.

14.25 Antero Laukkanen kd: Arvoisa herra puhemies! Edustaja Räsänen käytti suoras-
taan valtiomiesmäisen puheenvuoron ja kuvasi ansiokkaasti tämän esityksen karikoita. Sa-
moin edustaja Heinonen ja edustaja Kanerva käyttivät loistavat puheenvuorot. Minä teen
nyt oppositiosta hyvin rakentavan ehdotuksen: hallitus voisi viisaudessaan vetää tämän
liian kevyellä valmistelulla tehdyn esityksen pois.

Samalla totean, että tämä esitys on oiva esimerkki siitä, ettei esityksestä tee hyvää se,
että se on hallituksen esitys. Tärkeää on se, mihin se esitys on johtamassa, ja silloin kun
hallituksenkin tekemä esitys johtaa johonkin sellaiseen, josta koko eduskunta hallitus mu-
kaan lukien kokee hieman epämukavaa oloa, että ei tämä nyt ihan mennyt putkeen, esityk-
sen voi aina vetää pois. Joten ollaan johdonmukaisia ja käytetään tätä hallituksen jo kah-
den vuoden aikana harrastamaa hyvää linjaa, että huonot esitykset vedetään pois. 
6



Pöytäkirjan asiakohta PTK 102/2017 vp
14.26 Antti Kaikkonen kesk: Arvoisa puhemies! Tämä käsittelyssä oleva ehdotus vai-
kuttaa järkevältä. Edetään tältä pohjalta. [Naurua]

14.26 Olavi Ala-Nissilä kesk: Arvoisa puhemies! Olin juuri sanomassa samaa, ja sanon-
kin saman, että sinällään asetuksenhan ei aina tarvitse olla valmiina, kun lakiesitys on. Si-
nällään tämä nimityspolitiikka ehkä menee vähän pitkälle, kun eduskuntakaan ei ole kun-
ta. Me emme ole Suomen pienin kunta, vaan me olemme Suomen parlamentti, mutta voi-
daan näitä vanhoja nimiä kyllä sinällään käyttää.

14.26 Paavo Arhinmäki vas: Arvoisa herra puhemies! Ennen oli kunnollista. Nyt olisi ol-
lut hyvä, että sekä ulkoasiainministeri Soini että pääministeri Sipilä olisivat olleet avaa-
massa tätä lakiesitystä, niin kuin tästä keskustelusta on käynyt ilmi. Huomiota herättävää
on se laaja kritiikin rintama, mikä on nimenomaan tullut hallituspuolueilta. Hoskonen—
Heinonen—Kanerva-linja on aika selkeä tässä. Näyttäisi siis siltä, että ainoa, jolta tämä
esitys on saanut yksimielistä kehua, on sininen ryhmä. Onko tämä niitä sinisten merkittä-
viä sormenjälkiä hallituksen politiikassa, josta ei voida antaa järjenkäytön edessä periksi?
Ei kai tämä teille voi olla näin periaatteellinen kysymys?

Arvoisa puhemies! Läänintaiteilija-nimikkeestä oltiin, edustaja Kivelä, luopumassa,
mutta silloinen kulttuuriministeri totesi, että pidetään kiinni tästä hyvästä nimestä.

14.27 Kaj Turunen si (vastauspuheenvuoro):  Arvoisa puhemies! Tästä keskustelusta,
mitä on tässä käyty: Vaikkakin se on hauskaa, niin väkisinkin tulee semmoinen olo, että pi-
täisi pikkusen saada ehkä arvokkuutta ja pysyttäisiin asiassa. Niin kuin aiemmissa puheen-
vuoroissa mainostettiin ja sanottiinkin, Arhinmäki on huumorimies, mutta kun me olem-
me nyt eduskunnassa ja eduskuntasalissa ja tämä on ihan vakavasti tehty hallituksen esi-
tys, niin jospa voitaisiin käydä keskustelua asiallisella pohjalla. — Kiitos.

14.28 Leena Meri ps: Arvoisa puhemies! Asiallisuus on tietysti aina tärkeää, mutta kansa
puhuu myös kaduilla tällä hetkellä siitä, mitä on kielenkäyttö, mihin tämä on menossa.
Tämä on sinänsä arvokas keskustelu. Meillä on paljon nimikkeitä, kuten virkamies, lauta-
mies, lakimies. Olenko minä sitten, jos minä toimisin lautamiehenä, lautahenkilö, mikä
olen? Nämä ovat tärkeitä, koska ihan oikeasti ei varmaan ole tarkoituksenmukaista, että
meistä tulee huonon kielen vuoksi täysin naurettavia mielleyhtymiä.

Edustaja Lehti otti minusta tärkeän asian, määräaikaisuudet ja valtionhallinnon. Itse
olen ollut pitkään valtionhallinnossa töissä, ja olin itsekin kahdeksan vuotta määräaikaise-
na. Valtio on ollut aika kova ketjuttamaan näitä, ja valtion ja valtionhallinnon pitäisi aina
toimia esimerkillisesti siinä, että työsuhteet ovat senlaatuisia, että ihmisiä ei roikoteta siel-
lä löysässä hirressä. Siinä on huonompaa käytäntöä valtiolla kuin yksityisillä.

14.29 Markku Rossi kesk (vastauspuheenvuoro): Arvoisa herra puhemies! On huomatta-
va myös, että eduskunta on sisäasiainministeriön muuttanut sisäministeriöksi, ja tämä on
tietyllä lailla johdonmukaista. Käyttökieltä voidaan viedä eteenpäin. Eduskunta tietysti te-
kee kaikista hallituksen esityksistä myös päätökset, ja tältä pohjalta sitten tämä marssijär-
jestys kulkee edustajien arvioiden mukaisesti.

Mitä tulee läänintaiteilijoihin, niin heitä kyllä voitaisiin kutsua tänä päivänä, nyt lain-
muutoksenkin myötä, Taike-taiteilijoiksi, koska läänintaiteilija-nimike on kyllä puhtaasti
7



Pöytäkirjan asiakohta PTK 102/2017 vp
kulissi sille työlle, mitä läänintaiteilijat ovat aiemmin tehneet nimenomaan taidetoimikun-
tien puitteissa eivätkä ainoastaan Helsinki-johteisesti.

Lopuksi, herra puhemies: kun edustaja Ala-Nissilä puhui, että onko tämä pienin kunta,
niin on hyvä muistaa, että eduskunta on kansa pienoiskoossa, mutta edustaja on ihminen
pienoiskoossa. [Paavo Arhinmäki: Ei ole!]

14.30 Paavo Arhinmäki vas (vastauspuheenvuoro):  Arvoisa herra puhemies! Edustaja
Rossille totean, että läänintaiteilijan nimike haluttiin säilyttää sen vuoksi, että se on tunnet-
tu ja se kuvastaa sitä, että tehdään nimenomaan alueella sitä taiteen edistämistyötä, sitä ei
tehdä mistään keskuksesta lähtien. Mutta oleellistahan tässä nyt on kuitenkin keskustelu
kysymyksestä ulkoasiainministeriö ja ulkoasiainministeri.

14.31 Simon Elo si: Arvoisa puhemies! Kiitän edelleen edustaja Arhinmäkeä näistä huu-
moripitoisista puheenvuoroista. Hyvän huumorin ystävänä osaan arvostaa jopa huonoa
huumoria.

Olen samaa mieltä edustaja Turusen kanssa siitä, että mielellään tosiaan asiallista kri-
tiikkiä, asiallisia esityksiä koskien tätä hallituksen esitystä. Esimerkiksi edustajilta Räsä-
nen ja Essayah tällaisia on tullut.

Ja tietysti tätä edustaja Arhinmäen huumoriarvoa tältä osin, mitä tulee sinisiin, hieman
laskee se, että kun tässä muututaan puolueeksi, niin tietyt puheenvuorot varmaan sitten
sieltä edustajalta karisevat.

14.31 Päivi Räsänen kd: Herra puhemies! Täällä on nostettu kysymykseksi tämä määrä-
aikaisten työsuhteiden ketjuttamisongelma, mutta se ei kyllä koske näitä virkoja, joista nyt
on kysymys, joita nimitetään valtioneuvoston istunnossa. Määräaikaisuushan tulee kysee-
seen näitten virkojen kohdalla lähinnä niissä tilanteissa, että edellinen viranhaltija on eron-
nut tehtävästä ja sitten etsitään uutta ja siihen väliin tarvitaan määräaikainen sijainen. Eli en
pitäisi tätä ketjuttamiskysymystä minään merkittävänä kysymyksenä tässä.

Mielestäni ongelma tässä esityksessä on yksinkertaisesti se, että tästä ei avaudu lopulta
se, mikä on hallituksen tavoitetila ja tahtotila tässä, että minkälainen asetus tässä halutaan
säätää: halutaanko jatkaa nykyistä käytäntöä vai halutaanko siirtää myös määräaikaiset ni-
mitykset valtioneuvoston istuntoon päätettäväksi. Ja tällä on kyllä vaikutuksia toki ihan
käytännön arjen työhön ministeriöissä ja myös siihen, kuinka poliittisia nämä nimitykset
mahdollisesti ovat.

Kun täällä edustaja Ala-Nissilä totesi, että eiväthän nämä asetukset aina ole valmiina,
sekin on totta. Mutta mielestäni eduskunnan tulisi kaikissa tilanteissa pyytää asetusluon-
nos nähtäväksi silloin, kun annetaan asetuksenantovaltuus. Kyllä eduskunnalla on oikeus
tietää, mihin suuntaan sitä asetusta ollaan säätämässä, tai vähintäänkin kuulla ministeriötä
ja ministeriä, että mikä tässä on tahtotila, ja sen takia on tietysti vahinko, että tämän halli-
tuksen esityksen antanut pääministeri Juha Sipilä [Puhemies koputtaa] ei ole paikalla.

14.33 Peter Östman kd: Arvoisa puhemies! Keskustelu voi olla vakava ja hauska mutta
silti asiallinen. Minusta olennaista tässä keskustelussa on se, mihin tällä nimenmuutoksel-
la pyritään. Aivan niin kuin edustaja Räsänen, edustaja Essayah ja moni muukin, viittaan
siihen, että johtaako tämä siihen, että keskitetään yhä enemmän valtaa valtioneuvoston
kansliaan.
8



Pöytäkirjan asiakohta PTK 102/2017 vp
Se, mikä hämmentää tässä keskustelussa, on, että useat hallituspuolueitten edustajat
suhtautuvat hyvin kriittisesti tähän, ja mietin sitä, että kun viime kaudella olimme hallituk-
sessa, niin nämä esitykset tuotiin aina keskiviikkoisin ryhmien käsiteltäviksi ja siellä ryh-
mäjohtajat kuittasivat ja antoivat hyväksynnän niille esityksille. Mitkä ovat ne päätöspro-
seduurit, mitä on tällä hallituskaudella? Ettekö ole tienneet sitten muissa hallituspuolueis-
sa, että tällainen muutos on tulossa? Edustaja Zyskowicz viittasi eilen eräässä keskustelus-
sa, kun keskustelimme rahasta, että raha ei tule avaruudesta. Herää kysymys, onko tämä
päätös syntynyt avaruudessa.

14.35 Eero Lehti kok:  Arvoisa herra puhemies! Tämä määräaikaisten työsuhteiden pe-
rustaminen ja täyttäminen ei ole ihan pieni asia. Se on oikeastaan tyypillinen tapa rekrytoi-
da myös yksityisellä sektorilla. Aika harvoja työpaikkoja syntyy suoraan toistaiseksi voi-
massa olevaan työsuhteeseen. Mutta hakijoiden kannalta se on tapa syrjäyttää, jos haluaa
sitä käyttää niin, ettei pääse edes hakemaan. Sitä paitsi määräaikainen työsuhde, jos on esi-
merkiksi vanhempainlomaan liittyvä, voi jatkua aika monta vuotta: jopa 9 tai 12 vuotta,
riippuen kuinka monta vanhempainlomaa on peräkkäin. Se on myös niiden ihmisten kan-
nalta huonompi signaali, jotka ovat kouluttaneet ja valmentaneet itseään vaativampiin teh-
täviin. Minun mielestäni nykyisessä määräaikaistyösuhteessa ei ole työnantajan oikeutta
lopettaa sitä, vaikka tekijällä olisi selkeitä puutteita siitä selviytymisessä.

Toinen varapuhemies Arto Satonen: Tässä vaiheessa keskustelua pyydän varaamaan pu-
heenvuorot P-painikkeella.

14.36 Laura Huhtasaari ps: Arvoisa puhemies! Nimiasia on varmasti aika pieni asia, jos
lähdetään muuttamaan nimeä, mutta ei missään nimessä merkityksetön. Ja mitä tulee sii-
hen, onko se ulkoasiainministeriö vai ulkoministeriö, niin kyllä ulkoministeriö on sel-
keämpi sanoa, ja minusta tämä nimenmuutos on ihan paikallaan. Kieli kehittyy koko ajan,
ja yleensä monimutkaiset lauserakenteet tai sanat eivät palvele itse tarkoitusta. Kukaan ei
varmasti ajattele, että jos nimi muutetaan ulkoministeriöksi, niin sen jälkeen asiat jäisivät
hoitamatta. Ja mitä tulee määräaikaisuuksiin, niin se on ehkä vähän jäänne, että olisi sem-
moisia elinikäisiä virkoja, vaikka nekin jossakin kohtaa pitävät paikkansa. Mutta kyllähän
määräaikaisuudessa on ihan omat puolensa.

14.37 Leena Meri ps:  Arvoisa puhemies! Kuten näemme tästä keskustelusta, se, miten
puhuja sanoo, on tärkeätä. Minulla oli tarkoitus herättää keskustelua nimenomaan valtion-
hallinnon määräaikaisuuksista ja ketjuttamisesta. Itse olin kahdeksan vuotta määräaikaise-
na, ja valtionhallinnossa se on niin, että se ei muutu pysyväksi viraksi niin kuin yksityisel-
lä. Ainoa keino on silloin odottaa sitä, mitä tapahtuu, aina kun se määräaikaisuus on päällä.
Näin se kuitenkin vain on, ja halusin lähettää terveisiä valtionhallintoon, että sielläkin huo-
mattaisiin tämä asia, ja se on erittäin tärkeä asia.

Itse olen sitä mieltä, että tämä oli kuitenkin arvokas keskustelu, koska tällä hetkellä kan-
salaiset puhuvat todella paljon siitä, mitä nykyisin saa sanoa — puhemies, puheenjohtaja
— mistä tässä on kysymys ja onko tämä vähän höpöä jo, että pitäisikö keskittyä asioihin ja
antaa kielen kehittyä itsestään eikä väkisin vääntää.
9



Pöytäkirjan asiakohta PTK 102/2017 vp
14.38 Päivi Räsänen kd: Arvoisa puhemies! Täällä todellakin tällä hetkellä se käytäntö,
joka on valtioneuvoston ja ministeriöiden välillä, perustuu ohjesääntöön, ja ohjesäännössä
todetaan, että valtioneuvoston yleisistunnossa ratkaistaan sellaiset nimitykset yli vuoden
kestävään määräaikaiseen virkasuhteeseen, jotka kuuluvat sinne valtioneuvoston toimival-
taan. Käytännössä sitten nämä alle vuoden kestävien määräaikaisten virkasuhteiden nimi-
tykset on tehnyt ministeriö, ja siinä tietysti asianomaisella ministerillä on ollut merkittävä
päätösvalta.

Mutta korostan sitä, että vuosikausia tätä ei voida jatkaa vaan käytäntö on se, että jos sit-
ten joudutaan jatkamaan jossakin poikkeuksellisessa tilanteessa vielä tuota määräaikai-
suutta niin, että mennään sitten sen vuoden yli, niin silloin se seuraava määräaikaisuus on
aina tuotu — ainakin viime vaalikaudella tuotiin — valtioneuvoston yleisistuntoon ratkais-
tavaksi. Eli sitä vuotta pidettiin tuon ohjesäännön mukaan rajana. Ja nyt olisin kovin kiin-
nostunut tietämään, millä tavalla tämä halutaan muuttaa.

14.39 Eero Heinäluoma sd: Arvoisa puhemies! Kun niin monesti sanotaan, että oppositi-
osta ei osoiteta tukea hallituksen esityksille, niin haluan nyt osoittaa tukea: kyllä minä pär-
jään hyvin "ulkoministerin" kanssa ja uskon, että Suomen kansakin pärjää, ei nimi miestä
pahenna. Nyt täytyy katsoa, ettei salin oikealla laidalla ole vaan tätä pahaa muutosvasta-
rintaa — että vastustetaan ja ollaan ei-puolueita, varsinkin asiassa, joka ei nyt käsittääkse-
ni liiemmälti kenenkään elämää haittaa. 

Kiinnitän kuitenkin huomiota yhteen asiaan, ja se on taloudelliset vaikutukset. Toivon,
että tällä esityksellä ei ole taloudellisia vaikutuksia ja että tähän ei sisälly mitään ministerin
palkkio-odotusjärjestelyä ja että pelkkä tittelin korjaaminen riittää. Ja jos näin on, niin sit-
ten ymmärrän, että myöskään näitä opposition usein peräänkuuluttamia tulonjakovaiku-
tuksia ei ole tässä yhteydessä tehty.

14.40 Pertti Salolainen kok: Arvoisa herra puhemies! Kieli kehittyy, ja sen pitääkin ke-
hittyä. Todellisuudessa kieli on jo kehittynyt sillä tavalla, että käytetään — entisenä ulko-
asiainministeriön virkamiehenä voin sanoa — ulkoministeriä ja ulkoministeriötä. Kieli on
jo kehittynyt tähän kaareen. Tällä en suinkaan halua sanoa, että pitäisi muuttaa ulkoasiain-
valiokunta ulkovaliokunnaksi. Ja entisenä ulkoasiainneuvoksena ja vieläkin kai samalla
tittelillä varustettuna en halua olla ulkoneuvos. [Naurua]

Keskustelu päättyi.

Asia lähetettiin hallintovaliokuntaan.
10


