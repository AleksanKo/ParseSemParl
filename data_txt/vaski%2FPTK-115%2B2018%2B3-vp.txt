















































DEM85CE.tmp.xml


Pöytäkirjan asiakohta PTK 115/2018 vp
Pöytäkirjan asiakohta 

PTK 115/2018 vp

Täysistunto

Torstai 15.11.2018 klo 16.01—19.41

3. Hallituksen esitys eduskunnalle laeiksi työsopimuslain 7 luvun 2 §:n ja työttömyysturva-
lain 2 a luvun 1 §:n muuttamisesta

Hallituksen esitys HE 227/2018 vp

Lähetekeskustelu

Puhemies Paula Risikko: Lähetekeskustelua varten esitellään päiväjärjestyksen 3. asia.
Puhemiesneuvosto ehdottaa, että asia lähetetään työelämä- ja tasa-arvovaliokuntaan, jolle
perustuslakivaliokunnan ja sosiaali- ja terveysvaliokunnan on annettava lausunto.

Lähetekeskusteluun varataan enintään puolitoista tuntia. Asian käsittelyssä noudatetaan
aikataulutettujen asioiden osalta sovittuja menettelytapoja.

Ministeri Lindström esittelee ja muut siirtyvät, olkaa hyvä, ulkopuolelle kokoustamaan.
[Hälinää — Puhemies koputtaa]

Keskustelu

17.03 Työministeri Jari Lindström (esittelypuheenvuoro): Arvoisa puhemies! Tämä
kiistelty esitys koskee työsopimuslaissa säädettyä henkilöperusteista irtisanomisperustetta. 

Nykyisen, voimassa olevan lain mukaan työnantaja voi irtisanoa työsopimuksen asialli-
sesta ja painavasta syystä, ja tällaisena syynä voi tulla kysymykseen työntekijän työsuh-
teesta johtuvan olennaisen velvoitteen vakava rikkominen tai laiminlyönti. Niin ikään
työntekijän työntekoedellytysten olennainen muuttuminen voi olla peruste työsuhteen
päättämiseen siinä tapauksessa, kun työntekijä ei enää selviä työtehtävistään. Syyn asialli-
suutta ja painavuutta arvioitaessa otetaan huomioon työntekijän ja työnantajan olosuhteet
kokonaisuudessaan. Näin ollen irtisanomisperusteen arviointi on aina kokonaisarviointia.

Tässä esityksessä ehdotetaan, että kokonaisarvioinnissa otettaisiin työntekijän ja työn-
antajan olosuhteiden lisäksi huomioon työnantajan palveluksessa olevan henkilöstön luku-
määrä. Muutos korostaisi työnantajan pienen henkilöstömäärän painoarvoa irtisanomispe-
rustetta koskevassa kokonaisharkinnassa silloin, kun työntekijän moitittavalla menettelyl-
lä tai työntekoedellytysten muutoksella on työnantajaan tuntuvia vaikutuksia tämän toi-
minnan pienimuotoisuudesta johtuen. Sääntelyn taustalla on pienen työnantajan suhteelli-
sesti heikommat edellytykset kantaa työntekijän moitittavan menettelyn tai työntekoedel-
lytysten heikentymisen seurauksia.

Tämän esityksen tavoitteena on madaltaa työnantajan työllistämiskynnystä. Mielivaltai-
nen tai vähäinen syy ei jatkossakaan oikeuta irtisanomiseen. [Ben Zyskowicz: Eikä sellais-
ta koskaan harkita!] Lisäksi voimassa olevaan lakiin sisältyvää kiellettyjen irtisanomispe-
rusteiden luetteloa sovelletaan yhä kaiken kokoisissa yrityksissä. Työntekijää olisi jatkos-
sakin yleensä varoitettava [Ben Zyskowicz: Juuri näin!] ennen irtisanomista, ja hänelle oli-
si annettava mahdollisuus korjata menettelynsä. Lisäksi ennen irtisanomista työnantajan
 Tarkistettu
4.0



Pöytäkirjan asiakohta PTK 115/2018 vp
tulisi jatkossakin selvittää, voidaanko irtisanominen välttää tarjoamalla työntekijälle muu-
ta hänelle soveltuvaa työtä.

Tämän lisäksi hallitus esittää, että työttömyysturvan korvauksetonta määräaikaa eli niin
sanottua karenssia lyhennetään 60 päivään, jos työnantaja päättää työsuhteen työntekijästä
johtuvasta syystä. Nykyisin työnhakijalle asetetaan näissä tilanteissa 90 päivän karenssi.
Kuten nykyisin, tätä korvauksetonta määräaikaa ei aseteta, jos työsuhteen päättyminen
johtuu muusta kuin työnhakijan moitittavana pidettävästä menettelystä. 

Tämä asiahan on ollut nyt sitten kolmikantaisessa valmistelussa sen pykälän perustei-
den osalta. Ja se kolmikantainen työryhmä — siis se työryhmä — oli yksimielinen, eivät
siis järjestöt sinällään. He eivät ole siunanneet tätä itse esitystä, mutta tämän pykälän pe-
rusteita valmistellut työryhmä oli yksimielinen, ja toivon, että tämä asia huomioidaan, kun
tätä asiaa kommentoidaan keskustelussa.

Puhemies Paula Risikko:  No niin, varmasti on sitten debatin aika tässä heti ensiksi.

17.07 Antti Lindtman sd (vastauspuheenvuoro): Arvoisa puhemies! Hallitus lähti aja-
maan ahkerien pienyritysten työntekijöiden asettamista eri asemaan heikommilla työeh-
doilla, ja toivottavasti siitä prosessista, joka nähtiin täällä syksyn aikana, jatkossa otetaan
opiksi. Se riidan siemen, jonka hallitus kylvi, aiheutti levottomuutta työmarkkinoille, ja
toivottavasti tästä opitaan se, että jatkossa suomalaista työelämää kehitetään enemmän so-
vun kuin riidan kautta. 

Lopputulemahan tässä on se, että hallitus tosiasiassa tässä perääntyi käytännössä koko-
naan, ja nythän siihen lakiesitykseen, joka täällä on, käytännössä jäljelle jää, että lakiesi-
tyksen perusteluilla tai mietinnöllä yritetään ikään kuin tuoda uutta lainsäädäntöä. Se ei ole
koskaan hyvä tilanne. [Ben Zyskowicz: Päinvastoin!] Tämä karenssin lyhentäminen on,
mutta tässä perusvirityksessä edelleen se, että perusteluilla yritetään lainsäädäntöä tehdä,
ei ole koskaan hyvää prosessia. [Timo Heinonen: Se ei pidä paikkaansa!] Sen takia tätä la-
kiesitystä tulee arvioida, ja tulemme arvioimaan, erittäin kriittisesti. 

17.08 Ben Zyskowicz kok (vastauspuheenvuoro): Arvoisa rouva puhemies! Mielestäni
on erinomainen asia, että tämä täysin yli mittojensa paisunut kiista työmarkkinoilla saatiin
sovinnolla ratkaistua ja että työmarkkinoille löytyi sellainen ratkaisu hallituksen tekemänä
ehdotuksena, joka lopetti nämä poliittiset lakot, joidenlaisten oikeutus pitäisi laajemmin-
kin kyseenalaistaa. Onhan voimassa työrauhavelvoite, ja kuitenkin siis saadaan mennä lak-
koon, jos esimerkiksi hallituksen politiikka ei miellytä. [Välihuutoja] 

Mitä sitten tulee edustaja Lindtmanin puheenvuoroon, niin pitää sanoa, että nyt edustaja
Lindtman on kyllä väärässä. Tässä nimenomaan pykälään tuodaan tämä näkökulma, että
myös yrityksessä olevien työntekijöiden määrä on otettava huomioon. Tämä on tärkeä uu-
distus, jolla pienyrittäjien työllistämismahdollisuutta tuetaan. 

17.09 Rami Lehto ps (vastauspuheenvuoro): Arvoisa rouva puhemies! Täällä, niin kuin
aikaisemminkin työsopimuslain 7 luvussa, on tämä ”jos työkyky on alentunut olennaises-
ti”, ja haluaisin, että ministeri Lindström nyt kertoisi, että mitä on se ”olennaisesti”? Että
nytten tässä kun katsotaan sitten kokonaisarviointina yrityksien kykyä pitää työntekijää
siellä yrityksessä, niin mahdollistaako tämä nyt sen, että pienemmissä yrityksissä helpote-
taan nyt irtisanomista silloin jos vanhempi ihminen ei kykene enää siihen samaan työtah-
2



Pöytäkirjan asiakohta PTK 115/2018 vp
tiin kuin ennen? Että jos reilusti ministeri Lindström sanoisi, tarkoittaako tämä nyt sitä, että
vanhemmat työntekijät sitten laitetaan helpommin pois?

Toinen asia tässä nyt on tämä, että tulee karenssia 90 päivää, jos ilman pätevää syytä
työntekijä irtisanoo itsensä, ja 60 päivää, jos työsuhde päättyy niin, että työnantaja irtisa-
noo. Johtaako tämä nyt yrityksissä siihen, [Puhemies koputtaa] että kun työntekijä ei enää
halua olla siellä yrityksessä töissä, se tekee itsensä hankalaksi ja pääsee pienemmällä ka-
renssilla? 

17.10 Simon Elo sin (vastauspuheenvuoro): Arvoisa puhemies! Tässä edustaja Lindtman
otti esille ahkerat työntekijät pienissä yrityksissä — totta kai ahkerat työntekijät, yhtälailla
ahkerat pienyrittäjät. Tässähän yritetään löytää ratkaisua, jonka minun mielestäni pitäisi
palvella kumpaakin osapuolta. Tässä on nyt keskustelussa unohtunut hieman se, että mi-
nullekin on tullut paljon palautetta, ja varmasti monelle, siitä, että on myös paljon pienissä
yrityksissä toimivia työntekijöitä, jotka haluavat tämäntyyppistä lainsäädäntöä siksi, että
he ovat kokeneet niitä samoja ongelmia niitten toisten työntekijöiden kanssa kuin se pien-
yrittäjä on voinut kokea. Lainsäädäntö siltä osin on ollut huono, että ei ole sitten ollut riit-
täviä perusteita nimenomaan pienessä yrityksessä huomioida se yrityksen koko. Ja niin
kuin tässä edustaja Zyskowicz toi esille, tuo asia pykälässä on sillä tavalla parempi.

Täytyy kyllä poliittisesti ihmetellä perussuomalaisen eduskuntaryhmän toimintaa tässä.
Joskus ymmärtääkseni he ovat ajaneet pienyrittäjänkin asiaa, mutta selvä enemmistö ää-
nesti luottamusäänestyksessä käytännössä tätä lakiesitystä vastaan, yksi äänesti puolesta ja
kolme oli poissa ja käveli saliin sen jälkeen kun äänestys oli käyty. Kolmeen eri palaan ha-
josi perussuomalaiset näin merkittävässä yrittäjäkysymyksessä!

17.12 Tarja Filatov sd (vastauspuheenvuoro): Arvoisa puhemies! Tämä esitys on vähem-
män huono kuin se hallituksen aikaisempi luonnos, joka julkisuudessa on ollut, ja siitä
muokattu esitys. Sen ydin ei kuitenkaan ole muuttunut. Hallitus uskoo tässä, että helpotta-
malla irtisanomista parannetaan työllisyyttä. Minä en siihen usko, eivätkä oikein tunnu us-
kovan kovin voimakkaasti ne tutkijatkaan, jotka ovat hallituksen tilauksesta tutkimusta tä-
hän tehneet. 

Jos katsoo ministeriön ja yrittäjäjärjestöjen yhteistä selvitystä, se osoittaa, että 30 pro-
senttia pienistä yrityksistä ei työllistä, koska ei ole tarvetta, 17 prosenttia ei työllistä, koska
kysyntä on epävakaata, 18 prosenttia sanoo syyksi työvoiman saatavuuden, ja niin edel-
leen. Irtisanomiskynnys on hyvin pienillä prosenteilla. 

Oleellista olisi puuttua työvoiman saatavuuteen ja siihen, että meillä on osaavaa työvoi-
maa, ja tässä hallitus on toiminut päinvastaiseen suuntaan. Se on kyllä lisännyt omaehtois-
ta kouluttautumista työttömille mutta vähentänyt työvoimapoliittista ammatillista koulu-
tusta, [Puhemies koputtaa] lukuun ottamatta näitä pieniä lisäyksiä. 

Lisäksi tämä sotkee pahasti kollektiiviset ja henkilökohtaiset perusteet, kun niillä kui-
tenkin on eri tausta. 

17.13 Juhana Vartiainen kok (vastauspuheenvuoro): Arvoisa puhemies! Edustaja Fila-
tov luetteli tässä näitä yrityksiin kohdistuneita kyselyitä, mutta nämä numerot taisivat tar-
koittaa sitä, mitä yritykset pitävät merkittävimpänä työllistämisen esteenä. Se, että ei ole
merkittävin, ei tietysti tarkoita, etteikö olisi merkittävä. Ja se 6 prosenttiakin yrityksistä on
itse asiassa aika monta yritystä. 
3



Pöytäkirjan asiakohta PTK 115/2018 vp
Lisäksi kannattaa kiinnittää huomiota siihen, että työmarkkinoillemme on ilmaantunut
toistasataatuhatta yksinyrittäjää, ja kun ei ole mitään syytä ajatella, että yrityskoko yksi oli-
si jotenkin erityisen hyvä tai optimaalinen tuotannollisen tehokkuuden kannalta, niin kyl-
lähän tämä kertoo siitä, että meillä on työllistämiseen selvästi jonkinlainen kynnys, jota
kannattaa yrittää tällaisella lainsäädännöllä pienentää, ja senhän tämä laki tulee tekemään. 

17.14 Jani Mäkelä ps (vastauspuheenvuoro): Arvoisa puhemies! Tätä esitystä kun nyt
katselee, niin täytyy ihmetellä, miksi ylipäänsä piti käydä tämä omituinen ulkoparlamen-
taarinen prosessi ja vatuloida näiden yritysten henkilömäärän suhteen. Nyt tämän esityk-
sen, joka meillä edessämme on, olisi voinut tuoda tähän saliin pienemmälläkin vaivalla,
koska tästähän juuri puhuttiin: siitä, että yrityksen koko ja muut olosuhteet huomioitaisiin
irtisanomistilanteessa. Tämä oli juuri se ongelma, jota piti varsinaisesti korjata. 

Se minua kuitenkin hieman tässä ihmetyttää, että olemme taas sen tilanteen edessä, että
yritämme korjata lainsäädännöllä sitä, että tosiasiassa oikeusistuimet eivät sovella lakia
mielestämme oikein sillä harkintavallalla, joka niillä jo varsinaisesti olisi olemassa. Kuin-
ka näin voi käydä kerta toisensa jälkeen? Onko näissä pykälissä nyt sitten takeet siitä, että
lakia tulkitaan oikein ja kohtuullisesti? Tätä toivon valiokunnan huolellisesti punnitsevan
käsittelyssään, että onko tällä nyt sitten työllistäviä vaikutuksia vai onko tämä esitys lop-
pujen lopuksi aivan nollan arvoinen.

17.15 Anna Kontula vas (vastauspuheenvuoro): Arvoisa puhemies! Normaalistihan laki-
esityksen kaava menee niin, että ensin esitellään tavoitteet, sitten selitetään vaikutusarvi-
oissa, mitenkä tämä lakiesitys vie näitä tavoitteita eteenpäin. Tämä on siitä poikkeukselli-
nen lakiesitys, että tässä ensin esitellään tavoitteet ja sitten vaikutusarviossa selvitetään,
että tämä lakiesitys ei vie näitä tavoitteita eteenpäin: tämä ei paranna työllisyyttä, eikä se
myöskään paranna pienen työnantajan oikeusvarmuutta, joka oli se toinen tavoite, joka täs-
sä tavoiteosiossa esitetään. 

Se vaikutus, mihinkä yrityksiin tämä ylipäätään kohdistuu, selviää vasta vuosien kulut-
tua, kun oikeuskäytäntö varmistuu. Ei mitenkään voi ajatella, että sellainen lainsäädäntö
jotenkin parantaisi oikeusvarmuutta. Kysymys kuuluukin: miksi hallitus tekee esityksiä,
joiden ei edes oleteta vastaavan tavoitteitaan?

17.16 Kaj Turunen kok (vastauspuheenvuoro): Arvoisa puhemies! Niin nyt tässä salissa
kuin aiemminkin, kun tätä keskustelua on käyty, on pistänyt korvaan oikeastaan se, että
tätä keskustelua käyvät sellaiset henkilöt, joilla ei ole itsellään minkäännäköistä kokemus-
ta eikä itse asiassa kovin paljon ajatustakaan työllistämisestä, mitä se käytännön tasolla on.
[Arto Satonen: Aivan!] Aika vähän on niitä henkilöitä, ja kun niitä on ollut paikalla, niin ne
ovat tälle lakiesitykselle olleet poikkeuksetta myönteisiä. 

Tässä on olennainen asia tämä työllistämiskynnyksen laskeminen eli yrityksen kannalta
uskallus työllistää. Pienen yrityksen ja yrittäjän kannalta työntekijän palkkaaminen on tie-
tyllä tavalla oikeasti paljon suurempi sitoutuminen kuin suuressa yrityksessä tämän henki-
lön, työntekijän, arkielämään ja vastuun kantamista siitä. Siksi rekrytointi on äärimmäisen
tärkeätä pienessä yrityksessä tehdä oikein. Käytän 1/100-suhdetta: jos on työnantaja, jolla
on sata työntekijää, ja yritys, jolla on yksi työntekijä, niin jos tämä yksi työntekijä on epä-
onnistunut rekry, [Puhemies koputtaa] se tarkoittaa suuressa yrityksessä kuin siellä olisi-
4



Pöytäkirjan asiakohta PTK 115/2018 vp
vat kaikki 100 työntekijää epäonnistuneita rekryjä. Nyt ministeriltä kysynkin: [Puhemies:
Aika!] onko tällä vaikutuksia jatkossa oikeuskäytäntöön?

17.17 Antti Rinne sd (vastauspuheenvuoro): Arvoisa puhemies! Minä olen ollut yrittäjä-
nä yli 6 vuotta. Olen palkannut pieneen yritykseen työntekijän ja hyvin ymmärrän sen, että
taloudellinen riski siitä, että liikevaihto ei kasva sen toisen työntekijän verran, vaikuttaa ti-
lanteeseen. Olen myöskin hoitanut työurani aikana yli 800 työoikeusjuttua, joista varmaan
puolet liittyi työsuhteen päättymisiin, ja ymmärrän sen hyvin, että pienyrittäjä yksin toi-
miessaan toimitusjohtajana ja siivoojana tarvitsee apua. Sen takia me olemme esittäneet
20 000 euron verovähennystä helpottaaksemme taloudellista riskiä ja toisaalta helpottaak-
semme oikeudellista neuvontaa ja julkista oikeusneuvontaa. 

Mutta minä olen huolissani tämän lain sisällöstä sen takia, että se oikeastaan toteaa ole-
massa olevan oikeustilan pykälässä ja johtaa siihen, että sitä pitää tulkita tuomioistuimessa
tästä eteenpäin uudelleen. Se aiheuttaa epäselvän oikeustilan, kunnes korkein oikeus on
ratkaisukäytäntöä tähän rakentanut, ja minun mielestäni tämä ei ole kannatettava esitys.

17.18 Arto Satonen kok (vastauspuheenvuoro): Arvoisa puhemies! Olen ensinnäkin tyy-
tyväinen siihen, että tämä asia on nyt tässä mallissa ja myöskin työmarkkinoilla on rauha.
Mutta jos me katsomme vähän isompaa kuvaa, niin kun me katsomme sitä, että miten mei-
dän työnantajayritysten määrä on kehittynyt, se ei ole noussut oikeastaan lainkaan siitä,
mitä se oli 90-luvulla. Se laski ja pysyi samana. Yksityisyrittäjien määrä on noussut valta-
vasti, kuten Vartiainen sanoi, mutta kynnys ottaa työntekijä on todella korkea.

Toinen juttu on se, että lähes kaikki, ylivoimainen valtaosa, yksityisen sektorin uusista
työpaikoista syntyy pieniin yrityksiin. Jos sitä työllistämispotentiaalia ei hyödynnetä, niin
meillä ei ole mitään mahdollisuuksia saavuttaa sitä 75 prosentin työllisyysastetta. Eli nämä
ovat ihan olennaisia kysymyksiä, että me pystymme työnantajariskiä kohtuullistamaan, ja
siitä on tässä kysymys, ja siitä on ollut kysymys myös niissä edellisissä uudistuksissa, joita
hallitus on vienyt eteenpäin, ja sen takia meidän työllisyysastehan on nyt jo merkittävästi
parantunut.

17.20 Li Andersson vas (vastauspuheenvuoro): Arvoisa puhemies! Huono mutta vähem-
män huono kuin ennen on mielestäni aika sopiva kiteytys tästä esityksestä. Onhan tämä
koko prosessi ollut melkoinen farssi, kun kaikki ne muutokset, mitä hallitus valmistelun
yhteydessä on tehnyt, ovat oikeastaan osoittaneet opposition kritiikin oikeaksi. Ensin luo-
vutaan tästä 20 työntekijän rajasta, sitten luovutaan 10 työntekijän rajauksesta kokonaan ja
sen jälkeen vielä muutetaan lain perusteluja, jotta myöskin hallituspuolueiden edustajat
pikkuhiljaa alkavat puhumaan työllistämisriskistä ja alkavat puhumaan muista tekijöistä
kuin tästä työllisyyden edistämisestä, jolla se ensin perusteltiin, vaikka tutkimusten mu-
kaan ja arvioiden mukaan tällä ei tule olemaan mitään työllisyyttä edistävää vaikutusta.

Tässä ministeri Lindström nyt esitteli tätä muutosta, mitä karenssien osalta tehdään. Jos
tästä keskustelusta jotain hyötyä on ollut, niin se, että se on nostanut suomalaisen yhteis-
kunnan erittäin ongelmallisia karenssikäytäntöjä julkiseen keskusteluun. Meidän mieles-
tämme tätä olisi ollut syytä lyhentää vielä huomattavasti enemmän. Vasemmistoliitto on
jopa esittänyt työvoimapoliittisista karensseista luopumista kokonaan, sen takia, ettei ole
järkevää ylläpitää sosiaaliturvajärjestelmässä rakenteita, jotka työntävät ihmisiä sosiaali-
5



Pöytäkirjan asiakohta PTK 115/2018 vp
turvasta toimeentulotuen varaan ja jotka myöskin kangistavat työmarkkinoita työntekijöi-
den näkökulmasta.

17.21 Merja Mäkisalo-Ropponen sd (vastauspuheenvuoro): Arvoisa puhemies! Minul-
la on pari kysymystä ministerille.

Ensinnäkin: mikä muuttuu nykykäytäntöön verrattuna, sillä nykyisinkin tehdään koko-
naisarviointia, jossa yrityksen koko huomioidaan, ja johtaako tämä epämääräisyys siihen,
että jatkossa oikeudessa päätetään, mitä tämä laki nyt sitten oikeasti tarkoittaa? Pelkään,
että tämä laki toteutuessaan tuo epävarmuutta työmarkkinoille pitkäksi aikaa eteenpäin. 

Lisäksi lakiesityksessähän on samat ongelmat kuin alkuperäisessäkin esityksessä. Vai-
kutukset työllisyyteen ovat hyvin kyseenalaisia, ja vaikutustenarvioinnit ovat puutteelli-
sia. Ja toisaalta eikös ole vähän outoa, että pyydetyt selvitykset on annettu koskien eri esi-
tystä kuin mitä tämä esitys on, ja eikö silloin ole kyseenalaista, missä määrin niitä voidaan
pitää relevantteina tähän lakiesitykseen?

17.22 Antti Lindtman sd (vastauspuheenvuoro): Arvoisa puhemies! Se, mitä edustaja
Satonen esimerkiksi puhui tästä palkkaamisen kynnyksen madaltamisesta ja tämän lakiesi-
tyksen vaikutuksista työllisyyteen, oli sinänsä ihan kaunis tarina, mutta kuten tässä on to-
dettu, se tavoite, mitä tällä ajetaan, eli lisää työllisyyttä, niin tämä lakiesitys ei siihen vas-
taa. Tämä lakiesitys ei siihen vastaa. Näin olemme todenneet jo pitkään. Hallitushan välil-
lä toi tiedonannon luottamuslauseäänestyksessä, se sanoi, että vain silloin esitetty malli
kelpaa. No hyvä, että kelpaa ja kelpaa joku muukin, mutta tämäkään ei siihen kysymyk-
seen vastaa. Parempiakin keinoja olisi.

Mutta, arvoisa puhemies, tässä vaan kirjataan pykälään käytännössä nykytila ja sitten
perusteita muokataan, ja jää nähtäväksi, miten tuomioistuimet jatkossa tulkitsevat. Mutta
te voitte hälventää nämä pelot, työministeri Lindström: Mikä on sellainen moitittava käy-
tös, joka nykylain nojalla ei riitä irtisanomiseen [Puhemies koputtaa] mutta tämän uuden
lain nojalla riittää? Tähän yksinkertainen vastaus, niin tämä selkiytyy.

17.23 Timo Heinonen kok (vastauspuheenvuoro): Arvoisa puhemies! Sosiaalidemokraa-
teista on itse asiassa kaikkia näitä toimenpiteitä vastustettu samoilla kriteereillä, ja ne ovat
tuoneet tähän maahan arviolta 20 000—30 000 työpaikkaa. 

Kiitosta siitä, että sopimus löytyi, sovinto on aina parempi kuin riitely. Tärkeintä on nyt
tehdä työtä sen eteen, että mahdollisimman moni saisi töitä. Työtä on tarjolla ja juuri pie-
nissä yrityksissä, ja hyvä, että siihen nyt kannustetaan. 

Vasemmisto-oppositiota lähellä oleva SAK esitti, että työsuhteen pituus eli käytännössä
työntekijän ikä olisi jatkossa yksi keskeinen irtisanomisjärjestykseen vaikuttava tekijä. Me
kokoomuksessa emme hyväksy tällaista nuorten työntekijöiden käytännössä ikään perus-
tuvaa syrjintää. Ja kysyn teiltä, arvoista työministeri: eihän hallituskaan tällaista kannata,
ja ettehän te tällaista SAK:n esittämää mallia ole vaan tänne tuomassa?

17.24 Jari Myllykoski vas (vastauspuheenvuoro): Arvoisa rouva puhemies! Täytyy sa-
noa, että pitkään kesti tämän joululahjan paketoiminen ja tuoda se tänne eduskuntaan. 

Olisin yhtä erityistä kysynyt liittyen juuri tähän, mitä edellä kysyttiin, että mikä nyt sit-
ten muuttuu: Yhtenä osana, kun näitä perusteluita on lukenut, niin... Ja edustaja Turuselle
täytyy sanoa, että olen ollut kanssa muutaman irtisanomistilanteen selvittelemässä, niin
6



Pöytäkirjan asiakohta PTK 115/2018 vp
että luulen tietäväni, mistä puhun. Mutta täällä on tämä luottamuspula, joka on nyt sem-
moinen uusi elementti, joka ei aivan täysin nyt — ainakaan edustaja Myllykoskelle — näin
kertalukemisella avaudu. Onko niin, että luottamuspula on erilaista pienessä yrityksessä
kuin isossa yrityksessä? Voiko vähempi luottamuspula johtaa irtisanomiseen pienessä yri-
tyksessä helpommin kuin isossa yrityksessä? Ja mitä konkreettista tarkoitetaan luottamus-
pulalla, kun se tähän asti irtisanomistilanteissa on tarkoittanut jotain konkreettista [Puhe-
mies koputtaa] eli esimerkiksi työaikakirjanpidon väärentämistä tai jotakin muuta? Että
mitä tämä luottamuspula tarkoittaa?

Puhemies Paula Risikko:  Täällä on vielä muutama, joka ei ole vielä päässyt ääneen. 

17.26 Jukka Kopra kok (vastauspuheenvuoro): Arvoisa rouva puhemies! Se yhteiskun-
nallinen riita, joka nähtiin tämän esityksen edellisen version vaikutuksia arvioitaessa ja tar-
kasteltaessa, oli kyllä kohtuuttoman suuri verrattuna tämän ja sen esityksen vaikutuksiin ja
vakavuuteen. On hyvä, että hallitus on nyt vihdoin tuonut tämän esityksen tänne saliin ja
eduskunnan päätettäväksi ja se on jalostunut paremmaksi. 

Olen itse toiminut noin 22 vuotta yrittäjänä ja palkannut kymmeniä henkilöitä urani ai-
kana. Tällä hetkellä työllistän noin 20 henkilöä, ja voin sanoa omasta kokemuksestani, että
kyllä työllistämisessä aina yksi kynnys on se, että miettii yrittäjänä, että entäpä, jos rekry-
tointi menee pieleen, niin kuinka tämä työsuhde päätetään ja mitä sitten tapahtuu. Ja tämä
on kyllä yrittäjälle aito kynnys. Ja se on hyvä, että nyt sitä yritetään edes pikkuriikkisen
hallituksen toimesta helpottaa. 

Mutta kyllähän tämä on sellainen asia, että tätä työllistämiskynnystä pitäisi laajemmin-
kin alentaa. Se on tällä hetkellä erittäin vakava ongelma. Maassa on satojatuhansia työttö-
miä ja erittäin paljon avoimia työpaikkoja, ja työmarkkinat eivät toimi, kun tekijät ja työt
eivät kohtaa, ja siihen meidän pitää jatkossa puuttua.

17.27 Joona Räsänen sd (vastauspuheenvuoro): Arvoisa puhemies! Tässä prosessin aika-
na oikeastaan muutama keskeisempi asia on herättänyt paljon keskustelua. 

No, ensimmäinen liittyy juuri tähän, että hallitus tavoittelee tällä uudistuksella työllisyy-
den lisääntymistä. No, valitettavasti sitten ne hallituksen itse tilaamat selvitykset, jotka
kyllä koskevat vieläpä, jopa eri tilannetta, mikä silloin keväällä oli, eivät kyllä tue tätä nä-
kemystä, joten on varmaan ihan ymmärrettävää, että esitetään sellaisia kysymyksiä, että
olisiko ehkä joku muu toimenpide, jolla olisi suurempi vaikutus tähän työllisyyteen, jota
tässä tilanteessa kannattaisi nyt edistää. 

No, toinen keskeinen kysymys sitten liittyy siihen, että koko tämän prosessin aikana on
esitetty se sama kysymys, että kertokaa yksikin konkreettinen esimerkki siitä, miten tilan-
ne muuttuu tästä. Että mikä on se konkreettinen esimerkki, joka on sitä moitittavaa käytös-
tä, joka nyt sitten tämän lainsäädännön perusteella johtaa irtisanomiseen? Yhden yhtä esi-
merkkiä ei ole tullut koko prosessin aikana, niin eiköhän se kerro jostakin.

17.28 Pia Kauma kok (vastauspuheenvuoro): Arvoisa puhemies! Olen todella tyytyväi-
nen, että ministeri Lindström on pysynyt päätöksessään ja tuonut tämän esityksen paran-
nellun version nyt sitten tänne eduskuntaan käsittelyyn. Tavoitehan on se, että työllistämi-
sen kynnystä alennetaan sillä, että henkilöstön määrä otetaan paremmin huomioon irtisa-
nomisperusteiden täyttymistä arvioitaessa. 
7



Pöytäkirjan asiakohta PTK 115/2018 vp
Kiinnitän huomiota muun muassa edustaja Filatovin tuossa esittämään luetteloon siitä,
mitkä ovat työllistämisen pahimpia esteitä. Hän nosti esiin tämän, että vain 6 prosenttia yri-
tyksistä olisi sitä mieltä, että irtisanominen taikka työllistäminen olisi ongelma. Muistutan
kyllä edustaja Filatovia ja muitakin, että se tekee pienimmilläänkin tilastojen mukaan
30 000 yritystä. Sen lisäksi on muistettava, että iso osa näistä kysymyksistä on suoraan lii-
ketoimintaan liittyviä, kuten se, miten kysyntä kehittyy. Täällä eduskunnassa meidän tulee
keskittyä nimenomaan niihin kysymyksiin, joihin valtiovalta voi vaikuttaa.

Kun edustaja Rinne nosti esiin demareiden lähtökohtia, niin suurin osa SDP:n esityksis-
tä liittyy siihen, että esitetään palkkatukia [Puhemies koputtaa] ja avustuksia, jotka ovat
pois veronmaksajien kukkarosta, mutta hallituksen esitys [Puhemies: Aika!] on nyt tällä
kertaa sellainen, että tässä ei kajota veronmaksajien rahoihin.

17.29 Peter Östman kd (vastauspuheenvuoro): Arvoisa puhemies! Kiitän hallitusta siitä,
että teillä oli rohkeutta viedä tämä prosessi loppuun, vaikka tämä prosessi oli aika kivulias.
Tämä on muutos parempaan suuntaan.

Jos ihmetellään sitä, tarvitaanko muutosta, ja annetaan ymmärtää, että ei olisi ollut mi-
tään ongelmatilanteita nykyjärjestelmässä, niin haluaisin sitten kysyä ministeri Lindströ-
miltä, että kun meillä on tällä hetkellä Suomessa noin 350 000 ihmistä määräaikaistyösuh-
teissa, niin eikös tämäkin ole merkki siitä, että työnantajat eivät uskalla palkata vakituisia
työntekijöitä. Toki suuri osa näistä on jopa julkisella puolella, mutta näitä löytyy myöskin
yksityiseltä puolelta, ja jos ihminen ei ole määräaikaistyösuhteessa, niin löytyy paljon ih-
misiä, jotka ovat työsuhteessa myöskin erilaisten työvuokrafirmojen kautta. Voisiko mi-
nisteri vielä vähän avata, mitä piiloutuu näitten tilastotietojen taakse?

Puhemies Paula Risikko:  Täällä on nyt jo toista kertaa pyydettyjä puheenvuoroja, mutta
mennään tällä, että luettelen nämä henkilöt, jotka vielä käyttävät tässä puheenvuoron, siis
debattipuheenvuoron, sen jälkeen ministeri vastaa, ja sitten mennään tuonne puhujalistal-
le, jonka käynnistää edustaja Kontula: Vartiainen, Satonen, Wallinheimo, Filatov ja Elo.

17.31 Juhana Vartiainen kok (vastauspuheenvuoro): Arvoisa puhemies! Muistetaan
tämä eurooppalainen todellisuus. Tällaiset keinot, irtisanomissuojan höllentäminen, ovat
osa aivan normaalia eurooppalaista työmarkkinakeskustelua, koska samanlaiset ongelmat
vaivaavat monen maan työmarkkinoita. Saksassa ei mikroyrityksiin sovelleta irtisanomis-
suojaa lainkaan. Sitä on pidetty tällaisessa korkean työllisyyden maassa hyvänä toiminta-
tapana.

Sosiaalidemokraattien edustaja Ville Skinnari, joka tuntee työmarkkinoita erinomaises-
ti, teki muistaakseni noin vuosi sitten hyvin samansisältöisen ehdotuksen kuin mikä tämä
hallituksen ehdotus on. Se oli järkevää keskustelua, ei se silloin herättänyt paheksuntaa.

Ja edustaja Rinteelle minä sanoisin, että jotenkin nuo teidän keinonne ovat aina sellai-
sia, että siinä käydään valtion kukkarolla, ja se on pohjimmiltaan väärä lähestymistapa työ-
markkinoihin. Meidän täytyy helpottaa työsuhteiden syntymistä, eikä sitä tehdä valtion ra-
halla vaan luomalla semmoiset lait, että kannattaa solmia työsuhteita.

Puhemies Paula Risikko:  No, Rinne vastaa tässä välissä, olkaa hyvä.
8



Pöytäkirjan asiakohta PTK 115/2018 vp
17.32 Antti Rinne sd (vastauspuheenvuoro): Arvoisa puhemies! Haluan todeta vaan
edustaja Vartiaiselle, että me emme ole sentään esittäneet 1,5 miljardin euron veronkeven-
nyksiä, niin kuin edustaja Vartiaisen puolue on esittänyt tähän kysymykseen. 

SDP on esittänyt selkeitä vaihtoehtoja, joilla voidaan helpottaa sitä taloudellista riskiä,
joka liittyy pienten yritysten työllistämiskynnykseen. Liikevaihdon kasvuriskit ovat sellai-
sia, että toisen työntekijän palkkaaminen edellyttää jonkunnäköistä tukea.

Toinen puoli on neuvontapalvelut, jotka ovat kansalaisille aivan luonnollisia yleisen oi-
keusavun puitteissa, eli työelämän puitteissa pitäisi rakentaa pienille yrityksille neuvon-
taa, koska se toimitusjohtaja-siivooja ei yksin kerkiä näitä asioita hoitaa ja sen takia tarvi-
taan asiantuntevaa, osaavaa neuvontaa. Nämä ovat kalliita oikeusjuttuja, jos väärillä perus-
teilla lähtee liikkeelle, ja asiantunteva oikeudellinen neuvonta on äärimmäisen järkevä kei-
no auttaa pieniä yrityksiä työllistämään ja työllisyyskynnystä pienentämään. [Juhana Var-
tiainen: Kalliita veronmaksajallekin!]

17.33 Arto Satonen kok (vastauspuheenvuoro): Arvoisa puhemies! Täytyy sanoa viimei-
sen puheenvuoron osalta, että edustaja Rinne ei ole kyllä täysin väärässä, mutta kaikki hä-
nen esittämänsä keinot ovat kyllä sellaisia, että aina käydään veronmaksajan kukkarolla. Ja
on myöskin ollut niin, että — minä luulen, että työministeri voi siitä sitten jatkaa, kun hän
on kysellyt, tietääkseni, näitten työmarkkinajärjestöjen keinoja — yleensä aina ne keinot,
mitä esimerkiksi SAK:lta esitetään, ovat juuri sellaisia, että käydään veronmaksajan kuk-
karolla, että se on niin kuin se peruslähtökohta.

Mutta vastaan kuitenkin edustaja Lindtmanille, kun hän puhui näistä työllisyysvaikutuk-
sista, niin silloin kun täällä käsiteltiin koeajan pidentämistä, te totesitte, SDP, että sillä ei
ole minkäänlaisia työllisyysvaikutuksia. Silloin kun täällä käsiteltiin takaisinottovelvoit-
teen joustavoittamista, te totesitte, että sillä ei ole minkäänlaisia työllistämisvaikutuksia. Ja
silloin kun käsiteltiin työttömyysturvan muutosta, todennäköisesti te silloinkin totesitte sen
saman. Vasemmistoliitto totesi vielä senkin, kun kilpailukykysopimusta käsiteltiin, että
silläkään ei ole työllistämisvaikutuksia. Ja nyt meillä on Etlan tutkimus, joka osoittaa, että
50 000 työpaikkaa on tullut näitten ansiosta.

17.34 Sinuhe Wallinheimo kok (vastauspuheenvuoro): Arvoisa puhemies! Juuri näin
kuin edustaja Satonen tuossa edellä totesi, hallitus on toteuttanut noin 80 työllisyyttä pa-
rantavaa suurta ja pientä toimea, joilla on selkeästi ollut työllisyysvaikutuksia.

Mielestäni täällä on paljon vedottu niihin asiantuntijalausuntoihin, jotka sanovat, että
tällä ei ole työllisyysvaikutuksia. Mutta toisaalta Suomen Yrittäjät esimerkiksi puhuvat
10 000—20 000 työpaikasta. Ettekö te siellä vasemmalla yhtään arvosta heidän mielipidet-
tään tästä asiasta? He ovat se kentällä oleva toimija. He tietävät ne ruohonjuuritason ongel-
mat, joita siellä tällä hetkellä on.

Edustaja Kopra sanoi mielestäni hyvin sen, että tämä on pieni mutta tämä voi olla juuri
se henkinen kynnys, jolla nyt ruvetaan sitten palkkaamaan. Älkää aliarvioiko yrittäjiä tuol-
la kentällä.

17.35 Tarja Filatov sd (vastauspuheenvuoro): Arvoisa puhemies! Suurin ongelma näissä
hallituksen suurissa ja pienissä työllisyystoimissa ja laeissa ja muutoksissa, joita tänne
eduskuntaan on tullut, on ollut se, että niiden omissa vaikuttavuusarvioissa ei ole uskottu
niiden työllisyysvaikutuksiin. Usein hallituksen vaikuttavuusarviot ovat suurin ja selkein
9



Pöytäkirjan asiakohta PTK 115/2018 vp
kritiikki niitä esityksiä vastaan. Jos hallitus ei pysty omissa lakiesityksissään perustele-
maan sitä, että mitä kautta tämä työllistävyys tulee, niin miksi siihen pitäisi sitten kansan-
edustajien uskoa silloin, kun me täällä lakeja olemme käsittelemässä.

Mutta tässä laissa itse asiassa suuri ongelma on se, että se työllistää lähinnä työoikeus-
juristeja. Uskon, että sille pienelle yrittäjälle lainsäädännön epävarmuus on kaikkein suu-
rin riski — itsekin yhden yrittäjän kanssa jo vuosikausia naimisissa olleena tiedän sen. Se,
että tilanteet muuttuvat yhtäkkiä. Suurimpia riskejä ovat kai ne, että lähdetään väärillä pe-
rusteilla irtisanomaan henkilökohtaisesti ihmisiä, ja tämän lainsäädännön sotkemisen nä-
kökulmasta suurin ongelma on se, että sotketaan henkilökohtaisia perusteita ja kollektiivi-
sia perusteita. Ja kun niiden lähtökohta on aivan erilainen, niin siitä ei voi syntyä mitään
muuta kuin epävarmuutta, ja epävarmuus yrityselämässä on kaikkein pahinta.

Puhemies Paula Risikko: Ja sitten edustaja Elo ja sen jälkeen ministerin vastauksia.

17.36 Simon Elo sin (vastauspuheenvuoro): Arvoisa puhemies! Edustaja Andersson täs-
sä aikaisemmin sanoi, että esityksen tämä versio ei ole yhtä huono kuin aikaisempi. Tie-
tysti tämä on aina näkökulmakysymys, mutta ilmeisesti tämä on siis parempi kuin aikai-
sempi.

Tässä tulivat esille uskonkysymyksetkin edustaja Filatovilta. Te uskoitte siellä vasem-
malla laidalla pitkään, että kaikki työpaikat, mitkä nyt ovat syntyneet, ovat vain maailman-
talouden vetoavun ansiota, ja sanoitte sitä varmaan jokaisella kyselytunnilla, mitä täällä on
käyty. Mutta nyt tämä meidän uskomme siihen, että tässä on hallituksenkin ansiota, on
vahvistunut, kun Etla on arvioinut, että puolet vähintäänkin on hallituksen toimien ansiota.

Täällä on nostettu esille se, mikä tämän vaikuttavuus on. Jos ajatellaan sitä, että ensim-
mäinen esitys oli 20, sitten 10, niin olisihan niillä totta kai ollut selkeämpi oikeudellinen
vaikuttavuus, koska siinä oli se selvä raja. Mutta te vastustitte sitäkin.

Nyt on tämä esitys, niin on aivan selvää, edustaja Lindtman, että totta kai oikeuskäytän-
nössä tämä vaikuttavuus tullaan näkemään. Emme me sitä täysin vielä voi tietää. Mutta te
vastustatte tosiaan sitäkin mallia, jossa olisi ollut selkeämpi oikeusvaikuttavuus, jos siinä
olisi ollut se tietty työntekijäraja.

Puhemies Paula Risikko: Ja ministerin vastauksia, olkaa hyvä. Riittääkö 5 minuuttia? [Ja-
ri Lindström: Toistaiseksi!]

17.38 Työministeri Jari Lindström: Kiitos, arvoisa puhemies! Lähdetään nyt ihan aluk-
si tästä perustehtävästä, siitä, että mikä on niin kuin hallituksen vastuulla. Hallituksen vas-
tuulla on Suomen perustuslain mukaan edistää työllisyyttä. Se tarkoittaa sitä, että pitää tuo-
da esityksiä. Kyllä minä sen myönnän, että osa näistä esityksistä on kiistanalaisia, siitä nyt
ei pääse mihinkään, sitä on tässä turha todistaa. Osa niistä on todella vaikeita, osa on erit-
täin vaikeita perustella. Me olemme itse ne vaikutusarvioinnit tehneet tästäkin asiasta ja re-
hellisesti todenneet, että siinä on kyllä kritiikin paikka, se on ilman muuta selvä. Mutta sit-
ten kun tullaan näihin vaikutuksiin, niin me pyrimme tällä, kuten on moneen kertaan sa-
nottu, rohkaisemaan pieniä työnantajia palkkaamaan uutta työvoimaa. Lopulliset vaiku-
tukset — kuinka rohkeasti yritykset sitten uskaltavat palkata uusia työntekijöitä — ratkai-
sevat sitten sen, miten tässä tulee käymään. Ei minulla ole mitään kristallipalloa, josta minä
voin sanoa eksaktisti, että x määrä työpaikkoja syntyy tällä esityksellä. Se on aivan mah-
10



Pöytäkirjan asiakohta PTK 115/2018 vp
dotonta, enkä usko, että kukaan sitä edes edellyttää. Olennaista on se, että työnantajat voi-
vat lisätyövoiman tarvetta arvioidessaan mieltää sen, että työntekijän rikkoessa omia vel-
vollisuuksiaan otetaan huomioon riittävästi pienen yrityksen heikommat mahdollisuudet
kestää tämmöisiä häiriötilanteita. Ja tätä pykälämuotoilua on nyt sitten tehty. Sitä kokonai-
sarviointia kun tehdään, se henkilöstömäärä arvioidaan työntekijän moitittavan menette-
lyn tai työntekoedellytysten muuttumisesta aiheutuvien seurausten kautta, ja niitä seurauk-
sia on sitten työyhteisön toimivuuden heikentyminen. Esimerkiksi pieni työyhteisö on her-
kempi häiriötilanteille, ja työntekijän moitittavan menettelyn seuraukset voivat heijastua
helpommin koko työyhteisöön. Jos täällä nyt pyydetään minua kertomaan, millainen tilan-
ne eksaktisti voi olla sellainen, niin enhän minä ole mikään tuomioistuin, en minä pysty
määrittelemään näitä yksittäisiä tapauksia.

Toiseksi, taloudelliset menetykset: Pienellä työnantajalla voi olla heikommat edellytyk-
set kohdata sen työntekijän moitittavasta menettelystä tai työntekoedellytysten muuttumi-
sesta aiheutuvia taloudellisia menetyksiä.

Kolmantena, luottamuspula: Pienessä työyhteisössä työnantaja ja työntekijä ovat riippu-
vaisia toisistaan ja luottamussuhteella on olennainen merkitys. Totta kai sillä on merkitys-
tä myös isossa yrityksessä, mutta jälleen kerran pienen yrityksen selviytyminen siitä tilan-
teesta on äärimmäisen paljon vaikeampaa, koska sen henkilön voi isossa yrityksessä ehkä
siirtää joihinkin muihin tehtäviin tai toiselle osastolle tai näin, ja voi olla, että pienessä yri-
tyksessä tämmöistä mahdollisuutta ei ole lainkaan.

Työyhteisön toimivuuteen, taloudellisiin menetyksiin ja luottamuspulaan liittyvät sei-
kat tulevat useimmiten esiin tämmöisten tietyntyyppisten irtisanomisperusteiden yhtey-
dessä. Esimerkiksi yksittäisen työntekijän työvelvoitteen laiminlyönti tai rikkominen tai
moitittava menettely asiakkaita kohtaan voi aiheuttaa helpommin merkittävää haittaa pie-
nen yrityksen toiminnalle. [Antti Rinne: Tämä on nykyinen oikeustila!] Ja työntekijän
viaksi luettavasta rikkomuksesta tai laiminlyönnistä johtuva alisuoriutuminen taas voi ai-
heuttaa pienelle työnantajalle suhteellisesti suurempia taloudellisia menetyksiä kuin suu-
relle työnantajalle. [Antti Rinne: Tämä on nykyinen oikeustila!] — Edustaja Rinne, tätä
pykäläähän on nyt tässä korostettu sillä tavalla, että se yrityksen koko, se henkilömäärä,
otettaisiin painavammin jatkossa huomioon silloin, kun määritellään tätä irtisanomisperus-
tetta, siis tulevaisuudessa, painavammin, kun tehdään se kokonaisarvio. Sen takia tämä py-
kälämuutos on tehty, ja te tiedätte sen erinomaisen hyvin, varmaan paremmin kuin minä.
— Epäasiallinen käyttäytyminen muita työyhteisön jäseniä kohtaan voi olla hankalammin
ratkaistavissa esimerkiksi työjärjestelyllä pienessä kuin suuressa yrityksessä. Tässä nyt
esimerkkejä siitä, mitä tässä haetaan. Totta kai se todellisuus tulee sitten sen oikeuskäytän-
nön kautta, ja totta kai on niin, että se ei tapahdu ensi viikolla eikä sen jälkeen, kun tämä
laki tulee voimaan.

Mitä tulee sitten tähän näin, kun jotkut olivat siellä kolmikantaisessa työryhmässä, SAK
muun muassa, sitä mieltä, että tässä on nyt tavallaan kirjoitettu tämän pykälän perusteet sii-
hen muotoon, että siinä vain todennetaan nykytilanne. Suomen Yrittäjät on taas aivan tois-
ta mieltä: että nythän tässä tehtiin juuri se, mitä me olemme hakeneet. Tämä kertoo siitä,
kuinka jokainen tuntuu lukevan tätä pykälää ja tätä lakiesitystä niitten omien lasiensa kaut-
ta, ja vasta sitten se oikeuskäytäntö ratkaisee sen, miten tämä tulee muuttumaan. [Antti
Rinne: Saattaa mennä pari vuotta, että on sotkua!]
11



Pöytäkirjan asiakohta PTK 115/2018 vp
Puhemies Paula Risikko:  Tuossa välillä voidaan sitten debatoida, mutta nyt hetkeksi pu-
hujalistalle.

17.43 Anna Kontula vas: Arvoisa puhemies! Tähän asti käydyn keskustelun pohjalta en
näe kuin kaksi vaihtoehtoa: joko kokoomuksessa ei ole luettu hallituksen esitystä lainkaan
tai sitten kokoomuksessa ei uskota hallituksen esityksen arvioihin siitä, millaisia vaikutuk-
sia tällä lakiesityksellä on. Toivon, että kysymys on jälkimmäisestä. Olisipa kovin onne-
tonta, jos täällä käytäisiin keskustelua esityksestä, jota ei ole luettu.

Hallituksen esityksessä nimetään kaksi tavoitetta tälle lakimuutokselle. Ensimmäinen
niistä on työllisyyden parantaminen. Hallituksen esityksen vaikutusarvioissa todetaan, että
ei ole näyttöä siitä, että työllisyys tästä paranisi, mutta toki siellä lohduttaudutaan toteamal-
la, että ei ole myöskään näyttöä siitä, että työllisyys tästä heikkenisi. Toinen hallituksen
esityksen tavoiteosiossa esitetty tavoite on pienen työnantajan oikeusvarmuuden parantu-
minen. Miten pienen työnantajan oikeusvarmuus parantuu silloin kun me säädämme lain,
jonka tosiasiallisen vaikutuksen lain perusteiden mukaan sanotaan selviävän oikeuskäy-
tännössä sitten joskus myöhemmin, ehkä? 

Jos minulla olisi vaikka kymmenen hengen yritys ja nyt lukisin tätä lakiesitystä ja koet-
taisin päätellä, muuttuvatko asiat jotenkin omalta kohdaltani, oman yrityksen kohdalta,
tämä lakiesitys ei kertoisi sitä. Täällä on sivun verran spekuloitu erilaisia vaihtoehtoja, mi-
ten tämä saattaa kohdistua ehkä vain alle kahden hengen yrityksiin tai alle kymmenen hen-
gen yrityksiin tai ehkä alle 20 hengen yrityksiin, mutta sitä ei voi tietää ennen kuin vuosien
päästä sitten kun oikeuskäytäntö on käyty läpi. Minä kutsuisin tätä heikentyväksi oikeus-
varmuudeksi, en suinkaan vahventuvaksi oikeusvarmuudeksi.

No vaikutusarvioissa on sitten esitetty myös joitakin sellaisia arveluita vaikutuksista,
joita ei mainita tavoitteissa. Näitä ovat: työn tuottavuus voi kasvaa, työntekijöiden kokema
epävarmuus voi kasvaa, työsuhteen osapuolien sitoutuminen toisiinsa saattaa heiketä, mikä
voi näkyä muun muassa siinä, että pienet yritykset eivät halua enää kouluttaa työntekijöi-
tään yhtä paljon kuin aikaisemmin. Mutta kaikki nämä vaikutusarviot esitetään siellä ikään
kuin mahdollisina sivuvaikutuksina, ilman että otetaan kovin vahvaa kantaa suuntaan tai
toiseen, ja todeten, että mikäli jotain muutosta on, se joka tapauksessa on marginaalista. 

Eli tältä pohjalta ainoa järkevä kysymys on: miksi hallitus tekee esityksiä, joiden ei ole-
teta vastaavan hallituksen tavoitteita?

Ainoa selvä muutos tässä paketissa on työttömyysturvan karenssin lyheneminen silloin
kun irtisanominen tapahtuu työnantajan aloitteesta. Tämä on tietysti vasemmistolaisesta
näkökulmasta kuri- ja kontrollipolitiikkaa vastustavasta ehdottomasti hyvä asia, ja vaikka
hallituksen esitys ei tästä mitään vaikutusarvioita esitäkään, henkilökohtaisesti uskallan
spekuloida, että se inasen verran tasapainottaa meidän työttömyysturvajärjestelmää ja pa-
rantaa yhteiskunnallista koheesiota. 

Sen sijaan yrittäjien kokemaan huoleen en näe, että tämä esitys vastaisi millään lailla.
Yrittäjien huoli liittyy irtisanomisprosessin heikkoon tuntemukseen ja siitä aiheutuvaan
epävarmuuteen, ja vastaus siihen on joko lainsäädännön yksinkertaistaminen ja selkiyttä-
minen tai vaihtoehtoisesti neuvonnan parantaminen. Missään tapauksessa vastaus siihen ei
ole lainsäädännön sekoittaminen entisestään ja neuvontatilanteen pitäminen ennallaan.
Olen henkilökohtaisesti palkannut elämäni aikana useita työntekijöitä, myös toistaiseksi
voimassa oleviin työsuhteisiin, myös omilla rahoillani, ja ymmärrän hyvin myös tähän
12



Pöytäkirjan asiakohta PTK 115/2018 vp
palkkaamiseen liittyvän riskin. Ei sen kanssa ole mitään epäselvyyttä. Mutta tämä lakiesi-
tys ei muuta sen asian suhteen mitään.

Arvoisa puhemies! Keskustelussa on esiintynyt väitteitä, että yksinyrittäjien määrä ker-
toisi palkkauskynnyksen olemassaolosta. Tämä väite ei pidä paikkaansa.

17.48 Juhana Vartiainen kok: Arvoisa puhemies! Hallituksen esitys muuttaa oikeuskäy-
täntöä hieman pienten yritysten irtisanomiskynnystä alentamalla. Tätä on kutsuttu tässä sa-
lissa nimellä heikennys, mutta koetetaan suhtautua tähän älyllisemmin. Eiväthän irtisano-
misen ehdot tai helpompi irtisanominen tarkoita yksiselitteisesti heikennystä tai parannus-
ta — yhtä vähän kuin se, että lainsäätäjä aikoinaan helpotti avioeron saamista, tarkoitti
avioliittojen heikentämistä. Se, että taloudessa ja yhteiskunnassa ihmisillä on myös se niin
sanottu exit-vaihtoehto vapaassa yhteiskunnassa, että he voivat poistua avioliitosta tai avo-
liitosta tai taloudellista yhteistyösuhteesta toisen kanssa, on itse asiassa ihan keskeinen osa
meidän talouden ja yhteiskunnan hyvää toimintaa. Se on voima, joka jatkuvasti luo hyvää,
koska ei ihmisen — ei työntekijän, mutta ei myöskään yrittäjän — tarvitse pakolla olla sel-
laisessa yhteistyösuhteessa, josta on hänelle vahinkoa. Ja aivan samalla tavalla kuin avio-
eron helpottaminen vain tahdonilmauksen varalla toimivaksi on nostanut avioliittojen laa-
tua, koska kenenkään ei ole pakko olla epätyydyttävässä avioliitossa — tällä pyritään sa-
maan: työmarkkinoiden parempaan toimintaan pienellä oikeuskäytännön muutoksella.

Tällaisille avioliittoanalogioille on Suomessa tapana naureskella, mutta ne ovat itse
asiassa aika hyvä tapa ajatella myös työmarkkinoiden toimintaa, ja talousteoriassa tehdään
itse asiassa juuri näin. Ne samat mekanismit, joiden nojalla voimme ymmärtää, ettei avio-
eron mahdollisimman suuri vaikeuttaminen ole kenenkään etu, ovat myös niitä, joita ajat-
telemalla voimme ymmärtää, miksi tiukin mahdollinen irtisanomissuoja ei ole paras mah-
dollinen irtisanomissuoja. Se, että irtisanominen on mahdotonta tai vaikeaa — niin kuin
näistä opposition puheista saattaisi päätellä, että mitä tiukempi irtisanomissuoja, sen pa-
rempi — no, se ei tietenkään takaa parhaita kannustimia hyvälle työelämän parisuhteelle,
kuten ei myöskään takaisi se toinen ääripää, että irtisanominen olisi täysin vailla kustan-
nuksia. Ja kun tätä ajattelee järkevästi, niin huomaa, että tämähän on pääosin kyllä oikein
hyvin ymmärretty. Esimerkiksi pääosa julkisista korkeista viroista on määräaikaisia juuri
tästä syystä. On päivänselvää, että kun esimerkiksi itse toimin Valtion taloudellisen tutki-
muskeskuksen johtajana, niin tietoisuus siitä, että virkani on määräaikainen ja suoriutumis-
tani arvioidaan viiden vuoden välein, siivitti oikein mukavasti joka päivä ponnisteluani lai-
toksen toiminnan kehittämiseksi. Ei se tarkoittanut, että eläisin pelon ilmapiirissä tai olisin
pelännyt pärstäkerroinirtisanomista, kuten tällaisessa keskustelussa on väitetty, mutta tie-
sin kuitenkin, että työsuhteeni jatkuvuus riippui omasta ponnistelustani.

Tämän esityksen tarkoitus on siis saada aikaan pieni muutos pienten yritysten henkilö-
perusteisen irtisanomisen mahdollisuuksissa. Se keskittyy mikroyrityksiin, mikä on erit-
täin perusteltua. Suurissa yrityksissä on enemmän mahdollisuuksia sijoittaa ihmisiä toisen-
laisiin tehtäviin, ja toimimattomaksi osoittautunut tai muuttunut työsuhde on suurempi on-
gelma mikroyrityksessä, jossa on pienempi määrä ihmisiä jakamassa näitä kustannuksia.
Se, että meillä todellakin on syntynyt näin valtava yksinyrittäjien määrä — muistaakseni
180 000, jos oikein muistan, en ole tästä vuorenvarma — osoittaa juuri sitä, että tämä kyn-
nys on korkea. Eikä ole mitään syytä siis ajatella, että yhteiskunta ja palkansaajan asema on
jotenkin aina sitä parempi, mitä tiukempi yksilöperusteinen irtisanomissuoja on.
13



Pöytäkirjan asiakohta PTK 115/2018 vp
Tunnettu kansainvälinen tutkimus, jossa oli mukana ranskalaisia huippumatemaatikko-
ja ja -ekonometrikkoja, kertoi myös, että työntekijöiden luottamus tulevaisuuteen on vä-
häisempää sellaisissa maissa, joissa irtisanomissuoja on tiukka. Eli työntekijän näkökul-
masta se, että voidaan irtisanoa herkemmin, aiheuttaa tietynlaisen ahdistuksen ja on tuli sii-
nä hännän alla, niin että ponnistellaan ja ollaan ahkeria, mutta jos sitä vastassa on sitten se
heikomman irtisanomissuojan aiheuttama suurempi todennäköisyys saada työtä, jos on
joutunut työttömäksi, niin sehän on toisaalta yhteiskuntaa vapauttava ja tunnelmia paran-
tava voima.

No, on totta, että taloustieteellisessä tutkimuksessa ei ole kyetty esittämään, että tällä uu-
distuksella olisi merkittäviä vaikutuksia kokonaistyöllisyyteen, mutta tällaisia tutkimuksia
on loppujen lopuksi aika vähän, koska suuria uudistuksia ei ole tehty kovin paljon ja on
vaikea luoda kovin hyvää koeasetelmaa, jolla näitä asioita voidaan tutkia. Teoreettisia tut-
kimuksia on, joiden perusteella voi uskoa ja itse uskon jossain määrin siihen, että tämä
meidän tiukka työehtosopimussäätely tiukkoine pakollisine yleiskorotuksineen yhdessä
vahvan henkilöperusteisen irtisanomissuojan kanssa kenties muodostaa sellaisen kynnyk-
sen, jonka valossa on syytä ajatella, että tämä uudistus tulee lisäämään kokonaistyöllisyyt-
tä. Emmehän me siitä varmoja ole, ne efektit voivat olla nolla, mutta se, että niitä ei ole
kyetty todistamaan, ei tarkoita, että niitä ei ole. Ei ole yllätys, että tämäntapaiset keinot
työllisyyden parantamiseksi ovat aika normaali osa työmarkkinatyökalupakkia, ja niin
kuin tulin tuossa maininneeksi, esimerkiksi Saksassa ei sovelleta mikroyrityksiin irtisano-
missuojaa lainkaan.

Sen lisäksi meillä todella on näyttöä siitä sekä teoriassa että vähän empiirisessäkin tut-
kimuksessa, että tällainen uudistus jakaa tätä elämän hyvää ja työllisyyden hyvää uudes-
taan ihmisten kesken. Se tekee työntekijän aseman pikkusen, siis marginaalisesti, epävar-
memmaksi, mutta se myös nostaa työttömän todennäköisyyttä saada työtä. Eli se jakaa si-
säpiiriläisiltä hyötyä, onnellisuutta juuri sellaisille, jotka ovat syrjäytymisvaarassa ja jotka
eivät tällä hetkellä ole työmarkkinoilla. Sinänsä yhteiskuntatieteellinen tutkimus on aina
epävarmaa, ei meillä varmoja vaikutuksia ole, mutta kun tällaisista efekteistä nyt kuitenkin
jonkinlaista näyttöäkin on ja ne kohtuullisen hyvin teoreettisesti ymmärretään, niin on jo-
tenkin niin murheellista, että muuten syrjäytyneistä ja tasa-arvosta huolta kantava vasem-
misto ei näytä antavan näille minkäänlaista arvoa. — Kiitos.

17.56 Jari Myllykoski vas: Arvoisa rouva puhemies! Kun työnantaja on sanonut ”tah-
don”, niin suhteesta voi ilmoituksella lähteä pois — se on työntekijän oikeus — mutta la-
kia säädetään yleensä heikommassa asemassa olevan puolesta. Ja tässä tapauksessa nyt ol-
laan sitä asemaa sitten... Ehkä viiden vuoden päästä nähdään, mitä sitten on tapahtunut.
Mutta nyt tämä esitys sinällään, jos ajatellaan tätä, kertaa tavallaan tämän olemassa olevan
lainsäädännön tilan.

No, tuossa debatin aikana kysyin ministeriltä luottamuspulasta, muuttaako se nyt joten-
kin sitä, kun se on meillä ollut työsuhteen purkuperuste aiemmin. Jos henkilö on vaikka sit-
ten käyttänyt oman käden oikeutta taikka tehnyt jotakin sellaista oman edun tavoittelua,
mikä ei kuulu työsuhteeseen, niin siitä on sitten toki voitu irtisanoa ilman varoitusmenet-
telyäkin, jos tämmöinen luottamuspula on tullut. Mutta nyt haluaisin vielä vähän kysyä si-
tä, mitä se nyt sitten tarkoittaa, kun se siellä perusteluosissa on mukana.

Toisena kysymyksenä jäin pohtimaan, jos irtisanomistilanteessa tämän yrityksen koko
huomioidaan henkilöstömäärää arvioiden, voiko tämä tarkoittaa pahimmillaan sitä, että
14



Pöytäkirjan asiakohta PTK 115/2018 vp
laittomien irtisanomisien suhteen ruvettaisiin noudattamaan jotain uutta oikeuskäytäntöä.
Että jos on kahden hengen yritys, niin ruvetaan laskemaan, mikä on tämänhetkinen laitto-
man irtisanomisen korvaussumma, ja sitten käytettäisiin vähän jakolaskua sen mukaan,
että pikkuyrityksissä irtisanominen ei sitten juuri maksaisikaan mitään, vaikka se laitto-
masti tehtäisiin. Kun tällä hetkellä varoituksen jälkeen voi työnantaja irtisanoa työsuhteen,
jos on tätä edellä mainittua moitittavuutta ja niin edelleen, se kustannus on työnantajalle
sitten normaalisti lyhyemmässä työsuhteessa kahden viikon irtisanomisajan palkka.

Ja kun selasin tuossa työtuomioistuimen päätöksiä, niin monesti olikin käynyt niin, että
oli varoitettu työntekijää, mutta siinä vaiheessa, kun olisi pitänyt irtisanoa, oli palanut kää-
mi, ja se päätettiinkin eli työsuhde purettiin. En tiedä, ovatko sitten yrittäjät ajatelleet, että,
no, säästetään se kahden viikon palkka nyt tässä, ettei tarvitse sitä maksaa, kun tehdäänkin
se purkuna. Joten minä näen, että tätä osaamattomuutta on ehkä kaikkein eniten, ja siinä
mielessä on perusteltua, että me loisimme jonkun järjestelmän, jota tietysti Suomen Yrit-
täjien olisi pitänyt paremmin omassa toiminnassaan ottaa esille, että tähän työsuhteeseen
liittyvää neuvontaa olisi.

Itse työehtosihteerinä toimiessani Metalliliitossa oli aika paljon yrittäjiä, jotka ottivat
yhteyttä ja kysyivät, mitenkä pitää menetellä, ja vaikka he nyt eivät olleetkaan niin sanot-
tuja maksavia jäseniä, niin kyllä sitä neuvoa annettiin. Monesti tuli ongelmatilanteita juuri
siinä, että nyt kaveri on taas myöhästellyt, että mitä tässä nyt oikein tehdään. Sitten neu-
vottiin, minkälainen menettely se on, että varoitatte henkilöä ja annatte mahdollisuuden
korjata toimintaansa, ja jos ei näin tapahdu, niin irtisanotte ja se on siinä. Ei henkilö tule
saamaan liitolta oikeusapua, jos tämmöinen menettely on näin toteutettu.

Mutta valitettavasti tämä tarkoittaa myös sitä, että nyt kun katsotaan, minkälaiseksi tämä
muodostuu, niin nämä asiat monesti järjestäytymättömässä työnantajakentässä tarkoitta-
vat sitä, että nämä viedään sitä kautta, että ne menevät käräjäoikeuksiin. Ja ei meidän kai-
kissa käräjäoikeuksissa todellakaan ole niin pätevää työelämäasiantuntemusta, niin että se
polku varmasti monesti johtaa sitten hovioikeuteen ja sitä kautta korkeimpaan oikeuteen.
Eli nyt tässä on avattu se.

Sen minä myönnän kyllä — kun tässä on, että tämä lisää työtä — että kyllä, kyllä tämä
lisää työtä, juristien työtä. Siellä kyllä tulee työmarkkinatilaisuuksia tämän ansiosta muu-
taman vuoden sisällä melkoisesti.

Ja kun meitä aina arvostellaan täällä oppositiossa, kun me teemme esityksiä, että me-
nemme valtion kukkarolle, niin kyllä minä haluaisin palauttaa ministerille mieleen erään
niistä muutamasta ehdotuksesta, joita olen tehnyt toimenpiteiksi madaltaa kynnystä. Yksi
on se, että olisi ensimmäisen vieraan työntekijän palkkaamisen kynnyksen madaltaminen
niin, että ensimmäisenä vuonna ei tarvitsisi maksaa sosiaaliperusteisia maksuja vaan ne tu-
lisivat 32 euron työmarkkinatuesta, sillä tämä on eduskunnan tietopalvelun mukaan lasket-
tu neutraaliksi jo tällä ensimmäisellä vuodella, ja sen jälkeen näitä sosiaaliturvamaksuja
sitten siirrettäisiin portaittain työnantajalle.

18.02 Kaj Turunen kok: Arvoisa puhemies! Kaiken kaikkiaan alun perinkin kun tätä
henkilökohtaisin perustein irtisanomista ajateltiin helpottaa pienissä yrityksissä, se oli ko-
konaisuutena mielestäni pieni asia, silloinkin kun siellä oli nämä 20 työntekijän rajat, sit-
temmin kymmenen työntekijän raja, ja se edelleen pieneni merkitykseltään, kun nämä ra-
jat poistettiin.
15



Pöytäkirjan asiakohta PTK 115/2018 vp
Arvoisa puhemies! Itselläni on 30 vuoden yrittäjäkokemus, ja tuona yrittäjäaikana mon-
ta kertaa jouduin kysymään, kuka kuuntelee tässä maassa pienyrittäjää, ja sittemmin kun
olen ollut seitsemän ja puoli vuotta kansanedustuslaitoksessa kansanedustajana, tämä ky-
symys on edelleen voimassa. Vieläkin, tänä päivänä joutuu kysymään, kuka kuuntelee täs-
sä maassa pienyrittäjää. — Edustaja Myllykoski nosti siellä käden. No, nouseehan siellä
muutama käsi ylös, mutta pitäisi tehdäkin jotain.

Tämä hallituksen esitys ei missään tapauksessa mielestäni lisää vastakkainasetteluja
pienyrittäjien ja pienissä yrityksissä työskentelevien työntekijöiden välillä, itse asiassa
päinvastoin. Pienissä yrityksissä työskentelevien työntekijöidenkin etu on, että kaikki suo-
rittavat heille kuuluvat työnsä. Pienissä yrityksissä, jos pieneen työyhteisöön, muutaman
henkilön työyhteisöön, on rekrytoitu väärin tai rekrytoitu ylipäänsä henkilö, joka ei halua
suoriutua töistään tai ei suoriudu töistään jostain muista syistä, tämähän kuormittaa näitten
toisten työntekijöitten työtaakkaa. Toisaalta on muistettava myöskin, että myös pienissä
yrityksissä työntekijöitten etu on se, että työpaikka säilyy kaikilla eli että yritys pärjää.

Myllykoski omassa puheessaan otti esille koulutuksen tärkeyden, mutta itse asiassa se
on mielestäni kyllä vähän hurskastelua. Kyllä yrityksissä tiedetään nämä irtisanomisme-
nettelyt, mutta kyllä nykyinen oikeuskäytäntö on se, että näitä riitautettuja irtisanomisia,
joita oikeudessa käsitellään, erittäin harvoin työnantaja voittaa. Pääsääntöisesti nämä keis-
sit voittaa työntekijä. 

Tällä esityksellä mielestäni pääsääntöisesti pyritään vaikuttamaan tähän oikeuskäytän-
töön, jotta työnantajan palveluksessa oleva henkilöstömäärä olisi otettava huomioon irtisa-
nomisperusteen täyttymistä arvioitaessa, ja tämän seuraus on se, että työllistämisriski ale-
nee, ja tämän seuraus taas on se, että työllistämishalukkuus kasvaa, ja tätä kautta hallitus
pääsee tavoitteeseensa siinä, että työllisyysaste tässä maassa kasvaa. No, tätä on arvioitu,
että millä aikajänteellä ja milloin tämä tapahtuu, ja se todellakin edellyttää, että oikeuskäy-
täntö muuttuu, ja hetkessähän se ei tietenkään muutu, ja oikeuslaitoksen asia on sitten teh-
dä oikeastaan se lopullinen tulos tähän, että muuttuuko se kuinka paljon, ja sillä on vaiku-
tuksensa sitten tähän työllistämisriskin alenemaan ja sitä kautta työllistämishalukkuuden
kasvuun. 

Mutta minkä takia tätä ylipäänsä tarvitaan? Miksi pienet yritykset pitäisi oikeuskäytän-
nössä eri tavalla katsoa kuin suuret yritykset? Tuossa debatissa sanoinkin tätä 1/100-asiaa,
että jos on yrityksessä kaksi työntekijää ja toisessa yrityksessä on 200 työntekijää, niin
nämä kaksi työntekijää muodostavat tässä pienessä yrityksessä 100 prosenttia työvoimas-
ta, kun suuressa yrityksessä nämä 200 muodostavat 100 prosenttia työvoimasta, ja siksi
tämä on merkityksellistä, että jos tässä pienessä yrityksessä, jossa on kaksi henkilöä töissä,
toinen kieltäytyy töistä tai jostain muusta syystä ei selviydy tehtävistään, niin se on työvoi-
masta 50 prosenttia, ja tässä 200 henkilöä työllistävässä yrityksessä sehän käytännössä tar-
koittaisi, että näistä 200 työntekijästä 100 olisi henkilöitä, jotka eivät suoriudu tehtävis-
tään. Näin ajatellen tämä yrityksen koko on mielekästä kyllä mieltää.

Tätä esitystä tarvitaan nimenomaan siihen, että pyritään parantamaan työllisyyttä. Mi-
ten se sitten jatkossa käy, se jää oikeuskäytännön varaan. Minä saan paljon palautetta yri-
tyksiltä ja nimenomaan tässä viime aikoina, viimeisen kuukauden aikana näistä irtisano-
misasioista. Toissapäivänä sain tällaisen viestin, joka ei suoraan tähän liity mutta kertoo
ehkä tästä oikeuskäytännöstä: Työntekijä on pienessä yrityksessä tehnyt kahdeksan vuotta
aamuvuoroa. Sitten tämän yrityksen tilauskanta on kasvanut, ja hänet on tarvinnut sitten
siirtää kahteen vuoroon, niin että hän olisi vuoroviikoin aamuvuorossa ja iltavuorossa.
16



Pöytäkirjan asiakohta PTK 115/2018 vp
Työntekijä on kieltäytynyt iltavuoron tekemisestä ja irtisanonut itse itsensä. Tämän jäl-
keen hän on mennyt toiselle työnantajalle töihin ja riitauttanut tämän työsuhteen, ja loppu-
tulemana oli, että oikeus tuomitsi työnantajan maksamaan tälle työntekijälle, joka irtisanoi
itsensä ja meni toiselle työnantajalle, kymmenen kuukauden palkan. En mene näihin yksi-
tyiskohtiin, enkä tiedäkään niitä, enkä ole juristi, mutta hiukan kohtuuttomalta tämä kui-
tenkin kuulosti.

18.09 Merja Mäkisalo-Ropponen sd: Arvoisa puhemies! Minä edelleen jankkaan minis-
terille samoista asioista kuin edellisessäkin puheenvuorossa, e li ihan kaikkiin kysymyk-
siin en saanut silloin vastausta ja lisäksi en millään ymmärrä, miksi laaditaan sellaista lain-
säädäntöä, josta tiedetään, että tulkinta tehdään vuosien kuluttua oikeudessa. Eikö tämä li-
sää epävarmuutta työmarkkinoilla pitkäksi aikaa? Tämä ei kyllä minun mielestäni ole ke-
nenkään etu. Ja eikö sitten toisaalta ole riskinä, että muutenkin työllistettyjä oikeusistuimia
työllistetään nyt sitten lisää?

En ymmärtänyt, mitä ministeri tarkoitti sanoessaan, että nyt yrityksen koko huomioi-
daan ”painavammin” kuin nykyisin. Siis miten? Mitä eroa nykyiseen käytäntöön verrattu-
na tulee?

Arvoisa puhemies! Minä itse uskon näyttöön perustuvaan päätöksentekoon, ja käsittääk-
seni sen takia asiantuntijalausuntoja myös pyydetään tutkijoilta ja haetaan sitä tutkimus-
näyttöä päätöksenteon perustaksi. Perustelut vastustaa tätä lakiesitystä löytyvät kyllä mi-
nun mielestäni suoraan hallituksen itse pyytämistä vaikutusten arvioinneista, joita ovat
myöskin sitten tutkijakoulutuksen saaneet ihmiset tehneet. Minun on pakko ihmetellä sitä
asiaa, miksi yleensä vaikutusten arviointeja pyydetään, jos niillä ei ole sitten merkitystä.

18.11 Tarja Filatov sd: Arvoisa puhemies! Kaikki olemme varmasti tyytyväisiä siihen,
että meillä on työmarkkinoilla rauha tällä hetkellä, ja tilanne on siinä mielessä lauennut,
mutta sitä ei olisi koskaan syntynytkään, jos lakeja olisi valmisteltu kolmikantaisesti yh-
dessä — niin tähän kriisiin, joka tässä taustalla on ollut, ei olisi jouduttu.

Jos me katsomme vaikkapa OECD-vertailuja, joihin itse olen tottunut luottamaan suh-
teellisen perusteellisesti ja ikään kuin oikeaan osunein kriteerein tehtyinä, niin ne kertovat,
että uusimman vertailun mukaan Suomen irtisanomissuoja on EU-maiden keskitason ala-
puolella. Vuoden 2013 perusteella kollektiivisen irtisanomisen suoja on Suomessa Euroo-
pan maiden alhaisimpia, henkilöperusteinen irtisanomissuoja on Suomessa suurin piirtein
eurooppalaista keskitasoa. Ei siis korkea tasoa, niin kuin tässä salissa muutamissa puheen-
vuorossa on aikaisemmin sanottu.

Nämä hallituksen esitykset, siis jotka hallitus on itse saanut tilata niiltä tahoilta, joihin
uskoo ja luottaa, kertovat, että irtisanomiskynnyksen helpottaminen tai ylipäätään pienissä
yrityksissä irtisanomisen helpottaminen ei välttämättä paranna työllisyyttä ja että sen työl-
lisyysvaikutukset ovat hyvin epävarmoja. Itse uskon siihen analyysiin, joka noissa aikai-
semmissa versioissa oli, että kun irtisanomista helpotetaan, niin se saattaa nostaa yrityksen
tuottavuutta, jos ihmiset kiertävät ikään kuin itsellensä siihen kaikkein sopivimpaan työ-
hön tätä kautta. Mutta ikävä kyllä tässä kierroksessa, kun me elämme epävarmassa maail-
massa, käy myös niin, että ne ihmiset, joiden on kaikkein vaikein työllistyä, tipahtavat täs-
sä ketjussa kokonaan, ja saattaa olla niin, että me tahtomattamme myös lisäämme sitä ra-
kennetyöttömyyttä, joka Suomessa on hyvin suuri ongelma. Tämän kierron toisena ongel-
17



Pöytäkirjan asiakohta PTK 115/2018 vp
mapuolena on se, että yritysten halukkuus kouluttaa työntekijöitä voi ohentua, jos ajatel-
laan, että meillä kierretään paljon. 

Olen itse käynyt yrittäjien kanssa sitä keskustelua, että kannattaako työntekijään panos-
taa vai ei. Yksi yrittäjä sanoi, että ei kannata kouluttaa alalla, jossa on paljon työpaikkoja,
että ei kannata kouluttaa, koska jos se minun kouluttamiseni jälkeen lähtee pois. No, toi-
nen yrittäjä totesi siihen, että entäpä, jos se ei lähde ja sinä et kouluta. Tällöin itse asiassa
se, että me teemme osaavasti asioita, me organisoimme työn fiksusti, on parempi tapa lisä-
tä tuottavuutta kuin tällainen ihmisten pyrittäminen helpomman irtisanomiskynnyksen
kautta ikään kuin sille parhaalle mahdolliselle paikallensa.

Me tiedämme ja kaikki isot tutkimukset ja hallituksen omatkin arviot osoittavat sen, että
työllisyyden vahvistumisen suurin riski on se, että meillä ei ole sellaista osaamista, jota
työmarkkinoilla tarvitaan, ja tämä näkyy jo nyt kohtaanto-ongelmina. Kaikki kohtaanto ei
johdu osaamisesta, mutta siitä huolimatta se on iso riski, ja sen vuoksi olisi parempi pyrkiä
nostamaan työllisyyttä sitä kautta, että meillä olisi ammatillista työvoimapoliittista koulu-
tusta enemmän, meillä olisi erilaista muuntokoulutusta enemmän ja meillä olisi kohdenne-
tumpaa koulutusta enemmän, jotta osaamista olisi yritysten tarpeisiin.

No, sitten jos ajatellaan, mikä on tämän lain varmuus tai tuoko se varmuutta vai epävar-
muutta, niin tässä keskustelussa on useampi hallituspuolueen edustajakin sanonut, että sit-
ten oikeuskäytännön kautta näemme, mihin tämä johtaa ja millainen tulkinta syntyy. Eikö
kuitenkin yrityksissä suurin riski ole se, että lähdetään oikeudenkäynteihin sillä tavalla tai
lähdetään sen vuoksi, että ei oikeastaan tiedetä, mikä se oikea, laillinen tapa toimia on? Tä-
män vuoksi meidän ei pitäisi säätää sellaista lainsäädäntöä, josta me ajattelemme jo täällä
säätäessämme, että katsotaan sitten tuomioistuimen kautta, mitä tämä laki tarkoittaa, vaan
meillä pitäisi olla sellaiset vaikuttavuusarviot käytössämme, jotta me voimme niihin us-
koa, ja sellaiset selvitykset, jotka kertovat, mitä siitä laista seuraa, jotta me voisimme re-
hellisesti lakeja säätää.

Euroopan unionia me olemme usein moittineet siitä, että siellä tehdään kompromisseja,
joidenka seurauksena itse asiassa päätäntävalta annetaan tuomioistuimille. Taitaa olla niin,
että hallitus on siirtynyt lainvalmistelussa uudelle tasolle. Vaikuttavuusarviot tehdään yh-
teen esitykseen, jonka tavoitteita ne eivät tue. Sitten nämä vaikuttavuusarviot siirretään toi-
seen esitykseen, ja väittävät, että ne tukevat sitä esitystä. Mutta eihän se niin mene. Kyllä
ne esitykset pitäisi aina omanansa arvioida.

Olen samaa meiltä siitä, niin kuin tuossa aikaisemminkin sanoin, että tämä laki työllis-
tää lähinnä työoikeusjuristeja. Se voi tuoda myös isoja riskejä pienille yrityksille, joille nyt
syntyy ikään kuin se kuva, että henkilökohtaisesti saisi irtisanoa paljon, paljon helpommin
kuin nykylain perusteella. Mutta niin kuin ministerikin sanoi, ne kirjaukset, mitä siellä on
tehty, on tehty hyvin pieniksi, jolloin itse asiassa se, mitä meillä nykylaissa on, kirjoitetaan
tähän uudelleen, tietyllä tavalla, ja toivotaan, että maailma muuttuisi sen jälkeen jotenkin
helpommaksi.

Moni teistä luki varmaan joku aika sitten lehdestä uutisen, jossa työntekijä oli irtisanot-
tu sen vuoksi, että hän piti Roosa nauhaa rintapielessänsä. Tuo irtisanominen on mitä to-
dennäköisimmin laillinen. Siinä oli kyse siitä, että työnantajalla oli vaatetusvelvollisuus ja
työntekijä rikkoi sitä. Näin helpolla meillä voi päästä työntekijästä eroon silloin, kun osaa
prosessin, ja sen vuoksi olen taipuvainen uskomaan tuohon puheenjohtaja Rinteen esittä-
mään malliin siitä, että meillä olisi enemmän neuvontaa siihen, miten toimia laillisesti sil-
loin, kun työntekijän kanssa tulee hankaluuksia, etsiä niitä keinoja, joilla kriisitilannetta
18



Pöytäkirjan asiakohta PTK 115/2018 vp
voi ratkaista tai sitten etsiä sitä keinoa, jolla laillisesti voi irtisanomisprosessin hoitaa. En
jaksa uskoa, että ne yritykset, jotka vastaavat nyt, että palkkaisin, jos irtisanomiskynnys
olisi helpompi, tuntevat varsin hyvin meidän irtisanomiskynnystä tai nykyistä lainsäädän-
töä, koska harvalla pienellä yrityksellä on ollut siihen varaa perehtyä. Tiedän sen siitä, että
itse muistan, kun aikanaan kysyttiin, mikä työvoimapoliittinen keino olisi yrityksille pa-
ras, jotta he palkkaisivat pidempäänkin työttömänä olleita ihmisiä, niin vastaus oli [Puhe-
mies koputtaa] silloin, että palkkatuki, ja juuri sellainen palkkatuki, jota yritykset halusi-
vat, oli olemassa. Me saatamme olla tässä vähän samanlaisen tilanteen edessä, että ne on-
gelmat, jotka nousevat esiin, ikään kuin paisuvat julkisuudessa. Osa niistä on aivan totta, ja
niihin pitää puuttua, mutta toisaalta myös mielikuvat luovat väärää viestiä siitä, minkälai-
nen meidän työelämälainsäädäntömme on. Sen vuoksi toivoisin, että tuota neuvontaa olisi
enemmän tarjolla.

18.18 Rami Lehto ps: Arvoisa puhemies! Ministeri Lindström omassa puheenvuoros-
saan äsken tunnustikin, että tämä esitys todella on kiistanalainen eikä tiedä, mitä tapahtuu
tulevaisuudessa, muuta kuin sen, että juristit saavat töitä. Samalla ministeri myös totesi,
että hän ei tiedä, aiheuttaako tämä sen, että pienissä yrityksissä henkilöstöä irtisanotaan sen
takia, että tulee ikää eikä kykene enää siihen vauhtiin kuin se nuori kiinalaistyttö, joka sit-
ten paiskii siinä vieressä hommia. Elikkä tämähän on sitä, että hallitus haluaa, että saata-
vuusharkinta poistettaisiin ja pistetään sitten pihalle omat henkilöt, oma väestö, pienistä
yrityksistä.

On kyllä aika ikävää, kun ajattelee, miten meillä se vanheneva työväestö tulee sitten
työllistymään. No eihän se tule. Me tiedämme, kuinka paljon heitä on työttömänä tälläkin
hetkellä, ja nyt aiotaan sitten helpottaa sitä. Vaikka puhutaan, että ”oleellisesti”, niin mis-
sään ei kerrota, mikä on oleellisesti. Mihin sitä verrataan? Kyllähän tässä varmaan tulee
niitä ylilyöntejä, ja sitten aletaan irtisanomaan, kun pikkasenkin työteho heikkenee.

No, sitten tästä karenssista vielä haluan sanoa tämän, että ainahan ei ole niin, että työn-
tekijässä on vika, vaan voi olla työnantajassakin vika. Mutta se työntekijä ei voi lähteä töis-
tä pois, kun hänelle tulisi nyt se 90 päivän karenssi. Kyllähän se voi vaikuttaa sen työnte-
kijän motivaatioon, jos hän odottelee, koska hänet irtisanotaan. Silloin ei ole kummalle-
kaan hyvä, että pidetään pakolla. Kyllä mielestäni siinä, jos työntekijä haluaa vaihtaa työ-
paikkaa ja lähteä, niin että hän pystyy etsimään työpaikan, pitäisi olla pienempi karenssi,
eikä niin, että hän on huonolla motivaatiolla siellä ja voi olla huonon työnantajan, esimie-
hen, alaisuudessa. Voi tulla sairauslomia, kaikkia, mutta kun on se pitkä karenssi uhkana,
niin ei pysty lähtemään sieltä pois. Kyllä minun mielestäni tähänkin pitäisi kiinnittää huo-
miota, kun me tiedämme, kuinka moni jää masennuksen tai työuupumuksen takia sitten
sairauslomille. Mutta se voi johtua siitä työnantajastakin, se pitää ottaa myös sitten huo-
mioon.

No sitten tässä lakiesityksessä sanotaan, että se saa työnantajan työllistämään, uskalta-
maan työllistää. Mutta minä kuulen sitä, että toisissa yrityksissä työnantaja ei saa sitä työ-
voimaa, toiset saavat ja toiset eivät. Voi olla joissain yrityksissä, pienemmissä yrityksissä,
se vika, että työntekijä ei halua mennä sinne pieneen yritykseen, kun hän voi olla siinä pie-
nemmässä silmätikkuna. Isommassa yhteisössä menee vähän sinne isompaan, mutta siinä
pienemmässä on helposti silmätikkuna ja häntä pompotetaan helpommin, ja tällähän sitten
aiheutetaan, että hän lähteekin [Puhemies koputtaa] sieltä helpommin.
19



Pöytäkirjan asiakohta PTK 115/2018 vp
18.21 Matti Semi vas: Arvoisa puhemies! Ensinnäkin edustaja Kaj Turuselle huomauttai-
sin siitä, että kun hän vähän moitti tänne vasemmalle päin siitä, että ollaan enempi työnte-
kijän puolella sillä tavalla, että vain odotetaan, että työntekijät pärjäävät, niin totta kai me
näin teemme.

Mutta olen itsekin ollut jossain vaiheessa liiton palkkarenkinä ja päässyt siihen tilantee-
seen, missä pienyrittäjä on tiukan paikan edessä ja missä näkee selvästi, että hän on oikeas-
sa, ja kyllä se asia on hoidettu sillä tavalla, että sitten hänelle ei ole tappiota tullut ja asia on
pystytty sopimaan. Tilanteet ovat semmoiset, ihan liittojen ohjeistuksessakin on se, että oi-
keusapua ei anneta, jos ollaan heikoilla mukana. Ja näin on aina toimittu.

Mutta sitten tähän varsinaiseen lakiasiaan, kun mietin näitä työntekijän henkilöön liitty-
viä irtisanomisperusteita, niin minun mielestäni tämä homma on aika ovelasti kirjoitettu.
Nyt tästä ei saa selvää, onko se purku vai irtisanominen. Ja jäin miettimään sitä, jos tämä on
pelkkä irtisanomisperuste, niin silloinhan tavallaan ne purkuperusteet, jotka ovat aikaisem-
min olleet, saattavat muuttua sitten irtisanomisperusteiksi sen jälkeen.

Sitten toinen puoli, mikä tässä tulee, jos se käytännössä tulee, jahka niitä oikeuspäätök-
siä saadaan aikaan jossakin vaiheessa, on se, että jos tässä käy sillä tavalla, että tämä luot-
tamuspula on sitä, että työnantaja kokee, hänellä on tunne siitä, että minä en luota tuohon
kaveriin yhtään ja lähtee se irtisanomisprosessi käyntiin ja irtisanotaan, niin silloin kyllä
katson, että työttömyysturvaetuuden karenssiaika on liian pitkä ja että sen olisi pitänyt olla
nolla päivää siihen mennessä, kerran tämä on tämmöinen epämääräinen irtisanomisperus-
te.

18.24 Kaj Turunen kok: Arvoisa puhemies! Tähän, mihin Semi nyt viittasi, niin koulu-
tus sinällään on pienyrittäjille hyvä ja se, että hallitsee nämä irtisanomisriitatilanteet pa-
remmin, mutta eihän se millään tavalla ratkaise. Minä en näe sitä, että tietovajetta edes oli-
si kovin merkittävässä määrin, mutta hallituksen esityksen motiivina on kuitenkin alentaa
työllistämiskynnystä ja parantaa sitä kautta työllisyyttä. Tämä koulutus ei ratkaise millään
tavalla tätä olennaista asiaa, mihin pyritään. Se, että irtisanomisriitatilanteisiin koulutusta
järjestettäisiin yrityksille, ei kyllä tätä työllistämishommaa kuitenkaan lisää.

Näistä oikeuskäytännöistä, että mikä meillä on tällä hetkellä oikeuskäytäntö, niin sen
kokee näissä irtisanomisriitatilanteissa hyvin laajalti moni yrittäjä epäoikeudenmukaisek-
si. Tällä esityksellähän nyt ei pyritä vaikuttamaan, eikä pidäkään tietysti vaikuttaa, oikeus-
laitoksen oikeuskäytäntöön kokonaisuutena, mutta tässä nyt pyritään ainakin näitten pien-
ten yritysten osalta sillä tavalla muuttamaan lainsäädäntöä. Pitää muistaa, että me laadim-
me vain lakia ja oikeus sitten itsenäisesti päättää siitä, mikä on sen uuden lain mukainen tu-
leva oikeuskäytäntö. Nämä roolit kyllä pitää hyvin muistaa.

Ihmeellistähän se olisikin, jos me täällä nyt vaadittaisiin tietynlaista oikeuskäytäntöä.
Me vain teemme lakeja, ja pakkohan meidän on jäädä tässä vähän sitten odottamaan, että
miten tämä toimii. Mutta toivotaan, että tämä toimii juuri sillä tavalla, kun on ajateltu.

Ensimmäinen varapuhemies Mauri Pekkarinen:  Arvoisat edustajat, myöntäisin nyt
puheenvuoron vielä täällä pyydetysti edustaja Filatoville, hänen jälkeensä ministerille, ja
mikäli sitten vielä halutaan käyttää puheenvuoroja, niin sitten ministerin puheenvuoron jäl-
keen vielä siihen toki mahdollisuus on olemassa.
20



Pöytäkirjan asiakohta PTK 115/2018 vp
18.26 Tarja Filatov sd: Arvoisa puhemies! Ihan lyhyesti: Kyllä minulla on se käsitys, että
me pyrimme säätämään sellaisia lakeja, että sitten kun niitä tuomioistuimissa toimeen pan-
naan, niin niistä on se seuraus, johon me olemme täällä pyrkineet. Ja sen vuoksi minusta on
ollut aika kummallista se puhe, että ikään kuin heittäydytään sinne, että katsotaan sitten,
mitä tuomioistuin tulevaisuudessa päättää, niin kuin se olisi hyve. Hyve on se, että me
teemme selkeitä lakeja ja tiedämme, mitä niistä seuraa, mutta tämä ei, ikävä kyllä, ole niin
selkeä laki, että me tietäisimme, mitä siitä seuraa.

Sen vuoksi pyysin puheenvuoron, että kun täällä toivottiin, että me valiokunnassa käsit-
telisimme tämän perusteellisesti ja nimenomaan käsittelisimme näitä vaikuttavuusarvioita
ja tekisimme kunnon vaikuttavuusarvion, niin ikävä kyllä on tässä sanottava, että sellai-
seen me emme varmaan kovin pitkälle pysty, koska tämä on budjettilaki ja vaikka tämä on
niin merkittävä laki ja aika epäselväkin laki, vaikka muutoksia on vähän, niin meillä on ai-
kaa pari viikkoa tämän kanssa askarrella, että siinä ei hirvittävän syvällisiä vaikuttavuus-
arvioita tehdä. Toivoisin, että nämä työt tehtäisiin siellä hallituksen pöydän ääressä siihen
kyseiseen lakiin, mikä tänne tuodaan, eikä niin, että täysin toisenlaisesta laista siirretään
vaikuttavuusarviot toiseen sisältöön. 

Ensimmäinen varapuhemies Mauri Pekkarinen: Ministeri, josko pari minuuttia voisi
riittää?

18.28 Työministeri Jari Lindström: Kiitos, herra puhemies, kyllä pari minuuttia var-
maan riittää. — Kiitos keskustelusta. Vaikea asia. Me tosiaan tilasimme selvityksen irtisa-
nomiskynnyksen alentamisen työllistämisvaikutuksista, ja tämmöisen teoreettisen kirjalli-
suuden ja niin sanotusti empiiristen tutkimusten valossa tätä tehtiin. Tähän liittyy aina epä-
varmuuksia, eivätkä epävarmuudet tietenkään tarkoita sitä, etteikö muutoksilla olisi myön-
teisiäkin vaikutuksia. Meillä on tutkimustietoa irtisanomiskynnyksen madaltamisesta,
mutta nimenomaan pienistä yrityksistä semmoista ei ole saatavilla, vaikka sitä kuinka et-
sittiin. No, kuitenkin on perusteltua olettaa, että näillä muutoksilla olisi kannustava vaiku-
tus työllistämiseen, sen takia että se viesti yrittäjäkentältä on ollut niin vahva, että jos täm-
möistä tulee, niin todennäköisesti se rohkaisisi heitä työllistämään enemmän.

Täällä muun muassa edustaja Filatov kritisoi tätä, että tällä on vaikutusta työmarkkinoi-
den kohtaantoon ja siihen dynamiikkaan, eli vaihtuisi sitä porukkaa nykyistä nopeammin.
Me oletamme kuitenkin, että tämmöistä olisi. Ne työpaikat täyttyisivät paremmin tehtäviin
soveltuvalla henkilöstöllä, ja tämä loisi myös kannusteita sen oman työvoiman käytölle ja
toistaiseksi voimassa olevien työsopimusten tekemiselle.

Sitä on tutkittu tietenkin, minkälainen irtisanomissuoja Suomessa on noin kansainväli-
sesti verraten. Siihenkin edustaja Filatov toi oman näkemyksensä. Minun saamieni tieto-
jen mukaan Suomen yksilöperusteinen irtisanomissuoja on esimerkiksi OECD-vertailussa
keskeisten kilpailijamaiden tasolla, mutta oikeuskäytäntö on kehittynyt siihen suuntaan,
että osa yrityksistä kokee sen irtisanomiskynnyksen olevan liian korkea, kuten edustaja Tu-
runen äsken mainiosti sanoi. On säädetty siis laki, sitten on ollut oikeuskäytäntö, ja jotkut
yritykset kokevat, että tämä on liian tiukka. Sen takia me haluamme muuttaa tätä yhtä koh-
taa, että yrityksen pieni koko otettaisiin tulevaisuudessa kokonaisharkinnassa paremmin
huomioon.
21



Pöytäkirjan asiakohta PTK 115/2018 vp
Ensimmäinen varapuhemies Mauri Pekkarinen: Vielä edustaja Filatov. Meidän aikaik-
kunamme onkin täyttymässä.

18.30 Tarja Filatov sd: Arvoisa puhemies! Hyvin lyhyesti. Se, mitä viittasin näihin ver-
tailuihin irtisanomissuojan tiukkuudesta tai ohuudesta suhteessa muihin, oli suoraan halli-
tuksen ensimmäisen luonnoksen vaikuttavuusosioista ja vertailuosioista. Halusin vain kor-
jata sen, että en minä vastusta sitä, että työmarkkinoilla on dynamiikkaa. Siinä ehkä minis-
teri ymmärsi väärin. Halusin pohtia sitä siitä näkökulmasta, että se kyllä lisää tuottavuutta
mutta sitä tuottavuutta voitaisiin osaamista parantamalla lisätä ehkä helpommin keinoin, ja
siihen nopeaan kiertoon liittyy myös se riski, että ne ihmiset, jotka ovat kaikkein vaikeim-
min työllistyviä, tipahtavat kokonaan ja jäävät sitten työttömyyteen eivätkä sieltä ollen-
kaan työllisty. Tämä on se riski, mikä tähän ajatteluun mielestäni myös sisältyy.

Ensimmäinen varapuhemies Mauri Pekkarinen: Myönnän vielä edustaja Myllykoskel-
le puheenvuoron.

18.31 Jari Myllykoski vas: Arvoisa herra puhemies! Jäin vähän kaipaamaan ministeriltä
vastausta siihen, vaikuttaako tämä laittomien irtisanomisten korvauskäytäntöihin.

Ensimmäinen varapuhemies Mauri Pekkarinen: Myönnän vielä edustaja Semille pu-
heenvuoron, mutta, arvoisat edustajat, kiinnitän huomiota siihen, että tämän asian käsitte-
lyyn varattu aikalimiitti on jo päättynyt.

18.31 Matti Semi vas: Arvoisa puhemies! Kiitos todella paljon. — Jäi vielä häiritsemään
tämä tilanne, kun nykyisin työsuhteen purun ehtona oleva luottamuspula tarkoittaa jotakin
konkreettista tekemistä, jos on näyttöön perustuva syy ja seuraus, niin voiko sitten tämä
uudessa laissa oleva peruste olla sensorttinen, että se on vain työnantajan mielipiteestä riip-
puva.

Keskustelu päättyi. 

Asia lähetettiin työelämä- ja tasa-arvovaliokuntaan, jolle perustuslakivaliokunnan ja sosi-
aali- ja terveysvaliokunnan on annettava lausunto.
22


