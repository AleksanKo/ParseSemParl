















































DEMA0CE.tmpSave.xml


Pöytäkirjan asiakohta PTK 55/2016 vp
Pöytäkirjan asiakohta 

PTK 55/2016 vp

Täysistunto

Torstai 19.5.2016 klo 16.02—21.24

2.1. Suullinen kysymys opettajankoulutuksen lakkauttamisesta Savonlinnassa (Jukka Gus-
tafsson sd)

Suullinen kysymys SKT 55/2016 vp

Suullinen kyselytunti

Puhemies Maria Lohela: Edustaja Gustafsson aloittaa.

Keskustelu

16.03 Jukka  Gustafsson  sd: Arvoisa puhemies! Eilisessä välikysymyskeskustelussa
Suomen suunnasta kävi selväksi kaikille, että hallitus asettaa markkinat ihmisten ja aluei-
den edelle. Keskustelun ikäväksi symboliksi jäi Savonlinnan opettajakoulutuksen lakkaut-
taminen. Paha mieli jäi myös siitä, että pääministeri on pyytänyt Pellervon tutkimuslaitok-
selta selvityksen siirron taloudellisista vaikutuksista, ja ennen kuin sitä on edes julkistettu,
te päätitte sallia koulutuksen loppumisen. Puhuitte vajaa kuukausi sitten keskustan puolue-
valtuustossa: "Keskittämisen sijaan lähtisin hakemaan Suomelle kilpailuetua hajauttami-
sesta." Näin pääministeri. Toimintanne ei suoraan sanoen nyt vakuuta.

SDP pelasti Savonlinnan viime kerralla — kertokaa nyt, miksi päätitte sallia lakkautuk-
sen ennen kuin koko selvitys oli edes julkistettu. Kysynkin: mikä on keskustan ja hallituk-
sen uskottavuus aluepolitiikassa ja Suomen tasapuolisessa kehittämisessä (Puhemies ko-
puttaa) Savonlinnan tylyn kohtelun jälkeen?

16.04 Pääministeri Juha Sipilä (vastauspuheenvuoro): Arvoisa puhemies! Tästä tosiaan
keskusteltiin eilen välikysymyksen yhteydessä, ja niin kuin silloinkin totesin, hallitus on
käynyt opetusministerin johdolla keskusteluja sekä Savonlinnan kaupungin edustajien
kanssa että Itä-Suomen yliopiston edustajien kanssa. Samantyylistä ratkaisua kuin viime
kaudella tarjottiin Itä-Suomen yliopistolle Savonlinnaa koskien, ja Itä-Suomen yliopiston
päätös oli se, että he eivät halua enää siirtää asian päätöstä eteenpäin yhdellä kaudella vaan
haluavat ratkaista sen tällä kaudella. Ja ne tarjotut elementit eivät riittäneet Itä-Suomen yli-
opistolle, ja sieltä tehtiin hyvin selväksi se, että tämä asia ei hallituksen rahaesityksillä rat-
kea vaan Itä-Suomen yliopisto tekee sille kuuluvan päätöksen omista lähtökohdistaan, jois-
sa keskeisessä osassa ovat nämä tulosmittarit, joista ilmeisesti silloin on sovittu, kun te
olette (Puhemies koputtaa) tämän edellisen päätöksen tehneet.

Puhemies Maria Lohela: Pyydän niitä edustajia, jotka haluavat esittää lisäkysymyksiä, il-
moittautumaan.
 Tarkistettu
4.0



Pöytäkirjan asiakohta PTK 55/2016 vp
16.06 Jukka Gustafsson sd (vastauspuheenvuoro): Arvoisa puhemies! Maalaisliitto, kes-
kusta ja sosialidemokraatit ovat olleet keskeisiä tekijöitä Suomen korkeakoulujärjestel-
män luomisessa. Maamme talouden ja koko Suomen nousu on perustunut meidän korkea-
koulujärjestelmäämme. "Aluepolitiikasta puhuminen on vanhanaikaista, teot ratkaisevat."
Näin sanoi ministeri Vehviläinen. "Aluepolitiikka ei ohjaa tämän hallituksen yliopistopo-
litiikkaa", sanoi eilen opetusministeri Grahn-Laasonen. Niinpä, teot ratkaisevat.

Maan johtava — paino sanalla "johtava" — perustuslakiasiantuntija, professori Tuori,
kirjoitti meille edustajille kaikille jaetussa lausunnossa: "Yliopistojen toimintayksiköitten
sijaintipaikkakunnasta päättämisellä ei ole yliopistojen itsehallintosuojaa." Ja myös: "Yli-
opistojen itsehallinto ei estä valtion ohjaustoimivaltaa. Se on yliopistolain 48 §:ssä." (Pu-
hemies koputtaa) Ministeri Vehviläinen, tulisiko kuitenkin aluetaloudelliset vaikutukset
ottaa huomioon esimerkiksi professori Tuorin viitoittamilla perusteilla?

16.07 Kunta-  ja  uudistusministeri  Anu Vehviläinen (vastauspuheenvuoro): Arvoisa
puhemies! Ensinnäkin haluaisin todeta edellisen hallituksen opetusministeri Gustafssonil-
le, kun olette varmasti myös keskustellut nykyisen Itä-Suomen yliopiston rehtorin kanssa
tästä asiasta: Me kaikki täällä, jotka yhtään olemme vihkiytyneet tähän asiaan, tiedämme
sen, että he halusivat pitkäaikaisen ratkaisun. Ja sellaisesta ratkaisusta, mitä silloin neljä
vuotta sitten tehtiin, ei ollut ratkaisuksi yliopiston oman mielipiteen mukaan, heidän auto-
nomiansa mukaan, siihen, että opettajankoulutus olisi voinut heidän mielestään jatkua nyt
jatkossa. Yliopistolakia uudistettaessa silloin 2010 varmasti selvitettiin tätä perustuslain-
mukaisuutta, ja tämä Tuorin kannanotto on juuri nyt tullut. Itse olisin erittäin varovainen
ministerinä — vaikka tämä asia ei juuri nyt erityisesti ole minun vastuualueenani — mutta
myös kansanedustajana ottamaan kantaa niin, että kävelisin yliopiston autonomian ylitse.

16.08 Antti Lindtman sd (vastauspuheenvuoro): Arvoisa rouva puhemies! Yliopistojen
autonomia se oli viime kaudellakin, kun silloinen ministeri Gustafsson Savonlinnan kam-
puksen pelasti. Ei tässä tarvitse kävellä yliopistojen autonomian yli. (Vasemmalta: Mites
Hämeenlinna?) Ja kyllä, eilinen välikysymyskeskustelu osoitti todella sen huolen, joka
SDP:llä on, oikeaksi, mihin Suomi on menossa. Kaikissa päätöksissä te asetatte markkinat
ja leikkaukset ihmisten ja alueiden edelle.

Arvoisa pääministeri, te ette vastannut kysymykseen. Ensin te sanoitte, että te selvitätte
tämän lakkautuksen taloudelliset vaikutukset. Alueen asiantuntijoiden mukaan tämän lak-
kautuksen säästöt ovat sadoissatuhansissa mutta kustannukset miljoonissa. Miksi te päätit-
te sallia tämän lakkautuksen ennen kuin tämä koko teidän tilaamanne selvitys edes on jul-
kaistu?

16.09 Pääministeri Juha Sipilä (vastauspuheenvuoro): Arvoisa rouva puhemies! Ensin-
näkin olen vankkumaton hajautetun yhteiskunnan kannattaja. Tein tämän myöskin selväk-
si, kun tapasin viime (Välihuutoja — Hälinää — Puhemies koputtaa) maaliskuussa, maa-
liskuun 14. päivä, Itä-Suomen yliopiston edustajia. Kävin silloin keskustelun siitä, miten
itse näin tämän asian.

Mutta meidän pitää kyllä päättäjinä olla hyvin huolellisia siinä, millä tavalla puutumme
esimerkiksi yliopiston hallituksen päätökseen, yritämmekö me vaikuttaa yliopiston halli-
tuksen tekemään päätökseen. Se, mikä meillä on tässä opetusministeriön työkalupakissa,
on strategiaraha, ja me pystymme erityisrahoituksella ohjaamaan tällaista. Tätä yritettiin
2



Pöytäkirjan asiakohta PTK 55/2016 vp
tässäkin tapauksessa, juuri samalla summalla. Keskustelimme myöskin muista elementeis-
tä, mutta ne eivät johtaneet toivottuun tulokseen.

Mitä tulee tähän PTT:n selvitykseen, keskustelimme tutkijan kanssa, ja alustavien tieto-
jen mukaan (Puhemies koputtaa) nämä aluetalouden vaikutukset eivät ole läheskään niin
suuret kuin alueelta on kerrottu.

16.10 Suna Kymäläinen sd (vastauspuheenvuoro): Arvoisa rouva puhemies! Savonlin-
nan opettajakoulutuslaitoksen lakkauttamisesta on rehellisesti mielestäni tunnustettava se,
että kyllä se raha olisi auttanut. Pääministeri täällä totesi, että raha ei tässä auttanut, mutta
kuten jo edelläkin kuultiin, siellä nimenomaan haettiin pitkäjänteistä rahoituspohjaa ja toi-
vottiin, että voidaan sitä työtä suunnitella siltä osin, ettei se ole aina muutaman vuoden
päästä uudelleen kysymysmerkkinä. Jos koulutusleikkauksia ei olisi ollut niin valtavasti
yliopistoille kohdennettuina, niin rahalla olisi todellakin ollut tässä se merkittävä rooli ja
teillä hallituksena siihen mahdollisuus vaikuttaa.

Teillä on ollut nyt muutaman päivän aikana tällainen suolaa haavoihin -politiikka, että
samaan aikaan, kun lakkauttamispäätöksestä on tullut tieto, Savonlinnassa ovat pahoitta-
neet mielensä siitä, että ovat kuulleet arvostelua siitä, että ei olisi tarpeeksi vetovoimainen
koulutuspaikka tai että valmistumisprosentit eivät olisi olleet riittäviä. Ihmisillä on huoli ja
hätä, ja tänään se ei ainakaan parantunut, kun päivystysasetuksesta kuultiin, (Puhemies ko-
puttaa) että koko Etelä-Savossa ei ole sitten tällaista laajaa päivystysaluetta olemassa.

Puhemies Maria Lohela: Aika on kyllä jo täynnä. Kysymys?

Kuinka teidän aluepolitiikkanne omasta mielestänne ihmisen huolta ja hätää kuulee?

16.12 Pääministeri Juha Sipilä (vastauspuheenvuoro): Arvoisa rouva puhemies! Alueen
ihmisiä on varmasti tässä kuunneltu. Olemme käyneet yliopiston kanssa useita keskustelu-
ja samoiten kuin myös Savonlinnan kaupungin edustajien kanssa. Tämä tilanne on hyvin
tiedossa. Itä-Suomen yliopiston perusteena on turvata opettajankoulutus Itä-Suomessa. Ne,
mistä minä eilen tässä kerroin, olivat kaikki Itä-Suomen yliopiston omia perusteluja sille,
miksi he ovat päätyneet tähän ratkaisuun. He itse kertoivat, että nämä mittarit — houkut-
televuus, jota mitataan sillä, mikä on ensisijaisten hakijoiden määrä aloittavista, mikä on
keskeytysprosentti ja mikä osuus jatkaa jatkokoulutukseen — koko Itä-Suomen opettajan-
koulutuksessa ovat liian alhaalla, ja he haluavat niitä nostaa ylöspäin ja ovat tehneet sen
mukaisesti yliopiston autonomian puitteissa ratkaisuja. Meille on myöskin aluepoliittisesti
hyvin tärkeää se, (Puhemies koputtaa) että turvataan opettajankoulutus Itä-Suomessa.

16.13 Kaj Turunen ps (vastauspuheenvuoro): Arvoisa puhemies! Tämä opettajankoulu-
tuksen lakkautus on kova isku Savonlinnalle, sitä ei voi kiistää. On tietysti hyvä, että hal-
lituksella oli tahtotila panostaa myös rahallisesti tämän säilymisen jatkumiseksi, (Vasem-
malta: Jos on tahtoa, on keinoja!) ja toivon, että sitä halua ja panostusta Savonlinnan seu-
dulle, nimenomaan näihin korvaaviin toimintoihin, sitten jatkossa on.

Tässä täytyy tehdä Savonlinnalle nyt sellainen kompensaatiopaketti, jolla pystytään pi-
tämään tämä aluetalous sillä tavalla kunnossa, että se ei kokonaan romahda. Siellä nyt, kun
nämä opiskelija-asuntolat, 800 asuntoa, todennäköisesti joudutaan realisoimaan vapailla
3



Pöytäkirjan asiakohta PTK 55/2016 vp
markkinoilla, sehän romahduttaa sen alueen asuntojen hinnat. Tämä on erityisen iso asia.
Sen vuoksi sinne pitää saada käyttöä.

Positiivinen asia oli tietysti se, että Savonlinnan keskussairaala säilyy päivystyssairaa-
lana ja että sairaanhoito-opetus kuitenkin vielä siellä jatkuu.

Mutta nyt meidän pitää laittaa työryhmä tähän kompensaatiopaketin keräämiseen. Ky-
synkin pääministeriltä: oletteko te valmis tämmöisen työryhmän (Puhemies koputtaa) tä-
hän kompensaatiopakettiin tekemään?

16.14 Pääministeri Juha Sipilä (vastauspuheenvuoro): Arvoisa puhemies! Tämä on ää-
rimmäisen ikävä päätös Savonlinnan kannalta, aivan kuin edustaja Turunen sanoi. Nyt pi-
täisi vain tämän ikävän päätöksen keskellä jaksaa kääntää katsetta tulevaisuuteen ja lähteä
hakemaan sellaista ratkaisua, joka pitkässä juoksussa olisi myöskin alueen elinvoimaa ny-
kyisestä kasvattava ratkaisu. Hallitus on valmis sellaisen ratkaisun synnyttämiseen ja esit-
tämänne työryhmän siihen perustamaan.

Siellä on elementtejä varmasti koulutuksen puolella, mutta siinä täytyy sitten myöskin
olla elementtejä siihen, miten alueen elinvoima, uudet työpaikat lähtevät kasvamaan sillä
lailla, että myöskin alueen taloudellinen kantokyky jatkossa paranee ja myöskin sitä kautta
houkuttelevuus paranee.

16.15 Heli Järvinen vihr (vastauspuheenvuoro): Arvoisa rouva puhemies! Tämän halli-
tuksen leikkaukset yliopistoihin kohdistuen ovat ennätykselliset. Itä-Suomen yliopistoon
kohdistuu 10 miljoonan euron leikkaustarve, samalla hallitus tarjoaa 8 miljoonan euron
erillisrahaa, ja ainakin minun vanhan matematiikkani mukaan tämä yhtälö jää edelleenkin
miinusmerkkiseksi. Yliopisto on tehnyt hyvin selväksi alusta lähtien sen, että se kaipaa ni-
menomaan pitkäaikaista ratkaisua, ei enää erillisrahoitusta neljälle vuodelle. Kysymykse-
ni kuuluu: millä tavalla te olette päättäneet uudistaa yliopistorahoitusta ja rahoituksen kri-
teerejä ja perusteluja juuri niin, että tällainen pitkäaikainen rahoitus on mahdollista? Jos
tällaista suunnittelua ei ole käynnissä, toivon, että ainakin maan hallitus reilusti tunnustai-
si, että te olette sen päätöksen takana loppukädessä, viime kädessä, ettei Savonlinnassa
OKL ja opettajankoulutus jatku.

16.16 Opetus-  ja  kulttuuriministeri  Sanni  Grahn-Laasonen  (vastauspuheenvuo-
ro): Arvoisa puhemies! Täytyy todeta heti ensimmäisenä tämän kysymyksen esittäjälle,
edustaja Gustafssonille: teidän opetusministeriaikananne ajettiin alas Hämeenlinnan opet-
tajankoulutus. (Välihuutoja) Tällaisesta historiasta muistutan.

Mutta se, mistä tässä on kysymys, on tullut esiin jo hyvin näissä vastauksissa: (Hälinää
— Puhemies koputtaa) Itä-Suomen yliopiston päätökseen hallituksella ei ole mahdollisuut-
ta vaikuttaa, koska hallitus kunnioittaa yliopistolakia ja perustuslakia. Tilasimme selvityk-
sen opetus- ja kulttuuriministeriössä Olli Mäenpäältä tästä perustuslaki- ja yliopistolakitul-
kinnasta. Siinä todettiin, että rahoituksen ehdoksi ei voida asettaa, että yliopisto toimii tai ei
toimi tietyllä paikkakunnalla. Näissä sopimusneuvotteluissakin käydään läpi yhteisiä nä-
kemyksiä eli yliopistojen esityksistä kumpuavia.

Mitä tulee itse tähän opettajankoulutukseen, niin yliopisto on myöskin sen todennut, että
tässä ei ollut kyse niinkään koulutukseen kohdistuvista leikkauksista vaan yliopiston ta-
voitteista vahvistaa opettajankoulutusta Itä-Suomessa (Puhemies koputtaa) viemällä niitä
voimavaroja yhteen Joensuussa.
4



Pöytäkirjan asiakohta PTK 55/2016 vp
Puhemies Maria Lohela: Kyselytunnilla ei esitetä vastauspuheenvuoroja vaan kysymyk-
siä.

16.17 Jukka Gustafsson sd (vastauspuheenvuoro): Arvoisa puhemies! Olisi ollut ehkä
korrektimpaa, että joku toinen olisi sen todennut: sen Hämeenlinnan opettajakoulutusyksi-
kön päätöksen teki kokoomuksen opetusministeri Virkkunen. (Vasemmalta: Näin on!)

En minä halua nyt sanoa sitä ääneen, mitä minä tästä asiasta ajattelen. Kyllä ministerin
pitää tämmöiset asiat selvittää ennen kuin toistamiseen... Minulla oli eilenkin, kun tätä si-
vuttiin, epävarma olo, mutta en sitä kerinnyt tässä tarkistaa. On parempi, että en sano, mitä
nyt ajattelen. (Eduskunnasta: Kysy!) — En minä kysy, minä halusin oikaista ministerin
esittämän väärän todistuksen lähimmäisestä.

16.18 Opetus-  ja  kulttuuriministeri  Sanni  Grahn-Laasonen  (vastauspuheenvuo-
ro): Arvoisa puhemies! Niin kuin totesin, silloin kun te olitte opetusministerinä, niinä ai-
koina toiminta siellä Hämeenlinnassa päättyi (Hälinää — Naurua — Puhemies koputtaa) ja
ajettiin alas. Se toteutettiin muistaakseni suunnilleen silloin hallitusneuvottelujen aikaan.
Lähinnä tähän liittyen kysyisin teiltä, että minkä takia silloin ette voinut tähän päätökseen
vaikuttaa sopimusneuvotteluissa edellisen kerran, kun niitä käytiin. (Hälinää — Puhemies
koputtaa)

Mutta se, mihin haluaisin nyt palata, on tämä varsinainen asia nyt eli Itä-Suomen yli-
opiston päätös ja se, miten me hallituksena (Hälinää — Puhemies koputtaa) emme oikein
voi vaikuttaa siihen, mitä Itä-Suomen yliopisto päättää. Mutta se, mitä me voimme tehdä,
on huolehtia siitä, että Savonlinna tässä vaikeassa tilanteessa saa uusia alkuja ja pääsee
eteenpäin. Tämä on erittäin raskas isku Savonlinnan opettajakoulutukselle ja Savonlinnan
kaupungille, mutta me voimme lähteä yhdessä etsimään keinoja. Esimerkiksi alueella ole-
va Kuitulaboratorio ja sen vahvistaminen on tärkeässä roolissa tässä tulevaisuuden raken-
tamisessa ja alueen elinvoimasta huolehtimisessa.

16.19 Tuomo Puumala kesk (vastauspuheenvuoro): Arvoisa rouva puhemies! Rohkenen
epäillä, että tämä nokittelu, mitä tässä on esiintynyt, ei vie eteenpäin tätä keskustelua mil-
tään osin. Sen sijaan olennaista on se, mitä suomalaisessa korkeakouluverkossa tulevaisuu-
dessa tulee tapahtumaan tämän Savonlinnan akuutin tilanteen ohella.

Moni selvitys kertoo siitä, että suomalaisen koulutusjärjestelmän vahvuus on ollut mah-
dollisuuksien tasa-arvo, eli vanhempien varallisuus, lompakon paksuus tai asuinpaikka ei-
vät ole säännelleet sitä, kuinka pitkälle voi elämässä mennä ja itseänsä kouluttaa. Tämän
taustalla on ollut alueellisesti kattava korkeakouluverkko. Siihen päätyi muun muassa sel-
vitysmies Roope Uusitalo, kun teki tutkimusta ja pohti tätä opintotuen vaikutusta ja sosio-
ekonomisen tuen vaikutusta. Nyt kysyn ministeriltä: mitä me voimme tehdä sen eteen, että
alueellisesti kattava korkeakouluverkko säilyy?

Lisäksi kysyn: mitä me pystymme tekemään nyt konkreettisesti Savonlinnan eteen tei-
dän sektorillanne? Siitä meidän täytyy saada suunnitelmat mahdollisimman nopeasti käyn-
tiin, Savonlinnan tapaus on todella tärkeä ja merkittävä meille kaikille.

16.20 Opetus-  ja  kulttuuriministeri  Sanni  Grahn-Laasonen  (vastauspuheenvuo-
ro): Arvoisa puhemies! Suomessa on kansainvälisesti vertaillen alueellisesti hyvin kattava
korkeakouluverkko, ja on tärkeää, että meillä on mahdollisuuksia kaikkialla Suomessa
5



Pöytäkirjan asiakohta PTK 55/2016 vp
suorittaa opintoja myöskin korkea-asteella. Samoin palaan äskeiseen vastaukseeni siinä,
että Savonlinna tarvitsee nyt apuamme, ja olemme valmiita keskustelemaan siitä, millä ta-
valla löytyy sellaista korvaavaa toimintaa, jolla voimme huolehtia siitä, että Savonlinna saa
uusia alkuja, pääsee eteenpäin. Tämä Kuitulaboratorio on yksi vaihtoehto, jonka vahvista-
misesta varmasti tullaan keskustelemaan. Samoin toinen tärkeä asia on ammattikorkea-
koulutuksen vahvistaminen kyseisellä alueella. Odotankin nyt alueelta myös ehdotuksia
siitä, miten hallitus voisi tässä tilanteessa auttaa tämän Itä-Suomen yliopiston päätöksen
jälkeen.

16.21 Timo Heinonen kok (vastauspuheenvuoro): Arvoisa rouva puhemies! Myös me
kokoomuksessa olimme hyvin pettyneitä Itä-Suomen yliopiston tekemään päätökseen. Se
on kova isku Savonlinnalle, siihen voimme varmasti kaikki yhtyä.

Edustaja Gustafsson, te olitte opetusministerinä sillä hetkellä, kun Hämeenlinnasta opet-
tajankoulutus loppui. (Välihuutoja vasemmalta) Te ette halunnut muuttaa päätöstä, te ette
halunnut jatkaa Hämeenlinnassa opettajankoulutusta, ette pääse siitä kiemurtelemalla yh-
tään mihinkään.

Opettajankoulutuksen loppuminen Savonlinnasta on kova kolaus, niin kuin se oli meiltä
Hämeestä Hämeenlinnastakin. Alue tarvitsee nyt toimia, niitä on tässä esille tuotu. Myös
koulutukseen tarvitaan panostuksia, niin kuin opetusministeri Sanni Grahn-Laasonen juuri
esille toi, ja on hyvä, että pääministeri on perustamassa työryhmän. Kysyisin teiltä, arvoisa
herra pääministeri: minkälaisia ajatuksia teillä on tämän työryhmän työstä, mitä kaikkea se
voisi sisällään pitää?

16.22 Pääministeri Juha Sipilä (vastauspuheenvuoro): Arvoisa rouva puhemies! Ope-
tusministeri esitteli niitä toimia, mitä pystymme koulutuksen puolella tekemään, ne käym-
me huolella läpi. Meillä on nyt aikaa ensi vuoden loppuun saakka hakea siihen ratkaisuja.
Mutta erityisesti sellaiset ratkaisut, jotka lisäävät alueen elinvoimaa, eli ne, jotka tukevat
siellä olevien yritysten tuotekehitystä ja tutkimustoimintaa, koulutustoimintaa ja sitä kaut-
ta vahvistavat niitten yritysten asemaa sekä kansallisessa että kansainvälisessä kilpailussa
— erityisesti sellaisen paketin löytäminen on tässä avainasemassa. Työpaikkoja tarvitaan
myöskin Savonlinnassa, Savonlinnan työttömyysaste on korkea, ja sellainen ratkaisu, joka
samanaikaisesti hyödyttää alueen yritystoimintaa ja elinkeinoelämää, on meillä ensisijai-
sena ratkaisuna.

16.23 Tarja Filatov sd (vastauspuheenvuoro): Arvoisa puhemies! On ihan pakko puuttua
tähän Hämeenlinna-keskusteluun, kun olen seurannut tuota normaalikoulun ja opettajan-
koulutuslaitoksen tilannetta itse asiassa kymmeniä vuosia, lapsena käynyt sitä ja siinä vai-
heessa, kun sen lakkauttaminen lähti liikkeelle, seurannut sitä hyvin läheltä. Silloin yli-
opisto päätti lakkauttaa opettajankoulutuslaitoksen Hämeenlinnasta, ja ministeri Kalliomä-
ki puuttui siihen, koska hän arvioi kokonaisvaikutuksia ja katsoi, että tuon koulutuslaitok-
sen tulokset olivat niin hyviä, että ei ole mitään järkeä lopettaa hyvin toimivaa ja yhtä par-
hainta opettajankoulutuslaitosta tästä maasta. Sen jälkeen, ikävä kyllä, ministeri Virk-
kunen käyttäytyi hieman samalla lailla kuin nyt ministeri Grahn-Laasonen sanoi, että
yliopistoilla on itsehallinto ja meidän ei pidä puuttua näihin asioihin. (Timo Heinonen:
Miksi Gustafsson ei puuttunut?) Kysyisinkin sen vuoksi ministeri Grahn-Laasoselta, onko
hän valmis neuvottelemaan esimerkiksi ex-ex-ex-ministeri Kalliomäen kanssa ja kysy-
6



Pöytäkirjan asiakohta PTK 55/2016 vp
mään, mistä hän löysi ne välineet, joilla hän silloin pystyi puuttumaan tuohon päätökseen.
(Hälinää — Puhemies koputtaa) Ja pääministeriltä kysyisin: kun tuntuu vähän siltä, että en-
sin tehdään sairaita ja sitten tehdään sairaala, (Puhemies koputtaa) niin voisiko ajatella, että
näitä kokonaisvaikutuksia mietittäisiin ennen, ettei tarvitsisi aina tehdä niin paljon niitä
kompensaatiopaketteja?

Puhemies Maria Lohela: Hyvät edustajat! (Välihuutoja — Hälinää — Puhemies koput-
taa) Hyvät edustajat! Muistutan, että tätä keskustelua seuraa aika moni kansalainen tuolla
kotikatsomoissa, ja tämä hälinä kertakaikkisesti vaikeuttaa itse asian kuulemista. — Minis-
teri Grahn-Laasonen ensin.

16.25 Opetus-  ja  kulttuuriministeri  Sanni  Grahn-Laasonen  (vastauspuheenvuo-
ro): Arvoisa puhemies! Tosiaan, palaan tuohon Hämeenlinnan opettajankoulutukseen.
Tampereen yliopisto teki sen päätöksen tietojeni mukaan kesäkuussa 2011 — toivottavasti
olen oikeassa tässä — ja sen jälkeen käytiin sitten hallituksen muodostamisen jälkeen, kun
Gustafsson oli opetusministerinä, strategianeuvottelut, tai tulosneuvottelut, yliopiston
kanssa aivan samalla tavalla kuin käydään nyt. Silloin ei ollut keinoja puuttua tilanteeseen
Hämeenlinnan osalta.

Nyt tilanne on se, että me olemme hankkineet Olli Mäenpäältä selvityksen siitä, mikä on
yliopistolain tulkinta yliopistojen autonomiasta, ja siinä todetaan, että meillä ei ole mah-
dollisuutta toimia yliopiston tahdon vastaisesti tässä asiassa. Myöskin pidän tärkeänä sitä,
että kunnioitamme yliopistojen autonomiaa, sitä yliopistolaissa säädettyä henkeä, myös
siinä, että yliopistot tekevät itse omaa tulevaisuuttaan koskevia strategisia ratkaisuja. Täs-
sä tapauksessa Itä-Suomen yliopisto on katsonut, että se voi tarjota tulevaisuudessa parem-
paa opettajankoulutusta ja kehittää sitä eteenpäin niin, että toiminnat (Puhemies koputtaa)
ovat Joensuun kampuksella, jolloin siitä tulee vahvempi ja vetovoimaisempi.

Puhemies Maria Lohela: Vielä pääministeri Sipilällekin oli osoitettu kysymys.

16.26 Pääministeri Juha Sipilä (vastauspuheenvuoro): Arvoisa rouva puhemies! Koko-
naisvaikutusten arviointi: Tässäkin olemme tosiaan pyytäneet selvityksen kokonaisvaiku-
tusten arvioinnista ja vaikutuksesta aluetalouteen, jotta voimme näitä täälläkin perättyjä
korvaavia toimia ja niitä toimia, millä saadaan alueen elinvoimaa parannettua jatkossa,
suunnata oikein. Tästä tässä on kysymys. Saimme myöskin maanantaina jo alustavia tulok-
sia tältä tutkimusryhmältä.

Kysymyksen käsittely päättyi.
7


