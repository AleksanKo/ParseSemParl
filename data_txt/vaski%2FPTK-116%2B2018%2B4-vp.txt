















































DEM924E.tmp.xml


Pöytäkirjan asiakohta PTK 116/2018 vp
Pöytäkirjan asiakohta 

PTK 116/2018 vp

Täysistunto

Perjantai 16.11.2018 klo 13.01—13.32

4. Hallituksen esitys eduskunnalle laiksi huumausainelain muuttamisesta
Hallituksen esitys HE 108/2018 vp
Valiokunnan mietintö StVM 9/2018 vp

Toinen käsittely

Puhemies Paula Risikko: Toiseen käsittelyyn esitellään päiväjärjestyksen 4. asia. Nyt
voidaan hyväksyä tai hylätä lakiehdotus, jonka sisällöstä päätettiin ensimmäisessä käsitte-
lyssä.

Keskustelu

13.05 Päivi Räsänen kd: Arvoisa rouva puhemies! Tässä esityksessä, jonka mietintöä nyt
käsittelemme, huumausainelakiin ehdotetaan muutoksia, jotka kytkeytyvät huumausainei-
den määrittelyä ja huumausaineiden lähtöaineiden valvontaa koskeviin Euroopan unionin
säädöksiin. Sosiaali- ja terveysvaliokunta on antanut hyvin ytimekkään, lyhyen mietinnön
tästä, mikä on ymmärrettävää, koska aikataulu on hyvin kiireinen. Tämän lain pitäisi tulla
voimaan vielä tässä kuussa, ja toisaalta valiokunnan sote-mietinnön käsittely on johtanut
siihen, että siellä asiat ovat aika pitkälti kasaantuneet. [Hälinää] Mutta...

Puhemies Paula Risikko: Rauhoitutaan, ja siirrytään kokoustamaan salin ulkopuolelle.
Annetaan edustajan kertoa oma näkemyksensä.

Arvoisa puhemies! Tämä aihepiiri on kuitenkin tärkeä, ja esitys on tärkeä, ja siksi ha-
luan tästä käyttää puheenvuoron.

Huumekauppa on rajat ylittävää rikollisuutta, jonka torjumiseksi tarvitaan kansainvälis-
tä yhteistyötä. Huumekaupan painopiste on siirtynyt yhä voimakkaammin kaduilta verk-
koon, ja innovatiiviset huumetehtailijat tuottavat markkinoille yhä uusia ja usein erittäin
vaarallisia muuntohuumeita. Tämän seurauksena huumeet ovat levinneet ympäri Suomen
niin kaupunkeihin kuin maaseudullekin, ja huumausainekuolemat ovat olleet kasvussa jo
kolmatta vuotta peräkkäin. Parin viime vuosikymmenen aikana järjestäytynyt rikollisuus
on kasvanut. 2000-luvulle tultaessa rikollisia jengejä oli kahdeksan, ja nyt niitä on lähes 90,
ja huumekauppa perintöineen ja kiristämisineen on niiden käsissä. 

Tässä kilpajuoksussa rikollisten kanssa tarvitaan kansainvälistä yhteistyötä, johon tämä
esitys kytkeytyy, ja yhä nopeampaa viranomaistoimintaa. Kuitenkin YK:n tai EU:n pää-
töksenteko kielletyn huumausaineen määrittelyssä on osoittautunut liian kömpelöksi ja hi-
taaksi, ja sen vuoksi Suomessakin säädettiin vuonna 2011 menettelystä, jolla valtioneuvos-
ton asetuksella voidaan nimetä uusia terveydelle vaarallisia huumausaineita, ja sen jälkeen
näitä on määritelty yhteensä 63. Suomessa metamfetamiinia käytetään enemmän kuin
 Tarkistettu
4.0



Pöytäkirjan asiakohta PTK 116/2018 vp
muualla Euroopassa, ja A-klinikoilla nähdään aiempaa huonokuntoisempia asiakkaita,
joilla on intensiivisiä pelkotiloja, psykooseja ja aggressiivista käytöstä.

Terveyden ja hyvinvoinnin laitoksen tutkijat ovat ehdottaneet, että huumeiden käytön
rangaistavuudesta pitäisi luopua, ja he ovat perustelleet sitä sillä, että rangaistus toimii huo-
nosti käytön ja sen haittojen ehkäisemisessä, ja sillä, että rangaistus sopii huonosti nyky-
yhteiskunnan arvomaailmaan. Rangaistavuudesta luopuminen vaikeuttaisi kuitenkin mer-
kittävällä tavalla juuri poliisin keinoja puuttua huumausainerikollisuuteen ja myös huume-
koukussa olevan henkilön auttamista. Järjestäytyneiden rikollisryhmien merkitys huu-
mausainerikollisuudessa on huomattava, ja vaikka Hollannissa miedot huumeet on laillis-
tettu, rikollisjengit pyörittävät siellä huumebisnestä, jonka seuraukset näkyvät myös täällä
Suomessa markkinoilla.

Huumeidenkäytön dekriminalisointi antaisi mielestäni sen väärän signaalin, että se ei
ole vahingollista itselle tai läheisille. Käyttörikoksestahan seuraa henkilölle sakkorangais-
tus ja nuorelle ensikertalaiselle puhuttelu. Poliisi voi antaa myös huomautuksen. Huu-
mausainerikollisuuden ja huumeriippuvuuksien torjunnan eturintamassa on oltava rikosoi-
keuden keinot yhdistettynä sosiaali- ja terveydenhuollon keinoihin. Poliisin ja terveyden-
huollon yhteistyötä tarvitaan, jotta voidaan juuri hoitoonohjaukseen panostaa. Huumeon-
gelman torjunnassa tarvitaan sekä tarjonnan että kysynnän vähentämistä eli huumerikolli-
suuden torjuntaa ja huumeettoman elämän valintojen tukemista.

Arvoisa puhemies! Tämä esitys, jota nyt käsittelemme, joka on melko monimutkaiseen
EU-säädöstöön kytkeytyvä, on mielestäni kannatettava, aivan niin kuin sosiaali- ja ter-
veysvaliokunnan mietinnössä todetaan, mutta todellakin keskustelu huumausaineiden tor-
junnasta on kyllä tällä hetkellä vielä entistäkin ajankohtaisempaa.

Puhemies Paula Risikko: Otetaan muutama vastauspuheenvuoro tähän.

13.10 Maria Guzenina sd (vastauspuheenvuoro): Arvoisa puhemies! Haluan tähän sa-
maan keskusteluun nostaa esille lasten ja nuorten lisääntyneen huumeidenkäytön. Osallis-
tuin aivan äskettäin vanhempainiltaan, jossa olivat peräti viiden eri koulun vanhemmat läs-
nä, ja vanhempainillan aiheena oli nimenomaan nuorten päihteidenkäyttö. Siellä oli paikal-
la puhumassa poliisi, päihdetyöntekijöitä, lastensuojelun ammattilaisia ja vanhemmat itse.
Se valtava huoli, mikä vanhemmilla tänä päivänä on, liittyy nimenomaan siihen, että yhä
nuoremmat lapset — puhun lapsista, 11—12-vuotiaista lapsista — sekä teinit pääsevät kä-
siksi huumeisiin entistä helpommin ja se kynnys huumeidenkäytön aloittamiseen on ma-
daltunut huomattavasti. Tämä näkyy esimerkiksi omassa kotikaupungissani Espoossa niin,
että siinä vaiheessa sitten kun on ajokortti ja pääsee ajamaan, rattijuopumusten joukossa jo
peräti puolet — puolet — tuomioista liittyy nimenomaan ei alkoholin käyttöön vaan huu-
meiden käyttöön. Tilastollisesti tämä on muuttunut huomattavasti siitä, mitä vielä vaikka-
pa kymmenen vuotta sitten oli. Huumeita myöskin kaupitellaan avoimesti, ja poliisin re-
surssit puuttua tähän ovat hyvin niukat. [Puhemies koputtaa] Samoin hoitoonohjaus tänä
päivänä [Puhemies: Aika!] ei ole niin ripeää kuin pitäisi, ja tämä on sellainen keskustelu,
jota meidän Suomessa täytyy rehellisesti käydä. 

13.12 Timo Heinonen kok (vastauspuheenvuoro): Arvoisa rouva puhemies! Tässä on
kyse siis uusista psykoaktiivisista aineista eli niin sanotuista muuntohuumeista. Uusia psy-
koaktiivisia aineita on satoja. Vuonna 2014 niitä oli yli 400, ja uusia aineita tulee koko ajan
2



Pöytäkirjan asiakohta PTK 116/2018 vp
lisää. Itse asiassa tämä ongelma kilpistyy kyllä aika vahvasti yhteen maahan maailmassa, ja
se maa on Kiina, joka ei ole näitä kyseisiä aineita kieltänyt ja missä ne ovat laillisia, ja sitä
kautta itse asiassa tämä bisnes pyörii maailmassa hyvin vahvasti. Tässä olisi paikka, missä
pitäisi itse asiassa saada painetta Kiinan suuntaan, että he myös kieltäisivät muuntohuu-
meiden valmistuksen, välityksen ja niiden aineosien myynnin. Sieltä nämä ongelmat en-
nen muuta tulevat. Tämä on nopeasti räjähtänyt: vielä 2000-luvun alussa Tullilaboratori-
ossa tunnistettiin vain muutamia kymmeniä ja nyt yli 200 näitä aineita, ja näitä tulee koko
ajan lisää.

13.13 Arja Juvonen ps (vastauspuheenvuoro): Arvoisa rouva puhemies! Sosiaali- ja ter-
veysvaliokunnassa on tämä asia käsitelty, ja lakiesityksen mukaan EU:ssa on katsottu, että
uusia huumausaineita tulee ottaa YK:n päätöksentekoa nopeammin huumausainevalvon-
taan. 

Nostan myös itse esille tässä nuorten tilanteen. Omassa kotikaupungissani Espoossa to-
dettiin, että 13—16-vuotiaita jäi todella paljon kiinni niin sanotusti huumeseulassa, ja tämä
päihteidenkäyttö tuli yllätyksenä niin kotikaupungilleni Espoolle kuin myös lastensuoje-
lun työntekijöille. 

Kyllähän tämä tilanne on hälyttävä, mutta ei ainoastaan nuorten kohdalla. Olemme
myös viime aikoina lukeneet, mitä hoitoalalla tapahtuu. Myös siellä on tilanteita, että hoi-
taja jää kiinni vaikkapa huumeidenkäytöstä tai siitä, että on vienyt osastolta lääkkeitä. Oli-
sikin hyvin tärkeää, että myös siihen asiaan kiinnitetään huomiota. Meillä on Sora-lainsää-
däntö, joka mahdollistaa muun muassa opintojen päättämisen, jos tällaisia tilanteita tulee
vastaan. Milloin keskustellaan siitä, että myös hoitoalan työntekijöiden huumeseulat tar-
kistetaan?

13.14 Maria Tolppanen sd (vastauspuheenvuoro): Arvoisa puhemies! Muuntohuumeet
ovat lähtöisin itse hänestä — sitä sanaa en sano nytten täällä ääneen. Muuntohuumeet ovat
siinä mielessä äärimmäisen vaarallisia, että ne tappavat tällä hetkellä hyvin herkästi. Yhä
enemmän tulee huumekuolemia sen takia, että aineita ei osatakaan sitten ottaa niin vähän,
että tulisi vain miellyttävä olo taikka sitten zombiolo, mitä tulee. Mutta silloin kun ihminen
koukuttuu, sen jälkeen me olemme aika lailla vellovassa vedessä täällä Suomessa. Nimit-
täin meillä on olemassa kahdenlaista hoitoa, meillä on lääkkeetöntä hoitoa ja lääkkeellistä
hoitoa. Silloin kun me käytämme lääkkeellistä hoitoa eli niin sanottua korvaushoitoa, on ti-
lanne se, että kun lääkäri kirjoittaa reseptin lääkkeelle, henkilö on puhdas pulmunen, mutta
kun sama henkilö ostaa saman aineen katukaupasta, henkilö on rikollinen. Vaikutus on
näillä aineilla koko ajan sama, esimerkiksi liikenteessä. Huumausainekeskustelu ei saa
loppua tähän päivään. Tätä on jatkettava. Meillä Vaasassa nuorimmat käyttäjät ovat 11-
vuotiaita. 

13.15 Pekka Haavisto vihr (vastauspuheenvuoro): Arvoisa puhemies! Tässä puhutaan
tärkeästä asiasta. Ensinnäkin on semmoinen havainto ylipäätään huumetuotannosta maail-
massa, että monia huumeita tuotetaan maailman kriisialueilla, Afganistan on tästä esimerk-
ki, ja kun nämä kriisit ja kriisitalous saataisiin kuriin, niin päästäisiin johonkin hyödylli-
sempään tuotantomuotoon näillä alueilla.

Mutta olen edustaja Heinosen kanssa samaa mieltä siitä, että Kiina on tässä todellinen
ongelma, ja olen usein ajatellut, että Euroopan unionin ulkopolitiikan suhteessa Kiinaan pi-
3



Pöytäkirjan asiakohta PTK 116/2018 vp
täisi kattaa myös nämä muuntohuumelaboratoriot ja kaikki se paha, mitä siellä tapahtuu, ja
miten sieltä tullaan markkinoille myöskin Eurooppaan. Nämä ovat todellinen ongelma.

Sitten, arvoisa puhemies, aivan viimeisenä havaintona: Joissain maissa tehdään jotakin
oikein. On tämä Islannin malli, jossa islantilaisten nuorten kohdalla sekä alkoholin että
huumeiden käyttö on vähentynyt — on tullut harrastusmahdollisuuksia, on tullut vaihtoeh-
toja. Ehkä meidän pitäisi oppia tästä Islannin mallista jotakin, mitä siellä on tehty oikein
nuorten kanssa. [Maria Guzenina: Hyvä idea! — Antti Rinne: Hyvä idea!] 

Puhemies Paula Risikko: Myönnän kolme vastauspuheenvuoroa, ja sitten mennään pu-
hujalistalle, koska meillä on aika rajattu. Kurvinen, Tanus, Räsänen.

13.16 Antti Kurvinen kesk (vastauspuheenvuoro): Arvoisa rouva puhemies! Tämä EU-
normin täytäntöönpano meidän kansalliseen huumausainelakiimme mahdollistaa tämmöi-
sen vähän laajemman huumausainepoliittisen keskustelun käymisen, ja voin jakaa kolle-
gojen yli puoluerajojen huolen, joka täällä on jo ilmaistu. Myös meillä maaseudulla, Poh-
janmaan lakeuksilla nuorten huumeongelma kasvaa. Voi sanoa melkein, että ennen puhut-
tiin nuorten pussikaljoittelusta ja joskus tulee jopa ikävä niitä vanhoja aikoja, kun tiede-
tään, miten paljon ilmenee näitä tapauksia, jo ihan peruskouluikäisillä nuorilla huumausai-
neiden käyttöä. 

En kannata huumausaineiden käytön rangaistavuudesta luopumista, en kannata dekrimi-
nalisointia, mutta itse näen, että kyllä tätä ongelmaa täytyy käsitellä ennen kaikkea sosiaa-
li- ja terveyskysymyksenä, sosiaalipoliittisena kysymyksenä. On myös tärkeää, että huu-
meongelmaiset voivat tulla kertomaan poliisille diilereistä ja kauppiaista pelkäämättä lii-
kaa seuraamuksia. 

Ja yhteisöllisyyttä tarvitaan juuri sillä tapaa kuin edustaja Haavisto hyvin sanoi: pitää
saada järkevää tekemistä ja muuta sisältöä elämään kuin se, että on pää sekaisin, ja hyviä
harrastuksia.

13.17 Sari Tanus kd (vastauspuheenvuoro): Arvoisa rouva puhemies! Tämä on erittäin
tärkeä ja kannatettava aloite, ja niin kuin tässä aiemmissa puheenvuoroissa on tullut jo
esiin, totta kai lähtömaat, niin Afganistan kuin Kiina, näine systeemeineen pitäisi saada
vastuuseen ja lopettamaan. Mutta seuraavaksi ajattelisin kyllä meidän Suomen poliisivoi-
mia: Meillä tarvitsisi olla reilusti enemmän resursseja myös siihen, mitä liikkuu kadulla ja
konserttien ja tapahtumien kulmilla. Nyt on sellainen tilanne, että siellä sanotaan, että no
kaikkihan tietävät, että aineita liikkuu ja niitä on erittäin helppo saada meidän kaduilla, oli-
pa kuinka nuoresta tai pienestä lapsesta kyse. Näin ei saisi olla, eli käytännön asiaan tart-
tumiseen pitää saada voimavaroja lisää.

Sitten heittäisin ministeriölle: Voisiko ajatella, että olisi jonkinlaista kampanjointia nuo-
riin ja lapsiin suunnattuna, nimenomaan näiltä, jotka ovat olleet koukussa huumeiden kans-
sa, että tulisi painotus, että sitä ensimmäistäkään kokeilua ei saisi aloittaa?

Sitten tämä vanhemmuuden vahvistaminen ihan niin kuin Islannista on tullut, ja tähän
heittäisin, kun eilen oli tuolla Kansalaisinfossa ”Yksinäisyyden monet kasvot”, että meillä
Suomessa 8-vuotiaista 5 prosenttia on lapsia, jotka kokevat, että he ovat aina yksin — 5
prosenttia 8-vuotiaista. Tämä näkyy 18-vuotiaiden reagoinnissa.
4



Pöytäkirjan asiakohta PTK 116/2018 vp
13.19 Päivi Räsänen kd (vastauspuheenvuoro): Arvoisa puhemies! Kilpajuoksu uusien
muuntohuumeiden markkinoilletulon kanssa on todellakin haasteellista, ja paitsi että tässä
tarvitaan kansainvälistä yhteistyötä ja tässä tarvitaan poliisin resursseja, tässä tarvitaan
myös Tullin resursseja. Tullillahan on erittäin tärkeä tehtävä huumeiden maahantulon tor-
junnassa.

Sitten edustaja Haavistolle totean, että Tutkas teki tänä syksynä opintomatkan Islantiin,
ja todellakin tämä oli siellä fokuksessa, millä tavalla islantilaiset ovat onnistuneet nuorten
hyvinvoinnin parantamisessa ja aivan merkittävissä tuloksissa, mitä siellä on saatu esimer-
kiksi nuorten päihteidenkäytön suhteen. Kun kysyin, että mikä oli se yksi avain, tärkein
avain, niin se oli se, että siellä säädettiin nuorten kotiintuloajoista, siis aivan yhteisölliset
säännökset siitä, [Puhemies koputtaa] mihin aikaan täytyy minkäkinikäisten nuorten tulla
kotiin.

Puhemies Paula Risikko: Mennään puhujalistalle, ja meillä on aikaa 5 minuuttia käydä
listaa, ja sen jälkeen sitten joudumme keskeyttämään, koska meidän pitää saada määrättyjä
asioita täällä eteenpäin. Ainakin edustaja Heinonen ja Kulmala ehditään ottaa.

13.20 Timo Heinonen kok: Arvoisa rouva puhemies! Tässä on käyty hyvää keskustelua
asiasta. Niin kuin edustaja Räsänen toi esille, vuonna 2011 tätä uudistettiin tietyllä tavalla
tällaiseen valmistustapa- tai aineneutraaliin suuntaan, mikä oli oikea suunta, jolloin voi-
daan nopeammin reagoida näihin tilanteisiin.

Tämä esitys on siis osa EU:n uutta psykoaktiivisia aineita koskevaa lainsäädäntöä eli
niin sanottuja muuntohuumeita koskevaa lainsäädäntöä. Näistä itse asiassa, niin kuin tuos-
sa debatissa totesin, valtaosa tulee Kiinasta, ja edustaja Haavisto toi esille sen, että pitäisi
vahvistaa ulkopoliittisia toimia sen eteen, että Kiina kieltäisi ne. Ihan tässä tällä viikolla
itse asiassa muistan lukeneeni uutisen, jossa kerrottiin Postin vielä jollain tavalla tukevan
Kiinasta tapahtuvaa tuontia Suomeen, eli postimaksut ovat sieltä alhaisempia. Nyt tietysti
tulee siihen liittyvä kysymys, että onko tällaiseen toimintaan mitään perusteita ja voitai-
siinko jopa tällaisella keinolla hidastaa sitä. Näistä osa on ymmärtääkseni myös sellaisia,
että saatetaan tilata tiettyjä ainesosia, ja se toteutuu sitten tämän kautta.

Tilanne on muuttunut nopeasti. 2000-luvun alussa Tullilaboratoriossa tunnistettiin vuo-
sittain vain noin parisenkymmentä eri ainetta, nyt noin 200. Tämä esitys on tarpeellinen,
Poliisihallitus totesi, että kyse on välttämättömistä muutoksista. 

2014 asti meillä Suomessa näitä muuntohuumeita kontrolloitiin kahdessa eri lainsäädän-
nössä. Tämä muun muassa lääkelakiin nojautunut malli kuitenkin kyseenalaistettiin 2014
EU:n tuomioistuimen kautta, ja syntyi tilanne, että osa ei enää tietyllä tavalla ollutkaan lait-
tomia. Tuossa lääkelaissa oli kirjattuna 153 lääkelailla valvottua ainetta. Nyt tämä uudis-
tetaan ja korjataan tässä kiireellisessä lainsäädännössä.

Uusia psykoaktiivisia aineita eli muuntohuumeita on satoja. Niitä oli vuonna 2014 yli
400. Mikä määrä on tällä hetkellä, sitä todennäköisesti me emme ainakaan lainsäätäjinä tie-
dä, ja sen takia pitää olla riittävät mahdollisuudet puuttua näihin. Huoli myös uusien syn-
teettisten opioidien määrästä on ilmeinen. Nämä ovat itse asiassa vielä muuntohuumeita-
kin vaarallisempia, ja näyttää siltä, että me lainsäätäjät olemme aina askeleen perässä, ja
sen takia tällainen valmistustapaneutraali ja aineneutraali lainsäädäntö on ainoa vaihtoeh-
to näissä.
5



Pöytäkirjan asiakohta PTK 116/2018 vp
Puhemies Paula Risikko: Ja yksi puheenvuoro keritään ottaa, edustaja Kulmala.

13.23 Kari Kulmala sin: Arvoisa rouva puhemies! Esityksessä ehdotetaan muutettavaksi
huumausainelakia. Esityksen mukaisesti huumausaineiden määrittelyä ja huumausainei-
den lähtöaineiden valvontaa koskevia Euroopan unionin säännöksiä, joihin laissa viita-
taan, on kumottu, ja laissa viitattaisiin niiden tilalle säädettyihin uusiin säännöksiin. Tein
tästä asiasta kirjallisen kysymyksen sekä toimenpidealoitteen jo vuonna 2016. Onkin erin-
omainen asia, että tämä on nyt menossa maaliin. Meidän olisi pikaisesti ryhdyttävä toi-
miin, että huumausaineiden geneerinen luokittelu otetaan käyttöön myös Suomessa. Tämä
lakiesitys on osa sitä ja tämänkin vuoksi erittäin kannatettava. Kun aine on määritelty huu-
mausaineeksi, sen tuotanto, valmistus, tuonti Suomen alueelle, vienti Suomen alueelta,
kuljetus, kauttakuljetus, jakelu, kauppa, käsittely, hallussapito ja käyttö on huumausaine-
lain yleiskiellon mukaan kielletty.

Suomessa sen arviointi, onko tiettyä uutta markkinoille ilmaantuvaa ainetta pidettävä
huumausaineena tai kuluttajamarkkinoilta kiellettynä psykoaktiivisena aineena, tapahtuu
ainekohtaisesti. Haasteellisuutta tämän ainekohtaisen luokittelumallin kannalta tuo se, että
tekemällä pieniä muutoksia kiellettyyn aineeseen saadaan aikaan uusi aine, joka puoles-
taan pitää luokitella kielletyksi aineeksi, jotta sen käsittely olisi kiellettyä, ja tällaisia uusia
niin sanottuja sukulaisaineita tulee markkinoille kohtalaisen nopeaan tahtiin erityisesti Aa-
siasta. Järjestelmän tehostamiseksi on toisinaan ehdotettu aineiden niin sanotun geneeri-
sen luokittelun käyttöönottoa, ja tällainen luokittelu onkin otettu käyttöön eräissä maissa. 

Huumausaineiden geneerisessä luokittelussa on kysymys siitä, että aineita luokitellaan
ja kielletään ainekohtaisen luokittelun asemasta aineperheittäin samanlaisen kemiallisen
rakenteen myötä. Tällainen luokittelu olisi valvontaviranomaisen näkökulmasta varsin tar-
koituksenmukainen, sillä se mahdollistaisi nopean reagoinnin uusiin aineisiin ja toimenpi-
teisiin ryhtymisen, kuten aineen pois oton ja hävittämisen ilman että kunkin yksittäisen ai-
neen osalta on etukäteen täytynyt suorittaa juuri sitä koskeva arviointi ja luokittelu. 

Taustalla oleva ongelma on tiedossa, ja siihen on myös puututtu. Myöskään ajatus ge-
neerisestä luokittelusta ei ole uusi. Aineiden geneerinen luokittelu ei kuitenkaan ole yksi-
selitteistä edes kemian ja farmakologian asiantuntijoiden piireissä, eikä tällainen määritte-
ly todennäköisesti täyttäisi esimerkiksi rikosoikeudellisen laillisuusperiaatteen vaatimuk-
sia. 

Se, mitä pidetään huumausaineena, perustui pitkään YK:n kansainvälisten yleissopi-
musten huumausainelistoihin, joita on täydennetty muutaman vuoden välein. Kun kansain-
välisten sopimusten huumausainetilastojen täydentäminen on verraten verkkaista, omak-
suttiin EU:n piirissä tätä järjestelmää täydentävää sääntelyä jo vuonna 1997. Nyttemmin
keskeisin EU-instrumentti on uusia psykoaktiivisia aineita koskevasta tietojenvaihdosta,
riskiarvioinnista ja valvonnasta annettu neuvoston päätös. Päätöksen mukaisesti jäsenval-
tiot ilmoittavat havaitsemistaan uusista psykoaktiivisista aineista varhaisen vaiheen varoi-
tusjärjestelmässä. Neuvosto voi päättää aineen ottamisesta huumausainevalvontaan. Myös
tämän järjestelmän piirissä huumausaineiksi katsotut aineet todetaan kansallisesti huu-
mausaineasetuksen liitteessä 3.

Näitä järjestelmiä täydennettiin huumausainelaissa vuonna 2011 kansallisella arviointi-
järjestelmällä. Sen mukaan EU:n varhaisen vaiheen varoitusjärjestelmään ilmoitetut ai-
neet voidaan Suomessa tutkia ja katsoa huumausaineiksi. Kansallisesti huumausaineiksi
määritellyt aineet ja valmisteet luetellaan huumausaineasetuksen liitteessä 4. Suomessa,
6



Pöytäkirjan asiakohta PTK 116/2018 vp
kuten eräissä muissakin maissa, hitaasti toimivan kansainvälisen huumausaineeksi totea-
misprosessin ohella on hyödynnetty myös lääkelainsäädäntöä. Lääkelain järjestelmän pii-
rissä uusia huumaustarkoituksessa käytettyjä aineita on voitu melko nopeassa arvioinnissa
katsoa lääkkeiksi. Näin niihin on voitu kohdistaa lääkkeitä koskevaan sääntelyyn sisälty-
viä kontrollikeinoja ja vastuusäännöksiä, mukaan lukien lääkelain 98 §:n lääkerikkomusta
koskeva ja rikoslain 44 luvun 5 §:n rangaistussäännös. Aine on voitu luokitella lääkelain
nojalla lääkeaineeksi jopa muutamassa viikossa.

Lääkelainsäädännön perustehtäviin ei kuitenkaan varsinaisesti kuulu toimia huumaa-
vien aineiden kontrollin välineenä. Vuodelta 2014 oleva EU-tuomioistuimen ratkaisu vah-
visti tätä peruslähtökohtaa. Ratkaisussa katsottiin, että tiettyjä synteettisiä kannabinoideja
ei voitu pitää niin sanotun lääkedirektiivin 1 artiklan mukaisen lääkkeen määritelmän pii-
riin kuuluvina. Tämän johdosta huumausainelain sääntelyä täydennettiin vastikään vuon-
na 2014 järjestelmällä, jossa uudet huumaantumistarkoituksessa käytettävät aineet voi-
daan luokitella kuluttajamarkkinoilla kielletyiksi psykoaktiivisiksi aineiksi. Uusia markki-
noille tulleita muuntohuumeita voidaan tässä järjestelmässä ottaa valvontaan alle kuukau-
dessa. Järjestelmällä pyritäänkin turvaamaan yhteiskunnan reagointimahdollisuudet no-
peasti muuttuviin muuntohuumemarkkinoihin. Myös rikoslain 44 lukua täydennettiin ku-
luttajamarkkinoilta kielletyn psykoaktiivisen aineen kiellon rikkomista koskevalla
5 a §:llä.

Psykoaktiivisia aineita käytetään myös teollisuudessa ja tutkimuksessa esimerkiksi
lääkkeiden vaikuttavina aineina. Osalla psykoaktiivisista aineista onkin merkitystä myös
EU:n sisämarkkinoiden ja sitä koskevan oikeuden kannalta. Kansalliset rajoitukset, jotka
vaihtelevat jäsenvaltiosta ja aineesta riippuen, voivat haitata näiden aineiden kauppaa lail-
lisiin tarkoituksiin. KKP-aineita koskevassa sääntelyssä tehokkaan valvonnan tavoitetta on
toteutettu muun ohella siten, että kun kansallisessa huumausaineeksi luokittelussa lähde-
tään huumausainelain 3 §:n 1 momentin 5 e kohdassa siitä, että aineen tulee olla terveydel-
le vaarallinen, on saman pykälän 3 momentin mukaan kuluttajamarkkinoilta kiellettyjen
psykoaktiivisten aineiden osalta tältä osin riittävää jo se, että aine voi olla terveydelle vaa-
rallinen.

Pidän tätä hallituksen esitystä erittäin hyvänä ja ajankohtaisena, ja onneksi tämä on tu-
lossa voimaan.

Puhemies Paula Risikko: Aikataulusyistä keskustelu ja asian käsittely keskeytetään.

Keskustelu ja asian käsittely keskeytettiin.
7


