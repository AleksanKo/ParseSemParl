















































DEME9DF.tmp.xml


Pöytäkirjan asiakohta PTK 118/2018 vp
Pöytäkirjan asiakohta 

PTK 118/2018 vp

Täysistunto

Keskiviikko 21.11.2018 klo 14.01—17.54

13. Hallituksen esitys eduskunnalle laiksi virvoitusjuomaverosta annetun lain liitteen 
muuttamisesta

Hallituksen esitys HE 166/2018 vp
Toimenpidealoite TPA 56-57/2018 vp
Valiokunnan mietintö VaVM 18/2018 vp

Ensimmäinen käsittely

Ensimmäinen varapuhemies Mauri Pekkarinen: Ensimmäiseen käsittelyyn esitellään
päiväjärjestyksen 13. asia. Käsittelyn pohjana on valtiovarainvaliokunnan mietintö VaVM
18/2018 vp. Nyt päätetään lakiehdotuksen sisällöstä.

Yleiskeskustelu on — ei olekaan päättynyt, vaan edustaja Harakalla on puheenvuoro.

Keskustelu

16.52 Timo Harakka sd: Arvoisa puhemies! Yleiskeskustelu ei todellakaan ole päätty-
nyt, vaan tämä on asia, josta on syytäkin keskustella.

Tämä virvoitusjuomaveron, valmisteveron, korotus on puhtaasti fiskaalinen ja lisäksi
hallituksen budjettitekninen siinä mielessä, että sen tarkoitus on kerätä puolet siitä tulosta,
jolla on tarkoitus alentaa ajoneuvoveroa, josta aikaisemmin täällä äänestettiin. Siksi loppu-
tulos on onneton, kun pelkästään rahan keräämisen tarkoituksessa siihen sotketaan samalla
terveysperusteisia perusteluita ja joudutaan tilanteeseen, jossa veron perustelu on totaali-
sen epäjohdonmukainen. 

Näin käy, että tässä virvoitusjuomaveron korotuksessa osuu ikävä vaikutus myöskin ko-
timaiseen mehuteollisuuteen. Mehuteollisuudella on merkittävä vaikutus maaseutuelinkei-
nona marja- ja hedelmäjalostamisessa mutta myös aivan teollisen mittakaavan tuotantona
esimerkiksi Turussa, jossa Eckes-Granini toimii, tai Kuopion seudulla, jossa on useitakin
merkittäviä laitoksia, Lappeenrannassa ja niin edelleen, ja on täysin epäjohdonmukaista ja
epäoikeudenmukaista, että esimerkiksi kotimaisen marjamehutiivisteen hinta nousisi perä-
ti 11 prosenttia vain sen tähden, että hallituksen pitää toisaalla rahoittaa hankkeitaan. Täl-
löin se kaikkien varmaankin jakama tavoite siitä, että kaikkein sokeripitoisimmat limona-
dit saisivat pienemmän sijan esimerkiksi suomalaisten lasten ja nuorten ruokavaliossa, sot-
keutuu siihen, että suomalainen mehuteollisuus joutuu aivan syyttä suotta vaikeuksiin.

Puhemies! Harvoin on eduskunnan tahdon yli kävelty niin määrätietoisesti kuin nyt ma-
keisveron osalta. Tämä eduskunta ja ennen kaikkea sosiaali- ja terveysvaliokunta on yksi-
mielisesti edellyttänyt hallitukselta valmistelua uudenlaiseksi terveysperusteiseksi verok-
si, ja sitä ei ole vieläkään kuulunut. Sitä odotellessa meillä on tällaisia enemmän tai vähem-
män epäonnistuneita pisteveroja, jotka voitaisiin muuten ehkä sietää mutta ei silloin, kun
kotimainen teollisuus ja kotimaiset työpaikat ovat täysin turhaan vaakalaudalla.
 Hyväksytty
1.0



Pöytäkirjan asiakohta PTK 118/2018 vp
Siksi ainoa mielekäs ratkaisu on hylätä tämä laki sen muutenkin aika vaatimattomien
valtiontaloudellisten tuottojen takia ja sitten, kuten lausumissamme ehdotetaan, valmistel-
la vihdoin viimein se terveysperusteinen vero ja samoin edetä kohti kattavampaa kestävän
kehityksen arvonlisäveroa.

16.55 Pia Viitanen sd: Arvoisa puhemies! Kyllä tämä lakiesitys joutaa hylkyyn.
Tuossa edustaja Harakka edellä kuvasi aika hyvin sen kohtuuttomia seurauksia esimer-

kiksi kotimaisille mehunvalmistajille. En oikein voi sitä ymmärtää enkä nähdä hyvänä, että
kun täällä tehdään mehua, jossa ei käytetä sokeria lisättynä vaan on sitten näitä marjoja, he-
delmiä ja muuta, niin tulee aivan mahdoton tilanne, kun jatkuvasti näitä veroja korotetaan.
Ja seurauksena siinä todellakin on vielä kaiken kukkuraksi se, että se voi ohjata kulutusta
sitten ihan oikeasti paljon epäterveellisempiin juomiin. Siksi totean, että toivoisin, että hal-
lituspuolueet voisivat vielä harkita sitä, onko tämä huono esitys pakko viedä maaliin, kos-
ka uskoisin, että siellä verojaostossakin varmasti monet hallituspuolueiden edustajat ovat
puistelleet hieman päätään, kun ovat ymmärtäneet tämän merkityksen, joka ei todellakaan
ole positiivinen eikä hyvä. Eli tässä olisi taas hallitukselle tarjolla yksi huono lakiesitys,
jonka voisi kernaasti, puhemies, perua.

Mielestäni on tärkeää, että me kertaamme myös näissä meidän lausumissamme sen his-
torian, että täällä eduskunnan sosiaali- ja terveysvaliokunta toden totta on yksimielisesti
vaatinut sitä, että tämä terveysperusteinen vero valmisteltaisiin. Muistan hyvin sen tilan-
teen, kun se aikanaan kumottiin, niin silloinhan ministeri Orpo sanoi, että VM:ssä nyt ale-
taan valmistella sitten jotakin tällaista. Mutta jälleen kerran, kun se ilmeisesti näytti jollain
tavalla hankalalta, niin hänhän sitten ilmoitti myöhemmin, että ei tällaista valmistelua enää
pidetä käynnissä. Tämä on tavatonta, koska kyllä ihmismieli keksii keinoja. Kyllä niitä
keksii, kun vain miettii, miten joku hankalasti toteutettavissa oleva voitaisiin toteuttaa.
Olemme me keksineet monia keinoja, millä vaikka lentää Kuuhun, puhemies, tämä on nyt
vähän hassu vertaus. Mutta ei voi sanoa niin, että jotain uudistusta, joka olisi viisas, emme
voi tehdä siksi, että se olisi hankala toteuttaa. Ja varsinkin kun tiedämme, että meillä on
kansainvälisiä esimerkkejä siitä, että tällaisia terveysperusteisia veroja on olemassa, eli
tässä ei ole sellaista isoa EU-oikeudellista ongelmaa, niin kuin tässä monesti halutaan mai-
nita.

Siksipä kannatan lämpimästi myös näitä lausumaesityksiä, mitä täällä esitämme.
Ja toden totta tässä yhteydessähän kertaamme myös sen uuden ajatuksemme sosiaalide-

mokraateilla tästä arvonlisäverouudistuksesta, joka toimisi kestävän kehityksen mukaises-
ti, mistä edellisessä pykälässä mainitsin. Se olisi myös sellainen hyvä uudistus, mistä ko-
pin saa ottaa.

16.58 Satu Taavitsainen sd: Arvoisa puhemies! Kyllä minua nyt hämmästyttää kovasti,
että tällaisia esityksiä hallitus tekee ja iskee ikään kuin maakuntien kasvoja vasten märän
rätin. Elikkä täällä meille tulleissa papereissa nyt sitten kerrotaan, että valiokunnan asian-
tuntijakuulemisissa on noussut esiin, että veronkorotus kohdistuisi täysimääräisenä muun
muassa yrityksiin, jotka tuottavat Suomessa mehuja kotimaisista luonnonmarjoista. Ja
tämä vero voisi haitata kotimaisten marjojen hyödyntämistä ja asettaa paikalliset mehu-
tuottajat kilpailussa heikompaan asemaan ulkomaisiin nähden. Ja pahimmillaan tämä joh-
taisi siihen, että kulutus siirtyisi ympäristöä enemmän kuormittaviin tuotteisiin ja terveel-
listen luonnonmarjojen hyödyntäminen vähenisi. 
2



Pöytäkirjan asiakohta PTK 118/2018 vp
Arvoisa puhemies! Meillä Etelä-Savossa on todella hyvä vire ruokailumatkailussa.
Meillä esimerkiksi Mikkelissä, omassa kotikaupungissani, on käynyt todella paljon uusia
ihmisiä nimenomaan ruokamatkailun piirissä, ja erilaisissa Maista Luomu -tapahtumissa
on käyty tutustumassa näihin alueen mahdollisuuksiin.

Yksi tunnettu ruokatoimittaja, Raakel Lignell, kommentoikin näin: Etelä-Savo suoras-
taan pursuaa luomutuottajia. Missään muualla ei tällainen kumpuileva luonto järvineen,
luomu- ja lähiruokaa tuottavine kylineen ole mahdollista, ja uusi sukupolvi osaa sitä arvos-
taa ja nostaa muidenkin tietoisuuteen. Tämä on meillä Etelä-Savossa tärkeä strateginen ta-
voite. Nyt sitten nämä meidän marjamehutuottajat tällä tavalla isketään niin kuin maan ra-
koon tällaisilla esityksillä. Toivottavasti tämä saadaan muuttumaan täällä eduskunnan kä-
sittelyssä. 

17.00 Anneli Kiljunen sd: Arvoisa herra puhemies! Olisin puuttunut juuri samaan asiaan,
mihin edustaja Taavitsainenkin puuttui, elikkä tämä veronkorotus kohdistuisi täysimääräi-
sesti muun muassa yrityksiin, jotka tuottavat Suomessa mehuja hedelmistä sekä kotimai-
sista luonnonmarjoista. Me tiedämme kuitenkin, että esimerkiksi meidän elintarviketeolli-
suus hyvin mielellään hyödyntäisi kotimaista marjateollisuutta ja luonnonmarjoja, minkä
takia tämä on hyvin ristiriitainen esitys hallituksen puolelta. 

Myönteisenä me olemme varmaan kaikki myös voineet todeta, että kuluttajat ovat omil-
la haluillaan ohjanneet elintarviketeollisuuden kehitystyötä siihen suuntaan, että meillä on
tarjolla entistä enemmän valinnan vaihtoehtoja terveellisemmistä ruokamahdollisuuksista,
joissa nimenomaan on hyödynnetty luonnonmarjoja ja hedelmiä ja myös käytetty vähem-
män sokeria. Voisi kuvitella, että eduskunta olisi sitä kautta tukemassa tämän tyyppistä ke-
hitystoimintaa myös verotuksella, ja sitä kautta olisi myös signaali kuluttajille ja elintarvi-
keteollisuuden toiminnalle. Sen takia minä kannatan lämpimästi tämän vastalauseen aja-
tusta, jonka sosiaalidemokraatit ovat osaltaan tehneet.

Yleiskeskustelu päättyi.

Eduskunta hyväksyi hallituksen esitykseen HE 166/2018 vp sisältyvän lakiehdotuksen si-
sällön mietinnön mukaisena. Lakiehdotuksen ensimmäinen käsittely päättyi.
3


