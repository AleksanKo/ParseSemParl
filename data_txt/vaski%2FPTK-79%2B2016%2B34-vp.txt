















































DEMB766.tmp.xml


Pöytäkirjan asiakohta PTK 79/2016 vp

 Tarkistettu
4.0

Pöytäkirjan asiakohta 

PTK 79/2016 vp

Täysistunto

Keskiviikko 7.9.2016 klo 14.08—16.54

34. Hallituksen esitys eduskunnalle laiksi tupakkalain 120 §:n muuttamisesta
Hallituksen esitys HE 125/2016 vp

Lähetekeskustelu

Ensimmäinen varapuhemies Mauri Pekkarinen: Lähetekeskustelua varten esitellään
päiväjärjestyksen 34. asia. Puhemiesneuvosto ehdottaa, että asia lähetetään sosiaali- ja ter-
veysvaliokuntaan.

Keskustelu

16.47 Kari Kulmala ps: Arvoisa puhemies! Hallituksen esityksessä ehdotetaan muutetta-
vaksi tupakkalakia siten, että yksityishenkilöt saisivat hankkia ja vastaanottaa postitse, ta-
varankuljetuksena tai muulla vastaavalla tavalla sähkösavukkeita ja nikotiininesteitä Suo-
men ulkopuolelta vuoden 2016 loppuun. Tällä esityksellä varmistetaan samalla, että uuden
tupakkalain 120 §:n 7 momentissa säädetty siirtymäaika sähkösavukkeiden ja nikotiini-
nesteiden tilaamiselle ulkomailta toteutuu tarkoitetulla tavalla.

Saamani tiedon mukaan 15.8. voimaan tullut tupakkilaki on aiheuttanut jonkin verran
ongelmia etenkin itärajalla, niin rajanylittäjissä kuin valvojissakin. Tullissa niin sanottua
kevennettyä menettelyä ohjeistettiin soveltamaan elokuun loppuun saakka. Tapauksissa,
missä ei ole ollut maahantuontioikeutta, tupakkatuotteet takavarikoitiin ja annettiin mah-
dollisuus luovuttaa ne vapaaehtoisesti pois. Useimmiten rajanylittäjät myös näin tekivät ja
säästyivät rangaistukselta. Syyskuun alusta alkaen on lakia sovellettu tiukasti. Mielestäni
lakia tulee juuri näin soveltaa silloin kun tulee uusi, tiukempi laki voimaan.

Joka tapauksessa pidän tätä hallituksen esitystä tarkoituksenmukaisena, tärkeänä ja erit-
täin ajankohtaisena.

Keskustelu päättyi.

Asia lähetettiin sosiaali- ja terveysvaliokuntaan.


