















































DEM3FA1.tmpSave.xml


Pöytäkirjan asiakohta PTK 68/2016 vp
Pöytäkirjan asiakohta 

PTK 68/2016 vp

Täysistunto

Tiistai 14.6.2016 klo 14.00—19.41

3. Välikysymys suomalaisen maatalouden kriisistä
Välikysymys VK 3/2016 vp

Ainoa käsittely

Puhemies Maria Lohela: Ainoaan käsittelyyn esitellään päiväjärjestyksen 3. asia. Nyt an-
netaan vastaus edustaja Peter Östmanin ym. välikysymykseen suomalaisen maatalouden
kriisistä.

Valtioneuvoston vastauksen jälkeen käydään keskustelu välikysymyksen johdosta. Kes-
kustelun ensimmäisen puheenvuoron käyttää edustaja Peter Östman. Sen jälkeen keskus-
telussa on nopeatahtinen osuus, jolloin ryhmäpuheenvuorot saavat kestää enintään 5 mi-
nuuttia ja muut etukäteen varatut puheenvuorot enintään 5 minuuttia. Puhemiesneuvosto
suosittaa, että nopeatahtisen keskusteluosuuden jälkeenkin pidettävät puheenvuorot kestä-
vät enintään 5 minuuttia.

Keskustelu

14.04 Maatalous- ja ympäristöministeri Kimmo Tiilikainen:  Arvoisa rouva puhe-
mies! Oppositio on tänään oikealla asialla. Maatalousyrittäjien ahdinko on yhteinen huo-
lemme. On turha vaatia puhdasta suomalaista ruokaa koteihin, kouluihin tai ravintoloihin,
jollemme pysty varmistamaan edellytyksiä ruuan tuottamiselle.

Tällä hetkellä maatalouden kannattavuus ja maksuvalmius ovat heikkoja, koska vuodes-
ta 2013 lähtien tuotteiden tuottajahinnat ovat pudonneet mutta kustannukset eivät. Syitä on
monia. Elintarvikkeiden kysynnän kasvu on taittunut maailmanmarkkinoilla, maatalous-
tuotteiden varastomäärät ovat kasvaneet, ylitarjonta on sekoittanut EU-markkinoita. Venä-
jän elokuussa 2014 asettama elintarvikkeiden tuontikielto lisäsi vaikeuksia EU-markki-
noilla ja aiheuttaa edelleen suoria tulonmenetyksiä Suomessa erityisesti maidontuottajille.

Jo yli kymmenen vuotta sitten EU-maat päättivät luopua maitokiintiöistä keväällä 2015.
Kiintiöiden poistumisen takia tuotanto on kasvanut monessa EU-maassa, kun vaikeassa
markkinatilanteessa haetaan uusia kilpailuasetelmia ja toisaalta tilojen on nyt pidettävä lii-
kevaihtoa yllä tuotantoa lisäämällä. Maidon hinta on romahtanut. Sama kohtalo on myös
muilla maataloustuotteilla.

Välikysymyksestä käy ilmi, että oppositio jakaa saman tilannekuvan. Nyt on aika etsiä
yhdessä ratkaisuja. Tarvitsemme uusia markkinoita sekä tukitoimia niin EU:ssa kuin koti-
maassa.

Hallitus etsii yhdessä elintarvikeyritysten kanssa uusia vientikohteita Food from Fin-
land -kasvuohjelman kautta. Myös ministeritason vierailuilla olemme vauhdittaneet vien-
nin avaamista muun muassa Kiinaan ja Japaniin. Hallituksen kärkihankerahoitus edistää
erityisesti liha- ja maitotuotteiden vientiselvitysten viranomaiskäsittelyä ja purkaa viennin
 Tarkistettu
4.0



Pöytäkirjan asiakohta PTK 68/2016 vp
esteitä. Etenkin Kiina on Suomelle valtava mahdollisuus, joka vaatii sitkeää työtä ja kärsi-
vällisyyttä monitahoisine lupaprosesseineen.

Maataloutta koskevassa EU-tason kriisikeskustelussa Suomi pitää tärkeänä sitä, että yli-
tarjontatilanteessa tuetaan kriisistä kärsiviä tuottajia. Tuotteiden varastoon osto ei auta,
koska se voi johtaa jopa tuotannon lisäämiseen ja kriisin pitkittymiseen. Tavoitteena on ol-
tava markkinoiden vakauttaminen, jotta tuottajahintataso voisi elpyä kestävälle tasolle.

Viimeisen vuoden aikana maatalouden kriisitoimiin on ohjattu EU-rahoitusta ja kansal-
lista kriisitukea yhteensä 33 miljoonaa euroa, joista maidon- ja sianlihantuottajille on mak-
settu yhteensä 18 miljoonaa. Syksyllä maksetaan vielä noin 15 miljoonaa eri tuotantosuun-
tien tiloille velkaisuuden ja rakennusinvestointien perusteella kohdennettua tukea.

Suomi ja monet muut jäsenmaat ajavat uutta EU-rahoitusta kriisin suoraan helpottami-
seen tilatasolla sekä markkinoiden vakauttamiseksi. Suomi esitti myös vuoden 2016 EU-
tukien maksun nopeuttamista. EU-komissio on suhtautunut esitykseen myönteisesti, ja
päätöstä odotetaan kesän aikana. Silloin luonnonhaitta- ja ympäristökorvausten ensimmäi-
siä eriä voidaan kuluvalta vuodelta maksaa noin 70 miljoonaa enemmän kuin normaaliti-
lanteessa.

Arvoisa puhemies! Kotimaassa olemme tarttuneet toimeen. Maa- ja metsätalousminis-
teriö asetti keväällä työryhmän selvittämään, mitä erityisesti luotto- ja takausvälineillä on
tehtävissä ja mitä muuta voimme tehdä esimerkiksi laina- ja rakennetukijärjestelyjen suh-
teen. Väliraportissaan työryhmä esittää valtiontakauksia maksuvalmiuslainoille sekä mak-
suhelpotuksia korkotuki- ja valtionlainoille. Hallitus pyrkii helpottamaan vaikeuksissa ole-
vien tilojen maksuvalmiustilannetta työryhmän ehdotusten pohjalta. Ehdotuksia täsmenne-
tään muun muassa kohderyhmänä olevien tilojen määrän ja ehdotusten kustannusvaikutus-
ten jatkon osalta.

Osana konkreettisia kriisitoimenpiteitä Maatalousyrittäjien eläkelaitoksen hallitus päät-
ti maa- ja metsätalousministeriön esityksestä ja muiden ministeriöiden suostumuksella
alentaa väliaikaisesti MYEL-työeläkevakuutusmaksujen viivästyskorkoa.

Hallitus päätti huhtikuun kehysriihessään nostaa vuosien 2017 ja 2018 kansallisen tuen
määrärahan vuoden 2015 tasolle ja perua luonnonhaittakorvauksen leikkauksen vuodelta
2017. Näillä päätöksillä maataloudelle kohdistetaan noin 34 miljoonan euron kriisipanos-
tus.

Suomi esittää vielä kesäkuussa EU-komissiolle, että EU:n tuotantosidonnaisten tukien
osuus Suomen suorista EU-tuista lukittaisiin vuosiksi 2017—2020 vuoden 2016 tasolle.
Esittämämme muutos helpottaisi erityisesti kansallisten ja EU:n nautatukien yhteensovit-
tamista.

Toukokuussa hallitus ilmoitti päättävänsä lisätoimista seuraavan lisätalousarvioesityk-
sen yhteydessä, kunhan ensin on nähty EU:n mahdolliset kriisitoimet. Kansallisten kriisi-
toimien pitää olla aina yhteensopivia EU:n maatalouspolitiikan säädösten, rahoitusvälinei-
den ja toimenpiteiden kanssa.

Osana hallitusohjelman kärkihankkeita maa- ja metsätalousministeriö valmistelee val-
tioneuvoston periaatepäätöstä hankinnoista valtion elintarvike- ja ruokapalveluissa. Pää-
töksen myötä edistämme kansallisen lainsäädännön mukaisia hyviä tuotantotapoja noudat-
tavia elintarvikehankintoja. Eläinten hyvinvointiin liittyvät kotimaisen tuotannon erityis-
piirteet ovat olennaisena osana periaatepäätöksellä edistettäviä hankintaperusteita. Tällai-
sia ovat esimerkiksi taito kasvattaa siipikarjaa ilman nokkien typistystä ja salmonellava-
2



Pöytäkirjan asiakohta PTK 68/2016 vp
paasti ja toisaalta sikoja ilman hännäntypistystä. Valtion on hankittava sellaista ruokaa,
jonka tuottamista me viljelijöiltä vaadimme. (Ben Zyskowicz: Oikein!)

Maatalousyrittäjien ahdinko on ymmärretty laajasti. SDP:tä lukuun ottamatta oppositio
on valinnut kaikkein järeimmän välineensä maatalousyrittäjien tilanteen helpottamiseksi.
Kysynkin teiltä, hyvä oppositio, voinko siis maatalousministerinä luottaa nyt siihen, että
äänestätte hallituksen rintamassa esimerkiksi näiden nyt esittelemieni maataloudelle suun-
nattujen tukitoimien puolesta.

Arvoisa puhemies! Kriisinkin oloissa on katsottava tulevaisuuteen. Niin tekivät myös
viljelijät Suomen 50 000 maatilalla lähtiessään kylvöille tänä keväänä. Toivottavasti kas-
vukausi on viime kesää parempi.

Manner-Suomen maaseudun kehittämisohjelman vuosille 2014—2020 varatut toimen-
piteet turvaavat laadukkaan tuotannon jatkumista ja tarjoavat uusia mahdollisuuksia vilje-
lijöille. Luonnonhaittakorvaukset turvaavat maataloustuotannon pohjoisissa luonnonolois-
sa. Luonnonmukaiseen tuotantoon, ympäristöasioihin ja tuotantoeläinten hyvinvointiin
liittyvillä toimilla vastataan kuluttajien odotuksiin. Ohjelman neuvontatoimenpide osal-
taan auttaa viljelijöiden jaksamisessa.

Maaseudun kehittämisohjelman yritysrahoituksen avulla voidaan lisätä maatalouden ul-
kopuolista yritystoimintaa ja kehittää uusia toimeentulon lähteitä. Yritysrahoitusta koh-
dennetaan myös pk-yrityksille ja maatiloille elintarvikkeiden tarjontaa monipuolistaviin
investointeihin, kuten lähi- ja luomuruuan sekä muiden erikois- ja laatutuotteiden jalostuk-
seen.

Maaseutuohjelmaa täydennetään hallitusohjelman kärkihankkeilla, joille on varattu
merkittävää lisärahoitusta. Investointitukiin kohdistetulla lisärahoituksella rakennetaan
edellytyksiä nykyaikaiselle ja samaan aikaan resurssitehokkaalle tuotantorakenteelle. On
ilahduttavaa, että kriisistä huolimatta maatalouden investointihankkeita on nyt käynnisty-
mässä enemmän kuin moneen vuoteen.

Hallitusohjelmassa on myös merkittävä panostus ravinteiden kierrätykseen ja ruokajär-
jestelmän kestävyyden lisäämiseen. Ravinteiden kierrätyksen kokeiluohjelmalla rahoite-
taan kierrätykseen liittyvää tuotekehitystä, innovaatioita, kokeiluhankkeita. Ohjelmalle on
varattu rahoitusta runsaat 12 miljoonaa euroa. Kestävien ratkaisujen kehittämisellä, käyt-
töönotolla ja viennillä parannetaan vaihtotasetta, lisätään omavaraisuutta sekä edistetään
ilmastotavoitteiden ja Itämeren hyvän ekologisen tilan saavuttamista.

Esimerkiksi biokaasun tuotanto maatiloilla tarjoaa mahdollisuuden monipuolistaa maa-
talouden tuotantoa, tehostaa samalla ravinteiden käyttöä ja alentaa päästöjä. Se kiinnostaa
suuresti viljelijöitä. Hallituksen ilmasto- ja energiapoliittisten päätösten yhteydessä voi-
daan päättää toimista, joilla biokaasun käyttöä konkreettisesti edistetään.

Arvoisa puhemies! EU:n maatalouspolitiikan kauden vaihtuminen viime vuonna ja uu-
sien ehtojen käyttöönotto merkitsivät muutoksia tukien maksuaikatauluihin. Samalla EU-
tukimaksuja rajoittavat valvontaehdot tiukkenivat selvästi EU-säädöksissä. Vuonna 2015
syksyllä maksettiin noin 1,2 miljardia tukia eli yli 70 prosenttia tukikauden tuista. Kuiten-
kin aiempiin vuosiin verrattuna noin 200 miljoonaa tuista siirtyi, aikataulun mukaisesti to-
sin, maksettavaksi vuodenvaihteen jälkeen. Vaikka muutoksista tiedotettiin jo hyvissä
ajoin, valitettavasti tieto ei saavuttanut tuolloin kaikkia viljelijöitä.

Kevään 2016 aikana Maaseutuvirasto joutui siirtämään runsaat 80 miljoonaa euroa vuo-
den 2015 tukia, pääosin kotieläintukia, maksettavaksi useampia viikkoja suunniteltua
myöhemmin. Myöhästyminen johtui vaikeuksista kaikkein hankalimpien tukijärjestelmi-
3



Pöytäkirjan asiakohta PTK 68/2016 vp
en ja tukiehtojen toimeenpanon rakentamisessa. Tästä syystä viime maaliskuussa totesin,
että ministeriön ja Maaseutuviraston yhteistyötä on parannettava ja ohjattava aiempaa suo-
remmin ministeriöstä. Yhteistyö on toiminut hyvin, ja siitä lähtien maksuaikataulu on pi-
tänyt. Viime viikolla, tällä viikolla ja ensi viikolla viljelijöille maksetaan rästissä olevia tu-
kia, ja kesäkuun loppuun mennessä viljelijät saavat viimeisetkin rästissä olleet tukensa.
(Eduskunnasta: Hieno juttu!) Vuoden 2016 viljelijätukien maksuaikataulusta tiedotettiin
viime viikolla. Tukimaksuja voidaan aikaistaa viime vuoteen verrattuna ja useita kymme-
niä miljoonia euroja siirretäänkin keväältä 2017 jo vuoden 2016 lopulla maksettavaksi.
(Anne Kalmari: Hyvä asia, hallitusohjelman mukaista!)

Arvoisa puhemies! Hallinnon toiminnassa on edelleen tehostettavaa ja alkutuotantoa
koskevissa säädöksissä parannettavaa. EU-byrokratian purkamiseksi olemme aktiivisesti
vaikuttaneet muutosesityksillä EU-komissioon. Tämä työ on myös tuottanut tuloksia. Esi-
merkiksi eräisiin EU-eläinpalkkioiden kohtuuttomiin valvontaseuraamuksiin on tulossa
lievennyksiä. Vaikuttamislistalla on seuraavana vuorossa viherryttämistuki, kun järjestel-
män toimivuudesta tehdään EU-tasolla väliarviointi. Seuraavalle ohjelmakaudelle on EU:n
maatalouspolitiikan vaikeaselkoista, monesta järjestelmästä ja vaatimuksesta samaan ai-
kaan muodostuvaa ehtoviidakkoa karsittava riittävän kovalla kädellä.

Kotimaan hallinnossa käymme läpi Maaseutuviraston ja Elintarviketurvallisuusviras-
ton tilanteen ja selvitämme mahdollisuudet niiden yhdistämiseen. Maatalouden tukien
haku-, käsittely- ja maksuvaiheiden on sujuttava ennakoitavasti ja asiakaslähtöisesti, ja
yrittäjien turhaa taakkaa lupa- ja seurantaprosesseissa pitää välttää.

On oltava rohkeutta myös palata jo aiemmin tehtyihin päätöksiin, kuten teimme viime
vuonna nitraattiasetuksen tarkennuksilla lannan käsittelystä. (Hannakaisa Heikkinen: Se
oli tärkeää!) Tämän kevään aikana on käyty läpi täydentäviä ehtoja koskevaa valvontaoh-
jeistusta yhdessä hallinnon, viljelijöiden ja tuottajajärjestöjen kanssa ja korjattu siellä ha-
vaittuja ongelmia. Elintarvikkeiden jalostusta ja kauppaa koskevia byrokratiaongelmia on
kartoitettu yhdessä alan kanssa. Viiteenkymmeneen havaittuun ongelmaan on puututtu ja
korjaustoimet aloitettu.

Arvoisa puhemies! Hallitusohjelman toimeenpanosuunnitelman mukaisesti kotimaisen
ruuantuotannon kilpailukykyä, vastuullisuutta, markkina- ja kuluttajalähtöisyyttä ja riittä-
vyyttä huoltovarmuuden näkökulmasta arvioidaan syksyllä 2016 eduskunnalle annettavas-
sa ruokapoliittisessa selonteossa. Maatalouden kannattavuus jatkossa ratkaistaan ennen
kaikkea myyntitulojen ja tuotantokustannusten kehityksen perusteella. Tuottoja pitää saa-
da kasvatettua sekä tuottavuuden että laadusta maksettavan hinnan avulla.  Samalla tuotan-
tokustannusten nousukierre pitää saada katkaistua. Tilatason ennakkoluulottomuus sekä
uuden tiedon ja tekniikan omaksumisessa että yhteistyössä on avainasemassa. Valtion roo-
lina on antaa tuilla kannattavuuden perusturva. Investointituilla edistetään tuottavuuden
parantamista.

Maatalousyrittäjien jaksaminen vaikeassa taloudellisessa tilanteessa on yhteinen huo-
lenaihe. Sitä voimme helpottaa maaseudun kehittämishankkeiden kautta, ja tästä olen esit-
tänyt ohjeita eri puolille maata.

Viljelijöiden asema ruokaketjussa on ollut viime aikoina esillä sekä EU:ssa että meillä
Suomessa. Kokoonnuimme toukokuun alkupuolella saman pöydän ääreen keskustele-
maan ketjun eri osapuolten kanssa elintarvikealan kilpailutilanteesta, akuutista kriisistä ja
tulonjaosta. Tätä vuoropuhelua jatkamme.
4



Pöytäkirjan asiakohta PTK 68/2016 vp
Edistämme elintarvikkeiden alkuperämerkintöjen käyttöä, jotta kuluttaja pystyisi pa-
remmin tunnistamaan kotimaisen tuotteen. Lisäksi valtio edesauttaa lähi- ja luomuruuan
tuotantoa ja menekkiä. Luomumarkkinat ovatkin kasvaneet nopeammin kuin päivittäista-
varakauppa keskimäärin.

Arvoisa puhemies! Maataloudesta vastaavana ministerinä olen huojentunut siitä, että
myös oppositio suhtautuu vakavasti maatalouden vaikeaan tilanteeseen. Puhdas ruoka ja
vesi eivät ole itsestäänselvyyksiä. Olen esitellyt hallituksen toimia maatalouden tukalassa
tilanteessa. Otamme auliisti vastaan rakentavia esityksiä myös oppositiolta. Sellaisia eivät
ole valitettavat yksittäiset puukoniskut viljelijöiden selkään lehtien palstoilla tai tässä sa-
lissa, ja toivon, että tänään niiltä vältymme.

Meidän on tehtävä yhteisvoimin töitä kotimaisen ruuan, ruuantuotannon ja ruuantuotta-
jien arvostuksen hyväksi. Ruokaa ja uusiutuvaa energiaa tarvitaan tulevaisuudessa yhä
enemmän. Suomen puhdas maaperä, runsaat vesivaramme ja tehokas energian ja ravintei-
den käyttö yhdessä kehittyneen teknologian ja korkean osaamisen kanssa ovat arvokkaat
voimavaramme. Biotalous ja kiertotalous tulevat varmuudella olemaan keskeinen osa Suo-
men uutta menestystarinaa. Sitä menestystä rakentavat myös maanviljelijät.

14.21 Peter Östman kd: Arvoisa rouva puhemies! Kiitän vastaavaa ministeriä asiallises-
ta vastauksesta ja hyvin seikkaperäisestä sellaisesta.

Neljä oppositioryhmää kristillisdemokraattien johdolla teki tämän välikysymyksen siitä
yksinkertaisesta syystä, että suomalainen maatalous on pahimmassa kriisissä sitten 1800-
luvun nälkävuosien. Maaseudun kriisi on syventynyt, ja se on paljon vakavampi kuin esi-
merkiksi viime hallituskauden lopulla, jolloin nykyinen pääministeripuolue uhkasi mit-
tauttaa silloisena maa- ja metsätalousministerinä toimineen Petteri Orpon luottamuksen
eduskunnassa.

Hallitusohjelman mukaan maatalouden kannattavuutta parannetaan tukien ennakko-
maksatuksilla, lainoituksen keinoin, alentamalla tuotantokustannuksia sekä purkamalla
normeja. Ennakkomaksujen sijaan maatalousyrittäjät ovat joutuneet odottamaan myöhäs-
tyneitä tukiaan ja pankit ovat kiristäneet lainanantoaan. Normien purku etenee hitaasti, ja
lomitusjärjestelmään on tullut heikennyksiä.

Ärade fru talman! Det finländska lantbruket och den inhemska livsmedelsproduktionen har
under senare år hamnat i en allt djupare kris. Ifall det inte vidtas konkreta och snabba åt-
gärder och beslut så kommer lantbruket att gå en konkursvåg till mötes, samtidigt som den
finländska livsmedelsproduktionen körs ned. Därför har den kristdemokratiska riksdags-
gruppen, tillsammans med de gröna, vänsterförbundet och svenska folkpartiet, lämnat in en
interpellation angående den undermåliga behandlingen av krisen inom lantbruket.

Arvoisa puhemies! On aivan totta, että maaseudun ongelmat ovat alkaneet jo paljon aiem-
min kuin tällä hallituskaudella. EU-aikana suomalainen maatalouspolitiikka on osin vai-
kuttanut kuin hölmöläisten peiton jatkamiselta; ensin on viety maatalouden toimintaedel-
lytyksiä tekemällä maaseutua näivettävää politiikkaa ja sitten yritetty paikata sitä maaseu-
dun elinvoimaisuutta edistävillä EU-hankkeilla. Se on kuin jättäisi lehmän ruokkimatta pit-
käksi aikaa ja sitten, kun se on kuoleman partaalla, alkaisi antaa sille teollisia lisäravintei-
ta, jotta se pysyisi hengissä. Eihän sellainen ole millään tavalla viisasta.
5



Pöytäkirjan asiakohta PTK 68/2016 vp
Sekin on totta, että maataloutta kohdanneet haasteet johtuvat myös ulkoisista tekijöistä.
Ongelmat ovat kuitenkin pahempia kuin vain vuosi sitten. Vaikeudet ovat kasaantuneet, ja
useita maaseutuyrittäjiä uhkaa akuutti likviditeettiongelma.

Maatalousyrittäjät, joiden kassavarat ovat loppu ja joille pankit eivät myönnä lainoja,
odottavat ratkaisuja. Maatalousyrittäjät, jotka taistelevat byrokratian ja uupumisen kanssa,
odottavat ratkaisuja. Kuulimme hallituksen vastaukset näihin asioihin. Nyt on tekojen aika.

 Me välikysymyksen allekirjoittajat vaadimme hallitukselta välittömiä toimia maaseu-
dun ahdingon helpottamiseksi. Hallitus olisi voinut lisätalousarviossaan myöntää lisämää-
rärahaa maatalousyrittäjien auttamiseksi, kuten maa- ja metsätalousministeri Tiilikainen
esitti. Näin ei kuitenkaan tehty, vaikka se olisi ollut oikea signaali, joka olisi auttanut heitä
jaksamaan pahimman yli ja mahdollistanut esimerkiksi hätälainojen saannin pankeista.

Arvoisa puhemies! Mikäli lisätuesta päätetään vasta syksyllä, siirtyvät maksatukset ensi
vuoden puolelle. Siihen mennessä usea maatila uhkaa ajautua konkurssiin ja usea maata-
lousyrittäjä ajautua epätoivoon. Aikaa ei ole hukattavaksi.

Miksi hallitus ei tuonut maaseudun kriisipakettia toisessa lisätalousarviossaan? Esimer-
kiksi epäonnistuneen kaivostoiminnan tukemiseen hallitukselta löytyi satoja miljoonia.

Arvoisa rouva puhemies! Kesäkuun alussa hallitus hyväksyi sianlihan- ja maidontuotta-
jille maksettavan väliaikaisen kriisituen lopulliset tukitasot. Mitään uutta rahaa ei siis tälle
vuodelle ole tullut. Joulukuussa ilmoitettuihin tukitasoihin verrattuna esimerkiksi maidon
tukeen tuli 1 sentin korotus. Kun kerran oli kyse valtion budjetissa joulukuussa hyväksy-
tyistä tukimäärärahoista, olisi voinut olettaa, että kriisituen nimellä kulkevaa kansallista ja
EU-tukea olisi voitu myöntää nopeutetulla aikataululla. Tukien pienet tarkistukset olisi
varmasti saanut korjattua takautuvastikin.

Arvoisa rouva puhemies! Viime viikon perjantaina Mavi tiedotti näyttävästi, että vuon-
na 2016 haettuja viljelijätukia on tavoitteena maksaa jo loka—joulukuussa noin 1,2 miljar-
din euron edestä. Aikaisemmin hakuvuoden tuet on maksettu seuraavan vuoden keväällä.
On hyvä, että hallitus pyrkii aikaistamaan tukien maksatusta, mutta on tärkeää muistaa, et-
tei tälläkään toimenpiteellä anneta maatalousyrittäjille yhtään uutta euroa. Lisäksi kysyi-
sin vastaavalta ministeriltä, oletteko te nyt täysin varmoja, että pystytte maksamaan tuet
etukäteen, kun aiemmin on ollut valtavia vaikeuksia maksaa tukia, joiden maksuaikatau-
lua on siirretty eteenpäin.

Onko hallitus unohtanut, miten maatalous toimii? Useat maatalousyrittäjät ostavat seu-
raavan kevään lannoitteet jo edeltävänä syksynä. Viime syksynä monet eivät uskaltaneet
tehdä hankintoja vaan jäivät odottamaan kevään tukimaksatuksia. Kun tukien maksatukset
viivästyivät, jäivät lannoitteet hankkimatta ja kevätkylvöt jouduttiin tekemään ilman lan-
noitteita. Tämä johtaa pienempiin satoihin. Maatalouden tehottomuutta lisäämällä ei saada
Suomea kuntoon.

Arvoisa puhemies! Keskustan puheenjohtaja Sipilä julkaisi tammikuussa 2015 keskus-
tan viisi tavoitetta vuodelle 2025. Nämä tavoitteet ovat hyviä ja kannatettavia. Kukapa ei
haluaisi Suomeen 200 000 uutta työpaikkaa, ja kukapa meistä ei haluaisi, että kodeissa voi-
daan hyvin? Yllättävää näissä viidessä tavoitteessa oli se, että niissä ei puhuttu mitään maa-
taloudesta. Olettaako keskusta, että maaseudun autioituminen jatkuu vääjäämättömästi
niin, ettei Suomessa juurikaan ole enää maatalousyrittäjiä ja elävää maaseutua vuonna
2025?

Samana päivänä, kun jätimme välikysymyksen maaseudun kriisistä, toinen hallituspuo-
lue kokoomus julkaisi maatalouden pelastusohjelman. Tuon ohjelman mukaan kokoomus
6



Pöytäkirjan asiakohta PTK 68/2016 vp
uskoo vahvasti maaseutuun ja sen tarjoamiin mahdollisuuksiin. Pelastusohjelma pitää si-
sällään lukuisia hyviä ehdotuksia byrokratian vähentämisestä, maatalousyrittäjien arjen
helpottamisesta, biotalouden edistämisestä ja maataloustukien järkevöittämisestä. Kokoo-
muksen paperista herää kuitenkin kysymys: Kenelle te sen oikein teitte? Kenen pitää pe-
lastaa maatalous? Miksi te ette hallituspuolueena aja näitä asioita ja pelasta maataloutta?

Hallituksen kolmas puolue perussuomalaiset taas on ollut hiirenhiljaa, kun suomalainen
maatalous on ahdingossa. Suomen Maaseudun Puolueen jälkeläinen on unohtanut juuren-
sa ja antaa kahden muun hallituspuolueen keskenään päättää asioista. Jos Veikko Venna-
mo eläisi, olisi hän varmaankin syvästi järkyttynyt. Viime kaudella te vielä uskalsitte puo-
lustaa maaseutua. Nyt teiltä tarvittaisiin hallituksessa tekoja oppositiossa esitettyjen isojen
puheiden katteeksi.

Arvoisa puhemies! Traktorimarssin yhteydessä maanviljelijät tekivät laulun, joka ker-
too heidän vakavasta tilanteestaan. Talonpojan taakka -kappale kertoo kaiken oleellisen.
Laulussa sanotaan muun muassa näin: "Valtio on armoton, Mavi aivan kohtuuton. Meidän
virkavalta tää laittaa meidät nöyrtymään. Kukaan kauaa jaksa ei, Mavi meidän rahat vei." 

Arvoisa puhemies! Maaseutuviraston toiminta tukien maksatuksessa onkin ollut maata-
lousyrittäjien suurimpia huolenaiheita kuluvan kevään aikana. Myöhästyneistä tukien
maksatuksista on syytelty teknisiä ongelmia ja tietojärjestelmien kankeutta. Maa- ja met-
sätalousministeriö on sysännyt vastuuta itseltään Maaseutuvirastolle. Lopullinen vastuu
järjestelmän toimivuudesta on kuitenkin ministeriöllä ja viime kädessä ministerillä ja hal-
lituksella. Meidän on päästävä nopeasti pois tilanteesta, jossa tietojärjestelmät päättävät
suomalaisen ruuantuotannon tulevaisuudesta.

Traktorimarssin yhteydessä ministeri Tiilikainen ilmoitti, että Mavi siirtyy ministeriön
ohjaukseen ja että tukiasioita hoitamaan asetetaan uusi hankejohtaja. Samalla annettiin
ymmärtää, että Mavin ylijohtaja hyllytetään. Nämä toimenpiteet paljastuivat myöhemmin
täysin nimellisiksi. Mitään todellisia muutoksia Mavin toiminnassa ei tapahtunut, eikä tu-
kimaksatuksiin saatu vauhtia. Lisätalousarvion yhteydessä hallitus vihdoin heräsi esittä-
mään lisäresursseja Maatalousvirastolle maataloustukien toimeenpanoa varten.

Arvoisa puhemies! Välikysymyksen tarkoituksena on herättää hallitus toimimaan päät-
täväisesti ja nopeasti suomalaisen maatalouden pelastamiseksi. Kriisitunnelmista pitää
löytää tie kohti parempaa tulevaisuutta. Kehittyvä ja kestävän kehityksen varaan rakennet-
tu maa- ja metsätalous avaa samalla suuria mahdollisuuksia tulevaisuutta ajatellen. Puhdas
ruoka ja innovatiivinen biotalous ovat tulevaisuuden valttikortteja, joiden avulla voidaan
luoda uusia vientimahdollisuuksia ja uusia työpaikkoja.

Taloudellisten mahdollisuuksien lisäksi maataloudessa on kyse maamme huoltovar-
muudesta. Ilmastonmuutos, talouskriisit ja aseelliset konfliktit voivat hyvinkin nopeasti
vähentää merkittävästi ruokatuotantoa maailmanlaajuisesti. Emme voi tuudittautua sen va-
raan, että saamme hankittua halpoja elintarvikkeita ja energiaa ulkomailta kaikissa tilan-
teissa. Huoltovarmuuden turvaamiseksi tarvitsemme toimivaa maataloutta, hajautettua
energiantuotantoa ja elinvoimaista maaseutua tänään enemmän kuin pitkään, pitkään ai-
kaan. Lakkautettuja tiloja ja alasajettua maatalous- ja elintarviketuotantoa ei nimittäin het-
kessä nosteta jaloilleen.

Suomi voi olla tulevaisuudessa paitsi omavarainen myös vieraanvarainen. Suomi voi
halutessaan olla maatalouspolitiikassa kolmannen tien kulkija. Se vaatii meiltä kuitenkin
kansallista ajattelutavan muutosta kolmessa asiassa. Ensiksi, se vaatii meiltä kotimaisen
puhtaan ruuantuotannon nostamista yhdeksi kärkiprioriteetiksi päätöksenteossa. Toiseksi,
7



Pöytäkirjan asiakohta PTK 68/2016 vp
vaikka puhetta omavaraisuudesta saatetaan pitää vanhanaikaisena, eivät ihmisen perustar-
peet ole muuttuneet. 2000-luvun ihminenkin tarvitsee ruokaa. Rauhaa rakentavaa politiik-
kaa on pitää huolta kotimaisesta energian- ja ruuantuotannosta kaikkina aikoina riippumat-
ta kansainvälisistä suhteista. Lopuksi kolmas muutos, joka tarvitaan, on innovatiivisuuden
nostaminen. Pitkällä tähtäimellä Suomen nostaminen tulevaisuuden ruuantuotannon edel-
läkävijäksi vaatii laajempaa näkökulmaa ja määrätietoista kehitystyötä ja yhteistyötä.

Ärade talman! Regeringes åtgärder, eller egentligen avsaknad av åtgärder, gällande sköt-
seln av lantbrukskrisen förtjänar inte vårt förtroende. Lantbruksföretagarna hade en god
anledning att förvänta sig att regeringen skulle lyssna på dem. Detta var inte fallet, utan kri-
sen inom lantbruket har fördjupats när regeringen endast gjorde kosmetiska ändringar i
väntan på anvisningar från Bryssel.

Arvoisa puhemies! Edellä olevan perusteella teen seuraavan epäluottamuslause-esityksen:
"Eduskunta katsoo, että hallitus ei ole ryhtynyt tarvittaviin toimiin maatalousyrittäjien ti-
lanteen parantamiseksi eikä hallitus ole ollut valmis käyttämään kaikkia sen keinovalikoi-
massa olevia mahdollisuuksia maatalouden kriisin ratkaisemiseksi. Tästä syystä eduskun-
ta toteaa, että hallitus ei nauti eduskunnan luottamusta."

Puhemies Maria Lohela: Seuraavaksi ryhmäpuheenvuorokierros. Sen aloittaa keskustan
eduskuntaryhmä.

14.37 Jari Leppä kesk (ryhmäpuheenvuoro): Arvoisa rouva puhemies! Suomalaisen ruu-
antuotannon tulevaisuus on turvattava. Maatalouden ahdingon helpottamisen on oltava
meille yhteinen kansallinen asia. Kyse on puhtaasta ruuasta, 300 000 työpaikasta, talou-
desta, Suomen omavaraisuudesta ja huoltovarmuudesta.

Arvoisa puhemies! Maatalouden kannattavuutta ovat heikentäneet tuottajahintojen las-
ku, Venäjä-pakotteet ja vastapakotteet, maitokiintiöiden poisto ja muu EU-politiikka, liial-
linen byrokratia ja viimeisimpänä tukimaksatusten viivästyminen. Esimerkiksi maitotilo-
jen bruttotulot ovat vuoden aikana pudonneet noin 40 prosentilla. Tilat elävät kädestä suu-
hun. Samanlainen on tilanne myös lihantuotannossa ja viljatiloilla. Tuotantopanoksia ja
muita kustannuksia ei juurikaan pystytä enää alentamaan, kun tuotteiden laadusta, eläinten
hyvinvoinnista, ympäristön tilasta ja elintarviketurvallisuudesta on pidettävä kiinni. Tule-
vaisuustyöstä on jouduttu tiloilla tinkimään. Investointeja on myös jäädytetty. Raskas by-
rokratia tarkoittaa loputonta paperisotaa ja sitä, että tilalla saattaa olla samaan aikaan val-
vontaeläinlääkäri karjarakennuksessa ja tukitarkastajat mittaamassa aareja pellolla. Lasku-
pino kasvaa, ja sähköjen katkaiseminen uhkaa. Tukimaksatuksissa on viivästyksiä ja epä-
varmuutta. Kannattavuuden romahtaminen on tarkoittanut vakavaa henkistä kuormitusta.
Jaksaminen on äärimmäisen suurella koetuksella ja motivaation löytäminen yrittämiseen
kiven takana. Kaikesta joudutaan viljelijäperheissä tinkimään. Tämänkaltainen tilanne on
tällä hetkellä useimmilla suomalaisilla tiloilla ja kaikilla tuotantosuunnilla.

Arvoisa rouva puhemies! Näin ei voi jatkua. Ensinnäkin, tarvitsemme ministeri Tiilikai-
sen esittämän maatalouden kriisipaketin, jotta tämänhetkistä kannattavuusongelmaa pys-
tytään helpottamaan. Keskusta edellyttää, että hallitus päättää kriisipaketista pikaisesti.
Nyt tehdyt ratkaisut valtiontakauksista ja lyhennysvapaavuosien lisäämisestä ovat hyvä al-
ku.
8



Pöytäkirjan asiakohta PTK 68/2016 vp
Toiseksi, toivottoman raskasta byrokratiaa on karsittava nopeasti ja viljelijän oikeustur-
vaa on kohennettava. Tätä työtä ministeri Tiilikainen ja hallitus ovat jo tehneetkin. Koko
hallinto tarvitsee asennemuutoksen valvojasta valmentajaksi ja hallintokeskeisyydestä vil-
jelijälähtöiseksi. Viljelijän jaksamisessa keskeistä on myös toimiva lomitusjärjestelmä ja
siitä huolehtiminen.

Kolmanneksi, tukitasoista aktiivituotantoon ei ole enää yhtään tinkimisen varaa, päin-
vastoin. Tukipolitiikkaa täytyy uudistaa nykyistä selkeämmin lisäarvoa tuottavaan maata-
louteen.

Neljänneksi, elintarvikemarkkinoilla vallitsee tällä hetkellä selkeä epätasapaino tuotta-
jien, elintarviketeollisuuden ja kaupan välillä. Ostajavaltaa on tutkimusten mukaan siirty-
nyt kaupalle yhä enemmän. Keskusta vaatii, että elintarvikeketjun kaikki toimijat istuvat
samaan neuvottelupöytään. On löydettävä oikeudenmukaisemmat ja reilummat kauppata-
vat. Viljelijän on saatava osuutensa elintarvikeketjun arvonlisäyksestä kannattavan toimin-
nan mahdollistamiseksi. (Antti Lindtman: Mitä tehdään?) Alkuperämerkintöjä ja niiden
pakollisuutta pitää edistää. Hallitus on tehnyt useita päätöksiä, joilla on helpotettu kaupan
toimintaa. Kaupan velvollisuus on nyt katsoa elintarvikeketjun pelisääntöjä kokonaisuu-
den kannalta. Hallituksen on arvioitava tilannetta ja ryhdyttävä toimenpiteisiin, mikäli
muutosta ei tapahdu. Hallituksen linjaus julkisista elintarvikehankinnoista, joissa on nou-
datettava suomalaisia tuotantokriteereitä, on oikea.

Viidenneksi, suomalainen viljelijä ei voi olla kansainvälisen politiikan pelinappula.
Myös EU:n on kannettava vastuunsa ja taattava riittävät kompensaatiot, jotta maatalous
selviää tilanteesta, johon se ei ole voinut mitenkään vaikuttaa ja varautua. Myös yhteistä
maatalouspolitiikkaa on voimakkaalla tavalla uudistettava, ja meidän suomalaisten on ol-
tava siihen valmiita. Meidän on yksinkertaistettava merkittävästi niin maatalous- kuin
maataloustukipolitiikkaamme.

Arvoisa puhemies! Keskustan eduskuntaryhmä edellyttää, että hallitus noudattaa omaa
ohjelmaansa. Se on oleellisen tärkeä asia. Hallitusta vaihtamalla tämä asia ei parane. To-
teuttamalla hallitusohjelma ja aikaansaamalla markkinatasapaino maatalouden ahdinkoon
saadaan kestäviä ratkaisuja.

14.42 Pirkko Mattila ps (ryhmäpuheenvuoro): Arvoisa rouva puhemies! Kautta linjan
suomalainen arvostaa suuresti maaseutua sekä puhdasta, kotimaista ja turvallista ruokaa.
Perussuomalaiset puolustavat näitä näkemyksiä ja arvoja, olimmepa sitten oppositiossa tai
nyt hallituksessa. Samaten annamme hallitukselle täyden tukemme perheviljelmiin perus-
tuvalle monipuoliselle maataloustuotannolle ja yrittäjyydelle. Katsomme, että näillä asioil-
la on maassamme merkitystä työllisyydelle, ruokaturvallisuudelle ja huoltovarmuudellem-
me kokonaisuudessaan.

Maaseutu on mahdollisuus nyt, ja tulevaisuudessa maaseudulla on suuri yhteiskunnalli-
nen merkitys. Tämä tulisi kaikkien osapuolten ymmärtää ja kehittää maaseutua sekä maa-
seutualueita sen mukaisesti. Puhdas luonto, ilma, vedet ja maaperä ovat myyntivaltteja
myös ruuan viennissä. Terveellinen ruoka on myyntituote, josta ollaan valmiita myös mak-
samaan. Luomu- ja superfood-tuotannolle on kasvava kysyntä maailmalla. Haluamme tu-
kea ja helpottaa uusien kauppayhteyksien syntyä niin, että tuotanto kohtaa tarpeen entistä
paremmin. Tämä edellyttää, että myös viljelijöille on tarjottava apua ja palveluja kansain-
välistymiseen ja markkinointiin, kuten muillekin yrittäjille.
9



Pöytäkirjan asiakohta PTK 68/2016 vp
Arvoisa puhemies! Perussuomalaiset näkevät, että pien- ja perheviljelmän edellytykset
on säilytettävä Suomessa. Taloudellisesti kannattava ja eteenpäin pyrkivä tila vastaa yh-
teiskunnan haasteisiin työllistämällä, investoimalla ja huolehtimalla hyvin ympäristöstä ja
eläimistä. Hyvinvoiva maatalousyrittäjä on eläinten hyvinvoinnin paras turva. Maatalous-
väestön tulotason on vastattava yleistä tulokehitystä. Rakennemuutos ja tehostaminen ovat
vähentäneet elintarvikesektorin työpaikkoja, mutta sektorin merkitys ei ole vähentynyt,
koska edelleen suomalaiset haluavat syödä puhdasta, kotimaista ruokaa. Esitämmekin, että
lähiruoka nostettaisiin sille kuuluvaan arvoonsa.

Nykyinen istuva hallitus on ymmärtänyt sektorin tärkeyden maallemme jo hallitusohjel-
masta lähtien ja samalla ymmärtää viljelijöiden ahdingon ja pyrkii vastaamaan ongelmiin
mahdollisimman kattavasti, vaikka on selvää, että yksin hallitus ei pysty viljelijöiden tilan-
netta oikaisemaan. Ongelma on laajempi, aina Venäjä-pakotteiden vaikutuksesta muun
muassa maitokiintiöiden poistumiseen EU:n yhteisessä maatalouspolitiikassa. Kyse on siis
myös Euroopan unionin yhteisen maatalouspolitiikan ongelmista.

Ministeri luetteli jo joukon toimenpiteitä tehtäväksi. Hallitus on muun muassa esittänyt
EU-komissiolle, että tuotantotuen osuus EU:n suorista tuista säilytetään ennallaan vuoteen
2020 asti. Komissiolle on tehty myös useita yksinkertaistamisehdotuksia. Näin oltaisiin
saamassa niin sanottu keltainen kortti -järjestelmä, mikä lieventäisi osin pinta-alavirhei-
den seuraamuksia viljelijöille. Myös valvonnoissa todettuja muita seuraamuksia on saatu
lievennettyä, mikä antaa viljelijöille jonkin verran joustavuutta tukien rahoituksen kohden-
tamiseen. Samaten on oltu aktiivisia EU:ssa, että tuottajille voitaisiin edelleen kohtuullis-
taa täydentävien ehtojen rikkomuksista johtuvia seuraamuksia. Perussuomalaiset vaativat,
että Maaseutuvirasto laittaa tietokoneohjelmansa kuntoon, jotta viljelijöille voidaan mak-
saa tuet sovittujen aikataulujen puitteissa.

Lisäksi hallitus on ajanut periaatepäätöstä hankinnoista julkisissa elintarvike- ja ruoka-
palveluissa. Tarkoituksena on edistää hankintoja, joiden tuottamisessa on noudatettu Suo-
men lainsäädännön mukaisia hyviä, kansallisia tuotantotapoja.

Samaten hallitus on tehnyt töitä sen eteen, että ruokavientiä edistetään. Yleensä ottaen
maailman tuotanto on monestakin syystä murroksessa, mutta tutkijoiden mukaan Suomes-
sa on hyvät mahdollisuudet harjoittaa maanviljelystä tulevaisuudessa, vaikka ilmasto
muuttuu — meillä on taitoa sopeutua siihen. Suomi voi olla merkittävä ruuan viejä ja maa-
talous toimialana kasvattaa kokoansa.

Toki vielä on paljon tehtävää viljelijöiden aseman parantamiseksi. Hiljakkoin perustet-
tu työryhmä pohtii erilaisten laina- ja tukijärjestelyjen käyttämistä. Ja on todettava kuiten-
kin se, että maatalouden ahdinko on pahentunut vuosien myötä. Se ei ole yksin tämän hal-
lituksen tulos. Tähän ahdinkoon on valitettavasti syynä osittain myös se ajatus ja asenne,
ettei koko Suomea tarvitsisi pitää asuttuna tai että Suomen ei edes tarvitsisi välttämättä
tuottaa ruokaansa, jos voimme tuoda sitä halvemmalla muualta. Tähän asenteeseen me tar-
vitsemme muutoksen, eikä se onnistu pelkillä hallituksen toimilla. Tuontiruokakin on hal-
paa niin kauan, kunnes tuoja on saanut määräävän markkina-aseman. Ja tuonti voi monen-
laisen kriisin seurauksena loppua — käytännössähän tuonti tulee Itämeren kautta.

Mutta lopuksi, arvoisa puhemies, haluaisin vielä muistuttaa siitä tosiasiasta, että kaikes-
ta esitetystä kritiikistä huolimatta hallitus on osoittanut rahaa kansallisiin maa- ja puutar-
hatalouden tukiin, samoiten luonnonhaittakorvauksiin. Kaiken lisäksi niin hallitus kuin pe-
russuomalaiset ovat vakuuttuneita siitä, että syysistuntokauden aikana saadaan vielä halli-
10



Pöytäkirjan asiakohta PTK 68/2016 vp
tuksen toimesta lievitettyä viljelijöiden tilaa. Ja näillä sanoilla ryhmämme antaa kaiken tu-
kensa maamme viljelijöille ja istuvalle hallituksellekin ja viljelijöiden arvokkaalle työlle.

14.48 Markku Eestilä kok (ryhmäpuheenvuoro): Arvoisa rouva puhemies! Suomalaista
maataloutta ja elintarviketeollisuutta ei voi ulkoistaa. Maatalouden ja elintarviketuotan-
non kriisi on todellinen ja tilojen tilanne historiallisen heikko. Tuskin koskaan aikaisem-
min suomalaisen maatalouden tulevaisuus on näyttänyt niin epävarmalta kuin nyt. Meidän
päättäjien tehtävä on huolehtia, että maatalousyrittäjien usko tulevaisuuteen palautetaan ja
sukupolvenvaihdoksia tapahtuu riittävästi.

Suomalaiset viljelijät ovat joutuneet pakotteiden ja Venäjän vastapakotteiden takia maa-
ilmanpolitiikan maksumiehiksi. Maataloustuotteiden markkinahinnat ovat romahtaneet
Venäjän-viennin pysähdyttyä. Euroopan unionin velvollisuus on korvata viljelijöille pa-
kotteista aiheutuneet taloudelliset tappiot huomattavasti paremmin, varsinkin kun EU itse
varoituksista huolimatta sekoitti maitomarkkinat poistamalla ylituotantoa hillitsevät mai-
tokiintiöt.

Mikään toimiala, jolla ei ole taloudellisia puskureita vaan pikemminkin velkaa, ei pit-
kään kestä tilannetta, jossa tulot jatkuvasti putoavat mutta kulut jopa nousevat. Tämä on
kotimaisen maatalouden nykykuva. Tässä tilanteessa on perusteltua etsiä ratkaisuja maati-
lojen akuuttiin kassa- ja maksuvalmiuskriisiin. On kuitenkin selvää, että kotimainen elin-
tarviketuotanto ei voi nojata kriisipaketteihin tai toistuviin lisäbudjetteihin. Ratkaisua on
haettava Euroopan unionin yhteisen maatalouspolitiikan yksinkertaistamisen, kansallisen
byrokratian purkamisen sekä yleisen kulurakenteen pienentämisen kautta.

Arvoisa rouva puhemies! Kokoomuksen eduskuntaryhmä on kuunnellut viljelijöitä ja
asiantuntijoita. Kokosimme palautteen ja julkaisimme maatalouden pelastusohjelman. Oh-
jelmassa esitämme toimenpide-ehdotuksia sekä viljelijöiden jaksamisen että taloudellisen
tilan parantamiseksi. Me haluamme yksinkertaistaa maataloustukijärjestelmää, sillä maa-
taloustuottajien on voitava keskittyä oleelliseen eli puhtaiden elintarvikkeiden tuottami-
seen sekä eläinten hyvinvoinnin edistämiseen mahdollisimman pienellä byrokratialla.
Eläinlääkärin kokemuksella voin sanoa, että eläintenhoitajien oma hyvinvointi on paras tae
myös kotieläinten hyvinvoinnille.

Kokoomuksen eduskuntaryhmä haluaa kiinnittää erityistä huomiota maatalousyrittäjien
työhyvinvointiin. Vuonna 2013 sosiaali- ja terveysministeri Paula Risikko asetti työryh-
män etsimään keinoja maatalousyrittäjien henkisen jaksamisen edistämiseksi. Lomitusjär-
jestelmän hyvä toimivuus on tässä suhteessa oleellisen tärkeää.

Olemme itse rakentaneet monimutkaisen tukijärjestelmän. Sen virheitä etsivä valvonta
epäyhtenäisine tulkintoineen sekä tukien maksatukseen liittyvät ongelmat ovat keskeinen
syy viljelijöiden uupumiseen ja osittainen syy heidän talousongelmiinsa. On anteeksianta-
matonta, että viljelijät eivät saa ajallaan heille kuuluvia maksuja.

Tukien menetykset koskevat aina koko täydentävien ehtojen alaista tukikokonaisuutta.
Ei ihme, että tukitarkastukset herättävät pelkoa ja stressiä viljelijöitten keskuudessa. Tä-
hän on saatava muutos. Täydentävien ehtojen valvontaa on vietävä enemmän neuvovaan
suuntaan. Viljelijöille on annettava paremmat mahdollisuudet korjata virheensä esimerkik-
si kahden viikon aikana ilman tukien menettämisen pelkoa, ellei kyseessä ole tuomittava
tahallisuus. Maatalouden kustannusrakennetta on painettava alaspäin, ja tulkintaa sadon-
korjuun tuloksellisuudesta tukien maksatuksen edellytyksenä on tiukennettava. Tukia on
tulevaisuudessa kohdennettava entistä enemmän aktiivisille tuottajille.
11



Pöytäkirjan asiakohta PTK 68/2016 vp
Arvoisa rouva puhemies! Kokoomuksen eduskuntaryhmä suhtautuu myönteisesti maa-
talouden tuotantorakennusten kiinteistöveron veroperusteiden uudelleenarviointiin ja kan-
nattaa myös sähkömarkkinalain uudelleenarviointia sen suhteen, aiheuttaako hyvää tar-
koittava laki liian suuren investointivelvoitteen sähköverkkoyhtiöille ja sitä kautta liian
korkeat sähkön siirtohinnat.

Kokoomuksen eduskuntaryhmälle maaseutu ja siellä tehty työ on arvokasta. Suomessa
kotieläimistä pidetään hyvää huolta eikä niille syötetä turhaan antibiootteja. Kasvinvilje-
lyssä käytämme kemikaaleja vain murto-osan verrattuna moniin Euroopan maihin.

Valinnoillamme on merkitystä. Jotta saamme nauttia puhtaasta kotimaisesta ruuasta
myös jatkossa, on viimeistään nyt ryhdyttävä suosimaan kotimaisia elintarvikkeita myös
julkisissa hankinnoissa. Turvallisesti ja eettisesti tuotetut suomalaiset elintarvikkeet ovat
tulevaisuudessa entistä suurempi markkinavaltti, mutta viennin lisääminen, mihin hallitus
pyrkii, vaatii parempaa markkinointi- ja myyntiosaamista sekä läsnäoloa maailman mark-
kinapaikoilla.

Arvoisa rouva puhemies! Kokoomuksen eduskuntaryhmä tekee voitavansa, että koti-
mainen perhekeskeinen maatalous, maaseudun yritystoiminta ja reiluihin pelisääntöihin
perustuva elintarvikeketju selviävät tästä kriisistä voittajana.

14.53 Harry Wallin sd (ryhmäpuheenvuoro): Arvoisa rouva puhemies! SDP:n juuret
ovat maaseudulla. Olemme pienviljelijöiden, torppareiden vapautusta ajanut puolue.
SDP:n mielestä kovaa työtä tekevä ja tilaansa uskova yrittäjä tarvitsee puolestapuhujia
myös vuoden 2016 Suomessa. Nykyään torppareita ovat nuoret tuottajat ja maaseudun
pienyrittäjät. Viljelijät täytyy vapauttaa tämän päivän mielettömästä maatalousbyrokrati-
asta.

Maataloustukien maksujen myöhästyminen on kotimainen ongelma, jossa toimivalta on
istuvalla hallituksella. Hallitus, jonka kärkiteema on byrokratian purkaminen, on itse sot-
keutunut byrokratiaan niin, että moni tuottaja miettii jo lapun laittamista luukulle. Monelle
konkurssi ei ole valinnan asia vaan pakko. Miksi hallitus ei kyennyt puuttumaan ajoissa on-
gelmaan, jonka hoitaminen on ollut täysin meidän itsemme ja hallituksen käsissä?

Huoli maatilojen pärjäämisestä on yhteinen. SDP ei lähtenyt mukaan välikysymykseen,
koska hallitus on ilmoittanut hakevansa ratkaisuja. Ja nyt odotamme hallitukselta todelli-
sia tekoja.

 Maatalouden kannattavuus on nopeasti heikentynyt koko EU:n alueella. EU:n pakot-
teet ja Venäjän vastapakotteet näkyvät maatalouden tilanteessa. Venäjän asettamat mark-
kinarajoitukset kärjistivät etenkin suomalaisten maidon- ja sianlihantuottajien ongelmia.
Maitokiintiöiden poistamisen myötä monet maat ovat lisänneet tuotantoaan huomattavasti
Suomea alhaisemmilla hinnoilla. Suomi ei voi kilpailla hinnalla vaan laadulla.

Arvoisa puhemies! Kestävä ja kannattava ruuantuotanto on erittäin tärkeä asia SDP:lle.
Kotimainen ruoka tuo leivän moneen pöytään. Ruokaketju tarjoaa työtä ja toimeentuloa
suomalaisille, myös elintarviketeollisuudessa ja kuljetuksessa palveleville työntekijöille.
Ilman kannattavaa alkutuotantoa koko elintarvikeketju ja työpaikat vaarantuvat.

Arvoisa puhemies! Suomalainen ruoka on kansainvälisesti vertailtuna erittäin turvallis-
ta, ja taso tulee säilyttää myös tulevaisuudessa. Eläinten hyvinvoinnista ei saa tinkiä, päin-
vastoin eläinsuojelulain uudistus on tehtävä ripeästi ja kunnianhimoisin tavoittein. (Anne
Kalmari: Lisää normeja!) Oli pettymys, että hallitus ei jatkanut viime kaudella sosialide-
12



Pöytäkirjan asiakohta PTK 68/2016 vp
mokraattien vaatimuksesta perustettua eläinsuojeluasiamiehen tehtävää. Ei ole myöhäistä
korjata asiaa.

Kilpailuetua maatalouteen ei saa hakea korkeasta turvallisuus- ja eettisestä tasostamme
tinkimällä. Ulkomailla ollaan kiinnostuneita puhtaista elintarvikkeista ja raaka-aineista.
Niissä Suomella on paljon vientipotentiaalia, ja menestymiseen kansainvälisillä markki-
noilla tarvitaan markkinointi- ja tuotekehitysosaamista.

Arvoisa puhemies! Miksi se, joka tekee eniten, saa vähiten? Onko oikein, että suomalai-
nen tuottaja — ihminen, joka kyntää, kylvää ja korjaa sadon, muokkaa maan ja työskente-
lee sekä säiden että tukibyrokraattien armoilla — saa lopputuotteen hinnasta murto-osan
(Markku Rossi: Minkä puolueen edustaja puhuu?) isomman viipaleen mennessä teollisuu-
delle ja kaupalle? Suomen keskittynyt päivittäistavarakauppa tarvitsee reilua kilpailua.
Reilusta kilpailusta hyötyvät sekä kuluttaja että tuottaja. Viime kaudella laadittiin terveen
kilpailun edistämisohjelma ja muun muassa kilpailulainsäädäntöä uudistettiin kaupan
määräävän markkina-aseman pienentämiseksi. Tätä työtä tulee istuvan hallituksen jatkaa. 

Maaseutu on täynnä pienimuotoisia monialayrittäjiä. Myös he hyötyvät reilusta kilpai-
lusta. Tuotteiden alkuperämerkintävaatimuksia tulee laajentaa edelleen. Se on myös kulut-
tajan etu. Kotimaisen ruuan käyttöastetta julkisessa ruokapalvelussa tulee nostaa. Tämä on
kuntapäättäjien käsissä. Osa reilua kilpailua on myös se, että julkisissa hankinnoissa käy-
tetään vain tuotteita, jotka on tuotettu Suomen elintarvike- ja eläinsuojelulainsäädäntöjen
mukaan.

Arvoisa puhemies! Suomalainen maatalouspolitiikka on päätymässä keskustan johdolla
kovaa vauhtia umpikujaan. Kriisi on päällä, ja se tulee hoitaa, mutta nyt on välttämätöntä
luoda myös askelmerkkejä sille, miten suomalainen maatalous saadaan pysyvästi kannat-
tavaksi. Hallitus on istunut vasta reilun vuoden — toisaalta jo vuoden. SDP:n mielestä nyt
täytyy toimia 1) reilun kilpailun edistämiseksi, 2) yrittäjyyden ja pienyritysten tilanteen
helpottamiseksi, 3) elintarvikeviennin edellytysten parantamiseksi sekä 4) eläinten hyvin-
voinnin ja tasapainoisen aluepolitiikan takaamiseksi.

Arvoisa puhemies! SDP:n eduskuntaryhmä katsoo, ettei hallitus ole toiminut tarpeeksi
kunnianhimoisesti näiden tavoitteiden eteen. Tästä syystä esitämme, ettei hallitus nauti
eduskunnan luottamusta.

14.59 Hanna Halmeenpää vihr (ryhmäpuheenvuoro): Arvoisa rouva puhemies! Suoma-
laiset arvostavat ruuan kotimaisuutta. Ruokamme on monin tavoin Euroopan keskitasoa
vastuullisemmin tuotettua. Eettisiin ja ympäristönormeihin suhtaudutaan vakavasti. Paran-
nettavaa on toki aina. Tämän tulee näkyä myös tukijärjestelmissä. Maatalous on yritystoi-
minnan erityisala, jossa sekä ihmisten, ympäristön että eläinten hyvinvointi on keskeistä.
Toimivat lomitus- ja tukijärjestelmät ovat välttämättömiä kaikkien osapuolten kannalta.
Vuonna 2011 laaditun Sitran maaseutubarometrin mukaan suomalaiset toivovat maaseu-
dulta erityisesti luomu- ja lähiruuan parempaa saatavuutta, siis paitsi hyvää makua ja ter-
veellisyyttä myös ruuan eettisyyttä ja ympäristöystävällisyyttä. Lisäksi muun muassa vih-
reä talous ja monipuolinen yritystoiminta ovat kansalaisten toivelistan kärjessä.

Maataloustuet eivät kohdennu kaikilta osin tehokkaasti. Esimerkiksi ympäristökorvaus-
järjestelmään haluaisi mukaan moninkertainen määrä tuottajia siihen nähden, mitä minis-
teriön alimitoitettu budjetti mahdollistaa. Viljelijöitä on vuosikaudet kannustettu vesien-
suojelutoimiin, ja kun he niitä ahkerasti valitsivat, olivat maaseudun kehittämisohjelmassa
2014—2020 ympäristökorvaukseen varatut rahat täysin riittämättömät. Liikaa byrokratiaa
13



Pöytäkirjan asiakohta PTK 68/2016 vp
ei ole onnistuttu selkiyttämään, päinvastoin. Valtion varoja tuhlaantuu. Seurauksista mak-
savat moninkertaisesti myös maataloustuottajat. Tukihakemus- ja valvontamenettelyjä on
järkevöitettävä siten, että ne ovat tarkoituksenmukaisia, kohtuullisia ja tehokkaita.

Arvoisa puhemies! Suomalainen maatalous on vakavassa kriisissä. Se on monen tekijän
summa. Hankala vääristymä ruokamarkkinoilla on se, ettei ruuasta maksettu kohtuullinen-
kaan hinta riitä kattamaan tuottajalle työstään kuuluvaa palkkaa. Tässä on korjaamisen
paikka. Ruuan kotimaisuutta ja eettisyyttä arvostetaan, mutta sitä on elintarviketuotteista
usein vaikea saada selville. Tuotannon vastuullisuus ei luomua lukuun ottamatta näy kau-
pan tiskillä juuri mitenkään.

Elintarvikekauppa Suomessa kuuluu EU:n voimakkaimmin keskittyneisiin, mikä on
tuottanut suomalaisille korkeammat ruuan hinnat, enemmän kauppojen lattiapinta-alaa ja
pidemmät kauppamatkat kuin Euroopassa keskimäärin. Tuottajat ja elintarviketeollisuus
eivät pärjää ruuan arvoketjussa voimakkaasti keskittyneelle vähittäiskaupalle, joka mää-
rää ja lohkaisee isoimman siivun kuluttajan maksamasta hinnasta. Maataloutta ja koko ruo-
kaketjua on muokattava vastaamaan enemmän paitsi kuluttajien toiveita myös hallituksen
omia kierto- ja biotalouteen sekä kannattavuuteen tähtääviä tavoitteita.

Huomattavista omavaraisuusasteista huolimatta kotimaisten maataloustuotteiden tar-
jonta ei kaikilta osin vastaa kysyntää. Tässä ei kannattavuuskriisin keskellä ole mitään jär-
keä. Luomutuotteiden katteet ovat huomattavasti tavanomaista korkeampia. Silti luomu-
kauraa tuodaan kotimaisiin myllyihin vuosittain ulkomailta, kun kotimainen loppuu kes-
ken. Luomusianlihaa kuluttajan on lähes mahdotonta löytää, vaikka haluaisi. Kotimaisia
palkokasveja tarvitaan määrätietoisesti lisää paitsi kuluttajien ruuaksi myös tuontivalkuai-
seen turvautuvan kotieläintuotannon, kauppataseen ja kiertotalouden kohentamiseksi. Suo-
malaisen ruuan jalostusastetta on kehitetty, mutta ei riittävästi. Tarvitaan ohjelma, jossa
tiede, kauppa, teollisuus ja viljelijät yhteisvoimin edistävät elintarvikkeiden tuotekehitystä
ja vientiä. Nykyjärjestelmä tukee enemmän bulkkituotantoa. Se ei ole valttimme. Meidän
tulee panostaa korkean luokan brändeihin, eläinten hyvinvointistandardeihin ja tuotteisiin,
joilla ohjataan kuluttajien ruokatottumuksia terveellisempään suuntaan.

Maataloustuottajille tulee mahdollistaa laaja valikoima elinkeinonsa pohjaksi. Ekosys-
teemipalvelut, uusiutuvan energian, kuten biokaasun, tuotanto ja pyrkimys kohti ravinne-
ja energiaomavaraista maataloutta ovat tämän päivän visioita, lähitulevaisuuden ja maata-
louden kannattavuuden välttämättömyyksiä. Ruuantuotannon merkittävä väheneminen
kotimaassa olisi huomattava haitta myös huoltovarmuuden kannalta. Huoltovarmuuskaan
ei toimi, ellei maatalous viherry ja pyri eroon muun muassa öljyriippuvuudesta.

Arvoisa puhemies! Nyt tarvitaan nopeita, väliaikaisia ratkaisuja. Pitkällä tähtäimellä
maatalouden tulevaisuus vaatii politiikan isoa remonttia. Kotimainen tuotanto ja ruokaket-
ju on saatava kestävälle pohjalle, jotta se myös kannattaa taloudellisesti ruokamme tuotta-
jille. Tästä on yhteisesti huolehdittava.

Arvoisa puhemies! Vihreä eduskuntaryhmä kannattaa edustaja Östmanin tekemää epä-
luottamuslause-esitystä.

15.05 Hanna Sarkkinen vas (ryhmäpuheenvuoro):  Arvoisa puhemies! Suomalainen
maatalous on kannattavuuskriisissä, ja maanviljelijöiden tulot ovat pudonneet keskimää-
rin 40 prosenttia — 40 prosenttia. Tilanne on kohtuuton. Myös maanviljelijä ansaitsee oi-
keudenmukaisen palkan tekemästään työstä. Maatalouden kannattavuuskriisissä ei kuiten-
14



Pöytäkirjan asiakohta PTK 68/2016 vp
kaan ole kyse vain maanviljelijöiden romahtaneista tuloista. Tämä kriisi koskettaa välilli-
sesti meitä kaikkia.

Elinvoimainen maatalous on elinvoimaisen ja työllistävän elintarviketeollisuuden edel-
lytys. Suomalaiset pellot, navetat ja sikalat työllistävät viljelijöiden lisäksi koko elintarvi-
keteollisuuden ketjun teurastamoilta ja myllyiltä aina kaupan kassalle ja ravintolaan saak-
ka. Ilman elinvoimaista maataloutta ei kuluttajilla ole mahdollisuutta ostaa ja syödä suo-
malaista ruokaa. Ilman maataloutta olemme mahdollisen kriisin tullen pulassa, sillä män-
nynkävyillä ei vatsaa täytetä.

Arvoisa puhemies! Toukokuussa esittelimme laajaa huomiota ja kiitosta saaneen va-
semmistoliiton ohjelman maatalouden pelastamiseksi. Toivottavasti hallituksessa löyde-
tään aikaa tutustua esityksiimme. Maatalouden kehitysnäkymissä tarvitaan sekä toimenpi-
teitä akuutin kannattavuuskriisin ratkaisemiseksi että pidemmän aikavälin kehityksen hah-
mottamiseksi.

Pelkillä lisätuilla ei maatalouden kriisiä ratkaista, mutta tilat tarvitsevat nyt tukea akuu-
tista kriisistä selviytymiseksi. Tarvitaan siltaa yli synkän virran. Varsinaista pysyvää maa-
taloustukea me vasemmistossa emme halua lisätä, mutta esimerkiksi uudenlainen sopeutu-
mislaina sekä olemassa olevien lainojen maksulykkäykset voisivat auttaa tiloja vaikean
ajan yli.

Ministeriön esittämä kriisipaketti on nyt hyväksyttävä, mutta valitettavasti keskustave-
toinen hallitus ei hyväksynyt ministeriön esittämää väliaikaista maatalouden kriisipakettia
kevään lisätalousarvioonsa. Tilannetta voi vain ihmetellä. Hallitus on unohtanut köyhät, se
ei ole mikään uutinen, mutta keskustavetoisen hallituksen maanviljelijöiden unohtamista
voi pitää jo historiallisena. Edes maanviljelijöitä rasittavalle massiiviselle byrokratialle ei
paljosta puheesta huolimatta ole tehty juuri mitään, ja maatiloja kuilun reunalle ajanut tu-
kimaksatusten viivästyminen on käsittämätöntä.

Kriisitukitoimet eivät kuitenkaan yksin riitä tilanteen korjaamiseksi pidemmällä tähtäi-
mellä. Tarvitaan keinoja lisätä kotimaisen ruuan kysyntää. Tulevaan hankintalakiin on to-
dennäköisesti tulossa mahdollisuus suosia lähiruokaa päiväkodeissa, kouluissa ja työpai-
koilla, ja sitä mahdollisuutta pitää hyödyntää. Kaikkien yhteiskunnan toimijoiden tulisi
kantaa vastuuta kotimaisesta ruuantuotannosta: tarvitaan laajaa sitoutumista yhteiskunnan
eri tahoilta suosia suomalaista ruokaa. Vetoan yrityksiin, ammattiliittoihin, järjestöihin ja
yksittäisiin kansalaisiin: osta kotimaista, suosi suomalaista ruokaa.

Minä ainakin syön mielelläni kotimaista ruokaa, enkä ole ainoa. Elintarvikkeiden pak-
kausmerkintävaatimuksia pitää tarkentaa siten, että valmisruuissa lukisi valmistusmaan li-
säksi myös pääraaka-aineiden alkuperämaa, sillä eihän kaupassa voi osata ostaa kotimaista
tuotetta, jos sitä ei tunnista.

Kotimaisen kysynnän lisäksi vienti on olennaista maatalouden kannattavuudelle. Elin-
tarviketeollisuutta on tuettava vientimarkkinoiden avaamisessa. Suomen pitää pyrkiä vah-
vistamaan korkeatasoisia ympäristö- ja eläinsuojelunormeja EU-tasolla, sillä pelikentän on
oltava tasainen, jotta muut EU-maat eivät saa kilpailuetua suomalaisiin nähden heikommil-
la ympäristö- ja eläinsuojelunormeilla. Suomi voi pärjätä kansainvälisessä kilpailussa vain
laadulla.

Arvoisa puhemies! Kestävä maatalous täyttää ekologiset, sosiaaliset ja taloudelliset vaa-
timukset. Maatalouden avulla voimme vaikuttaa maailman tulevaisuuteen. Ruoka aiheut-
taa viidenneksen suomalaisten ilmastopäästöistä, ja maatilojen ratkaisuilla voimme vaikut-
taa merkittävästi hiilijalanjälkeen ja vesistökuormitukseen. Ilmastonmuutokseen sopeutu-
15



Pöytäkirjan asiakohta PTK 68/2016 vp
minen vaatii toimia meiltä jokaiselta, myös maatalousyrittäjiltä, ja maatiloja on tuettava
näissä muutoksissa muun muassa kiertotalousratkaisujen ja pienenergiatuotannon osalta.

Arvoisa puhemies! Suomalainen maatalous on pelastettava, ja en luota, että hallitus sitä
tekisi. Siksi kannatan edustaja Östmanin tekemää epäluottamuslausetta.

15.10 Mats Nylund r (ryhmäpuheenvuoro): Arvoisa rouva puhemies, värderade fru tal-
man! Viime viikolla minulle soitti maanviljelijäkollega. Hänen tilaansa voitaisiin kutsua
suomalaisen perheviljelmän mallitilaksi. Peltoa on 110 hehtaaria ja lehmiä 70. Kaikki tuo-
tannon avainluvut ovat huippuluokkaa. Tila on aktiivisesti mukana koneyhteistoiminnassa
kustannusten alhaalla pitämiseksi. Velkaantuminen on kohtuullista, koska navetan raken-
tamisesta on noin kahdeksan vuotta. Viljelijällä itsellään on alan koulutus, hän on 40 vuo-
den iässä ja työskentelee kokopäivätoimisesti tilalla yhden palkatun työntekijän kanssa.
Vaimo on töissä tilan ulkopuolella, ja heidän kolme lastaan käyvät koulua.

 Pitäisi siis mennä loistavasti, mutta mikä oli hänen viestinsä? Maitotili on pienentynyt
jyrkästi, ja maataloustuet ovat vähentyneet. Lähes neljännes liikevaihdosta on hävinnyt.
Rehut ja lannoitteet ovat kallistuneet, ja ainoa syy siihen, että perheviljelmä pystyy jatka-
maan toimintaansa, on, että pankki suostuu lainanlyhennysten lykkäämiseen tulevaisuu-
teen. Hänen viestinsä oli yksiselitteinen: "Mats, näin ei voi jatkua".

Arvoisa hallitus, reagoikaa nyt, ennen kuin on liian myöhäistä. Tämän haluamme sanoa
tässä välikysymyksessä. Suomen maatalous on nyt akuutissa kriisissä. Tämän vuoksi hal-
litus teki perustavanlaatuisen virheen, kun se ei vuoden toisessa lisätalousarviossa varan-
nut rahaa kriisipaketin tekemiseen maataloudelle viipymättä. Nyt toimenpiteitä lykätään
syksyyn, mikä merkitsee käytännössä sitä, että Suomi ei saa kriisipaketin edellyttämiä neu-
votteluja läpiviedyiksi EU:n kanssa ennen kuin ensi vuoden puolella.

Värderade fru talman! Regeringen hade nog råd att i den andra tilläggsbudgeten avsätta
144 miljoner euro för det bottenlösa hål som Talvivaara utgör, men fann inte stöd för jord-
bruket, inte en enda euro. Varför valde man att göra såhär? En tredjedel av anslaget till Ter-
rafame borde ha gått till jordbruket och därmed skulle man direkt ha kommit i gång med
krispaketet för jordbruket som inte kan vänta. Till kapitaliseringen av Terrafame hade man
mycket väl kunnat återkomma i nästa tilläggsbudget på hösten. 

Det ligger i allas intresse att jordbruket i Finland vilar på hållbar grund. Konsumenterna
värdesätter i allt högre grad ren mat som är närproducerad. Jordbrukarna har heller aldrig
tidigare fått ett så starkt stöd från allmänheten som under den uppmärksammade traktor-
marschen den 11 mars här på Senatstorget. 

Mutta mitä hallitus on tehnyt mielenosoituksen jälkeen? Tiedän, että kollegani läpi koko
puoluekentän maa- ja metsätalousvaliokunnassa ovat ymmärtäneet tilanteen vakavuuden,
ja tiedän, että ministeri Tiilikainen on valmistellut kriisipakettia. Mutta miksi se ei etene
päätökseen asti?

Har regeringen tappat greppet i EU-politiken? Eller hur förklarar man att Finland inte har
lyckats förhandla sig fram till en bättre kompensation för det givna bortfall som vi natur-
ligtvis i högre grad än andra har drabbats av på jordbrukssidan då sanktionerna hämmat
handelsutbytet med Ryssland? Regeringen borde sluta lyssna på euroskeptikernas visk-
16



Pöytäkirjan asiakohta PTK 68/2016 vp
ningar och föra in Finland på nytt in i EU:s kärna. Det är där många av de där viktiga be-
sluten för lantbruket fattas, att gå med halvdana insatser dit så har vi ingenting att hämta.

Arvoisa puhemies! Jos asiaa tarkastellaan hiukan pidemmällä aikavälillä, voidaan sanoa,
että muiden puolueiden piiristä on ollut melko vaikea löytää voimia, jotka ovat halunneet
tukea Suomen maatalouden asiaa. Esimerkiksi edellisessä hallituksessa RKP:n ministerit
jäivät melko lailla yksin puolustaessaan siedettävien toimintaedellytysten turvaamista
maataloudelle.

Nyt meidän on kuitenkin katsottava eteenpäin ja saatava aikaan toimenpiteitä, joilla au-
tetaan maatalousyrittäjät yli akuutin kriisin ja luodaan tulevaisuudenuskoa Suomen maata-
louteen. Ruotsalaisen eduskuntaryhmän mielestä on aika siirtyä sanoista tekoihin julkisia
hankintoja koskevan lain uudistamiseksi. Siihen on kirjattava samat tiukat tuotantovaati-
mukset tuontielintarvikkeille kuin kotimaiselle tuotannolle. Samojen korkeiden ympäris-
tö- ja eläineettisten vaatimusten tulee koskea kaikkia.

Värderade fru talman! Vi måste inse att lantbruket nu är i den djupaste ekonomiska svacka
som vi varit i under Finlands EU-medlemskap. Varningsklockorna borde ringa.

Ruotsalaisen eduskuntaryhmän viesti on lyhykäisyydessään:
1) Ymmärrämme sen, että maan hallitus ei voi korottaa maailmanmarkkinahintoja, mut-

ta emme hyväksy, että yksittäinen ammattiryhmä joutuu vastaamaan lännen ja Venäjän vä-
lisen kauppaboikotin kustannuksista.

2) Hyväksymme kilpailun, mutta emme voi koskaan hyväksyä sitä, että lapsemme kou-
luissa, vanhuksemme vanhainkodeissa ja sairaat sairaaloissamme syövät tuontiruokaa,
jonka tuottaminen olisi laitonta Suomessa.

3) Edellytämme, että maataloustuet maksetaan ajoissa.
Ja hallitus voi luottaa, että ruotsalaisten eduskuntaryhmä tukee ministeri Tiilikaisen eh-

dottamia toimenpiteitä — jos ja kun ne tulevat. Kysymys kuuluu, voiko oppositio luottaa,
että hallitus antaa kriisituen, ja voiko maanviljelijä luottaa, että hallitus antaa kriisituen.

Arvoisa puhemies! Kannatan edustaja Östmanin epäluottamusehdotusta.

15.17 Sari Essayah kd (ryhmäpuheenvuoro): Arvoisa rouva puhemies! "Emme hyväksy
sitä, että viljelijöiden tuet maksetaan vasta hamassa tulevaisuudessa." Näillä sanoilla kan-
sanedustaja, nykyinen maatalousministeri Tiilikainen puolusti suomalaisia talonpoikia
eduskunnassa marraskuussa 2014 ja kantoi huolta kotimaisen ruuan tuotannosta. Hallitus-
vastuusta huolimatta tukien maksu on nyt "hamassa tulevaisuudessa". Maanviljelijät odot-
tavat vielä osaa vuoden 2015 tuista rästissä olevien laskujen maksuun, puhumattakaan tä-
män kevään satokauden tuotantopanosten veloista.

Kotiseudullani Pohjois-Savossa 75 prosentilla viljelijöistä on maatalouden velkaa, va-
jaa 40 prosenttia on neuvotellut pankin kanssa rahoitusjärjestelyistä ja lähes kolmannes on
lykännyt lainojen lyhennyksiä. Sähköt on maksurästien takia katkaistu useammalta tilalta.
Kiuruvedellä, Pielavedellä ja Keiteleellä on jaettu ruokakuponkeja talousvaikeuksissa sin-
nitteleville perheille. Maatalouden maksuvalmiuskriisi kertaantuu, kun esimerkiksi koneu-
rakoitsijat odottavat, milloin viljelijät pystyvät maksamaan heille tehdyistä töistä. Muun
tuskan päälle vielä maa- ja metsätalousministeriön poukkoilu Kemera-tuessa uhkaa metsu-
17



Pöytäkirjan asiakohta PTK 68/2016 vp
reiden työllisyyttä ja taimikoita. Monella kylällä taloudellinen toimeliaisuus on maa- ja
metsätilojen ja niiden heijastevaikutusten varassa.

Arvoisa rouva puhemies! Erään viljelijän traktoriin oli traktorimarssilla kiinnitetty kylt-
ti: "Anna meille meidän jokapäiväinen leipämme." Ehkä viljelijä halusi muistuttaa siitä,
että ravinnon lisäksi kyse on koko ihmisen elannosta ja hyvinvoinnista. Viivästyneet mak-
satukset ovat olleet viimeinen niitti maatilojen yrittäjätulon rajun 40 prosentin vähenemi-
sen päälle. Näissä tunnelmissa lomituksen toimivuutta pitää parantaa, ei heikentää, ja työ-
aikakiristyksistä on luovuttava. Hyvinvointiin ja jaksamiseen liittyvää toimintaa tulee tu-
kea.

Maatalous on nyt niin syvässä ahdingossa, että pienetkin kädenojennukset muilta poli-
tiikkasektoreilta olisivat enemmän kuin tarpeen. Kristillisdemokraatit esittivät jo kesällä
2015 käsittääkseni ensimmäisenä Suomessa, että julkisissa hankinnoissa on asetettava eh-
doksi vähintään suomalaisen eläinsuojelukriteeristön noudattaminen. Samoin olemme
esittäneet aloitteita biokaasun käytön edistämiseksi maatiloilla niin lämmitykseen, sähkön
tuotantoon kuin myöskin polttoaineeksi. Huomasin, että pääministeri Sipilä lupasi puolue-
kokouspuheessaan valoisia näkymiä biokaasulle. Ryhmämme kirjalliseen kysymykseen
käyttövoimaveron poistamiseksi biokaasuautoilta hallitus antoi kuitenkin muutama viikko
sitten kielteisen vastauksen. Nyt biokaasulaitoksia tankkauspaikkoineen ei maatiloille syn-
ny, kun kaasuautoja ei ole tarpeeksi, ja toisaalta kaasuautoja ei puolestaan osteta, kun tank-
kauspaikkoja ei ole tarpeeksi. Arvoisa pääministeri, toteuttakaa KD:n aloitteet, niin puo-
luekokouspuheetkin muuttuvat silloin konkretiaksi.

Arvoisa rouva puhemies! Kristillisdemokraatit muistuttavat, että välikysymyksessä ei
ole kyse vain yhden ammattiryhmän, maatalousyrittäjien, asiasta. Kyse on suomalaisesta
ruuasta, siitä, mitä jokaisen meistä lautaselta päivittäin löytyy. Kyse on myös tulevaisuu-
den huoltovarmuudesta ja omavaraisuudesta. Tämä tulevaisuus on nyt vakavasti uhattuna.
Emme vaadi, että hallitus ratkaisee Ukrainan kriisin, Venäjän pakotteet, ilmastonmuutok-
sen, maidon ylituotannon EU:ssa ja globaalit elintarviketuotannon vääristymät. Ei, me
kristillisdemokraatit ainoastaan vaadimme hallitusta turvaamaan suomalaisen ruuantuo-
tannon tulevaisuuden ja suhtautumaan kriisiin sen vaatimalla vakavuudella. 

Suomalaisella osaamisella on jo kehitetty kansainvälisille markkinoille tähtääviä kor-
kean jalostusasteen elintarvikkeita, ja kristillisdemokraatit näkevät siellä paljon vientipo-
tentiaalia. Jotta voimme jatkaa tällä tiellä, tarvitsemme elinvoimaista kotimaista maata-
loutta ja puhdasta ruuan alkutuotantoa. Toivomme, että hallitus jakaa tämän vision ja myös
toimii sen mukaisesti.

Arvoisa rouva puhemies! Kannatan edustaja Östmanin esitystä epäluottamuslauseeksi
hallitukselle.

Puhemies Maria Lohela: Seuraavaksi ministeri Tiilikainen, 3 minuuttia, hänen jälkeensä
sitten pääministerille mahdollisuus käyttää puheenvuoro.

15.23 Maatalous- ja ympäristöministeri Kimmo Tiilikainen: Arvoisa puhemies! Kii-
tän eduskuntaryhmiä hyvin asiallisesta ja viljelijän hätää kunnioittavasta keskustelusta —
sitä se pääpiirteissään oli. Hallitusryhmien puhujat Leppä, Mattila ja Eestilä kertasivat nii-
tä suunnitelmia ja toimenpiteitä, mitä hallitus on jo tehnyt ja mitä tulee tekemään maata-
louden ahdingon helpottamiseksi. Täytyy sanoa, että juuri tuo markkinatuottojen kasvatta-
minen sekä vientiä edistämällä että ruuan kotimaista käyttöä lisäämällä on toimista var-
18



Pöytäkirjan asiakohta PTK 68/2016 vp
masti tärkein ja merkittävin. Sen ohella tarvitaan, kuten itsekin puheessa totesin, niin EU-
tason kuin kansallisiakin tukitoimia ja byrokratian karsimista.

Opposition puheenvuorot olivat myös hyvin rakentavia, ja kiitän siitä, että näin laajasti
ymmärretään tuo viljelijöitten ahdinko. Edustaja Wallin SDP:stä korosti aivan kuten edus-
taja Leppäkin elintarvikeketjun merkitystä koko Suomen työllisyydelle. Myös vasemmis-
toliiton edustaja Sarkkinen puhui tästä samasta asiasta. On hyvä, että tunnistetaan tämä,
että kyse ei ole pelkästään viljelijöitten toimeentulosta vaan erittäin isosta osasta suoma-
laista kansantaloutta ja työllisyyttä, joka nojaa siihen, että viljely Suomessa on kannatta-
vaa.

Edustaja Halmeenpää, kiitän siitä, että tunnustitte sen, että suomalainen viljely on eläin-
ten hyvinvoinnin ja ympäristön kannalta monin verroin parempaa kuin maailmalla keski-
määrin. Uskon, että viljelijät arvostavat tätä teidän sanomaanne. Myös huoli kaupan kes-
kittymisestä ja oikeudenmukaisesta tulonjaosta teillä ja hallituksella on yhteinen, ja sen oi-
kaisemiseksi teemme töitä vuoropuhelun keinoin.

Edustaja Nylund RKP:stä, tuo konkreettinen esimerkkinne sieltä tilatasolta osoittaa, että
myös oppositiossa samoin kuin hallitusryhmissä tunnetaan se viljelijän konkreettinen ti-
lanne. Tilannekuvasta oikeastaan tässä koko salissa ei ole epäselvyyttä, ja kiitän siitä, että
lupasitte tuen hallituksen kaavailemille ja tulevaisuudessa tänne saliin tuleville kriisitoi-
mille, mutta korostan vielä sitä, että kun viljelijöitten tuloista on markkinamenetysten
myötä hävinnyt vuositasolla satoja miljoonia, niin pelkästään lisäbudjetin keinoin tätä ei
oikaista. Se on tärkeä tekijä. Hallitus on päättänyt, että kriisipaketti seuraavassa lisätalous-
arviossa tulee, sitä valmistellaan, mutta markkinatuottojen saamisen eteen takaisin sinne
tasolle, mihin ne kuuluvat, on tehtävä kaikki voitava julkisten hankintojen paremmilla kri-
teereillä ja suuntautumisella sekä voimakkailla vienninedistämispyrkimyksillä.

Puhemies Maria Lohela: Sitten pääministeri Sipilä, 3 minuuttia myös, olkaa hyvä.

15.26 Pääministeri Juha Sipilä: Arvoisa rouva puhemies! Me olemme hallituksessa erit-
täin tietoisia maatalouden vaikeasta tilanteesta. Maatalous on ollut vaikeuksissa erityisesti
tilojen huonon kannattavuuden, sanktioiden ja huonon markkinatilanteen takia. Tilanne on
kestämätön sekä taloudellisesti että ennen kaikkea inhimillisesti. Jaan täysin ihmisten huo-
len ja tuskan maatiloilla. Tuottajien jaksaminen on todella kovilla.

Kiitokset eduskunnalle tuesta niille toimille, mitä hallitus on tekemässä. Hallitusohjel-
massa sitouduimme ruuantuotannon kannattavuuden nostamiseen ja elintarvikesektorin
kauppataseen parantamiseen 500 miljoonalla eurolla. Päätämme maatalouden lisätoimista
seuraavan lisätalousarvion yhteydessä syksyllä, kunhan ensin on nähty EU:n mahdolliset
kriisitoimet. Hallitus hakee ratkaisuja tilojen akuuttiin rahoituskriisiin valtiontakauksilla ja
laina-aikoja jatkamalla.

Meidän on vaadittava myös EU:n suuntaan yhteisiä tehokkaita toimia maatalouden
akuutin kriisin helpottamiseksi. Muun muassa tästä keskustelen huomenna Ranskan presi-
dentin ja pääministerin kanssa. Samalla meidän on huolehdittava siitä, että EU mahdollis-
taa tarvittavat kansalliset toimet kriisin helpottamiseksi.

Arvoisa puhemies! Hallitus pyrkii edistämään myös biokaasun käytön lisäämistä. Us-
kon, että se päivä ei ole enää kaukana, kun biokaasulla kuljetaan tiloilla omavaraisesti. Jot-
kut tekevät siitä sähköä ja lämpöäkin, ja tämä kiinnostaa, niin kuin ministeri totesi, viljeli-
jöitä kovasti.
19



Pöytäkirjan asiakohta PTK 68/2016 vp
Vaikka tilojen tilanne on hankala, on kuitenkin hyvä nähdä, että maatalouteen edelleen
on investointihaluja. Teemme hallituksessa kaikkemme, että maatilayrittäjien luottamus
tulevaisuuteen vahvistuu ja että ahdinkoon saadaan suunnanmuutos. Laadukas, puhdas ja
lähellä tuotettu kotimainen ruoka on suomalaisten keskuudessa arvostettua. Ruuantuotan-
to on myös omavaraisuuden kannalta tärkeä asia ja turvallisuustekijä.

Edustaja Östman viittasi keskustan tavoitteisiin. Kyllä, sen paperin kun lukee tarkasti,
niin neljäntenä tavoitteena löytyy biotalous ja sen alta muun muassa kotimainen ruuantuo-
tanto, uusiutuva energia ja teollisen puun käytön lisääminen. Nämä löytyvät myöskin hal-
litusohjelmasta.

Arvoisa puhemies! Kiitoksia oppositiolle siitä, että tuette suomalaisten tuotantokritee-
rien vaatimista joukkoruokailusta, normien purkamista, valvonnan yksinkertaistamista
sekä nyt sitten tätä käyttöpääomarahoituksen turvaamista tiloille. — Kiitoksia.

Puhemies Maria Lohela: Ennen debattia ministeri Orpolle 1 minuutin puheenvuoro.

15.29 Sisäministeri Petteri Orpo: Arvoisa rouva puhemies! Maatalous on sisäasioita,
siksi muutama sana.

Hallitus tiedostaa siis hyvin sen vaikean tilanteen, missä suomalainen ruuantuotanto ja
elintarvikeketju ovat. Siksi me olemme yksimielisesti päättäneet lisätalousarvion yhtey-
dessä, että kriisipakettia syksylle valmistellaan. Tämän tulevan roolini kautta: Meillä on ja-
kamatonta varausta noin 90 miljoonaa, mikä kertoo siitä, kuinka tiukka tämä taloustilanne
on. Siksi minä painotan niitä kaikkia muitakin toimia Euroopan unionissa, sääntelyn pur-
kua, kotimaisen ruuan kysynnän ja käytön lisäämistä muun muassa julkisissa hankinnois-
sa, lukemattomia eri toimenpiteitä, joita uskon, että ministeri Tiilikainen tekee ministeri-
nä. Sitä kautta saadaan heti laajalla rintamalla toimia suomalaisen ruuantuotannon ja suo-
malaisen elintarvikeketjun tilanteen parantamiseksi, joka on vakava. Siitä ei pääse mihin-
kään. Me palaamme tähän kriisipaketin rahaosuuteen talousarvion budjettikäsittelyssä,
joka alkaa elokuussa, mutta siihen mennessä tarvitaan todellakin lukuisia toimia.

Puhemies Maria Lohela: Sitten siirrytään debattiin. Siihen ilmoittautuneita onkin jo lu-
kuisia. Edustaja Leppä aloittaa.

15.31 Jari Leppä kesk (vastauspuheenvuoro): Rouva puhemies! On hienoa havaita se,
että kaikki puolueet tässä salissa olivat yksimielisiä siitä, että suomalainen ruuantuotanto
pitää turvata. Se on erittäin iso arvo. Kansallinen yhteisymmärrys on tässä äärimmäisen
tärkeää.

Pari havaintoa kahden oppositiopuolueen puheenvuoroista kuitenkin haluan sanoa. Siel-
lä oli sellaisia ristiriitaisuuksia, joita emme voi yhtä aikaa toteuttaa. Emme voi olla yhtä ai-
kaa kiristämässä ja helpottamassa. Emme voi olla yhtä aikaa myöskään edistämässä ruu-
antuotantoa ja lisäämässä viljelemättömän pellon osuutta. Ei tämä vain onnistu, ja siksi tä-
mäntyyppisiä asioita kannattaa nyt tarkentaa kuitenkin vielä teidän tulevissa linjauksissan-
ne.

Mutta sitten, puhemies, haluan kysyä ministeriltä noista määrän sääntelyasioista, kun
täällä nyt monessa puheenvuorossa tulivat esille maitokiintiöt ja muutkin EU-kiintiöt eli
määrän sääntely. Joka kerta kun Euroopan unioni on määrän sääntelyä helpottanut, joka
kerta ruokamarkkinat ovat menneet Euroopassa sekaisin ja joka kerta eurooppalaisen ruu-
20



Pöytäkirjan asiakohta PTK 68/2016 vp
antuotannon kilpailukyky on heikentynyt. Onko tähän nyt tulossa jotakin muutosta, ja kos-
kevatko, pääministeri, ne keskustelut mahdollisesti tätä asiaa, (Puhemies koputtaa) ja sa-
maten maatalousministerin osalta: koskevatko nyt tulevat ratkaisut... [Puhemies keskeytti
puheenvuoron puheajan ylityttyä.]

15.32 Peter Östman kd (vastauspuheenvuoro): Kiitos, rouva puhemies! Kuulemma on
ennenkuulumatonta, että välikysymyksen ensimmäinen allekirjoittaja ei saa ensimmäistä
puheenvuoroa. Mutta joskus sitäkin pitää sattua. — Pääministerille sanon, että myönnän,
että viitatessani keskustan viiden kohdan strategiaohjelmaan ehkä tuo sanavalinta oli epä-
onnekas, kun puhuin maataloudesta tällaisella otsikkotasolla. Tarkoitin maanviljelystä. Se
ei kyllä löydy otsikkotasolla siitä strategisesta ohjelmastanne, mutta varmasti löytyy sieltä
teksteistä sitten.

No, se oli pieni virhe kuitenkin verrattuna siihen, mitä on minun kysymykseni. Kysyn si-
tä, miksi ihmeessä hallitus ei tuonut, kun tiedetään, että maatalous on niin syvässä kriisissä
kuin ollaan, lisätalousarvion yhteydessä nyt jo kriisipakettia. Niin kuin sanoin omassa pu-
heenvuorossani, nyt se menee tuonne ensi kevään puolelle, ennen kuin maanviljelijät saa-
vat nämä rahat tililleen.

Puhemies Maria Lohela: Edustaja Östman, joskus puhemiehellekin tulee virheitä, aina-
kin minulle.

15.33 Pirkko Mattila ps (vastauspuheenvuoro): Arvoisa rouva puhemies! Niin, tässä kai
nyt ollaan tänään sen kysymyksen äärellä, onko kannattavampaa ryhtyä maataloustarkas-
tajaksi kuin maatalousyrittäjäksi. Toivon, että asiat eivät ihan näin vastakkaisia olisi.

Mutta nyt, kun puhutaan paljon näistä julkisista hankinnoista ja myös hallitus on ottanut
tämän hankkeekseen, kai sen voimme tehdä myös hyvin paljon matalammalla profiililla,
niin että siihen ei erityistä hanketta tarvita, vaan me, jotka olemme täällä valtuutettuja,
voimme tehdä tai voimme kannustaa muita valtuutettuja tekemään nimenomaan niitä lähi-
ruokastrategioita, lähiruokapäätöksiä, ottamaan siihen kuntastrategiaan sen lähiruuan. Täs-
sä on minulla avoinna Kuntaliiton verkkosivut, jossa on kerätty niitä kuntia, jotka ovat teh-
neet jo kunnissaan päätökset, vaikka kilometrirajan perunalle tai lihalle tai maidolle. Tai
esimerkkinä on hyvä pohjoispohjalainen kunta, Vaalan kunta, joka on jo pitkään tehnyt vir-
kamiestyönä tällaiset päätökset. Tätä viestiä haluaisin Suomen kuntiin ja kuntapäättäjille
viedä.

15.34 Markku Eestilä kok (vastauspuheenvuoro): Arvoisa rouva puhemies! Välikysy-
myksen ensimmäinen allekirjoittaja, arvostamani edustaja Östman, kysyi, kenelle kokoo-
mus on tehnyt maatalouden pelastusohjelman ja miksi ette aja niitä asioita. Kokoomus teki
sen takia maatalouden pelastusohjelman, että juuri tällä hetkellä Euroopan unionissa suun-
nitellaan uutta maatalousohjelmaa. Jos siihen ei nyt tee puolueohjelmaa ja kiinnitä huo-
miota keskeisiin ongelmiin, millä pyritään vaikuttamaan, niin milloin se pitäisi tehdä? Var-
maan sen jälkeen, kun ohjelma on taas jälleen päällä ja ihan sama byrokratia on päällä.

Juuri ennen tätä täysistuntoa sain kollegalta puhelun, jossa valvontaeläinlääkäri oli pyy-
tänyt läänineläinlääkäriltä virka-apua eläinsuojelutapauksessa. Apua ei sen takia tullut,
koska matka oli pitkä, sitä ei olisi voinut toteuttaa työpäivän aikana, ja sitten näiden täy-
dentävien ehtojen valvontatehtäviä oli niin paljon. Onko hallinnosta ja valvonnasta tullut
21



Pöytäkirjan asiakohta PTK 68/2016 vp
nyt kultainen vasikka, jota kumarretaan, ja viljelijöitten hyvinvointi ja jopa eläinsuojelu
jäävät taka-alalle — siitä on, edustaja Östman, kysymys.

15.35 Harry Wallin sd (vastauspuheenvuoro): Arvoisa rouva puhemies! Täällä kaikissa
puheenvuoroissa on käynyt selvästi ilmi se, että maatalouden kriisi on paljon muutakin
kuin vain maataloustukien myöhästyminen. Kun maatalousjaostossa kuulimme asiantunti-
joita, niin siellä kävi selväksi se, että myöhästyminen johtuu pitkälti siitä, että tietojärjes-
telmät eivät ole kunnossa. Nyt kun täällä on kaksi maatalousministeriä, sekä entinen että
nykyinen, niin voisitteko te kertoa, miten tähän nyt on tultu, ettei sitä ajoissa saatu kun-
toon? Kiitos siitä, että nyt lisätalousarviossa on 900 000 euroa näitten järjestelmien kun-
toon panemiseen, mutta voitteko te kertoa, miksi tätä 900 000:ta ei tullut jo 2015 tai 2016? 

15.36 Hanna Halmeenpää vihr (vastauspuheenvuoro): Arvoisa rouva puhemies! On ai-
van oikein, että hallitus alkaa vaatia suomalaisten tuotantokriteerien huomioimista julkisis-
sa hankinnoissa, kun ruokaa hankitaan. Kuulisin mielelläni myös joitakin linjauksia siitä,
miten huomioidaan luomuruuan osuuden kasvattaminen julkisista hankinnoista. Moni alan
ammattilainen ja poliitikkokin varoo nostamasta luomua paremmaksi kuin tavanomainen
tuotanto, mutta esimerkiksi kuntapäättäjistä yli 60 prosenttia olisi valmiita lisäämään myös
luomuruuan osuutta julkisista ruokahankinnoista.

Hallitus on ilmoittanut tavoitteekseen, että peltoalasta vuoteen 2020 mennessä 20 pro-
senttia olisi luomua. Tarvittaisiin varmaan jotain konkreettisia toimenpiteitä, miten tähän
tavoitteeseen aiotaan päästä.

15.37 Hanna Sarkkinen vas (vastauspuheenvuoro): Arvoisa puhemies! Kiitoksia minis-
teri Tiilikaiselle kunnioittavasta suhtautumisesta välikysymykseen ja tämän huolen ottami-
sesta vakavasti. Jäämme odottamaan toimenpiteitä.

Maatalouden uudet haasteet ja toisaalta mahdollisuudet eli ilmastonmuutos, ympäris-
töystävällisen tuotannon lisääminen, kiertotalous, pienenergia, tuottavuuden parantami-
nen ja uusien elintarvikeinnovaatioiden kehittäminen tarvitsevat perustutkimusta, innovaa-
tiotoimintaa ja taloudellisia kannusteita. Valitettavasti hallitus leikkaa Luonnonvarakes-
kuksesta ja muusta tutkimustoiminnasta, ei juustohöylällä vaan viikatteella. Tämä on risti-
riitaista.

Kiertotalous ja hajautettu energiantuotanto on maatiloille merkittävä mahdollisuus lisä-
tä omavaraisuutta, säästää tuotantopanoksissa ja hankkia sivutuloja. Haluankin kysyä mi-
nisteriltä, miten näitä asioita aiotaan ihan konkreettisesti edistää.

15.38 Mats Nylund r (vastauspuheenvuoro): Arvoisa rouva puhemies! Minäkin haluan
kiittää aivan erityisesti ministeri Tiilikaista, joka kuunteli tarkasti kaikkia oppositioryhmiä
sekä hallituspuolueitten eduskuntaryhmiä.

Haluan vielä sanoa, että keskustan ryhmäpuheenvuoro oli erittäin hyvä. Kuka tahansa
oppositiopuolueista tai välikysymyksen allekirjoittajista olisi voinut käyttää sen. (Naurua)
Se kertoi kaksi tärkeää asiaa. Se alleviivasi sen, mitä ministeri Tiilikainen sanoi, että op-
positio on liikkeellä oikealla asialla ja että keskustan eduskuntaryhmä tietää ja tuntee maa-
talouden ongelmat ja tarvittavat toimenpiteet. Sen vuoksi minä haluan kysyä keskustapuo-
lueen puheenjohtajalta, pääministeri Juha Sipilältä: Miten voi olla mahdollista, että toimet
22



Pöytäkirjan asiakohta PTK 68/2016 vp
eivät täsmää oman eduskuntaryhmän ja hallitusohjelman kanssa? Miksi siirretään kriisipa-
ketti syksyyn? — Kiitos.

15.39 Sari Essayah kd (vastauspuheenvuoro): Arvoisa rouva puhemies! Pääministeri, to-
tesitte, että se päivä ei ole enää kaukana, kun tilan biokaasulla kuljetaan omavaraisesti. Pel-
kään, että se päivä on edelleenkin kaukana, koska hallituksen omat toimenpiteet eivät tue
sitä, että meillä saataisiin biokaasun tuotanto sille tasolle, millä se on monissa muissa Eu-
roopan maissa. Muun muassa Saksassa ja Italiassa kaasun tankkauspisteitä on kaikista pis-
teistä noin 30 prosenttia, meillä Suomessa huimasti alle prosentin. Ruotsissa biokaasuau-
toja on noin 50 000 liikenteessä, Suomessa hädin tuskin 2 000:ta.

Hallitus ei halua poistaa käyttövoimaveroa biokaasuautoilta, millä saataisiin vauhditet-
tua biokaasuautojen hankintaa, ja kun ei ole autoja, niin ei sitten myöskään synny näitä
tankkauspisteitä. Myöskään hallitus ei halua, että energiatuotantotukea voitaisiin käyttää
tilan oman biokaasulaitoksen rakentamiseen, jos tuota biokaasua myydään yli oman tar-
peen. Sehän on vähän sama asia, että jos maitoa käytettäisiin yli oman tilan oman tarpeen,
niin siitä ei saisi minkäänlaista tukea. Aivan käsittämättömiä ministeriön linjauksia. (Pu-
hemies koputtaa) Toivoisinkin, että näitä asioita lähdettäisiin pistämään ensin omalta koh-
dalta kuntoon.

15.41 Peter Östman kd (vastauspuheenvuoro): Rouva puhemies! Edustaja Eestilä viitta-
si siihen ohjelmaan, hyvä ohjelma sinällään. Mutta kysyn edelleen ja jatkan sitä Nylundin
kysymystä, kun olen ymmärtänyt, että ministeri Tiilikainen jo kuukausia sitten esitti, että
tähän lisätalousarvioon olisi tullut kriisipaketti, eli tulkitsen sen niin, että hänellä oli kes-
kustan eduskuntaryhmä taustalla tukenaan. Miksi hallitus ei sitten tuonut sitä tähän? Oliko
niin kenties, että kokoomus esti sen kriisipaketin lisäämisen tähän lisätalousarvioon?
(Eduskunnasta: Juuri näin!)

15.41 Anne Kalmari kesk (vastauspuheenvuoro): Arvoisa rouva puhemies! Tuntuu to-
della hyvältä, että yli puoluerajojen täällä arvostetaan maataloutta ja halutaan sitä puolus-
taa, aina tässä salissa ei ole ollut näin. Minä vetoaisinkin siihen, että silloin kun hallitus te-
kee toimia maatalouden hyväksi, antaa rahaa Makeraan niin, että voidaan investoida uu-
dentyyppiseen tuotantoon, uusiutuvaan energiaan ja muuhun, niin tuettaisiin sitä aina yh-
dessä eikä sanottaisi näpertelyksi. Robotti maatilalle on ihan yhtä arvokas kuin robotti mui-
hin tuotantolaitoksiin.

Haluaisin myös, että täältä salista ei lähtisi viestiä siitä, että suomalainen tukijärjestelmä
pitäisi ajaa alas tai että suomalainen tuotantotapa saastuttaa ympäristöä tai ei ole kestävää
eläinten hyvinvoinnin kannalta. Kuitenkin tätäkin viestiä täältä salista hyvin usein lähtee.
(Puhemies koputtaa) Haluaisin, että te kokoatte joukkonne ja... [Puhemies keskeytti pu-
heenvuoron puheajan ylityttyä.]

15.42 Tytti Tuppurainen sd (vastauspuheenvuoro):  Arvoisa puhemies! Maatalouden
kriisi on totta, ja tiloja ajautuu konkurssiin. Syyt ovat toki moninaisia, mutta on pakko tun-
nustaa, että on myös kotikutoisia syitä: viljelijätukia ei yksinkertaisesti ole saatu maksatuk-
seen johtuen näitten tietojärjestelmien monimutkaisuudesta. Tuet ovat myöhästyneet, ja ti-
lanne on viljelijöille kohtalokas, koska viljelijälle viljelijätuki on käytännössä se, mikä
työntekijälle on palkka.
23



Pöytäkirjan asiakohta PTK 68/2016 vp
Tämä tilanne on absurdi. Me Suomessa haluamme kotimaista ruokaa, me haluamme tu-
kea kotimaista maataloutta, käytämme eurooppalaisittain paljon verovaroja kotimaiseen
ruuantuotantoon, mutta näitä tukia ei saada välitettyä viljelijätalouksiin maatilojen ahdin-
gon helpottamiseksi. SDP on halunnut antaa hallitukselle aikaa korjata tämä tilanne, me
olemme kärsivällisiä tämän asian kanssa, mutta, ministeri Tiilikainen, voitteko te nyt luva-
ta, että nämä tietojärjestelmäongelmat saadaan korjattua ja nämä tukien maksuviivästykset
saadaan hallintaan?

15.43 Ville Niinistö vihr (vastauspuheenvuoro): Arvoisa puhemies! Huoli on yhteinen, ja
toivottavasti hallitus laittaa vauhtia erityisesti näissä nopean aikavälin toiminnoissa, että ne
maksatusongelmat saadaan ratkottua, ettei sen takia aiheudu kohtuuttomia tilanteita.

Sitten vähän pidemmällä aikavälillä pitää miettiä tätä tilannetta, miten me pääsemme ke-
hittämään maatalouden luontaista kannattavuutta niin, että viljelijä saa tuotteestaan kun-
non hinnan. Sehän on kaiken ydin, että viljelijä voi löytää sellaisia tuotteita, joissa hän saa
hyvän kannattavuuden ja markkinat toimivat paremmin. Ja tässä pitäisi nyt vähän ehkä
ponnekkaammin — ministeri kyllä toi esille vuoropuhelua ja joitakin toimia tällä puolella
— miettiä sitä, miten voimme nostaa jalostusarvoa ja kehittää tuotteita sellaisiksi, että suo-
raan tuotteesta saa paremman hinnan, ettei käy niin, että tuet esimerkiksi menevät vain suo-
raan peltojen hintaan. Pitäisikö tukipolitiikkaa uudistaa niin, että olisi kannattavampaa vil-
jellä uusia tuotteita ja uusia lajikkeita, jotka ehkä antaisivat paremmin myös viljelijöille
suoraa hintaa? Esimerkkinä tuon esille sen, että nyhtökauran kehittäjiä kun tapasin, niin he
sanoivat, että Suomessa ei oikein löydy omaa kauraproteiinia, ei omaa härkäpapuproteii-
nia (Puhemies koputtaa) eikä herneproteiinia, vaikka ne nostaisivat jalostusarvoa.

15.45 Li Andersson vas (vastauspuheenvuoro): Arvoisa puhemies! Sain itse mahdolli-
suuden osallistua traktorimarssille Sipoosta Helsinkiin, ja oli todellakin aika pysäyttävää
kuulla suomalaisten maataloustuottajien tarinoita suomalaisen maataloustuotannon tämän-
hetkisestä tilasta ja myöskin näihin tukien maksatuksiin liittyvistä ongelmista. Juurikin
näitä ratkaisuja suomalaiset maataloustuottajat nyt hallitukselta toivovat. Tarvitaan sekä
välittömiä toimia tämän vaikean kauden yli että sitten pitkän aikavälin ratkaisuja suoma-
laisen maataloustuotannon kehittämiseksi.

Minäkin olisin halunnut kuulla hallitukselta vastausta siihen, miksi hallitus ei ollut val-
mis tekemään päätöstä tästä kriisipaketista tämän nyt käsittelyssä olevan lisätalousarvion
yhteydessä. Ja oletteko yhtenä keinona valmiita pohtimaan vasemmistoliiton esittämää uu-
denlaista sopeutumislainaa, jonka avulla tilat voisivat päästä akuutin talousahdingon yli
mutta joka myöskin tukisi tätä pidemmän aikavälin tuotannon kehittämistä?

15.46 Sampo Terho ps (vastauspuheenvuoro): Arvoisa puhemies! On ollut iloista ja loh-
dullista tässä keskustelussa kuulla, että huoli suomalaisesta maataloudesta on meille kai-
kille yhteinen.

Maataloustuotanto on jokaisen itsenäisen valtion välttämätön elinehto. Ei ole todellista
itsenäisyyttä ilman omaa maataloutta, omaa kotimaista ruokaa. On varmasti aivan selvää,
että tämä maatalousyrittäjän arvostus kulkee täällä läpi yli kaikkien puoluerajojen ja oppo-
sitio—hallitus-rajojen.

On erittäin valitettavaa, että tämä ikään kuin kriisien suma on aiheuttanut tilanteen, jos-
sa nyt olemme: jatkuva EU-byrokratian paisuminen pitkällä aikavälillä, maitokiintiöiden
24



Pöytäkirjan asiakohta PTK 68/2016 vp
poistaminen, erilaiset tietojärjestelmäongelmat ja sitten vielä nämä Venäjän pakotteet.
Mutta se on tullut täällä selväksi, että jokainen puolue, ja hallitus siinä etunenässä, on jo
laatinut tässä selkeät suunnitelmat, miten asia korjataan, koska kukaan ei ole tähän tyyty-
väinen, ja tämä tullaan korjaamaan. Apu on tulossa, (Puhemies koputtaa) nopeudesta voi
aina toki oppositio valittaa, mutta meillä on kaikilla (Puhemies koputtaa) yhteisymmärrys
— apu on tulossa.

15.47 Anna-Maja Henriksson r (vastauspuheenvuoro): Värderade fru talman! Faktum är
att det finländska jordbruket är i kris, och nu behöver våra jordbrukare inte bara medlidan-
de utan nu behöver de konkreta åtgärder, och de åtgärderna måste komma från regeringens
håll. Det är ganska patetiskt att vi har en situation där centern leder Finlands regering och
jordbruket står i den största kris det har haft på hemskt länge.

Arvoisa puhemies! On hienoa, että me olemme yksimielisiä siitä, että maataloudelle on
tehtävä jotain. Me haluamme kotimaista ruokaa tulevaisuudessa, me tarvitsemme ne toi-
menpiteet nyt.

Arvoisa hallitus, arvoisa pääministeri, koska me saamme nähdä päätökset tästä kriisipa-
ketista? Kyllähän se on jotenkin suloista, sanoisin, että tässä edustaja Leppä esittää keskus-
tan ryhmänpuheenvuorossa, toivoo ja sanoo, että hallituksen pitää noudattaa omaa hallitus-
ohjelmaansa, ja samalla peräänkuuluttaa hallitukselta päätöksiä. Kuitenkin keskustahan
johtaa nyt hallitusta. Arvoisa puhemies, koska nämä päätökset tulevat?

15.48 Jari Leppä kesk (vastauspuheenvuoro): Rouva puhemies! Tämä keskustan vaati-
mus oman hallitusohjelman noudattamisesta on ihan johdonmukaista politiikkaa. Edusta-
ja, me viime kaudella teimme oppositiosta käsin saman vaatimuksen. Jos emme nyt itsel-
lemme sitä vaatimusta aseta, niin johan tämä nyt on aika merkillinen tilanne. Viime kau-
della sitä ei vain toteutettu, nyt ei siihen varaa ole, niin kuin tuossa ryhmäpuheenvuorossa
sanottiin.

Mutta pitää muistaa, että tämä hallitus on istunut vasta vuoden. Ei se ole voinut, ei pys-
tynyt, ei kerinnyt tekemään kaikkia asioita, mitä sen erinomaisessa ohjelmassa on. Ja niin
kuin täällä esimerkiksi edustaja Terho äsken totesi, ne tullaan toteuttamaan. Siitä lähde-
tään, se on ihan selvä. Sen vaatimuksen keskustan eduskuntaryhmä halusi täällä reilusti
osoittaa ja esittää, niin kuin tehtiin viime kaudellakin.

15.49 Kalle Jokinen kok (vastauspuheenvuoro): Arvoisa rouva puhemies! Niin kuin tääl-
lä on kuultu, maatalous on nyt poikkeuksellisen suurissa ongelmissa ja siihen ovat johta-
neet muun muassa alentuneet tuottajahinnat ja tukimäärien ja maksatusaikataulujen muu-
tokset, Venäjän tuontikiellot ja EU:n maitokiintiöiden poistuminen. Erityisen suurissa on-
gelmissa ovat nuoret viljelijät ja ne, jotka ovat viime vuosina investoineet tuotantolaitok-
siin. Kun tulot ehtyvät, menot kasvavat, maksuvalmius heikkenee, maksupino siellä pii-
rongin kulmalla kasvaa. Jokainen tietää, mikä sen tien päässä on: lisävelkaantuminen niin
pitkään kuin se on mahdollista ja sen jälkeen sitten konkurssi. Nyt on täysin välttämätöntä
löytää keinoja, joilla maatalousyrittäjät selviävät tästä vaikeasta tilanteesta yli, ja sen vuok-
si onkin erittäin hyvä asia, että hallitus on ottanut tämän asian vakavasti ja tuon kriisipake-
tin luvannut. Suomalainen maataloustuotanto pitää turvata kestävällä ja pitkäjänteisellä ta-
valla.
25



Pöytäkirjan asiakohta PTK 68/2016 vp
15.50 Antero Vartia vihr (vastauspuheenvuoro): Arvoisa rouva puhemies! Maata-
lousyrittäjät ovat aidosti todella ahtaalla. Tässä salissa on tänään kerrottu lukuisia syitä,
mutta yksi, ehkä niistä kaikista merkittävin, on jäänyt mainitsematta: ylituotanto. Niin
kauan kuin tuotantoa on enemmän kuin kysyntää, tuottajien on lähes mahdoton saada kun-
nollista hintaa tuotteilleen. Maataloustuilla tarkoitetaan hyvää, mutta ne eivät aina johda
välttämättä siihen toivottuun lopputulokseen. Kuvaavaa on se, että Ruotsissa maatalo-
usyrittäjät pärjäävät paremmin kuin Suomessa, vaikka siellä maksetaan vähemmän tukia
kuin täällä. Kun Ruotsissa on paremmat olosuhteet viljellä kuin Suomessa, niin miten on
mahdollista, että suomalaisella maanviljelijällä on varaa maksaa pellosta enemmän vuok-
raa kuin ruotsalaisella?

15.51 Antti Rantakangas kesk (vastauspuheenvuoro): Arvoisa puhemies! Olisi tieten-
kin hyvä, että edustajat tekisivät vähän kotiläksyjäkin. Edellisessä puheenvuorossa ne oli-
vat unohtuneet. Meillä ei ole missään keskeisessä maataloustuotteessa ylituotantoa. Se on
monessa tuotteessa, esim. naudanlihassakin, 80 prosenttia, ja tämä ei voi olla syy siihen,
että meillä maatalouden tilanne on näin vaikea. Kyllä siihen on monia tekijöitä. Yksi on
tämä Venäjä-pakotetilanne. Olisi kohtuullista, että tähän näitten viljelijöitten menetysten
korvaamiseen osallistuisi koko yhteiskunta, ja sen takia on aivan välttämätöntä, että halli-
tus vie päätökseen ne omassa ohjelmassaan olevat ratkaisut, joilla maatalouden ahdinkoa
helpotetaan.

Maatalous on tällä hetkellä EU-ajan kaikista vaikeimmassa kannattavuuskriisissä. Vil-
jelijöitten tulevaisuudenuskoa ei vakuuteta millään puheilla, vaan nyt tarvitaan tekoja. Tie-
tenkin on hyvä asia, että tässä salissa ei tällä kertaa ole vastakkainasettelua. Se on hyvä
asia, ja uskon, että se otetaan viljelijöitten keskuudessa myönteisesti vastaan. Mutta nyt on
tekojen aika, ja toivottavasti tulee koko eduskunnalta tuki näille tuleville teoille.

15.52 Antti Lindtman sd (vastauspuheenvuoro): Arvoisa puhemies! Huoli suomalaisen
alkutuottajan asemasta on yhteinen, niin kuin on käynyt selväksi. Ainoa tapa kestävästi pa-
rantaa kannattavuutta on pitää huoli siitä, että markkinat toimivat oikein ja hyvin. Ja itse
asiassa Rantakangas totesi, että nyt on tekojen, ei puheiden aika.

Edustaja Harry Wallin kysyi aivan olennaisen kysymyksen: miksi se, joka tekee eniten,
saa vähiten. Ja tähän vastaus löytyy siitä, että tässä ketjussa on yksi taho, jolla on liian vah-
va asema. Ministeri Tiilikainen, te varmasti tiedätte — se on kaupan asema. Nyt kysyn,
missä ovat ne teot. Sanoitte, että käytte vuoropuhelua. Edellinen hallitus teki historiallisia
askeleita siinä, että ministeri Ihalaisen johdolla toteutettiin reilun kilpailun ohjelma, mah-
dollistettiin se, että yli 30 prosentin markkinaosuus tulee määräävään markkina-asemaan,
luotiin työkalut puuttua tähän. Ministeri, miten te nyt tähän puututte? Missä ovat nyt ne
edustaja Rantakankaan peräänkuuluttamat teot, jotta saadaan (Puhemies koputtaa) pysyvä
ratkaisu maatalouden kannattavuuteen?

15.53 Jari Myllykoski vas (vastauspuheenvuoro): Arvoisa rouva puhemies! On hienoa,
että hallituksella on paljon asioita, joita he ovat tekemässä. On hienoa, että ministeri Tiili-
kainen on tehnyt ponnisteluja tulevaisuuden varalle niin, että avaamme uusia markkinoita
suomalaiselle elintarvikeviennille.

Olisin kuitenkin kysynyt pääministeri Sipilältä ja ministeri Tiilikaiselta, minkälaisia
ponnisteluja on tehty Venäjän vastapakotteiden purkamiseksi Suomen osalta. Mikään ei il-
26



Pöytäkirjan asiakohta PTK 68/2016 vp
meisesti kiellä käymästä näitä neuvotteluja, ja olisikin hienoa kuulla, millä tavoin Suomi
pyrkii edistämään sitä mahdollisuutta, että keskustelut Venäjän osalta elintarvikevastapa-
kotteiden purkamiseksi olisivat mahdollisia. Olisi ehkä syytä tehdä muutama matka Venä-
jälle Kiinan sijaan, kun tiedämme, että Kiinan markkinan avautumiseen menee vielä vuo-
sia.

15.54 Toimi Kankaanniemi ps (vastauspuheenvuoro): Arvoisa puhemies! Minä luotan,
että hallitus muutaman kuukauden kuluessa tuo tämän kriisipaketin ja sillä voidaan akuut-
tia hätää, joka on suuri ja syvä, helpottaa.

Mutta pystyykö hallitus vaikuttamaan Euroopan unionin maatalouspolitiikkaan, yhtei-
seen maatalouspolitiikkaan, niin, että siinä saadaan selkeä muutos? Olen parikymmentä
vuotta EU:n aikana seurannut täällä, ja yleensä EU:n, politiikkaa, ja aina kun on maata-
lousuudistuksia tehty — niitä on tehty muutaman vuoden välein — tämä kehitys on men-
nyt byrokraattisempaan, vaikeampaan ja monimutkaisempaan, viljelijöitä kohtaan huo-
nompaan tilanteeseen. Nyt ei ole enää varaa mennä näinpäin vaan on saatava muutos, py-
syvä muutos, tähän maatalouspolitiikkaan. EU on se tärkein tekijä, koska sille on päätös-
valta luovutettu. Näettekö, että tässä on mahdollisuus saada muutos?

15.55 Antero Laukkanen kd (vastauspuheenvuoro): Arvoisa rouva puhemies! Kun tääl-
lä oppositio ja hallitus ovat hyvin yhtä mieltä tästä tilanteesta, niin, hyvä pääministeri, eikö
nyt olisi korkea aika kutsua koko hallitus kriisi-istuntoon ja istua niin kauan, että hallituk-
sen sydän pehmenee ja rahat maanviljelijöiden maksurästeihin kaivetaan vaikka kiven alta
ja maksetaan heti?

Ruotsissa vastaavassa tilanteessa Ruotsi toimi toisin, valitsi heti omaan talousarvioonsa
siirtymävaiheen rahan, josta maataloudelle maksettiin tuet ajallaan ja johon sitten aika-
naan tulevat EU:n tukirahat ohjataan. On pakko kysyä, miksi Ruotsissa kaikki aina on hel-
pompaa. Siksi, että siellä on tervettä kansallista omanarvontuntoa ja tervettä omien asioi-
den hoitamisen kulttuuria ilman EU:n herrapelkoa. Kun ruotsalaiselta vastuuministeriltä
kysyttiin, oletteko tietoisia siitä, että EU:ssa ei katsota hyvällä toimianne, oli vastaus hyvin
selkeä: jos noottia tulee, käsittelemme sen sitten, mutta nyt varmistamme, että maanvilje-
lijä saa sen, mikä hänelle työstä kuuluu. Tällaista toimintaa odottaisimme myös Suomen
hallitukselta.

15.56 Johanna Ojala-Niemelä sd (vastauspuheenvuoro): Arvoisa rouva puhemies! Ku-
ten täällä salissa on kuultu, syyt tälle kriisille ovat moninaiset, ja ymmärrän, että sääolo-
suhteille, jotka olivat viime kesänä erittäin huonot, ei hallituskaan voi mitään, mutta toivon
kuitenkin toimia tämän akuutin kassakriisin ratkaisemiseksi maatiloilla. On hyvä kuulla,
että kriisipaketti on tulossa, mutta valitettavasti se kyllä tulee armottoman myöhään.

Suomalaisen tuottajan kannalta on positiivista, että kotimaisten elintarvikkeiden näky-
vyys on parantunut esimerkiksi kaupoissa. Suomalaiset ovat myös huomanneet, että vain
ostamalla kotimaista ruokaa tuotanto säilyy Suomessa. Kaupoissa kotimainen tuote erot-
tuu selvästi ja kuluttajan on helppo se valita. Myös suoramyynnit tiloilta ja uudenlaiset vä-
lityskanavat ilman kaupan välikäsiä ovat nousussa, mikä on hyvä asia. Kuntien ja valtion
täytyykin ruokahuollossa lisätä kotimaisuuden astetta ja lähituotantoa. Esimerkiksi kou-
luissa, päiväkodeissa ja vanhusten palvelutaloissa ihmiset ansaitsevat myös kotimaista
ruokaa, ja tämän eteen toivon meiltä kaikilta ponnisteluja.
27



Pöytäkirjan asiakohta PTK 68/2016 vp
Puhemies Maria Lohela: Vielä edustajat Eestilä ja Nylund ennen kuin ministerit saavat
vastata.

15.57 Markku Eestilä kok (vastauspuheenvuoro): Arvoisa rouva puhemies! Maatalou-
dessa pyörii aika paljon rahoja. Ongelma on lähinnä se, kuinka paljon sitä jää tavallaan py-
syvästi viljelijän kukkaroon maksaa laskut ja suoriutua niistä velvoitteista, mitä hänelle tu-
lee. Manner-Suomen maaseudun kehittämisohjelmaan 2014—2020 menee rahaa yhteensä
lähes 8,3 miljardia. Olemmeko me nyt aivan varmoja, että siitä menee juuri se oikea osa
viljelijälle? 

Toinen iso ongelma yhteiskunnassa — ja meidän täytyy se kaikkien tunnistaa — on se,
että kauppa on meillä keskittynyt ja viljelijän asema tässä elintarvikeketjussa ja siinä tulon-
muodostuksessa on heikko. Silloin me olemme tekemisissä määräävän markkina-aseman
kanssa. Se ei ole laiton olotila, mutta sen väärinkäyttö on laitonta. Siihen sisältyy erittäin
vahvasti markkinoille tulon estäminen. Silloin voidaan ruveta puhumaan hyllytilasta ja
milloin mistäkin. Onko, ministeri Tiilikainen ja arvoisa pääministeri, niin, että me kenties
kilpailulain kautta voimme saada näihin ongelmiin ratkaisun, vai onko (Puhemies koput-
taa) kysymys kuitenkin viime kädessä hyvästä kauppatavasta ja hyvästä sopimuskäytän-
nöstä?

15.59 Mats Nylund r (vastauspuheenvuoro): Arvoisa rouva puhemies! Ensin lyhyt kom-
mentti edustaja Vartialle: Suurin piirtein 90 prosenttia Ruotsin maataloustuotannosta ta-
pahtuu Hangon eteläpuolella. Ei ole mitään kummallista siinä, että he tarvitsevat vähem-
män tukea.

Toinen asia koskee rahojen niukkuutta, tietenkin. Me olemme taloudellisissa vaikeuk-
sissa, ja meillä on alijäämä, mutta hallituksen toinen lisätalousarvio oli arvovalinta. Nyt
makaa 144 miljoonaa Terrafamen kirstun pohjalla. Suurin osa, valtaosa, makaa siellä vielä
vuodenvaihteessa, ja maa- ja metsätalousministeriön virkamiehet eivät pääse käyntiin,
lainsäädäntötyöhön, koska he eivät ole saaneet valtuuksia. Näin totuus on.

Kolmanneksi, minä olen lukenut ministeri Tiilikaisen asettaman rahoitustyöryhmän vä-
liraportin. Se on erittäin hyvä. Se on halpa valtiolle. Voimmeko me luottaa, että nyt aloite-
taan siellä lainsäädäntötyö, että saamme lainojen lyhennysten lykkäysvuoden ja valtion ta-
kuut? — Kiitos.

Puhemies Maria Lohela: Ja ministeri Tiilikainen, 3 minuuttia.

16.00 Maatalous- ja ympäristöministeri Kimmo Tiilikainen: Arvoisa puhemies! Aloi-
tan tästä Nylundin viimeisestä kysymyksestä: Kyllä, nuo rahoitustyöryhmän ehdotukset
valtiontakauksista kriisilainoille ja lisälyhennysvapaavuosien myöntämisestä lähtevät sää-
dösvalmisteluun. Niistä on hallituksen linjaus. (Keskustan ryhmästä: Hyvä!) Tämä tiedok-
si kaikille niille, jotka kyselivät tätä. Ehkä tämä meni tuossa alkupuheessa ohi, mutta tämä
vastauksena kaikille, jotka kriisilainoista kyselivät. Tämän työryhmän ehdottamia asioita
valmistellaan viipymättä eteenpäin. (Eduskunnasta: Hyvä! Hienoa!)

Edustaja Leppä kysyi tästä EU:n määräsäätelystä. Tuskin paluuta kiintiöihin on, mutta
täytyy sanoa, kun kuuntelee kollegoita eri puolilla Eurooppaa, että ehkä kiihkeimmätkin
maatalousmarkkinoiden vapauttajat ovat puhuneet, että jotain täytyisi saada. Siihen, mil-
loin se konkretisoituu, en hirveästi toivoa satsaa.
28



Pöytäkirjan asiakohta PTK 68/2016 vp
Edustaja Mattila, loistava puheenvuoro. Siinä, missä valtio tekee periaatepäätöksen val-
tionhankinnoista, kuntapäättäjillä on mahdollisuus — ja monet kunnat ovat sen tehneet —
suosia lähiruokaa, kotimaista ruokaa. Kriteerit aina löytyvät, jos tahtoa on.

Edustaja Eestilä vastasi erittäin hyvin tuohon kyselyyn, miksi kokoomuksen kriisipaket-
ti. Juuri siksi, että kun EU:n tulevaa ohjelmaa valmistellaan ja nyt käydään läpi sitä, miten
tässä välitarkastelussa voidaan menetellä, niin kyllä Suomen viestit ovat nimenomaan sitä,
että a) täydentäviä ehtoja on liikaa, b) sanktiot ovat liian kovia, c) kotieläinrikkomuksista ei
saa tulla sanktioita peltopuolelle ja päinvastoin. Ja vielä tähän lisätään se, että näissä tar-
kastuksissa todetuissa pinta-alaheitoissa toleranssia on saatava ylös. Näitä me ajamme, ja
kiitos tuesta siinä.

Edustaja Halmeenpää kysyi luomusta. Tukea on varattu riittävästi. Luomuala kasvaa, li-
sää tiloja tulee mukaan. Markkina on kasvanut hyvin joissain kaupparyhmissä, plus 20 pro-
senttia. Se on aika tukeva kasvu näinä aikoina. Periaatepäätös lähi- ja luomuruuan edistä-
misestä on edelleen voimassa. Katsotaan, tuleeko tässä tulevassa päätöksessä jotain lisää.

Edustaja Sarkkinen, maaseudun elinkeinojen monipuolistaminen: maaseutuohjelma tar-
joaa juuri näitä välineitä investoida, kehittää uusia toimeentulolähteitä.

Vielä poimin täältä tämän, että edustaja Lindtman oli huolissaan tästä kilpailuasetelmas-
ta. Kyllä tarvitaan sitä läpinäkyvyyttä tässä ruokaketjussa ja tarvitaan ketjun yhteistyötä.
Jos sitten määräävää markkina-asemaa joku käyttää väärin, niin Kilpailuviraston tehtävä
on valvoa sitä. En ole viranomainen, mutta voin edistää ruokaketjun oikeudenmukaista tu-
lonjakoa omilla toimillani.

Edustaja Kankaanniemi puhui näistä (Puhemies koputtaa) EU:n muutoksista. Oikeas-
taan vastasin niihin, kun puhuin tästä Eestilän puheenvuorosta. (Puhemies koputtaa) Eli tä-
män kaltaisia byrokratian karsimistoimia ajamme EU-tasolla kotimaan toimien lisäksi.

Arvoisa puhemies! Mielelläni jatkan kohta.

Puhemies Maria Lohela: Sehän sopii. Nyt jatketaan debattia kuitenkin.

16.03 Touko Aalto vihr (vastauspuheenvuoro): Arvoisa puhemies! Kiinnitän huomioni
edustaja Essayahin erinomaiseen kysymykseen käyttövoimaverosta. Kysyn arvoisilta mi-
nistereiltä: voisiko hallitus vielä harkita käyttövoimaveron poistamista biokaasuautojen
osalta, sillä uskon, että esityksen myönteiset vaikutukset aluetalouteen ja biotalouden ke-
hittymiseen kattavat käyttövoimaverosta saadut tuotot? Esimerkiksi Keski-Suomessa on
lähes 25 000 henkilöauton tekninen potentiaali biokaasun hyödyntämiseksi.

Voisivatko kenties arvoisat ministerit vielä valottaa, mitä tämä biokaasun myönteinen,
positiivinen, tulevaisuus tarkoittaa ihan käytännössä? Voiko se tarkoittaa kenties sitä, että
syöttötariffi ulotetaan myös pienimuotoisen energiantuotannon tukemiseen?

16.04 Sirkka-Liisa Anttila kesk (vastauspuheenvuoro):  Arvoisa puhemies! Ilmaston-
muutos ja maapallon väestönkasvu haastavat ruuantuotannon aivan uudella tavalla. Se tar-
koittaa käytännössä sitä, että myöskin meidän täällä pohjoisessa pitää pystyä pitämään yllä
maataloustuotanto ja sen kannattavuus. Me olemme olosuhteiltamme tällä hetkellä vielä
huonommassa asemassa, mutta ilmastonmuutos muuttanee 20 lähivuoden aikana tilannet-
ta merkittävästi.

Täällä on puhuttu tuotteista saatavasta paremmasta hinnasta. Nyt minä todella toivon,
että käynnistetään myöskin jatkossa tiivis yhteistoiminta koko elintarvikesektorin kanssa.
29



Pöytäkirjan asiakohta PTK 68/2016 vp
Tiedän, että sitä on yritetty, mutta se pitäisi saada sellaiselle pohjalle, että se käytännössä
toimii, koska viime kädessä kuitenkin siinä ketjussa se arvonlisä jaetaan niiden kolmen toi-
mijan kesken. Kauppa on toimijoista vahvin, ja jos me emme yhteistyötä saa kunnolla ra-
kennetuksi, niin lopputulos on se, että jatkuu tämä: tuottajat kituuttavat, kaupan osuus on
kaikista suurin, ja teollisuus ottaa sen oman osuuden siitä välistä. Nyt pitää saada neuvot-
teluprosessi, jossa se tulos jaetaan niin, että siitä jää viljelijällekin oikeudenmukainen
osuus.

16.05 Harry Wallin sd (vastauspuheenvuoro): Arvoisa rouva puhemies! Vielä palaan tä-
hän kaupan keskittymiseen. Kahden johtavan kauppaketjun omat tuotemerkit, joita nyt täs-
sä en mainitse, ilmoittavat, että he käyttävät kotimaisia raaka-aineita. MTK:n mukaan
nämä kaksi ketjua ja nämä omat tuotemerkit kilpailuttavat raaka-aineet viimeiseen tuntiin
asti, kuka myi halvimmalla. Tästä johtuu se, että alkutuottaja saa yhä vähemmän enää
omasta laadukkaasta raaka-aineestaan. Tämä on se kysymys, ministeri Tiilikainen, miten
tähän puututaan, että voitaisiin saada oikeudenmukainen osa näille alkutuottajille, ettei
mennä tähän keskittämiseen.

16.06 Kaj Turunen ps (vastauspuheenvuoro): Arvoisa puhemies! Kun tässä on kuunnel-
lut tätä debattia, niin minun mielestäni aika olennainen asia on jäänyt aika vähälle huomi-
olle, ja se on nimenomaan Venäjän-pakotteet ja Venäjän laittamat vastapakotteet. Meillä
oli elintarvikkeitten vienti Venäjälle 430 miljoonaa vuonna 2014, ja siitä pelkästään Vali-
on osuus oli 350 miljoonaa.

Kun me puhumme täällä markkinaehtoisesta maataloustuesta, niin tämän rinnalla mi-
nun mielestäni tietysti huono asia on kaupan määräävän markkina-aseman hyväksikäyttö.
Mutta se taas johtuukin ja mahdollistuu sillä, että meillä ei ole riittävästi maataloustuotteil-
le kilpailua eli vientitoimintaa. Tässä aikaisemmin muun muassa edustaja Terho mainitsi
Venäjän-pakotteet ja vastapakotteet, ja taisi olla joku muukin edustaja. Kysyn pääministe-
riltä: onko meillä minkäännäköisiä mahdollisuuksia, kun me neuvottelemme näistä maata-
lousasioista EU.n kanssa, (Puhemies koputtaa) saada jonkinnäköistä erillissopimusta, kos-
ka nämä kohtelevat meitä epäoikeudenmukaisesti?

16.07 Ilmari Nurminen sd (vastauspuheenvuoro): Arvoisa puhemies! Työstä on saatava
palkka ja ajallaan. Nyt tilanne on se, että viljelijä saa esimerkiksi 2 euron leivästä vain 7
senttiä. Tähän viljelijöiden kohtuuttoman pieneen osuuteen on kiinnitettävä huomiota.
Näin kuluttajana ajattelen, että elintarvikkeisiin pitäisi lisätä yksinkertaiset merkinnät sii-
tä, paljonko tuottaja saa itselleen tuotteesta. Mielestäni tämä ohjaisi jo itsessään meitä suo-
malaisia kuluttajia kiinnittämään asiaan huomiota ja suosimaan kotimaisia ja jopa paikal-
lisia tuotteita. Tämä olisi merkityksellistä, koska MTK:n laskelmien mukaan jo muutaman
sentin korotus parantaisi viljelijöiden tilannetta. Kysyisinkin asianomaiselta ministeriltä:
miten suhtaudutte tämänkaltaisiin elintarvikkeiden niin sanottuihin tuottajan palkkamer-
kintöihin, ja aiotteko edistää tämänkaltaisten tuotantoketjujen läpinäkyvyyttä lisäävien
merkintöjen määrää?

16.08 Markus Mustajärvi vas (vastauspuheenvuoro): Arvoisa puhemies! Siitä asiasta,
mistä edustaja Myllykoski aloitti ja edustaja Turunen jatkoi: Lähipäivinä meille eduskun-
nalle annetaan ulko- ja turvallisuuspoliittinen selonteko ja meidän valtionpäämiehemme
30



Pöytäkirjan asiakohta PTK 68/2016 vp
tapaa Venäjän päämiehen. EU:n ja Venäjän suhteessakin tapahtuu ehkä enemmän kuin jul-
kisuudessa on kerrottu, ja joka tapauksessa Saksa ja Ranska ovat jo liikkeellä. Miten on,
joko sektoriministeri tai arvoisa pääministeri, onko Suomella poliittista liikkumatilaa kah-
denkeskiseen vaikuttamiseen, ennakointiin, yhteistyöhön, jotta Suomi on valmiina sillä
hetkellä, kun ennemmin tai myöhemmin pakotteista ja vastapakotteista luovutaan, kun kui-
tenkin kaikkien tiedossa on se, että Suomi näistä vastuista ja seuraamuksista kantaa kaik-
kein kovimman taakan?

16.09 Lasse Hautala kesk (vastauspuheenvuoro): Arvoisa rouva puhemies! Täällä salis-
sa on käyty todella hyvää keskustelua maataloudesta, ja siitä kiitokset kaikille ryhmille.
Hallitus ansaitsee erityiset kiitokset nimenomaan siitä ratkaisusta, että ollaan nyt myöntä-
mässä lisää valtiontakauksia ja maksuhelpotuksia korkotukilainoihin ja valtionlainoihin.
Toinen kiitoksen aihe liittyy tähän valtioneuvoston periaatepäätökseen, jossa valtio hank-
kii ruokaa, joka on tuotettu viljelijöiltä vaadittujen tuotantovaatimusten mukaan. Tämä
edesauttaa myös sitä, että kunnat ja muut julkisen ruokahuollon hankkijat voivat vedota sii-
hen ja käyttää näitä samoja periaatteita.

Maidontuotanto kärsi kovin Venäjä-pakotteista, ja nyt, kun EU on poistanut maitokiin-
tiöt, mikä on aikaansaanut sen, että useat unionin jäsenmaat ovat nostaneet tuotantoaan
jopa kymmenillä prosenteilla, kysyn ministeriltä, onko unionissa nyt minkämoista hyväk-
syntää sille unionin vaatimukselle, että jäsenmaissa tehtäisiin omia toimenpiteitä maidon-
tuotannon rajoittamiseksi.

16.11 Heli Järvinen vihr (vastauspuheenvuoro): Arvoisa rouva puhemies! Me kaikki tie-
dämme, että tuotantoeläimet voivat hyvin silloin, kun maanviljelijät — isännät ja emännät
— voivat hyvin. Ja heidän hyvinvointiinsa on oikeastaan kaksi keinoa yli muiden: ensin-
näkin se, että lomitusjärjestelmä toimii, (Anne Kalmari: Hyvä!) mutta toiseksi se, että he
saavat riittävän toimeentulon omasta toiminnastaan. Valitettavasti etenkin tämä jälkim-
mäinen on mennyt huonoon suuntaan, kun toimeentulo on koko ajan heikentynyt ja tuot-
tajahinnat pienentyneet. Kuitenkin suuri osa suomalaisista, Suomalaisen Työn Liiton jul-
kaiseman tutkimuksen mukaan yli 70 prosenttia meistä, olisi valmiita maksamaan vähin-
tään 10 prosenttia enemmän suomalaisesta tuotteesta ja palvelusta. Kuulemani mukaan
Ruotsissa yksi kauppaketju maksaa jo tuottajalle muun muassa maidosta noin 10 sentin yli-
määräisen lisän litralta. Haluaisinkin kysyä hallitukselta, millä toimilla me kaikki — niin
hallitus kuin kaupat ja me kuluttajatkin — saisimme vaikutettua siihen, että tuottajat saisi-
vat paremman toimeentulon.

16.12 Matti Semi vas (vastauspuheenvuoro): Arvoisa rouva puhemies! Suuri osa maata-
loustuista maksetaan valtion varoista, ja EU:n osuus on pudonnut joka ohjelmakauden jäl-
keen. Silti on rakennettu sekä EU:n vaatima että oma kansallinen valvontajärjestelmä, jota
täytyy noudattaa. EU:n maksuosuus vähenee, mutta valvonta tulee EU:sta, ja se tiukkenee
joka vuosi, eli voisi ajatella näin, että missä kysymys on maataloudesta ja EU:sta, niin siel-
lä on vaikeudet. Ministeri Tiilikainen, kuvasitte jo jollakin tavalla sitä, mitenkä paneudutte
tähän byrokratian vähentämiseen. Kysyn niitä konkreettisia toimenpiteitä: millä sitä vä-
hennetään, kuinka saadaan suomalaista päätäntävaltaa siihen, että maatalouden tuet saa-
daan maksettua ajan tasalla?
31



Pöytäkirjan asiakohta PTK 68/2016 vp
16.13 Eerikki Viljanen kesk (vastauspuheenvuoro):  Arvoisa puhemies! Suomalainen
maatalous ei ole ahdingossa vaan kriisissä. Siltä osin tässä välikysymyksessä ollaan oi-
keassa. Välikysymyksen ensimmäinen allekirjoittaja luettelikin puheenvuorossaan halli-
tuksen synneiksi lähes kaiken maan ja taivaan väliltä. Hallituksen syyttäminen on paikal-
laan, kunhan syytettyjen penkille istutetaan useampi edellinen hallitus. Välikysymyksen
tekijöidenkään on turha pestä käsiään tästä kriisistä. Ainakin Uudellamaalla kriisi on ollut
päällä ja pahentunut jo vuosien ajan.

Mutta, arvoisa puhemies, syyttely ei kuitenkaan viljelijöitä nyt auta. Sillä ei makseta las-
kuja eikä pidetä perheitä leivässä. Siksi kysynkin: mitä välikysymyksen tekijät tekisivät
enemmän viljelijöiden hyväksi, enemmän kuin ministeri Tiilikainen ja edustaja Leppä tääl-
lä jo linjasivat? Ainoastaan edustaja Nylund taisi puheenvuorossaan vastata tähän nimen-
omaan realistisesti. Konkreettisia toimia.

16.14 Peter Östman kd (vastauspuheenvuoro): Kiitos, rouva puhemies! Ihan odotettua,
että puheenvuoro kesti kauan, mutta sieltähän se tuli. Mutta ihan hyvä näin.

Jos edellinen edustaja olisi myöskin kuunnellut puhettani tarkemmin, niin siellä tuli kyl-
lä aikamoista itsesyyttelyä. Esimerkiksi viime hallituskaudellakin tehtiin virheitä ja sitä en-
nenkin on tehty virheitä, että eivät ne virheet ole syntyneet vain tällä hallituskaudella.

Luettelen teille muutaman luvun tässä: kevytmaito miinus 17 prosenttia, peruna miinus
21 prosenttia, palvikinkku miinus 16 prosenttia, pekoni miinus 16 ja niin edelleen. Tämä ei
ole hallituksen syy yksinomaan, ei ollenkaan, enkä nyt puhunut kuluttajahintojen laskuista
vaan puhun tuottajahintojen laskuista. Ja kun tässä voivotellaan nyt sitä, niin kysyn — voit-
te itsekin miettiä — kuka tuli valituksi osuuskauppavaaleissa taannoin. Te pystytte vaikut-
tamaan tähän asiaan paremmin kuin joku ministeri pystyy vaikuttamaan. Siinä mielessä
pyytäisin, (Puhemies koputtaa) että kaikki katsoisimme peiliin.

16.15 Ritva Elomaa ps (vastauspuheenvuoro): Arvoisa puhemies! Maataloustuotteiden
tukiasioissa helposti unohtuu se, että ne koituvat myös kuluttajien hyväksi, kauppojen hy-
väksi ruuan hinnan muodossa.

Kysyisin ministeri Tiilikaiselta tästä byrokratiasta. Tiedämme, että se on aivan valtavaa.
On lappua ja lippua, mitä pitää täyttää. Määrä on valtava. Joskus se kruksi menee väärään
kohtaan, vaikka viljelijä käyttää asiantuntija-apua, ja kun kruksi menee väärään kohtaan,
niin sanktio on tuhansia euroja, jopa 10 000 euroa. Onko mahdollista, että siihen tulee hel-
potuksia?

16.16 Timo Kalli kesk (vastauspuheenvuoro): Rouva puhemies! Suomalaisen maatalous-
tuotannon tuottavuutta on määrätietoisesti parannettu tekemällä investointeja ja yksikkö-
kokoa kasvattamalla, ja tämän seurauksena tilat ovat velkaantuneet. Tuottajahintojen alen-
tamisesta johtuen kassavirta on kääntynyt negatiiviseksi. Sen tähden oli erittäin lohdullista
kuulla, että hallitus on tuomassa vakautta sekä laina-aikoihin että takauksiin. Tämä on roh-
kaiseva viesti. Toisaalta hallituksen taholta on kerrottu, että on tarkoitus käynnistää toi-
met, joilla pitkällä tähtäyksellä kannattavuutta ollaan parantamassa.

Minusta tämä kaikki keskustelu, joka on täällä käyty, on ollut rohkaiseva kädenojennus
suomalaiselle maataloudelle ja suomalaisille viljelijöille. Tästä on hyvä jatkaa.
32



Pöytäkirjan asiakohta PTK 68/2016 vp
Puhemies Maria Lohela: Vielä edustaja Henriksson ja sitten ministerille mahdollisuus
vastata.

16.17 Anna-Maja Henriksson r (vastauspuheenvuoro): Arvoisa puhemies! Meillä mo-
nella on tiedossa se, että hallituksen ministereistä monella on aikamoinen työtaakka, ja nii-
hin lukisin muun muassa työ- ja oikeusministerin ja sitten myös ministeri Tiilikaisen.

Nyt kun tiedetään, minkälaisessa kriisissä Suomen maatalous on, tiedetään, missä tilan-
teessa meidän työllisyys on, ja tiedetään myös, että nyt tapahtuu vaihdoksia hallituksessa,
mennään SSS-hallituksesta SOS-hallitukseen, niin eikö nyt, kun on myös tämä SOS-tilan-
ne päällä sekä maataloudessa että työllisyydessä, olisi, pääministeri, ollut se sauma ottaa
uusia pelaajia mukaan hallitukseen, niin että ministerit voisivat toden teolla keskittyä sii-
hen tärkeään ja niin että heillä olisi edellytykset tehdä kaikkea sitä, mitä tässä nyt ollaan
myös tuotu esille? Pitäisi käydä neuvotteluja EU:ssa, pitäisi uudistaa Mavia, pitäisi byro-
kratiaa purkaa ja niin edelleen ja niin edelleen. (Puhemies koputtaa) Kukaan ei ole yli-ih-
minen.

Puhemies Maria Lohela: Sitten ministeri Tiilikainen voi aloittaa, 3 minuuttia.

16.18 Maatalous- ja ympäristöministeri Kimmo Tiilikainen:  Arvoisa rouva puhe-
mies! Edustaja Turunen otti tämän viennin merkityksen esille, ja totesitte aivan oikein, että
jos 400 miljoonaa on kadonnut sieltä myyntipuolelta, niin kyllähän se jossain näkyy. Sitä ei
millään muulla paikata kuin löytämällä uusia markkinoita. Vaikka tuo Venäjän-vienti on
näitten pakotteitten ja vastapakotteitten takana, niin onneksi meidän elintarviketeollisuu-
temme vienti muualle on kasvanut noin 10 prosentilla, eli kyllä niitä markkinoita löytyy,
mutta se vaatii vain sinnikästä, sinnikästä työtä.

Edustaja Nurminen kyseli, voitaisiinko sitä viljelijän siivua siitä paketista jotenkin mer-
kitä. Voisi tietää kohtuullista byrokratiaa, mutta tämä alkuperämerkintöjen lisääminen, se,
että kuluttaja tietää, että nyt on suomalaisesta tuotteesta kyse, myös jalosteitten osalta, on
varmasti oikea tie viestittää kuluttajille asioita.

Edustaja Hautala kysyi tuotannonrajoitustoimista. EU siis mahdollistaa sen, että tuotta-
jaorganisaatiot ja -maat voivat halutessaan rajoittaa tuotantoa, mutta käytännössä en ole
kuullut yhdenkään kollegan sanovan, että meidän maassa tähän ryhdytään, koska kaikki
pelkäävät, että jos me rajoitamme, niin joku edullisempien tuotantokustannusten maa käyt-
tää tilaisuuden hyväkseen ja vain lisää tuotantoa ja tilanne ei muutu, ainoastaan tuotanto
siirtyy paikasta toiseen.

Sitten kun täällä kysyttiin näitä konkreettisia toimia, niin nyt ajattelin, että no, kertaan
vähän konkreettisia toimia — edustaja Semi peräänkuulutti konkretiaa. Otan esimerkiksi
tämän nitraattidirektiivin muutoksen. Se, että viljelijältä ei vaadita sitä, että lantaa pitää
kuormata asfaltilla, vaan järkeistettiin se homma, että kyllä se kova pohja riittää, tai että
lantaa voi omalla ilmoituksella levittää vielä marraskuussa silloin, kun sääolot vaativat
myöhempiä syystöitä, on hyvin konkreettinen ja viljelijöitten työtä helpottava päätös.

Ehkä lisää konkretiaa voidaan etsiä vaikka täältä tukien maksusta, mistä monet puhui-
vat. Ne todellakin, 80 miljoonaa, olivat myöhässä. Vaikka se ei ollut kuin semmoinen alle
10 prosenttia koko tukisummasta, mutta kun ne olivat etupäässä kotieläintukia, joilla se ti-
lanne on kaikkein hankalin, niin jokainen viivästys kirpaisi, ja kovaa, tiloja. Nyt tuo rästi-
puoli on kiritty, kesäkuun loppuun mennessä tuet maksetaan ja ensi syksynä palataan jota-
33



Pöytäkirjan asiakohta PTK 68/2016 vp
kuinkin normaaliin aikatauluun, eli tukia aikaistuu vuodenvaihteen paremmalle puolelle
kymmeniä miljoonia, ja mikäli EU-päätökset sallivat, pystymme vielä joulukuusta aikais-
tamaan lokakuulle noin 70 miljoonan euron potin maksun. Tämä helpottaa konkreettisesti
tilojen maksuvalmiutta aikanaan.

Puhemies Maria Lohela: Siinä tulikin jo se 3 minuuttia.

Niinhän se taas meni, arvoisa rouva puhemies. (Naurua)

Puhemies Maria Lohela: Pääministeri Sipilälle 3 minuuttia myös.

16.21 Pääministeri Juha Sipilä: Arvoisa rouva puhemies! Edustaja Myllykoski, edusta-
ja Turunen ja edustaja Mustajärvi nostivat nämä EU-pakotteet esille. Saksan ulkoministeri
nosti pakotteiden poistamisen asteittain sitä mukaa, kun Minskin sopimus etenee. Tällaista
keskustelua siis Euroopassa käydään tämän ympärillä. Hyvin todennäköistä on, että pakot-
teet kuitenkin tulevat jatkumaan seuraavan puoli vuotta. Te kaikki hyvin tiedätte, että nämä
pakotteet on sidottu Minskin sopimuksen etenemiseen ja yksimieliseen päätökseen
EU:ssa.

Sitten edustaja Leppä kysyi tästä Ranskan tapaamisesta. Viime Eurooppa-neuvostossa
pitkästä, pitkästä aikaa sen päätelmiin tuli huomio tästä maatalouden kriisistä Ranskan
aloitteesta, Suomen ja Luxemburgin kannattamana. Tästä keskustellaan nyt sillä tavalla,
että josko tämä rohkaisisi sitten sen kriisipaketin tekemiseen Euroopan unionin toimesta.

Sitten biokaasusta tuli kysymyksiä. Meillä on ilmasto- ja energiastrategia päivitettävänä
tämän vuoden loppuun mennessä, ja siinä otetaan kantaa tämän hajautetun energian edis-
tämiseen. Itse uskon biokaasun hyödyntämiseen nimenomaan liikenteen polttoaineena ja
työkoneiden polttoaineena. Se syöttötariffin ulottaminen kovin pieniin yksiköihin tuo hel-
posti sinne byrokratiaa lisää. Ehkä sitten toiset keinot siellä tukevat paremmin. Mutta lii-
kenteessä ja työkoneissa sillä on suuret mahdollisuudet.

Tuossa keskustelun aikana tuli mieleen, että pitäisikö meidän tällä yksimielisellä vies-
tillämme haastaa kauppa sillä tavalla, että kauppaan tulisi sellaisia tuotteita, joissa sano-
taan, että tämän maitopurkin hinnasta 10 senttiä enemmän menee tuottajille, ja haastaisim-
me yhdessä sillä tavalla, että kuluttajat saisivat sellaisia tuotteita, joista selkeästi suurempi
osa päätyy sitten tuottajille.

Ministeri Tiilikainen esitteli useita norminpurkutoimia, mitä on tehty. Ehkä yksi vielä li-
sää tuohon. Kyllä tämä haja-asutusalueiden rakentamisen poikkeuslupapäätösten siirtämi-
nen kunnille on myöskin maanviljelijöille aika iso asia.

Sitten ehkä tuo Terrafamen lisäbudjettipäätöksen rinnastaminen tähän maataloustukeen
on vähän epäreilua. Me kaikki tiedämme sen, että teemme sen erittäin vastahakoisesti.
Meillä oli jo hallituksella siellä tähän hankkeeseen yksityistä rahaa, jolla olisi voitu varmis-
taa sen yhtiön tulevaisuus. Ehkä se rinnastus ei ollut kovin reilu tässä yhteydessä.

Puhemies Maria Lohela: Sitten voidaan vielä jatkaa debattia.

16.24 Satu Taavitsainen sd (vastauspuheenvuoro): Arvoisa puhemies! Luomusta tuotta-
jalle jää enemmän katetta. Luomu on myöskin ympäristöystävällisempää, energiatehok-
kaampaa, terveellisempää. Edellinen hallitus asetti Suomelle kansalliset luomutavoitteet,
34



Pöytäkirjan asiakohta PTK 68/2016 vp
jotka nyt tämä hallitus on ohjelmassaan hyväksynyt. Eli vuonna 2020 Suomen peltoalasta
tulee olla luomutuotannossa 20 prosenttia ja julkisissa ruokapalveluissa tarjottavasta ruu-
asta tulee olla luomua 20 prosenttia. No, nyt sitten näitä luomutavoitteita saavuttamaan
edellinen hallitus perusti Suomeen Luomuinstituutin, ja tämä sijaitsee Mikkelissä, mutta il-
man valtion rahoitusta eivät instituutin asiantuntijat pysty työskentelemään. (Puhemies ko-
puttaa) Kysynkin nyt, onko tämä... [Puhemies keskeytti puheenvuoron puheajan ylityttyä.]

16.26 Mikko Alatalo kesk (vastauspuheenvuoro): Arvoisa rouva puhemies! 50 000 maa-
tilaa eli puolet Suomen maatiloista on lopettanut EU:n aikana, ja todellakin tuntuu siltä,
että maatalouden kriisit ovat vain jatkuneet vuodesta toiseen ja nyt erityisesti, kun EU:n
maitokiintiöt poistuivat ja Venäjän pakotteet purevat Suomen elintarvikevientiin. Hyvä,
jos siellä on vientiä nyt tulossa muihin maihin. Mutta tukimaksatuksien viivästyminen on
todellakin aiheuttanut jatkuvan kassavajeen maatiloilla, ja toisaalta täytyisi ymmärtää mei-
dän kuluttajienkin, että maataloustukihan on meidän kuluttajien tuki. Ruuan hinta on kil-
pailun myötä alentunut kaupoissa, mutta viljelijät elikkä alkutuottajat eivät ole siitä hyöty-
neet. Koskaan ei ruoka ole ollut enemmän esillä, muun muassa tv-ohjelmissa ja muualla,
mutta jotenkin tuntuu, että se tuottaja on sieltä jäänyt varjoon. Valtion takaukset viljelijöi-
den kriisilainoihin ovat hyvä asia, ja todellakin varsinkin, jos syksyllä tuo kriisipaketti saa-
daan pahimpaan ahdinkoon, mutta kysyisin, miten saamme pitkällä tähtäimellä tämän py-
syvän maatalouden rakennekriisin ratkaistua ja miten kuluttajat voivat siihen vaikuttaa.

16.27 Maria Tolppanen ps (vastauspuheenvuoro): Arvoisa puhemies! Hyvä pääministe-
ri, vetositte äsken Minskin sopimukseen, ja nyt kuitenkin tiedämme sen, että Venäjä ei ole
kauhean halukas koko Minskin sopimusta edes myöntämään. Jos Minskin sopimusta odo-
tetaan, niin tuskin maatalouteen saadaan Suomessa minkäänlaista apua. Jos siitä on kiinni
se, että pakotteita voidaan purkaa, niin sitä purkua saadaan näillä näkymin näköjään odot-
taa kauan.

Mutta minä sanoisin, että meidän kollegoilla Tanskassa on yksi semmoinen ajatus, josta
mekin voisimme ottaa oppia, ja se on se, että he eivät halua olla empaattisia. Ensin mietin:
mitä ihmettä? Ja he selittivät sen, että he haluavat tehdä asiat niin, että heidän ei tarvitse
olla empaattisia. Minusta se on aika hyvä lähtökohta.

Nyt jos mennään tuohon maatalouspuoleen, niin voisiko ajatella sellaista, että valtio lai-
naisi korotonta lainaa sellaisille, joille on tulossa selkeä tuki EU:sta, ja sitten, kun nämä ra-
hat tulevat — tulevatpa ne kuukausi, kaksi tai kolme tai vuosi myöhässä — sen jälkeen ne
automaattisesti tulisivat valtion kassaan, jolloinka tämä olisi täysin riskitöntä lainaa?

16.28 Johanna Karimäki vihr (vastauspuheenvuoro): Arvoisa puhemies! Viljelijällä on
nyt hätä, joten sitä kriisipakettia tarvittaisiin nyt eikä vasta syksyllä. Toisaalta hallitus leik-
kaa ympäristötukijärjestelmästä, vaikka viljelijät ovat erittäin innolla hakeutuneet tähän
mukaan ja suojakaistojen määrä on ylittänyt kaikki odotukset. Lisätkää määrärahoja tähän
tarkoitukseen.

Ministeri Tiilikainen, te puhuitte kauniisti luomusta, mikä onkin erittäin kannatettavaa.
Yksi asia, mikä edistäisi luomua, olisi luomumaidon D-vitaminointi, niin kuin Ruotsissa-
kin tehdään. Missä vaiheessa Suomessa ollaan tässä? Nostan vielä esiin uudet tuotteet —
nyhtökauran, härkäpavun — joita ihmiset haluaisivat todella ostaa ja ajatella ilmastoa.
35



Pöytäkirjan asiakohta PTK 68/2016 vp
Mitä hallitus tekee härkäpavun tuotannon tukemiseksi? Mitä toimenpiteitä on tulossa näi-
den uusien mahdollisuuksien edistämiseksi?

16.29 Mikko Kärnä kesk (vastauspuheenvuoro): Arvoisa rouva puhemies! Aivan ensim-
mäiseksi kiitokset oppositiolle hyvähenkisestä keskustelusta ja siitä, että olette heränneet
nyt tähän maataloustuottajien vakavaan kriisiin. Minun täytyy kuitenkin hivenen nyt ky-
seenalaistaa teidän motiivienne puhtautta. On nimittäin selvää, että tässä salissa istuu op-
positiossa valtavasti henkilöitä, jotka ovat ajaneet maataloustukien leikkauksia ja maata-
lous- ja ympäristönormien kiristämistä, jolloin viljelijät tukehtuvat sen hallinnollisen taa-
kan alle. Olette ajaneet turkistarhauksen lopettamista. Teidän tekemänne petopolitiikka on
ollut myrkkyä poro- ja lammastaloudelle. Minkä takia? Tässä alkaa kyllä sydän itkeä verta
tämän vuoksi, ja toivon, että nyt tämän käydyn välikysymyskeskustelun jälkeen yhteistyö
näiden asioiden edistämiseksi hallituksen ja opposition välillä paranee.

Ministeri Tiilikaiselle vielä lopuksi kiitokset siitä, että olette luvannut hoitaa nyt ne tu-
kimaksatukset, mitkä ovat rästiin jääneet, kuntoon kesäkuun loppuun mennessä. Se on tär-
kein viesti, minkä täältä tulee nyt lähteä kentälle.

16.30 Harry Wallin sd (vastauspuheenvuoro):  Arvoisa puhemies! Täytyy sanoa, että
edustaja Kärnän historian tuntemus on kovin lyhyttä, mutta kiitän ministeri Tiilikaista erit-
täin asiallisesta ja hyvästä keskustelusta. Meidän ryhmäpuheemme kaksi tärkeintä viestiä
ovat tämä kaupan keskittyminen ja reilun kaupan saaminen sinne. Toinen on tietysti tämä
kotimaisen ruuan käyttöasteen nostaminen julkisissa palveluissa ja se, että vaaditaan Suo-
men elintarvike- ja eläinsuojelulainsäädäntöjen hyväksymistä. Voin kertoa tässä näin po-
sitiivisena asiana lopuksi, että Etelä-Pohjanmaan sairaanhoitopiirin hallitus teki päätök-
sen, että näin pitää toimia jatkossa.

16.31 Antero Vartia vihr (vastauspuheenvuoro): Arvoisa rouva puhemies! Kun täällä on
nyt tuotu esille kaupan vahva neuvotteluasema ja puhuttu maidon tuottajahinnan romahta-
misesta, niin lienee selvää, että niin kauan kuin maitoa tuotetaan enemmän kuin sitä oste-
taan, kaupan neuvotteluasema pysyy hyvin vahvana. Vuonna 2015 Suomessa tuotettiin 16
prosenttia enemmän suomalaista maitoa kuin sitä käytettiin, ja sen lisäksi vielä tuonti pääl-
le. Ja maito ei ole kaikista helpoin vientitavara. Niin kauan kuin me ylläpidämme rakentei-
ta, missä tuotantoa on enemmän kuin kysyntää, kaikki alan toimijat tulevat olemaan ahtaal-
la. Tässä on kyse hyvin hankalasta rakennemuutoksesta, ja maatalousyrittäjien ahdinko on
todellinen. Mutta tätä tosiasiaa ei pääse karkuun. Niin kauan kuin on enemmän tarjontaa
kuin on kysyntää, hinnat tulevat pysymään alhaalla.

16.32 Anne Kalmari kesk (vastauspuheenvuoro): Arvoisa rouva puhemies! Kannattaisi
tehdä kotiläksyt. Maidontuotannon omavaraisuus on 97 prosenttia, ja meillä on lukuisia
elintarvikkeita, joissa omavaraisuusaste on todella heikko mutta siitä huolimatta se hinta ei
ole se, mikä viljelijälle kuuluu, koska elintarvikeketjussa se hinnanmuodostus ei mene rei-
lusti. Siksi minun mielestäni edustaja Wallinin esille nostamat asiat, kysymykset siitä, mitä
toimia me voisimme lisää tehdä, ovat ihan asiallisia. Ehdottomasti, jos se hinta ei tässä
elintarvikeketjussa rupea menemään oikein, meidän on avattava kilpailulainsäädäntöä. Ja
koska se on perussuomalaisen ministerin rootelissa, kysyisinkin perussuomalaisilta, olet-
36



Pöytäkirjan asiakohta PTK 68/2016 vp
teko valmiit siihen, että tätä kilpailulainsäädäntöä tarkastellaan, niin kuin on tarkasteltu jo
tuottaja- ja toimialaorganisaatiotakin.

16.33 Kimmo Kivelä ps (vastauspuheenvuoro): Puhemies! Tämä on ollut sinänsä äärim-
mäisen hyvää ja välttämätöntä keskustelua. Yhdyn näihin näkemyksiin. Yhtä selittävää
syytä maatalouden ahdingolle ei ole. Selittävä tekijä ei luonnollisestikaan ole Maatalous-
viraston maksatusongelmat, mutta se on eräänlainen viimeinen pisara, jonka jälkeen mo-
nella on kiehahtanut yli. Joskus heikkona hetkenä on tullut mieleen, kun tämän kuntoon
saaminen on tuntunut niin vaikealta, että 16-vuotias nörtti olisi osannut sen laittaa parem-
min kuntoon kuin muut.

Mutta me emme tässä keskustelussa ole riittävästi havahtuneet niihin henkisiin ongel-
miin, joita maatalouden harjoittajien piirissä nyt on. Tämä on verrattavissa yrittäjien tilan-
teeseen 90-luvun laman aikana, ja tässä on todella tikittävä aikapommi. Siellä on avioero-
ja, monia traagisia asioita, ja tähän on kyettävä reagoimaan.

16.34 Hanna Halmeenpää vihr (vastauspuheenvuoro): Arvoisa rouva puhemies! Täytyy
kyllä todeta, että minullakin on hieman eri tiedot maidontuotannosta kuin kollega Vartial-
la. Kyllä se taitaa niin olla, kuten edustaja Kalmari sanoi, että me tuotamme kotimaassa
aika lailla sen määrän maitoa, mitä suomalaiset kuluttavatkin. Harmi vain, että suomalais-
ten kuluttamasta maidosta aika iso siivu kuitenkin on tuontimaitotuotteita, (Keskustan ryh-
mästä: Juuri näin!) ja siinä olisi korjattavaa.

Mutta varsinaisesti pyysin puheenvuoron jatkaakseni hieman kaupan keskittymisestä ja
kilpailulainsäädännöstäkin. Kyllä kai täytyy olla niin, että silläkin saralla meidän jotain
täytyy voida tehdä. Ei kai voi olla ihan hyväksyttävä ja käypä menettely — kun Kilpailu-
virastokin on siitä huomauttanut — isojen kauppaketjujen vaatimus siitä, että tuottajat
maksavat jotain kynnysrahaa, jotta tuote pääsee edes hyllylle, tai jopa vaatimus, että ote-
taan myymättä jääneet tuotteet takaisin? Emme kai me tällaista voi hyväksyä? Ja kun kaup-
pa on keskittynyt niin, (Puhemies koputtaa) että suurin osa myydään suurmyymälöissä,
niin tämä on ongelma.

16.35 Timo V. Korhonen kesk (vastauspuheenvuoro): Arvoisa puhemies! Toisaalta täy-
tyy muistaa näitten tuotantolukujen ja tuotantomäärien osalta, että me elämme yhteisillä
EU-markkinoilla. Mutta EU-maatalouspolitiikka, EU-ohjelmapolitiikka on iso osa tätä
meidän maatilataloutta. Me elämme tällä hetkellä nykyisen ohjelmakauden puoltaväliä, ja
minä ymmärrän sillä tavalla, että parasta aikaa lobataan aika kovaa tahtia tuota vuoden
2020 jälkeistä ohjelmakautta.

Maatalouden osalta kyse on tietysti totta kai myös näistä säädöksistä, mutta ennen kaik-
kea maataloustukirahaston ja maaseuturahaston kokonaisuudesta. Nämä ovat meille koko
kansantalouden kannalta tärkeitä, koska totta kai maatilojen osalta merkittävä osa tuloista
tulee sieltä, mutta myös sitä kautta, että me pystymme kotouttamaan sitten merkittävän
osan jäsenmaksuista tänne. Ministeri, mitkä ovat nyt EU:n tasolla tavallaan ne pääkysy-
mykset, joihin EU-tason ohjelmakausikeskustelu nyt sitten (Puhemies koputtaa) kulminoi-
tuu tulevina aikoina?

16.36 Hanna Sarkkinen vas (vastauspuheenvuoro): Arvoisa puhemies! Voisin vastata
edustaja Kärnälle. Suomalaisen maatalouden valtti on laatu ja eettisyys. Maatalouden kan-
37



Pöytäkirjan asiakohta PTK 68/2016 vp
nattavuutta ei voi hakea laadusta tinkimällä, ja sivistyneessä yhteiskunnassa myös eläinten
oikeuksia kunnioitetaan. Hyvinvoiva eläin on tuottava, ja myös kuluttajat haluavat tuot-
teelta eläineettisyyttä. Viljelijöiden jaksaminen on olennainen kysymys eläinten hyvin-
voinnin kannalta.

Mutta valmistelussa oleva eläinsuojelulaki on myös olennainen maatalouden tuotanto-
eläinten kannalta. Toivon, että laista tulee tuotantoeläinten hyvinvointia edistävä ja selkeä
kokonaisuus. Esimerkiksi uusien parsinavettojen rakentaminen on syytä lopettaa, kuten on
tehty suurimmassa osassa muita länsimaita. Uuden lain tuomat vaatimukset eläintuotan-
nolle on toteutettava siirtymäaikojen puitteissa, jotta maatiloilla on aikaa sopeutua normei-
hin. Kysyisin ministeriltä: mikä on eläinsuojelulain (Puhemies koputtaa) valmistelun tilan-
ne?

16.37 Hannakaisa Heikkinen kesk (vastauspuheenvuoro):  Arvoisa rouva puhemies!
Viime vuonna maatalousyrittäjän tuntipalkka oli noin 3,3 euroa. Kuinka moni olisi valmis
työskentelemään vuoden ympäri, välillä vuorokauden ympäri, kuten nyt rehuntekoaikaan,
tällaisella palkalla? Jos Suomessa tehtäisiin kaikkialla työtä maatalouden tuntipalkalla ja
tehokkuudella, olisi kustannustasomme maailman ylivoimaisesti kilpailukykyisin ja
maamme rypisi kauppataseen ylijäämässä.

Vasemmistoliiton tuore puheenjohtaja esitti tuoreeltaan, että kuukausipalkkaa nautti-
vien työntekijöiden työaikaa pitäisi laskea kahdeksasta kuuteen tuntiin mutta palkka pysyi-
si samana. Kuinka uskottavalta uskotte tuon tässä välikysymyksessä mukana olevista vil-
jelijöistä tuntuvan? Ja ymmärrän oikein hyvin, että SDP:n taktiikka tässä välikysymykses-
sä oli jättäytyä sen ulkopuolelle.

16.38 Arto Satonen kok (vastauspuheenvuoro): Arvoisa puhemies! Jo huoltovarmuuden
kannaltakin on välttämätöntä, että kotimainen perheviljelmiin perustuva maatalous Suo-
messa jatkossakin on kannattavaa. Viime kädessä kyse on siitä, että koko meidän tuotan-
toketjumme pitäisi olla sellainen, että siinä kaikki osa-alueet, myös viljelijät, pärjäävät.

Kun täällä jo aiemmin mainittiin siitä, että me olemme Euroopan unionin tasoisilla
markkinoilla, mikä monessa mielessä pitää paikkansa, niin silloin meidän tietysti on myös
katsottava niitä tuotantokustannuksia. Siinä suhteessa on ihan järkevää edellyttää, että
Suomessa esimerkiksi julkiselle puolelle ostettavilta tuotteilta vaaditaan sellaiset vaati-
mukset, jotka Suomessa ovat myöskin tuotannossa käytössä. Ei ole oikein, jos on kohtuu-
ton kilpailuetu sille, joka tuo tavaroita muualta, koska suomalainen tuotanto on eettisesti
kestävää ja myöskin eläinten hyvinvoinnista huolehditaan. Eli tärkeää on, että toiminta-
edellytykset pysyvät kunnossa.

16.39 Sari Tanus kd (vastauspuheenvuoro): Arvoisa rouva puhemies! Tietotekniikka on
ryppyillyt, tietojärjestelmät eivät ole toimineet, maassa on keskitytty hoitamaan ensin tie-
tojärjestelmiä ja vasta sitten ihmisiä, maaseudun yrittäjiä. Hyvä ministeri, paperiteollisuu-
den ja kännyköiden maassa puhelimen, paperin ja kynän avulla olisi monta ongelmaa voi-
tu ratkaista tai ainakin lievittää ja tukia jakaa. Miksi näitä peruskeinoja ei otettu käyttöön ja
priorisoitu maaseudun yrittäjiä ja heidän hyvinvointiaan? Jos terveydenhuollossa olisi toi-
mittu vastaavalla tavalla, monta potilasta olisi jäänyt hoitamatta ja ihmishenkiä menetetty.
Miksi tietojärjestelmien annetaan isännöidä? Tietojärjestelmät voivat kyllä odottaa, ja ne
voidaan saattaa ajan tasalle myöhemminkin. Ihmiset, maatalousyrittäjät, eivät voi odottaa.
38



Pöytäkirjan asiakohta PTK 68/2016 vp
16.40 Marisanna Jarva kesk (vastauspuheenvuoro): Arvoisa puhemies! Pääministeri Si-
pilä ottikin aikaisemmin kantaa siihen, että eri yrittäjyyttä ja tuotantomuotoja eri elinkei-
noaloilla ei pitäisi laittaa vastakkain. Aikaisemmin keskusteltiin tässä maatalouden vaka-
vassa kriisissä siitä, mihin esimerkiksi valtion varoja käytetään. Pidän erittäin epäreiluna
todellakin sitä, että esimerkiksi kaivostoimintaa verrataan maatalouden tilanteeseen tässä
yhteydessä. Onkin hyvä todeta, että tällä hetkellä esimerkiksi Talvivaara, nykyinen Terra-
fame, on jo tähän mennessä tuottanut pelkästään verotuloina enemmän yhteiskunnalle kuin
sinne on julkisia varoja laitettu. Tämä on ehkä hyvä muistaa, kun sitten tätä varojen käyt-
töä mietitään muille elinkeinoaloille.

Mutta, puheenjohtaja, erityisesti maatalouspuolella erityisen tärkeää on nyt sitten miet-
tiä niitä keinoja, miten kannattavuutta saadaan sitä kautta, että se oikea yritystoiminta vil-
kastuu ja tuottajat todella saavat sen oman osuutensa tästä ruuan hinnasta ja ymmärretään
se, että tukea annetaan (Puhemies koputtaa) maataloudelle joka puolella Eurooppaa, ei pel-
kästään... [Puhemies keskeytti puheenvuoron puheajan ylityttyä.]

16.42 Veera Ruoho ps (vastauspuheenvuoro): Arvoisa puhemies! Ensin lyhyesti tuohon
ylituotantoasiaan, että nykyisin tämän trendikkään nyhtökauran raaka-aine tulee Ruotsista
ja Saksasta.

Se, että kykenemme luomaan edellytykset ruuan tuottamiselle, on myös tärkeä osa huol-
tovarmuuttamme. Kansalliset kriisitoimet ovat tarpeen, ja lisäksi EU:lta on vaadittava
kaikki mahdollinen tuki maataloutemme kriisiin. Kun EU:hun pumpataan rahaa, on sieltä
osattava sitä ottaa takaisinkin.

Geopoliittisesti olemme tärkeässä asemassa, katsotaan sitä EU:n tai Naton kannalta. Si-
ten perusteet maatalouden tuelle ovat selvät, olemmehan valtio, joka on selkeästi kärsinyt
niin EU:n talouspakotteista Venäjälle kuin Venäjän vastapakotteista, kuten täällä useat
edustajat ovat huomauttaneet.

16.43 Tytti Tuppurainen sd (vastauspuheenvuoro): Arvoisa puhemies! Kun kuuntelin
tässä keskustan puheenvuoroa, niin vähän hämmästelin kyllä sitä. Tilanne on aika nurin-
kurinen, että SDP:tä syyllistetään siitä, että me emme ole välikysymyksessä mukana kaa-
tamassa hallitusta. Kun kerrankin ollaan ikään kuin antamassa hallitukselle aikaa ja ha-
luamme tukea hallituksen toimia, niin siitä täällä nyt meitä sitten syytetään.

Aika erikoinen asetelma poliittisesti, arvoisa puhemies, mutta mitä tähän maatalouden
kannattavuuskriisiin tulee, niin ollaan nyt rehellisiä: eivät mitkään maataloustuet tule riit-
tämään, ellei markkinoilta saatavaa tuloa pystytä kasvattamaan. Tässä tullaan, puhemies,
tähän kaupan määräävään rooliin. Meillä Suomessa on erittäin keskittynyt kauppa, se nä-
kyy ja tuntuu, ja ellei alkutuottajan asemaa tässä elintarvikeketjussa kyetä parantamaan,
niin tämä tilanne vain jatkuu. Edellinen hallitus tähän puuttui. Me teimme silloisen työmi-
nisteri Lauri Ihalaisen johdolla terveen kilpailun edistämisohjelman, joka antoi työkalut
puuttua tähän kaupan määräävään markkina-asemaan. Mitä te nyt, ministeri Tiilikainen,
teette, käytättekö te näitä työkaluja? Täällä edustaja Kalmari sanoi, (Puhemies koputtaa)
että voidaan avata kilpailulainsäädäntö. Tuletteko te avaamaan kilpailulainsäädännön al-
kutuottajan hyväksi?

16.44 Jari Leppä kesk (vastauspuheenvuoro): Arvoisa rouva puhemies! Nyt pitää mei-
dän kaikkien muistaa täällä, että me toimimme yhteisillä eurooppalaisilla markkinoilla ja
39



Pöytäkirjan asiakohta PTK 68/2016 vp
markkinat toimivat niin, että tavaravaihdantaa menee rajan yli. Tämä pitää meidän huoma-
ta täällä, mutta tämä pitää myös huomioida tuolla kilpailuviranomaisten puolella. Tällä
hetkellä meidän tuotantopanosmarkkinat ja meidän tuottajahintamarkkinat toimivat aivan
eri tavalla. Meillä on yhteiset markkinat mutta eri pelisäännöt. Näin ei voi olla, ja siksi me
tarvitsemme reilumpaa kaupankäyntiä tähän maahan elintarvikkeiden osalta, jotta me pys-
tymme kannattavalla tavalla turvaamaan kotimaisen tuotannon, niin kuin kaikki täällä nyt
haluamme, hyvä niin.

Pääministeri Sipilä esitti vetoomuksen siitä, että me kaikki vetoamme kauppaan, että
otetaan käyttöön reilummat tavat toimia. Meidän pitää kaikkien nyt ottaa tästä asiasta vaari
ja tehdä tällainen vetoomus, yhdessä jokainen puolue, kaikki yhdessä, ja olla voimakkaasti
tämän asian takana ja myös viranomaisten toimia sen mukaan, että ruokaketju on nykyistä
reilumpi.

16.45 Ari Jalonen ps (vastauspuheenvuoro): Arvoisa puhemies! Tietojeni mukaan tähän
maahan ollaan järjestämässä ja rakentamassa digitaalista rahtikirjaa, rahdin digitaalista
seurantajärjestelmää, josta käy ilmi muun muassa tämä matkaketju ja sen kuljetuksen hii-
lijalanjälki. Tämä hiilijalanjälki mahdollistaa sen, että kilpailutuksessa ja hankinnassa pys-
tytään suosimaan lähiruokaa, lähituotantoa. Kysymys kuuluu: Kun tämä uusi järjestelmä
tulee toimintaan, niin ohjeistetaanko hankinta ja kilpailutus toimimaan niin, että se suosii
suomalaista? Kun tässä oli ehdotus tästä kotimaisuuden merkistä, niin voiko valtio tehdä
jotain tämän tosi reilun kaupan merkin eteen?

16.46 Elsi Katainen kesk (vastauspuheenvuoro): Arvoisa puhemies! Suomen viljelijät
ovat tunnetusti EU:n priimuksia maatalouden ympäristöasioissa ja ympäristön hoidossa,
vaikka usein päinvastoin väitetään.

Hallinnon karsimista nimenomaan ympäristön hoitoon liittyvän työn osalta on toivottu
jo kauan, ja se on ollutkin myös tämän hallituksen tavoitteena. On ollut puhetta ympäris-
tölupamenettelyiden keventämisestä esimerkiksi niin, että kotieläinrakennusten ympäris-
töluvista siirryttäisiin ilmoitusmenettelyyn. Tämähän nopeuttaisi samalla myöskin inves-
tointien liikkeellelähtöä ja olisi monella tavalla hyvä asia. Kysynkin ministeriltä: kuinka
tämä ympäristötyön hallinnon keventäminen etenee, voidaanko viljelijöille kertoa jo vih-
doin hyviä uutisia?

16.47 Leena Meri ps (vastauspuheenvuoro): Arvoisa puhemies! Täällä on ollut todella
hyviä puheenvuoroja. Jokainen suomalainen varmasti haluaa tukea suomalaista maaseu-
tua ja maataloutta, ja erilaisia vetoomuksia on esitetty. On kerrottu, mitä valtio voi tehdä,
ideoita on tullut ja maksatuksesta lupauksia. Samoin on kerrottu, mitä kuntapäättäjät voi-
vat tehdä — hyvä huomio edustaja Mattilalta perussuomalaisista. Mutta me olemme unoh-
taneet vedota siihen, joka sitä ruokaa käyttää. Eli jospa me kansanedustajat ja ministeriö-
aitio ilmoittaisimme, että me ostamme suomalaista. (Peter Östman: Kyllä!) Nimittäin olen
huomannut, että ihmiset monesti huutavat sen perään, miksi suomalaiset tuotteet eivät
mene kaupaksi. Kun kysyy heiltä, mitä niskalapussasi lukee, se on "Made in China". Ym-
märrän, että kaikilla ihmisillä ei ole varaa siihen, mutta me, keillä on, voimme äänestää ja-
loillamme. Nyt täällä on ollut kokoomukselta ja keskustalta ideoita, että tehdään vetoomus
näistä merkinnöistä. Tehdään myös vetoomus ja ilmoitus siitä, että ne, keillä on varaa, os-
tavat kotimaisia tuotteita. (Eduskunnasta: Hyvä veto!)
40



Pöytäkirjan asiakohta PTK 68/2016 vp
16.48 Markku Pakkanen kesk (vastauspuheenvuoro): Arvoisa puhemies! Yksi nopea
tapa viljelijöiden tilanteen korjaamiseen on tosiaan tämä, että kulutetaan enemmän suoma-
laista ruokaa. Toivoisinkin sitä oman esimerkkini kautta: kun itse olen kova saunoja ja aina
saunassa nautin makkaraa ja virvokkeita siihen päälle, niin niissä molemmissa on kotimai-
nen raaka-ainepohja. (Naurua) Edustaja Vartia — hän täältä lähti — toivoisin, että myös
helsinkiläisessä saunassa olisi kotimaista ruokaa hyvin tarjolla (Naurua) ja sillä lailla saa-
taisiin tämä merkittävä kulutushyötylisä.

Täällä on myös esitetty, että keskusliikkeitten merkkituotteissa olisi kotimainen raaka-
ainepohja. Meillä Kymenlaaksossa on perustettu aivan uusi meijeri. Voin sanoa sen, Ko-
rialla sijaitsee Kaslink, joka valmistaa kaikille suomalaisille keskusliikkeille merkkituot-
teita kotimaisesta maidosta. Tämä on oivallinen esimerkki myös, millä lailla suomalainen
elintarviketeollisuus voi kehittyä. Kysynkin ministeriltä, onko vastaavanlaisia hyviä hank-
keita muualla päin Suomessa vireillä.

16.49 Mats Nylund r (vastauspuheenvuoro): Arvoisa rouva puhemies! Pääministeri Sipi-
län mielestä oli vähän epäreilua rinnastaa Terrafame ja mahdollinen kriisipaketti. Olen
toista mieltä. Minä olen kuunnellut sekä Terrafamen että työ- ja elinkeinoministeriön
asiantuntijoita valtiovarainvaliokunnassa, olen kuullut maatalousministeriön asiantuntijaa
valtiovarainvaliokunnan maatalousjaostossa ja minä en ole kyseenalaistanut ollenkaan
Terrafamen tukirahoja taikka kapitalisoitumista. Minä kyseenalaistan sen jaksotuksen.
Terrafame olisi pärjännyt erinomaisesti syyskuuhun tai lokakuuhun asti, jos he olisivat
saaneet 96 miljoonaa euroa nyt ja loput 48 syksyllä, mutta viljelijät eivät pärjää. Arvova-
linnasta oli kysymys, ja maksumiehinä ovat maanviljelijät.

16.50 Hanna Halmeenpää vihr (vastauspuheenvuoro): Arvoisa rouva puhemies! Kun
nyt edustaja Pakkasen mainitsema julkinen sauna tässä tuli puheeksi, niin voin kertoa mei-
dän kaikkien puolesta, että siellähän todella oli hyvin kotimaista ruokaa tarjolla. Itse nau-
tin siellä elämäni ensimmäisen kerran kotimaista nyhtökauraa oikein maukkaan nyhtökau-
raburgerin muodossa, vaikka sekasyöjä olenkin.

Mutta kun nyt puhumme kotimaisen ruuan suosimisesta, kilpailulainsäädännöstä ja niin
edelleen, niin haluaisin nostaa tähän keskusteluun myöskin erään asian, joka on hyvin po-
tentiaalinen iso vaikuttaja suomalaisen ruuan tuottajille ja meille kuluttajille. Se iso asia on
Yhdysvaltain ja Euroopan unionin väliset vapaakauppasopimusneuvottelut. Toivoisin
kuulevani ministeri Tiilikaiselta painokkaita huomioita siitä, miten aiotaan näissä neuvot-
teluissa Suomen linjassa huomioida se, etteivät meidän kotimainen elintarviketuotanto, ko-
timainen maatalous joudu aivan altavastaajaksi.

Puhemies Maria Lohela: Vielä edustaja Essayah, ja sen jälkeen ministerille vastauspu-
heenvuoro.

16.51 Sari Essayah kd (vastauspuheenvuoro): Arvoisa rouva puhemies! On niin sanottu
julkinen salaisuus, että osa EU-maista kiertää näitä Venäjä-pakotteita ja vie elintarvikkeita
muun muassa Valko-Venäjän kautta. On ilmestynyt sellaisia elintarvikkeita kuin valkove-
näläinen lohi ja valkovenäläiset katkaravut. Huhutaan, että jopa EU-puheenjohtajamaa
Hollannin elintarviketeollisuus tekee tällaista. Suomalaisen elintarvikeyrityksen edustaja
kertoi meidän ryhmällemme, kun kävimme siellä vierailulla, että he eivät halua tämmöi-
41



Pöytäkirjan asiakohta PTK 68/2016 vp
seen vilunkipeliin lähteä ja he haluavat noudattaa sääntöjä. Olisin kysynyt ministeriltä,
onko tämä sääntöjen kiertäminen tai boikotin kiertäminen noussut esille EU-pöydissä ja
olisiko ministerillä rohkeutta nostaa niin sanotusti tämä kissa pöydälle, tässä tapauksessa
maatalouspolitiikka pöydälle. On aivan kohtuutonta, että samoilla markkinoilla pelataan
aivan eri säännöillä ja tätä boikottia kierretään, jos todellakin jopa hollantilaiset yritykset
näin tekevät.

Puhemies Maria Lohela: Ministeri Tiilikaiselle seuraavaksi 5 minuuttia, ja sitten käy-
dään puhujalistan kimppuun.

16.52 Maatalous- ja ympäristöministeri Kimmo Tiilikainen: Arvoisa puhemies! Edel-
lisellä kierroksella jäi edustaja Elomaan puheenvuoro kommentoimatta. Puhuitte tästä
sanktioiden kohtuullistamisesta, ja täällä edustaja Korhonen kyseli, mitkä ovat EU-tasolla
tällaisia kiireellisimpiä tai vahvimmin ajettavia asioita. Kyllä ne ovat juuri nämä EU-tu-
kiehdot ja se byrokratia. 

Otan konkreettisen esimerkin alkaen tästä kohtuullistamisesta. Kun viime syksynä kävi
ilmi, että eläinrekisterimerkintöjen viivästykset uhkasivat johtaa siihen, että viljelijät me-
nettävät paljon muitakin tukiaan kuin ne rekisterimerkintävirheen vuoksi tulevat sanktiot,
tein niin sanotusti väliinmenon eli päätin, että tulkitsemme tätä toisin, kohtuullistamme. Ei
voi olla niin, että virheestä syntyy huomattavasti hurjemmat seuraukset kuin aiemmin on
ollut tapa. (Jari Leppä: Se oli rohkea ja hyvä veto!) Näin teimme, mutta emme jättäneet sitä
siihen, että vuosi toisen jälkeen teemme uusia tulkintoja, vaan nyt koko talven ajan ajoim-
me EU-tasolla sitä, että voimme palata siihen vanhaan käytäntöön, mitä näistä merkintä-
virheistä seuraa. Tämä asia on edennyt, ja olemme palaamassa siihen entiseen, parempaan
käytäntöön, että kohtuuttomia seurauksia ei synny. Eli silloin tällöin saadaan myös näitä
asioita läpi. Nyt niitä ajettavia asioita on juuri tuo täydentävien ehtojen vähentäminen ja
niitä rikkeitä seuraavien sanktioiden kohtuullistaminen, kuten täällä jo aiemmin totesin.
Kyllä tämä EU-tason vaikuttaminen keskittyy nyt juuri tähän byrokratian karsintaan.

Täällä on puhuttu kuluttajan vastuista ja vetoomuksista. Mielihyvin yhdyn siihen vetoo-
mukseen, että ei muuta kuin reilu kauppa käyntiin. Edustaja Pakkanen otti tämän omakoh-
taisen esimerkin. Kun täällä on peräänkuulutettu, että olisipa semmoinen tuote, mistä me-
nisi vaikka se 10 senttiä enemmän tuottajalle, niin, hyvät ystävät, sellainen tuote löytyy
melkein jokaisesta Suomen kaupasta. Kun ostatte luomumaitopurkin, sen tuottaja saa noin
10 senttiä enemmän. No, miten se hyödyttää tavanomaista viljelijää? Sillä tavalla, että jos
tämä luomumaidon kysyntä kasvaa ja bisnes paranee, niin kyllä silloin sen maidon jalos-
taja pystyy maksamaan myös sille tavanomaiselle tuottajalle pikkasen enemmän, plus että
uusille tuottajille tulee mahdollisuuksia siirtyä luomumaidon tuotantoon. Se on ihan jokai-
sen meistä käytettävissä oleva keino. Jos haluat, että viljelijä saa 10 senttiä enemmän, niin
ota se luomumaitopurkki. Siitä voidaan jatkaa.

Täällä tuli ehdotus, että jos tukimaksut viivästyvät, niin sitten täytyisi olla erilaisia lai-
noitusinstrumentteja. Kyllä nyt lähdetään siitä, että tukimaksut ensi syksystä lähtien tule-
vat sillä aikataululla kuin kuuluu. Täällä on moni valittanut näitä viivästyneitä tukimaksu-
ja, niin minäkin. Nyt ehkä on myös paikallaan sitten tehdä eurooppalainen vertailu. Jos ver-
rataan EU:n 28:aa jäsenmaata, niin arvatkaapa, kuka on maaseutuohjelman 2014—2020
rahoitusten käytössä ykkösenä. Kyllä se on tämä Suomi kuitenkin. Irlanti on lähes samalla
tasolla pystynyt hyödyntämään jo näitä rahoja. Monet muut tulevat kaukana perässä, joten
42



Pöytäkirjan asiakohta PTK 68/2016 vp
tämä on pikkasen yleiseurooppalaisempi ongelma, mutta olen samaa mieltä siinä, että kun
Suomi on tietotekniikan mallimaa, niin meidän täytyykin olla ykkönen, meidän täytyykin
pystyä panemaan hankalat systeemit toimeksi.

Edustaja Katainen, ympäristöluvitus: Sitä ollaan kehittämässä monella tapaa. Osa luvi-
tettavista toimenpiteistä karsitaan kokonaan pois, osa siirtyy valtion luvista kuntien luvik-
si, osassa luvista ollaan menossa siihen ilmoitusmenettelyyn ja lisäksi lupaprosesseja vii-
lataan. Tämä on ympäristöministeriössä täyden työn ja tohinan alla, ja tiedän, että lakiesi-
tyksiä on tulossa.

Edustaja Essayah, tämä boikotin kiertäminen: Siitä ei ole ollut puhetta, mutta näitä hu-
huja on kuultu. En suosittele tietenkään suomalaisille yrityksille tätä, mutta se on ikävää,
jos tämmöistä filunkia sitten esiintyy. Vapaakauppaneuvotteluissa maatalous tietenkin
huomioidaan.

Nyt sitten kaikille niille edustajille, joitten hyvä puheenvuoro jäi kommentoimatta, pa-
hoittelen, että ihan kaikkea en ehdi, paitsi että luomumaidon D-vitaminointi etenee. (Lee-
na Meri: Ostaako ministeri suomalaista?)

Puhemies Maria Lohela: Sitten puhujalistalta edustaja Katainen.

16.58 Elsi Katainen kesk: Arvoisa rouva puhemies! Opposition välikysymys osuu oi-
keaan siinä, että maatalouden ahdinko on todellinen ja suomalaisen ruuantuotannon tur-
vaamiseksi tarvitaan välittömiä ja myös pitkävaikutteisempia toimia. Muutoin välikysy-
myksen sisältö jää valitettavan pinnalliseksi. Konkreettisia keinoja helpottaa maatalouden
ahdinkoa tai esimerkkejä pitkävaikutteisista toimista oppositiolla ei juurikaan ollut tarjolla.

Hallitus on puolestaan tehnyt monia konkreettisia toimia, joista olemme saaneet nytkin
ministerin suulla kuulla, tämän kriisin ratkaisemiseksi. Vastaavaa määrätietoisuutta olisi
tietysti odotettu jo pitkään jo monilta edellisiltä hallituksilta, joissa välikysymyksen alle-
kirjoittaneet puolueet olivat itsekin mukana. Kriisin on annettu jo vuosikausia syventyä
niin, että nyt ollaan todella vakavan paikan edessä. Pelkkä mielikuvapolitiikka, oppositio
hyvä, ei auta suomalaista viljelijää.

Arvoisa puhemies! Maatalouden akuutteihin ongelmiin ja taloudellisiin ongelmiin on
johtanut useampi samaan ajanjaksoon osunut tekijä, jotka yhdessä rasittavat tilojen mak-
suvalmiutta ja kannattavuutta poikkeuksellisen laajasti. Vuoden 2013 alkupuolelta lähtien
keskimääräiset tuottajahinnat ovat pudonneet tuntuvasti ja panoshinnat ovat kuitenkin säi-
lyneet lähes ennallaan. Erityisesti maidontuotannon osalta voidaan sanoa, että nyt eletään
täysin hulluja aikoja. Venäjän-pakotteet lankesivat yhtä aikaa, kun EU purki maitokiinti-
öitä.

Maatalouden kriisi on siis hyvin monisyinen. Usealla rintamalla on pystyttävä teke-
mään nopeasti toimia, jotta tulevaisuus voisi aidosti olla valoisampi. Yksi merkittävä teki-
jä on tietysti Euroopan unioni. Tukipolitiikkaa on kerta kaikkiaan pystyttävä reivaamaan
siihen suuntaan, että ruuantuotannosta saadaan aidosti kannattavaa. Unionin yhteisten ta-
voitteiden rinnalle on saatava myös jäsenmaiden huoltovarmuuden ja ruokaomavaraisuu-
den tukeminen. Se on suomalaisen maatalouden tulevaisuuden kannalta ratkaisevaa.

Hallitus on lähtenyt byrokratian purkamisessa kiitettävän aktiivisesti liikkeelle. Siinä
riittää kuitenkin yhä edelleen tehtävää. Hallinnollisen työn vähentyminen ei oikeastaan
vielä näy ollenkaan viljelijän arjessa. Yhteiskunnan on pystyttävä toimimaan niin, että
maatalouden harjoittajan aika ja työpanokset kohdistuvat siihen itse työhön, ei paperiso-
43



Pöytäkirjan asiakohta PTK 68/2016 vp
taan. Tässä on vielä runsaasti tehtävää. On myös löydettävä yhä uusia markkinoita suoma-
laisille tuotteille. Tässä maatalousministeri Tiilikainen on jo tehnyt erittäin hyvää työtä.
Toivottavasti tuon työn hedelmistä suomalainen maatalous pääsee jo pian nauttimaan. Li-
säksi on ilman muuta selvää, kuten täälläkin on useaan otteeseen tämän päivän aikana to-
dettu, että tuottajien pitää pystyä suomalaisillakin markkinoilla saamaan työpanostaan vas-
taava korvaus koko tässä ketjussa.

Kaiken kaikkiaan suomalainen maatalous ja huoltovarmuus sitä kautta on myöskin tur-
vallisuuskysymys. Ruoka on asia, jossa pitää pystyä varautumaan pahimpiinkin kriiseihin,
jotka jättäisivät kunkin maan omavaraisuutensa varaan. Tästä näkökulmasta on ilman
muuta selvää, että ruuantuotantoon liittyvää huippuosaamista ei Suomessa ole varaa me-
nettää. Olisimme tuontielintarvikkeisiin nojautuvana kansana aivan liian haavoittuvaisia,
jos jokin merkittävä kansainvälinen kriisi iskisi. Ruuantuotannon huoltovarmuus on siis
otettava todella vakavasti.

Arvoisa puhemies! Yksi suurimmista maanviljelijöiden rasitteista liittyy valvontoihin ja
tukileikkauksiin. Nykyinen järjestelmä aiheuttaa suurta huolta viljelijöille, ja erityisesti tu-
kiehtojen noudattamisen todistustaakan kuuluminen yksinomaan viljelijälle on aivan koh-
tuutonta. Suomi onkin tehnyt komissiolle useita muutosesityksiä EU-asetuksiin, ja muu-
tenkinhan EU-tasolla on jo onneksi meneillään maataloustukijärjestelmän yksinkertaista-
mistyö. Toistaiseksi suomalaisen viljelijän näkökulmasta saldo on ollut kuitenkin heikon-
lainen. Olisi toivottavaa, että näköpiirissä olisi sellaisia uudistuksia, joiden merkitys tähän
valvontojen ja tukileikkausten kokonaisuuteen olisi aiempaa paljon tehokkaampi.

17.03 Susanna Koski kok: Arvoisa herra puhemies! Kuten välikysymyksessä, ministeri
Tiilikaisen vastauksessa ja jokaisen edustajan puheenvuorossa on jo moneen kertaan todet-
tu, maatalouden kriisi ja ahdinko ovat lohduttoman todellisia. Ministerin suusta kuullut
hallituksen toimenpiteet ovat kaikkineen tärkeitä, mutta on todettava, että maatalouden
kriisin hoitaminen pelkällä politiikalla on kuin narulla työntäisi. Vaatimusten työmaa on
kuin Pohjanmaan lakeus: se ulottuu silmänkantamattomiin. Tuotteiden ja tuotantopanos-
ten hintatasoon sekä laajempiin markkinoihin vaikuttaminen on politiikan keinoin hidasta,
eikä se yksin ratkaise akuuttia kriisiä.

Otetaan pikakelaus muutamiin vaiheisiin.
Syksyllä 2015 Brysselin suurmielenosoituksessa todistettiin, että viljelijöiden kärsiväl-

lisyys on totisesti koetuksella. Mielenosoituksen siivittämänä komissio lupasi viljelijöille
akuuttia kriisirahoitusta 500 miljoonaa euroa, josta suomalaisten viljelijöiden osuudeksi
tuli suhteellisesti vaatimattomat 2 prosenttia, noin 10 miljoonaa euroa. Samaan aikaan ko-
timaassa todettiin, että ympäristötuesta ja luonnonhaittakorvauksista voidaan maksaa loka-
kuun loppuun mennessä 85 prosenttia aikaisemmin linjatun 75 prosentin sijaan. Pyydän
huomaamaan, että mikäli jostain summasta on tiedossa 85 prosenttia, on tiedossa myös
tarkka summa 100 prosentin osalta ja, vielä tärkeämmin, tiedossa on se jäljelle jäävä 15
prosenttia, joka pitää EU-lainsäädännön mukaan maksaa viimeistään seuraavan, eli nyt ku-
luvan, vuoden kesäkuun loppuun mennessä.

Ministeriön ja maatalousviranomaisten toiminta tukimaksatuksien osalta aiheuttaa ai-
heellista kummastelua.

Ensinnäkin Maaseutuviraston tietojärjestelmät takkuilevat kansallisesti tavoitellun kun-
nianhimoisemman maksuaikataulun puitteissa, mutta eivät nyt ilmeisesti EU:n asettaman
maksuaikataulun perimmäisissä raameissa. Mavin tiedotteen mukaan tuet tullaan maksa-
44



Pöytäkirjan asiakohta PTK 68/2016 vp
maan kuluvan kesäkuun loppuun mennessä, johon EU on asettanut takarajan tukimaksa-
tuksille.

Toisekseen, tukimaksatuksen viivästymisestä on syytetty Mavin toimesta milloin EU:n
maatalouspolitiikan uudistuksia, milloin resurssipulaa ja milloin keskeneräisiä tietojärjes-
telmiä tai niiden puutteita. Ministeri Tiilikainen puolestaan ilmaisi Senaatintorilla 11. maa-
liskuuta yksiselitteisesti, että Mavin ylijohtaja Leena Tenholan vastuuta viraston ylijohta-
jana rajataan siten, että se ei enää vastaisuudessa koske tukimaksatuksia. Kuukautta myö-
hemmin maa- ja metsätalousministeriön kansliapäällikkö Husu-Kallio teki puheillaan mi-
nisterin toimet tyhjiksi. Tuskinpa on niin, että ilman parempaa tietoa kansliapäällikkö an-
taisi ministerin kohdistaa moitteitaan taholle, jolle ne eivät hänen tietojensa mukaan kuulu. 

Kolmanneksi, toinen kansainvälinen luottoluokittaja Fitch laski maaliskuussa Suomen
luottoluokitusta AA+:aan. Käytännössä se tarkoittaa, että valtion tulorahoitus ei ole riittä-
vällä tasolla sen menojen kattamiseen.

Arvoisa herra puhemies! Nämä kolme toisistaan irralliselta kuulostavaa seikkaa — eli
perimmäisen EU:n säätämän liikkumavaran tukimaksatuksissa Mavin toiminta, ministerin
ja kansliapäällikön reagointi yhdessä luottoluokituksen laskun kanssa — kuitenkin kitey-
tyvät kenties yhteen. Niiden perusteella esitän pohdinnan tai pikemminkin kysymyksen:
eihän tukimaksatusten siirtymisen osalta kuitenkaan voisi olla kyse siitä, että valtiolta on
rahat loppu ja erilaisia Valtiokonttorin maksueriä olisi jouduttu siirtelemään toisaalle EU:n
tukimaksatuksille asettaman aikataulun puitteissa ja nyt ollaan tilanteessa, jonka maksu-
mieheksi kotimaan maanviljelijät ovat joutuneet? Näiden vaiheiden niputtaminen on teo-
riassakin mahdollista, mutta miksei tapahtumien kulku olisi näin myös käytännössä mah-
dollista? Jos näin olisi, minunkin mielestäni Mavia ja sen ylijohtajan toimintaa kohtaan esi-
tetty kritiikki saattaa olla paikoin kohtuutonta.

Lienee rehellistä todeta, että kyseinen välikysymys ei voisi tässä tilanteessa olla juuri-
kaan kiusallisempi. Toivon, että hallitus ja erityisesti ministeri Tiilikainen osoittavat toi-
missaan nyt samankaltaista tarmokkuutta, jolla viime vaalikaudella arvostelitte toisen hal-
lituspuolueen hoitamaa samaista ministerinsalkkua, jota nyt itse hoidatte. (Eduskunnasta:
Ohhoh!) Sellaista tarmokkuutta on helppo tukea ja puolustaa mistä tahansa puolueesta, ja
siinä suhteessa kokoomukseen voitte luottaa.

17.08 Ilmari Nurminen sd: Arvoisa puhemies! Kuten tänään keskusteluissa on tuotu esil-
le, viljelijöille tärkeät tukien maksut ovat olleet pahasti myöhässä tämän vuoden aikana.
Mavin toimintaa tulee nyt uudistaa ja tehostaa ja tietojärjestelmät saattaa ajan tasalle, ettei
tällaista enää tapahtuisi. Olen sitä mieltä, että palkka on saatava ajallaan, ja tuet ovat var-
sinkin päätoimisille viljelijöille elinehto. Tukien myöhästyminen yhdistettynä yleisen kan-
nattavuuden heikentymiseen on vaikuttanut merkittävästi viljelijöiden toimeentuloon, ja
siksi tämän päivän välikysymyskeskustelu onkin ollut hyvin tärkeää.

Ilman tukien myöhästymisiäkin viljelijät ja suomalainen ruoka ovat jääneet ahtaalle
Suomessa. Tulot ovat laskeneet rajusti viimeisten vuosien aikana, eniten koko EU:n alueel-
la. Maa- ja metsätaloustuottajain Keskusliiton tietojen mukaan ruisleivän, joka maksaa
noin 2 euroa, hinnasta jää vain noin 7 senttiä tuottajalle. MTK:n tilaston mukaan ruisleivän
osalta muun muassa tuottajahinta on laskenut lähes 10 prosenttia. Halpuutuskeskustelun
rinnalle tulisikin saada keskustelu siitä, mitä viljelijälle jää työstä käteen. MTK:n arvion
mukaan jo 5 sentin nosto tämänkin leivän hintoihin parantaisi viljelijöiden tilannetta erit-
täin merkittävästi.
45



Pöytäkirjan asiakohta PTK 68/2016 vp
Myös läpinäkyvyys tuotantoketjuihin toisi realismia tähän tilanteeseen ja maatalouspo-
litiikkaan. Pohdin, että jos esimerkiksi elintarvikkeissa näkyisi selkeämmin, kuinka suuri
osuus viljelijälle jää käteen tuotteen hinnasta, niin ostaisitko lähialueen viljelijän tuotteita.
Vastaus on mielestäni "kyllä", ja luotankin suomalaisiin vastuullisiin kuluttajiin tässä
asiassa ja uskon, että se olisi merkittävä asia tähänkin tilanteeseen.

Suomalainen puhdas ruoka on meidän jokaisen asia, ja tästä työstä kuuluu saada oikeu-
denmukainen palkka. Sen takia tämä keskustelu on äärettömän tärkeätä.

Kiinnittäisin huomiota myös siihen, että tämä elintarvikeketju työllistää kaikkiaan jopa
300 000 suomalaista, eli puhutaan merkittävästä määrästä.

Elintarvikkeiden jalostusarvoa tulisi nykyisestä hyvästä tasosta entisestään nostaa, kos-
ka Suomen kannattaa kilpailla tässäkin nimenomaan laadulla. Ja siinä Suomella onkin
edelleen aito markkinarako kestävällä ja innovatiivisella puhtaan ruuan tuotannolla ja eten-
kin uudenlaisilla tuotteilla. Yksi hyvä esimerkki, joka täälläkin salissa on noussut esiin, on
nyhtökaura. Nyhtökaura on suomalaista innovatiivista, puhdasta ja kestävän kehityksen
ruokaa parhaimmillaan. Tämä on tulevaisuutta. Kiinnittäisin huomiota siihen, että varsin-
kin tässä ajassa olisi tarpeellista tukea erityisesti nuoria ja innovatiivisia tuottajia, jotka
ovat ehkä uransa alkutaipaleella, mahdollisesti tehneet huomattaviakin investointeja ja
ovat halukkaita kehittämään uudella tavalla tuotantoaan.

Muistuttaisin, että suomalaiselle tuotannolle asetettuja laatu- sekä eläinten hyvinvointi-
vaatimuksia ei edellytetä tuontiruualta. Se näkyy täällä meillä tuotteiden hinnoissa, mutta
kotimainen ruoka kilpaileekin korkeassa laatusarjassa, ja tämä meidän kaikkien tulee
muistaa. Erityisesti julkisissa hankinnoissa, kuten kouluissa ja sairaaloissa tarjottavassa
ruuassa, mihin me poliittiset päättäjät ja kuntapäättäjät voimme vaikuttaa, tulisi taata kor-
kea ja kestävän kehityksen mukainen kotimaisuusaste, ja tässä meillä on erittäin paljon vie-
lä tehtävää.

Arvoisa puhemies! Haluan vielä korostaa, että meidän kaikkien velvollisuus on puolus-
taa suomalaista työtä, puhdasta ruokaa ja kestävän kehityksen politiikkaa.

17.13 Johanna Karimäki vihr: Arvoisa puhemies! Haluamme turvallista kotimaista ruo-
kaa, kestävää maataloutta ja elinvoimaista maaseutua. On tärkeää, että suomalainen vilje-
lijä jaksaa työssään ja saa elannon perheelleen. Näin voimme jatkossakin suosia suomalais-
ta lähiruokaa ostoksissamme.

EU:n maatalouspolitiikan uudistus astui voimaan pari vuotta sitten. Maataloutta viher-
rytetään koko Euroopassa huomioiden luonnon monimuotoisuus ja vesistöjen tila. Suo-
men osalta muutokset eivät olleet suuria, sillä meillä on pitkään ollut ympäristötukia. EU:n
maatalouspolitiikan uudistus on aiheuttanut huolta viljelijöiden toimeentulosta. Viljelijöi-
den kansallinen tuki on alentunut, ja Venäjän pakotteet ovat kouraisseet. Toimia tarvitaan.
On keskeistä, että kunnat hankinnoissaan asettavat lähiruuan ja kotimaisen ruuan etusijal-
le. Suuret kauppaketjut vievät liian ison siivun ruokaketjun tuotosta. Tarvitaan uusia suo-
ramyynnin väyliä. Kaupunkilaisten suosiotaan kasvattavat ruokaosuuskunnat ovat hyvää
kehitystä.

Huolta on aiheuttanut uuden järjestelmän valvontojen lisääntyminen ja kohtuuton tu-
kien maksatusten viivästyminen. Luottamus on tärkeää, ja turhaa valvontaa ja byrokratiaa
tulee karsia. Maksatusten vaiheistus valvontojen välillä ja valvontojen muuttaminen riski-
46



Pöytäkirjan asiakohta PTK 68/2016 vp
perustaiseksi ja niiden harventaminen helpottaisi valvontasumaa ja takaisi rehelliselle vil-
jelijälle työrauhan. Ja tuet on maksettava ajallaan.

Myös työ puhtaiden vesien puolesta jatkuu. Haluamme tukea luomua, yhä leveämpiä
vesistöjen suojavyöhykkeitä ja ravinteita sitovia kosteikkoja. Tehokas konsti on maan ra-
vinneanalyysiin perustuvan ravinnetaseen käyttö, jolloin peltoa ei vuodesta toiseen ylilan-
noiteta. Luomutuotanto on kestävä vaihtoehto, jossa ravinteet kiertävät. Ravinteiden järke-
vä kierrätys ja maatilojen oma lähienergiantuotanto ovat molemmat kannatettavia tavoit-
teita. Maatilakokoluokan biokaasulaitokset tarjoavat hyvän ratkaisun. Lanta- ja olkijäte
mädätetään tiiviiksi lannoitteeksi ja samalla saadaan biokaasua sähkön- ja lämmöntuotan-
toon. Tämän uusiutuvan energian edistämiseksi tarvitaan valtiolta jokin räätälöity tukirat-
kaisu.

Ilmastonsuojelun edistämiseksi tarvitaan lisää nyhtökauraa, lisää härkäpapua. Käyte-
tään papu ruuaksi ja muu kasvi biokaasuksi. Tässä on ideaa Suomen maaseudun ja maa-
pallon pelastustalkoisiin. Kestävää maataloutta ei voi olla ilman viljelijöiden hyvinvoin-
nista ja jaksamisesta huolehtimista, ja siksi lomituksesta pidetään kiinni.

Ruuassa on kyse myös eläinten oikeuksista. Tuotantoeläinten oloja on parannettava ta-
kaamalla enemmän liikkumatilaa, virikkeitä ja mahdollisuus lajityypilliseen käyttäytymi-
seen. Tarvitaan eläinsuojelulain kokonaisuudistus, ja samat tiukat vaatimukset on asetetta-
va myös tuontituotteille.

Yhtenä uhkana Euroopan maataloudelle ovat Yhdysvaltain ja EU:n väliset TTIP-vapaa-
kauppaneuvottelut. Vaikka Euroopan maataloudessa on paljon parannettavaa, on se kui-
tenkin monelta osin paljon kestävämpää kuin Yhdysvalloissa. Vapaakauppa ei saa merkitä
sitä, että joutuisimme hyväksymään amerikkalaisen hormoneilla kasvatetun ja kloorilla
pestyn lihan tai geenimanipuloidut kasvit.

Tämä välikysymys on tarpeen. Viljelijöiden hätä ja tulojen romahdus on suurta. Halli-
tuksen toimet ovat olleet näpertelyä, ja ympäristötukia on leikattu rajusti juuri, kun niiden
kysyntä on ollut kasvussa. Kun viljelijät kantavat ympäristövastuuta, heille tulee suoda sii-
hen mahdollisuus. Ympäristötukia lisäämällä saamme puhtaampaa Itämerta ja kestävälle
tuotannolle kasvua. Parhaaksi todetut konstit on levitettävä kaikkialle. Näitä on selvitetty
paikallisesti muun muassa Uudenmaan Ravinteet hallintaan -projektissa. Maaseutua ei voi
tuoda. Siksi on niin tärkeää pitää huolta suomalaisesta maaseudusta ja sen ihmisistä.

17.18 Sari Tanus kd: Arvoisa puhemies! Maatalouden tulot romahtivat viime vuonna.
Pahiten kärsineillä sikatiloilla tuloja ei välttämättä ole ollut lainkaan. Onkohan tämä jäänyt
ministeriltä huomaamatta? Traktorimarssille osallistuneille viljelijöille pidetyt puheet ovat
osoittautuneet yhtä pehmeiksi kuin kyntöpelto kevättulvan jälkeen. Suomalainen talonpoi-
ka on tunnetusti nöyrä ja pitkämielinen, mutta silläkin on rajansa. Siinä vaiheessa, kun kar-
jatilan sähköt katkaistaan viivästyneen valtion rahoituksen vuoksi, on menty reilusti rajan
yli.

Tukijärjestelmämuutosten edellyttämät tietojärjestelmämuutokset ovat olleet kaikille
EU-maille vaikeita, mutta se ei ole riittävä selitys Suomen kaltaisessa tietotekniikkaosaa-
misen huippumaassa. Tietohallinnon osto-osaaminen on ollut heikkoa, ja maksatusten vii-
veet ilman mitään viivästyskorkoja ovat olleet todella kohtuuttomia. Hallitus on pöyristyt-
tävästi viivytellyt reagoimisessaan viljelijöiden hätään. Jotkut väittävät, että ymmärtämys-
tä on puuttunut etenkin valtiovarainministeriössä. Toivottavasti tilanne muuttuu, kun aiem-
47



Pöytäkirjan asiakohta PTK 68/2016 vp
min maa- ja metsätalousministerinä työskennellyt ministeri Orpo ottaa vastuun budjettival-
mistelusta.

Arvoisa puhemies! Päivittäistavarakaupan keskittyminen kahteen suureen ketjuun ja
muun muassa kauppaketjujen omat tuotemerkit ovat heikentäneet viljelijöiden asemaa en-
tisestään ruokaketjussa. Tuotannon keskittyessä suurille elintarvikealan toimijoille paikal-
lisia toimijoita ei ole riittävästi huomioitu.

EU-tasolla kilpailulakeja tulee tarkastaa niin, että epäreilut kauppatavat estetään koko-
naan. Kaupan merkillä myytäviin tuotteisiin tarvitaan myös valmistajan nimi. Tuontiruual-
la tulee olla samat vaatimukset kuin kotimaisellakin. Julkisten hankintojen kilpailutusta tu-
lee muuttaa siten, että tarjouksia saa ottaa vastaan vain sellaisten maiden elintarvikkeista,
joissa ympäristö- ja eläinsuojelunormit ovat vähintäänkin samalla tasolla oman lainsäädän-
tömme kanssa.

EU:n yhteisen maatalouspolitiikan seuraava kausi alkaa vuonna 2020. Tämän uuden
niin sanotun CAP-kauden keskeisenä tavoitteena tulee olla selkeämpi ja yksinkertaisempi
tukijärjestelmä, jonka kautta hallintoa ja valvontoja voidaan todellisuudessa vähentää.

Biotalouden edistämiseksi tarvitaan todellisia toimenpiteitä. Maatalouden sivutuotteet,
kuten lanta- ja kasvijätteet, ovat erinomaisia kotimaisen uusiutuvan energian, biokaasun,
lähteitä. Biokaasun tuotannon lisäämistä vaikeuttavat kuitenkin merkittävästi eräät sään-
nökset, joita KD on lakialoitteellaan esittänyt muutettavaksi. Valitettavasti hallitus on kat-
sonut, että energiantuotantotukea voidaan myöntää maatilan energiatuotannossa tarvitta-
vaan rakentamisinvestointiin vain siltä osin kuin tuotettu energia käytetään maatalouden
omassa tuotantotoiminnassa. Tämä on käytännössä johtanut siihen, ettei tukea heru bio-
kaasulaitosten rakentamiseksi, jos biokaasua tuotettaisiin yli oman tarpeen, myyntiin vaik-
kapa lähialueen kiinteistöjen lämmittämiseksi tai liikennepolttoaineeksi. Tukilogiikka on-
tuu, sillä ei kaikkea navetassa tuotettua maitoakaan tilalla itse kuluteta. Prosessissa synty-
vän mädätteen käyttö on myös tehty lähes mahdottomaksi, vaikka ravinnekierrossa se kor-
vaisi hyvin usein ulkomailta tuotua keinolannoitetta.

Maa- ja metsätalousministeriön niin sanotun Kemera-tuen myöntämisen keskeyttämi-
nen loppuvuodeksi seisautti monella alueella hyvin alkaneet taimikon ja nuoren metsän
hoitotyöt parhaana työkautena. Tilanne uhkaa metsureiden työllisyyttä, kasvavia taimikoi-
ta ja biotalouden raaka-aineen saantia tulevaisuudessa.

Arvoisa puhemies! Biotaloudessa on runsaasti vientimahdollisuuksia, enkä tarkoita vain
metsäsektoria ja biotuotetehtaita vaan myös elintarviketuotantoa. Kaurantuotannossa meil-
lä on kokemusta, nyhtökaura on yksi suuri mahdollisuus, ja sen tuotannossa Suomen tulee
ottaa eturintama maailmassa. Suomen valtion tulee vahvasti tukea menekin edistämistä uu-
sien vientimarkkinoiden valtaamiseksi suomalaisille elintarvikkeille muun muassa vienti-
takuiden ja vientiluottojen kautta.

Toivon ja pyydän, että hallitus vihdoin ottaa vakavasti maanviljelijöiden hädän ja toimii
heti. Nykyinen kriisi on hoidettava välittömästi ja saatava alku maatalouden uudelle kas-
vulla ja menestykselle. Kansalaisina meistä jokainen voi edesauttaa tässä valitsemalla vain
ja ainoastaan kotimaista ja mieluiten vielä lähellä tuotettua.

17.23 Laura Huhtasaari ps: Arvoisa puhemies! Maatalouden merkitys on Suomelle suu-
ri. Mikä on sellainen maa, joka ei pysty ruokkimaan kansaansa? Me emme voi jättäytyä
muiden armoille, kun kyseessä on huoltovarmuus ruuan suhteen. Myös silloin, jos olemme
48



Pöytäkirjan asiakohta PTK 68/2016 vp
kiinnostuneita eläinten hyvinvoinnista, oma maatalous on se keino siihen. Meillä on mah-
dollisuus katsoa, että ne eläimet hoidetaan hyvin.

Maataloustuottajat ovat vihaisia ja syystäkin. Minuun on moni maatalousyrittäjä ottanut
yhteyttä ja kertonut haasteistaan.

Ongelmana on maatalousyrittäjien ylivelkaantuminen. Ohjaus tulee EU:sta ja patistelee
investoimaan tukien saamisen toivossa, mutta kaikissa investoinneissahan on omarahoitus-
osuus. Kun esimerkiksi lietevaunuihin asennettaviin multaimiin on saanut ohjelmakauden
aikana tukea 30 prosenttia, niin sitten ovat laitteiden valmistajat ja kauppiaat nostaneet
multaimien hintaa juuri tuon 30 prosenttia. Todellisuudessa joku muu taho vie tuen osuu-
den ja maatalousyrittäjä velkaantuu. Tähän tulee saada muutos.

Myös kaksinkertaiset tarkastukset samoista asioista ovat ylimääräinen vaiva. Ensin käy
kunnan eläinlääkäri ja parin viikon päästä tarkastuseläinlääkäri. Valvontaa on hyvä olla
olemassa, mutta nyt tilalla voi käydä viisi eri tarkastajaa peräkkäisinä päivinä.

Suurteollisuus hakee kustannussäästöjä suurilla yksiköillä ja keskittää toimintaansa nii-
hin. Jos ajatellaan aikaa taaksepäin, jokaisessa kunnassa ja kaupungissa oli oma leipomo,
teurastamo ja meijeri, joista sai lähiruokaa. Ei sitä kuskattu autolla ympäri maailmaa. Li-
han, leivän, maidon ja valmisruokien ainesosien jalostus on viety liian pitkälle. Kauhaval-
ta porsaat viedään Forssaan teurastettavaksi ja sieltä jatkojalostukseen Puolaan ja taas ta-
kaisin Suomeen kaupan hyllyille eri muodoissa. Sama koskee leipää.

Byrokratiaa pitää purkaa. Esimerkiksi pienet tuotantolaitokset, joissa todellista lähiruo-
kaa tuotetaan, ovat tiukan valvonnan alla ja suurten laitosten kanssa samalla viivalla kui-
tenkin ilman mahdollisuutta palkata paperin pyörittelijöitä byrokratiaa varten. Norminpur-
kutalkoita tulee jatkaa.

Arvoisa puhemies! EU:sta irtautuminen antaisi kansallisen päätäntävallan takaisin myös
maatalouden osalta. Venäjän-kauppa on maataloudelle todella tärkeää, ja Suomi on isona
kärsijänä tämänhetkisten pakotteiden vuoksi. — Ollaan niin EU:n ytimessä ja kärsitään!

17.27 Tytti Tuppurainen sd: Arvoisa herra puhemies! Kun ajatellaan kotimaista ruokaa,
mielikuva on meillä useimmilla positiivinen: mieleen tulee ehkä tuore ruisleipä tai maitta-
va kaurapuuro, tai ehkä jollekin tulee mieleen kesäinen grillihetki. Kun ajatellaan suoma-
laista maaseutua, siihenkin liittyy paljon positiivisia mielikuvia. Kuva maaseudusta on
ehkä jopa nostalgisen ihana: lainehtivat viljapellot ja puhdas ilma. Nämä mielikuvat kerto-
vat paljon, ne kertovat siitä, että suomalaiset arvostavat kotimaista ruokaa ja suomalaiset
arvostavat maaseutua. Kertoo jotain ihmisyydestä, että näin se on muuallakin, useimmissa
maissa sen kyseisen maan kansalaiset arvostavat oman maan ruokaa, sitä sen maan koti-
maista ruokaa, ja haluavat pitää kyseisen maan maaseudun asuttuna.

Nyt tuo mielikuva maaseudusta, kun me keskustelemme eduskunnassa välikysymykses-
tä, on kriisivirittynyt. Se kulminoitui kevään traktorimarssiin, kun viljelijät vyöryivät Hel-
sinkiin kertomaan kriisistä. Kannattavuuskriisi on totta, ja syitä siihen voidaan osoittaa nel-
jä: Ennen kaikkea vaikeutunut markkinatilanne, joka on johtanut alentuneisiin tuottajahin-
toihin. Taustalla on muun muassa ylituotantoa, esimerkiksi sianlihasta, vaikka toisaalta
luomusianlihasta on jopa puutetta. Toisaalta taustalla on esimerkiksi maitokiintiöiden
poistaminen. Mutta on rehellistä sanoa, että taustalla ovat myös viljelijätukien leikkaukset.
Tämäkin hallitus leikkaa viljelijätukia kehyskaudella 232 miljoonaa euroa. Taustalla ovat
myös tukimaksatusten maksuaikataulujen viivästykset, mikä on anteeksiantamatonta, kos-
49



Pöytäkirjan asiakohta PTK 68/2016 vp
ka viljelijän kannalta kysymyksessä on palkka, jota ei makseta ajallaan. Edelleen tämän
maatalouden kannattavuuskriisin taustalla on elintarvikkeiden vientikielto Venäjälle, siis
Venäjän asettamat vastapakotteet.

Puhemies! Meitä sosialidemokraatteja kiusaa erityisesti tämä kotikutoisesti aiheutettu
viljelijöitä rasittava ongelma, nimittäin maksatusten viivästykset. Me odotamme, että tämä
hallitus, ministeri Tiilikainen, saa nyt vihdoin nämä Maaseutuviraston tietojärjestelmät
kuntoon ja huolehtii siitä, että tukimaksatukset päätyvät viljelijätalouksiin, maatiloille,
ajallaan. Muuten tiloja ajautuu konkurssiin, ajautuu entistä syvemmälle ongelmiin, ja syy
on täysin itse aiheutettu. Kaikki tuki näille toimille, joita ministeri Tiilikainen täällä tänään
aikoi tehdä.

Pitkällä tähtäyksellä on löydettävä toki kestäviä ratkaisuja maatalouden kannattavuu-
teen. Me sosialidemokraatit haluamme, että Suomessa erityisesti aktiivitiloja ja nuoria vil-
jelijöitä tuetaan. Tuotantokustannuksia on pidettävä kurissa, ja tämän lisäksi on löydettävä
koko elintarvikeketjusta enemmän alkutuottajalle. Tätä varten edellinen hallitus teki ter-
veen kilpailun edistämisohjelman, jossa Suomessa poikkeuksellisen keskittyneen kaupan
määräävään asemaan haluttiin puuttua. On toden totta näin, että tuotteiden pääsyä jakeluun
ja kauppaan on helpotettava, ja nyt tältäkin hallitukselta odotetaan toimia kaupan määrää-
vän roolin vähentämiseksi alkutuottajan hyväksi.

Suomalainen maatalous ei pärjää ilman korkeata laatua, ilman korkeaa eettisyyttä. Me
haluamme syödä puhdasta, laadukasta kotimaista ruokaa, ja me haluamme, että myös ym-
päristöasioista on maaseudulla asianmukaisesti huolehdittu. Vain se takaa pitkäjänteisen
kysynnän suomalaiselle ruualle ja mahdollistaa myös onnistuneet vientiponnistelut ja uu-
sien markkinoiden löytämisen suomalaisille ruuille.

Me sosialidemokraatit odotamme myös, että eläinsuojelulaki tuodaan eduskuntaan ja
tehdään eläinten hyvinvointia edistävät muutokset lakiin: esimerkiksi vasikoiden nupou-
tuksen kivunlievitykseen, parsinavetoista luopumiseen ja sikojen porsimishäkkien poista-
miseen täytyy löytyä ratkaisuja.

Puhemies! Sosialidemokraatit on alun alkaen pienviljelijöiden ja torppareiden vapautu-
mista ajanut liike. Me puollamme suomalaista maataloutta. Me näemme, että elintarvike-
teollisuudella on paljon annettavaa tälle kansantaloudelle. Se työllistää kaiken kaikkiaan
300 000 ihmistä eikä ole mitenkään vähäpätöinen.

Me odotamme, että hallitus tekee pontevasti toimia tästä kriisistä ulos pääsemiseksi,
mutta tällä hetkellä emme ole tyytyväisiä, (Puhemies koputtaa) ja senpä vuoksi, arvoisa pu-
hemies, kannatan edustaja Harry Wallinin tekemää epäluottamuslausetta.

17.33 Ritva Elomaa ps: Arvoisa puhemies! Vuonna 2014 Suomessa oli 52 775 maatilaa.
Määrä vähenee uhkaavasti. Viljelijöitä ja viljelijäperheiden jäseniä on Suomessa noin
105 000. Yhteensä maa- ja puutarhataloudessa työskenteli vuonna 2013 noin 150 000 hen-
kilöä. Elintarvikkeiden viennin arvo vuonna 2015 oli noin 1,4 miljardia euroa. Suomi on li-
säksi lähes täysin omavarainen ruuan suhteen. Maanviljely Suomessa on siis merkittävä
elinkeino, jonka elinvoimaisuudesta on syytä pitää huolta ehdottomasti.

Maanviljely Suomessa koki suuren muutoksen liittyessämme Euroopan unioniin vuon-
na 1995. Unioniin liittymisen yhteydessä liityimme myös Euroopan unionin yhteisen maa-
talouspolitiikan piiriin. Tämä merkitsi maatalouden tukijärjestelmän mullistusta ja ylipää-
tänsä maatalouden luonteen muuttumista. Se merkitsi myös tukiin liittyvän byrokratian
50



Pöytäkirjan asiakohta PTK 68/2016 vp
huomattavaa lisääntymistä ja pienien ja keskisuurten tilojen vähittäistä katoamista. Euroo-
pan unionin yhteisen maatalouspolitiikan ja tukipolitiikan alkuperäinen tarkoitus oli paran-
taa Euroopan maatalouden tuottavuutta toisen maailmansodan jälkeen. Tuottavuus kuiten-
kin nousi hyvin nopeasti omavaraisuusasteelle ja sen yli. Tukijärjestelmä kuitenkin jäi, ja
sen piirissä elävät edelleen kaikkien EU-maiden maataloustuottajat. 

Tukijärjestelmän mielekkyydestä käydään usein keskustelua. Välillä julkisessa keskus-
telussa kuulee vaatimuksia, että alkuperäisen merkityksen täyttänyt tukijärjestelmä tulisi
kauttaaltaan lopettaa ja tulisi siirtyä puhtaasti markkinaehtoiseen ruuantuotantoon. Maata-
loustuilla on kuitenkin monia merkityksiä. Tuet muun muassa varmistavat ruuan matalan
hintatason. Ilman tukia ruuan hinta kuluttajalle kohoaisi selkeästi. Kyse on siis eräänlaises-
ta tulonsiirrosta. Jos kaikki ovat valmiita maksamaan korkeamman hinnan ruuasta, tällöin
järjestelmä toimisi ilman tukia. EU:n maataloustuet vahvistavat myös maamme huoltovar-
muutta, työllistävät noin 150 000 henkilöä, tukevat monipuolista elinkeinorakennetta ja
edesauttavat maaseutumme elinvoimaisuutta. Mutta samalla minun on sanottava, että
EU:hun liittyminen 1995 johti ja pakotti suomalaiset viljelijät tehotuotantoon. Valitetta-
vasti se on nyt viemässä tuottajiamme suureen ahdinkoon.

Elinvoimainen maatalous varmistaa Suomen korkean omavaraisuusasteen. Maailman-
laajuiseen elintarviketuotantoon kohdistuvan kriisin sattuessa Suomi kykenisi edelleen
ruokkimaan oman väestönsä. Omavaraisuusaste on siis syytä säilyttää korkeana. Ilman
maataloustukia kuluttaisimme huomattavasti enemmän EU:n ulkopuolelta tuotavaa ruo-
kaa, jonka puhtaudesta ja ympäristöystävällisestä ja eettisestä tuotantotavasta emme voisi
mennä takuuseen.

Myös tärkeä elementti eli tuotantoeläinten hyvinvointi vaarantuisi ilman maataloustu-
kia. Eläinsuojelulaki uudistuu, ja vaikka se on haasteellista, siitä pitää saada parempi kuin
viimeksi tulleesta eläinsuojelulaista noin 20 vuotta sitten. Onhan kysymys eläinten suoje-
lusta eli eläinten hyvinvoinnista. Mutta samalla pitää myös turvata tuottajiemme tulevai-
suus. Jo nyt Suomen maanviljelijät tulevat toimeen hyvin pienillä ansioilla. Moniin välttä-
mättömiin investointeihin ei Venäjän-kaupan romahduksen ja tuotantotukien maksatuk-
sen viivästymisen seurauksena ole varaa. Olisikin tärkeää, että entistä suurempi osa ruuan
myynnistä saatavasta tulosta menisi suomalaisille alkutuottajille. Näin varmistaisimme
ruuan puhtauden, tuotantoeläinten hyvän kohtelun ja tuotannon ympäristöystävällisyyden.
Kotimaista on siis syytä suosia.

Arvoisa puhemies! Suomessa tuotetaan maailman puhtaimpiin lukeutuvaa ruokaa. Ruo-
kamme on myös eettisesti ja ympäristön kannalta kestävästi tuotettua. Suomalaisten elin-
tarvikkeiden hyvästä maineesta on pidettävä kiinni. Se on vientivalttimme. Hallitus on si-
toutunut ohjelmassaan edistämään suomalaisen ruuantuotannon kannattavuutta. Kannatta-
vuutta parannetaan muun muassa lainoituksen keinoin, alentamalla tuotantokustannuksia
sekä purkamalla normeja. Myös suomalaisten elintarvikkeiden vientiä edistetään avaamal-
la vientimarkkinoita kärkihankkeen voimin. Lisäksi toimeenpannaan lähiruokaohjelma.
Hallitus ei siis ole unohtanut maanviljelijöitä vaan pyrkii edistämään suomalaisen maata-
louden elinvoimaisuutta. Merkittävimpiä vaaratekijöitä ruokamme puhtaudelle ja hyvälle
maineelle on geenimuuntelu. Toivon, että parhaillaan käynnissä olevat vapaakauppasopi-
musneuvottelut EU:n ja Yhdysvaltojen välillä eivät johda (Puhemies koputtaa) geeni-
muunneltujen elintarvikkeiden saapumiseen Suomeen. Jos näin käy, ruokatuotantomme
hyvä maine katoaa.
51



Pöytäkirjan asiakohta PTK 68/2016 vp
Arvoisa puhemies! Näin lopuksi lähetänkin Brysseliin EU-komission neuvottelijoille
terveisiä, että olkaa hyvin tarkkoina tämän asian suhteen. — Kiitos.

17.38 Satu Taavitsainen sd: Arvoisa puhemies! Puhdas, terveellinen ruoka ei ole pelk-
kää mahantäytettä vaan ravintoa sekä keholle että mielelle. Meidän suomalaisten mielestä
tätä puhdasta, parasta ruokaa saa Suomen maaseudulta. Suomalainen ruoka ei kilpaile hin-
nalla vaan laadulla. Ihmisten tietoisuus on lisääntynyt, ja kiinnostus on suuntautunut erilai-
sista kemikaaleista, hormoneista ja muuntogeeneistä vapaisiin tuotteisiin. Varsinkin nuo-
ret ihmiset haluavat tietää ruuan alkuperän, eettisyyden ja ekologisuuden. Muun muassa
rikkakasvien torjunta-aineista glyfosaatti on aine, jota ihmiset eivät halua lautaselleen ei-
vätkä iholleen.

Edellinen maan hallitus asetti Suomelle kansalliset luomutavoitteet, jotka Sipilän halli-
tus on ohjelmassaan hyväksynyt. Vuonna 2020 Suomen peltoalasta tulee olla luomutuotan-
nossa 20 prosenttia, ja julkisissa ruokapalveluissa tarjottavasta ruoasta tulee vuonna 2020
olla luomua 20 prosenttia, kun tällä hetkellä vain 5 prosenttia on luomua. Peltoalan luomut-
tumiseen 20 prosenttiin on vielä matkaa, kun Suomen peltoalasta on nyt luomutuotannossa
vasta 9,4 prosenttia.

Omassa maakunnassani olemme tuon keskiarvon yläpuolella, sillä meillä Etelä-Savossa
on 2 200 maatilasta jo 260 tilaa luomutiloja. Meillä tuotetaan luomukasviksia, -marjoja,
luomumaitoa, luomunaudanlihaa ja -lampaanlihaa. Lisäksi tuotetaan luomuhunajaa, -vil-
jaa ja -mysliä sekä luomumehuja ja -marmeladeja. Etelä-Savo tunnetaankin maan johtava-
na luomukaalin, luomuporkkanan ja luomusipulin tuottajana. Maatalous työllistää, tuo
meille verotuloja ja parantaa aluetalouttamme.

Luomusta jää tuottajille enemmän katetta. Luomutilat ovat tavanomaisia tiloja energia-
tehokkaampia ja tuottavat kasvihuonekaasuja viidenneksen vähemmän kuin tavalliset ti-
lat. Luomutilat käyttävät myös tilalla tuotettuja rehuja tuontirehun asemasta tavanomaisia
tiloja enemmän.

Kysynkin, mitä hallitus aikoo tehdä helpottaakseen maatiloja luomutuottajaksi ryhtymi-
sessä. Luomutavoitteiden saavuttamista tukemaan valtio perusti Suomeen vuonna 2012
Luomuinstituutin, joka sijaitsee meillä Mikkelissä. Ilman valtion rahoitusta eivät instituu-
tin asiantuntijat pysty työskentelemään, ja on maan hallituksen tehtävä osoittaa riittävä, py-
syvä rahoitus Luomuinstituutille. Onkohan tämä rahoitus tulossa ensi vuoden budjettiin?
Tämän vuoden budjetista äänestäessämme hallituspuolueet eivät hyväksyneet SDP:n esi-
tystä Luomuinstituutin rahoituksesta, vaan äänestitte sen nurin. En ymmärrä, miksi.

Arvoisa puhemies! Pelkillä korulauseilla ei edistetä asioita. Suomen ruuan alkutuotan-
non perustana on perheviljelmämaatalous, tilan omistajuus ja sen innoittama yritteliäi-
syys. Maatiloilla on aina tehty todella kovasti töitä. Täällä salissa tuota työtä nyt ylistetään,
mutta kun ollaan kuntien valtuustosaleissa päättämässä budjetista, jolla elintarvikkeita
kunnalle ostetaan, ei sympatiaa enää riitäkään, vaan raha ratkaisee luomu- ja lähituottajan
haitaksi. Valtion ja kuntatalouden lyhytnäköiset säästövelvoitteet kohdistuvat ruuan tilaa-
miseen lisäten tuottajien ahdinkoa. Tässäkin Suomen suurin kuntapuolue keskusta on
avainasemassa. Toivon, että toimisitte linjanne mukaisesti myös valtuustosaleissa rahasta
päätettäessä.

Arvoisa puhemies! Esimerkiksi lasten, nuorten ja vanhusten ruokailu kuuluu oleellisena
osana kunnan tarjoamiin peruspalveluihin päivähoidossa, kouluissa, (Puhemies koputtaa)
52



Pöytäkirjan asiakohta PTK 68/2016 vp
sairaaloissa ja palvelutaloissa. Mitä konkreettista hallitus aikoo tehdä tälle asialle ruohon-
juuritasolla?

17.44 Päivi Räsänen kd: Arvoisa herra puhemies! Pidän erittäin tärkeänä sitä, että voim-
me käydä nyt keskustelua maataloudesta tämän kristillisdemokraattien aloitteesta tehdyn
välikysymyksen pohjalta. Haluan myös kiittää siitä, että ministeri Tiilikainen mielestäni
hyvin vakavassa hengessä suhtautui tähän välikysymykseen.

Suomen maatalous on viime vuosina ajautunut kriisiin johtuen tuottajahintojen laskus-
ta, Venäjän asettamista tuontikielloista, huonoista sääolosuhteista ja tukimaksujen viiväs-
tymisestä. Maatalousyritysten kannattavuus on laskenut ja yrittäjätulo laskenut 40 prosent-
tia muutamassa vuodessa, mikä on mittavinta EU-maista. Tällä hetkellä pahimmat ta-
lousongelmat ovat sikatiloilla ja sellaisilla maitotiloilla, jotka ovat investoineet velkarahal-
la. Mikäli nykykehitys jatkuu, yhä useampi maatalousyrittäjä luopuu toiminnasta eivätkä
uudet sukupolvet enää ole valmiita jatkamaan perhetilojen toimintaa. Samassa rytäkässä
menetetään myös elintarviketeollisuuden työpaikkoja.

Maaliskuun alussa tuhannet maanviljelijät satoine traktoreineen valtasivat Helsingin ka-
dut. Maatalousyrittäjillä oli hyvä syy odottaa, että heitä kuunneltaisiin. Suomalaisen maa-
talouden ongelmat eivät ole mikään marginaaliasia, joka koskettaisi vain pientä osaa väes-
töstä. Yli 200 000 suomalaista työllistävä ala on vaarassa, ja mikäli kehitys jatkuu saman-
laisena, todellakin yhä useampi maatalousyrittäjä luopuu toiminnastaan eikä niitä uusia su-
kupolvia nouse jatkamaan perhetilojen toimintaa.

Hallitusohjelman mukaan maatalouden kannattavuutta parannetaan tukien ennakko-
maksatuksilla, lainoituksen keinoin, alentamalla tuotantokustannuksia sekä purkamalla
normeja. No, ennakkomaksujen sijaan maatalousyrittäjät ovat joutuneet odottamaan myö-
hästyneitä tukiaan. Lainoituksen sijaan pankit ovat lyöneet ovensa kiinni maatalousyrittä-
jien nenän edestä, ja normien purun sijaan byrokratia on edelleen varsin raskasta. Sen
vuoksi tähän välikysymykseen, opposition järeimpään keinoon, päädyttiin yhdessä vihrei-
den, vasemmistoliiton ja RKP:n kanssa.

Suomalaisen maatalouden alasajon sijaan tarvitaan nyt päämäärätietoisia toimia, joilla
turvataan maatalouden toimintaedellytykset. Suomessa on tulevaisuudessakin oltava mah-
dollista tienata elantonsa maanviljelyllä, ja suomalaisilla on jatkossakin oltava mahdolli-
suus syödä puhdasta, kotimaisten tuottajien tuottamaa lähiruokaa. Tavoitteena tulee myös
olla, että elintarvikeketju on merkittävä työllistäjä tuotantoketjun kaikissa vaiheissa.

Ruuasta saadun hinnan tulisi jakautua oikeudenmukaisesti kaupan, elintarviketeollisuu-
den ja alkutuotannon kesken. Tähän elintarvikeketjuun tarvitaan läpinäkyvyyttä, jotta ku-
luttaja voi aidosti myös valita tuotteen, josta tuottaja saa riittävän, oikeudenmukaisen kat-
teen. Maatalousyrittäjät tarvitsevat vähemmän sääntelyä ja byrokratiaa, parempia tieverk-
koja ja tietoliikenneyhteyksiä. Esimerkiksi biotalouden kehittämismahdollisuudet riippu-
vat täysin liikenneinfrastruktuurin kunnosta.

Suomalainen maatalous on käynyt läpi radikaalin rakennemuutoksen parinkymmenen
vuoden aikana. EU:n yhteinen maatalouspolitiikka on tuonut mukanaan paljon byrokratiaa
ja isommat tilakoot. Vaikka EU:lla on yhteinen maatalouspolitiikka, sillä ei ole yhteistä
ruokaturvaa, ja kotimainen ruuantuotanto on edelleen tärkeää paitsi laadun ja turvallisuu-
den näkökulmasta myös huoltovarmuuden ylläpitämiseksi.
53



Pöytäkirjan asiakohta PTK 68/2016 vp
Arvoisa puhemies! Näillä perusteilla kannatan edustaja Peter Östmanin epäluottamus-
lause-esitystä.

17.49 Anne Kalmari kesk: Arvoisa herra puhemies! On hyvä, että tämä välikysymys tu-
li, niin että saimme keskustella tärkeästä maataloudesta. Ensin parille edelliselle edustajal-
le.

Edustaja Taavitsainen nosti glyfosaattiasian esille. Haluan tälle joukolle viestiä sen
asian, että Suomessa glyfosaattia ei käytetä pakkotuleennuttamiseen, kuten muualla Eu-
roopassa tehdään. Siellä ruiskutetaan glyfosaatti, joka tappaa elävän kasvuston, viljaan en-
nen puintia niin, että viljoja ei tarvitse kuivata. Siksi kehotankin kaikkia teitä huolehti-
maan siitä, että niin julkisissa ruokahankinnoissa kuin omissa ruokahankinnoissa suosi-
taan joutsenlipputuotteita, jolloin glyfosaattia ei tarvitse jääminä syödä.

Sitten edustaja Räsäsen esille nostamaan listaan siitä, että tukien ennakkomaksuihin ei
olisi tullut muutoksia. Niistähän juuri tänään kuulimme, miten ennakkomaksuja ensi syk-
systä lähtien aletaan maksaa 85 prosenttia. Se on erittäin hyvä askel kohti sitä, että viljeli-
jät saavat tukensa reaaliajassa. On erittäin hyvä, että lainoituksen keinoin nyt sitten halli-
tusohjelman mukaisesti aletaan tähän viljelijöiden kriisiin puuttua. Toki olisimme suoneet
sen tapahtuvan jo aikaisemmin, mutta on hyvä, että valtiontakaukset tulevat maksuval-
miuslainoille ja maksuhelpotuksia lainoihin tulee.

Samoin normien purkaminen on aloitettu, siihen on tartuttu, mutta täytyy sanoa, että
siellä on niin paljon vesurilla töitä, että ihan hetkessä emme sitä normiviidakkoa saa kun-
toon. Meidän tuleekin seuraavassa koko maataloustukijärjestelmän uudistuksessa ottaa
huomioon tämä normien valtava määrä. Väitän, että siitä ei enää hyödy kukaan, että tuki-
järjestelmää on yritetty erilaisilla tasauksilla oikeudenmukaisuuden nimissä tasata. Mei-
dän tulee koko järjestelmä muuttaa aivan toisen tyyppiseksi, vaikka se jopa vähän tekisi ki-
peää.

Mutta tästä viljelijöiden akuutista tilanteesta: Tilanne on todellakin surkea. Monilla ti-
loilla ei ole ostettu asianmukaisia lannoitteita tai siemeniä tänä keväänä. Viljelijä oli ja on
edelleenkin tukiehtojen ja valvontojen kanssa löysässä hirressä. Joillakin jaksaminen on ai-
van äärirajoilla, ja joillakin tiloilla kotieläimet lähtevät viimeistä kertaa kotieläintiloista
ulos tänä kesänä. Joiltakin maatiloilta lähdettiin jopa viimeistä kertaa ulos kodista. Tämä ei
ole viljelijän syytä. Siksi meidän on tehtävä kaikkemme, että saamme nyt tämän akuutin
kriisin ratkaistua ja sitten näitä isompia linjoja myöhemmin. Siksi on hyvä, että esimerkik-
si tänään kuulimme uusia uutisia siitä, millä viljelijää vastaan voidaan tulla.

Meidän täytyy tehdä töitä niin, että hinnanmuodostus elintarvikeketjussa menee oikeu-
denmukaiseksi. Tällä hetkellähän tilanne on se, että keskittynyt kauppa kyykyttää elintar-
viketoimittajia mennen tullen, kun on kyse pilaantuvista elintarvikkeista. On hyvä, että Tii-
likainen on kutsunut koko elintarvikeketjun väen samaan pöytään neuvottelemaan, mutta
epäilen, että sekin tie voi olla vaikea, vaikka kyllä meillä näyttöä on esimerkiksi rukiin
osalta. Siellähän oli tilanne se, että rukiin hinta oli surkea eikä kenenkään kannattanut vil-
jellä sitä. Omavaraisuusaste oli vain muutamia kymmeniä prosentteja. Oli ikuinen taisto.
Leipomot ja myllyt sanoivat, ettei Suomesta saa ruista. Mutta kun koko ketju sitoutui sii-
hen, että rukiintuotanto palautetaan, tuottajahinta nousi, lajikkeet, sato ja laatu sekä brändi
parantuivat. Muutamassa vuodessa päästiin omavaraiseksi. Kuitenkin uskon, että tätä ei
ihan kaikilla sektoreilla voi tapahtua, ja siksi vetoankin siihen, että jos kerran kauppa ei toi-
54



Pöytäkirjan asiakohta PTK 68/2016 vp
mi oikein, niin meidän täytyy kilpailulainsäädäntö avata. Relevantti markkina-alue ei to-
dellakaan ole nykypäivänä Suomi, vaan se on koko Eurooppa.

17.54 Lea Mäkipää ps: Arvoisa puhemies! Välikysymys maaseudun kriisistä on ollut
ajankohtainen, ja ollaan käyty hyvää keskustelua täällä salissa.

Maaseutukulttuuri on suomalaista perinnettä, joka tulee säilyttää monimuotoisena. Suo-
malaiset haluavat syödä kotimaista ruokaa. On myönnettävä, että suomalaisen maanvilje-
lyn ja kotimaisen ruokatuotannon tilanne ei ole hyvä. Tällä hallituskaudella suurin vaiku-
tus on varmaankin ollut Venäjä-pakotteilla, mutta kriisiin ajautuminen on tapahtunut pit-
källä aikavälillä. Muun muassa liiallinen valvonta ja holhoaminen ovat johtaneet lamaan-
nukseen ja byrokratiaan. Tämä on nähty erityisen hyvin menneillä hallituskausilla.

Maaseudun yrittäjyyden haasteet ovat pääosin samoja kuin muidenkin yrittäjien. Kus-
tannukset ovat Euroopan kalleimpien joukossa, ja erilaiset ympäristövelvoitteet ja verot tu-
levat maatalouselinkeinoille kalliiksi. Keskittämisen huumassa on unohdettu, että elinvoi-
maisen maaseudun ja yrittämisen ylläpitämiseen tarvitaan maataloustukien lisäksi lähipal-
veluja ja kunnossa olevat liikenneyhteydet. Ympäristösyillä ei pidä harjoittaa keskittämis-
politiikkaa. Elinvoimaisia kyliä on kuollut koulujen, postien ja kaupallisten palveluiden
keskittämisen seurauksena. Keskittämisen hyödyt ovat usein näennäisiä. Kehitys on seura-
usta useiden vuosien ajalta valtion ja EU:n harjoittamasta tilakokojen kasvattamiseen täh-
täävästä väärästä maaseutupolitiikasta. Nyt hallituksen linjana on pitää maa kaikkialla
asuttuna ja elinvoimaisena. Saa nähdä, pitääkö tämä paikkansa.

Maataloustuotannon säilyminen takaa muidenkin elintarvikesektorin työpaikkojen säi-
lymisen. Suomalainen maatalous työllistää seurannaisvaikutuksineen noin 300 000 ihmis-
tä. Maatalouden tukemisella on kauaskantoiset vaikutukset. Ilman tukia menetettäisiin työ-
paikkoja elintarviketeollisuudelta sekä monelta muulta välilliseltä sektorilta ja ruoka tuo-
taisiin entistä enemmän maailmalta.

Elintarvikeomavaraisuuden turvaamisen lisäksi on panostettava valkuaisrehu- ja ener-
giaomavaraisuuden lisäämiseen sekä luomutuotteiden kysyntään vastaamiseen. Kriisival-
mius ja huoltovarmuus edellyttävät panostuksia varmuusvarastointiin. Suomella on run-
saasti vahvuuksia, jotka auttavat ylläpitämään kansallista huoltovarmuuttamme. Tämä on
tärkeä motiivi sille, että me tuemme kaikin tavoin suomalaista ruuantuotantoa.

Maataloustuotanto vaatii pitkäaikaista sitoutumista yrittäjältä. Investoinnit tehdään
kymmeniksi vuosiksi. Poliittisten päätösten on oltava ennakoitavia, ja niiden on mahdol-
listettava yritystalouden suunnitelmallinen kehittäminen ja mahdolliset sukupolvenvaih-
dokset. Myöskään rakentamista ei pidä vaikeuttaa. Esimerkiksi uuden navetan rakennuslu-
paa on jouduttu odottamaan todella liian pitkään. Tukien maksaminen ei saa viivästyä.
Tuottajan osuus ruuan hinnasta on riittämätön, ja viljelijän on kuitenkin maksettava lainan-
sa ja laskunsa ajallaan. Kyse ei ole pelkästään viljelijän toimeentulosta. Jos rahaa ei tule, ti-
lan toimintaa ei voi jatkaa.

Hallitusohjelmaan on kirjattu linjaukset maatalouden kannattavuuden parantamiseksi
muun muassa tukijärjestelmiä yksinkertaistamalla. Ne ovat oikean suuntaiset, mutta eivät
nyt pelkästään riitä, kun EU:n ja Venäjän keskinäiset pakotteet ja EU:n maatalousuudistus
ovat sotkeneet markkinoita. Sinne meidän pitää nyt pyrkiä voimakkaasti vaikuttamaan. Pa-
kotepolitiikka olisi saatava loppumaan. Tämän lisäksi julkiset ruokahankinnat tulisi kilpai-
luttaa samoilla ehdoilla kuin mitä suomalaisilta elintarvikkeilta vaaditaan.
55



Pöytäkirjan asiakohta PTK 68/2016 vp
Arvoisa puhemies! On välttämätöntä pitää maaseutu elävänä, ja  on  turvattava maata-
loustuottajien toimintaedellytykset, sillä maaseudulla kasvaa kotimainen, puhdas lähiruo-
ka.

18.00 Emma Kari vihr: Arvoisa puhemies! Täällä on puhuttu tänään tosi kauniisti ja hy-
vin siitä, mitä suomalainen ruuantuotanto meille kaikille tarkoittaa, ja tuntuu, että tämä
huoli ihmisten jaksamisesta on aika lailla tässä salissa jaettu.

Se, mikä tässä on tullut monta kertaa esille monissa hyvissä puheenvuoroissa, on se, että
suomalainen ruuantuotanto on täysin riippuvainen siitä hyvästä maineesta, joka suomalai-
sella ruualla on. Suomalaiset ihmiset luottavat siihen, että tässä maassa tuotettu ruoka on
puhdasta ja että se on eettistä. Ihmiset tukevat mielellään kotimaista, ihmiset maksavat sii-
tä mielellään suurempaa hintaa, koska he uskovat siihen, että kaikki on hyvin. Kuitenkin
ihmiset ovat yhä enemmän ja enemmän huolissaan siitä, onko kaikki hyvin. Ihmiset kan-
tavat suurempaa huolta siitä, miten eläimet tiloilla voivat, ja ihmiset haluavat parantaa
eläinten asemaa. Ja sitä hyvää mainetta, jonka suomalainen ruoka on saavuttanut, ei ole va-
raa vaarantaa.

Suomen eläinsuojelulaki on tässä vaiheessa yli 20 vuotta vanha, ja tutkimustieto eläin-
ten hyvinvoinnista on sen jälkeen mullistanut meidän ymmärryksemme eläimistä. Sen ta-
kia minun mielestäni on äärimmäisen hyvä, että eläinsuojelulakia ollaan tällä hetkellä uu-
distamassa. Tämä uudistus on kuitenkin herättänyt viime syksyn ja tämän kevään aikana
suurta huolta, ja on noussut paljon kysymyksiä siitä, onko nyt aidosti tavoitteena parantaa
eläinten hyvinvointia. Me tiedämme, että suomalainen eläinsuojelulainsäädäntö on jäänyt
jälkeen muista Pohjoismaista, eikä meidän lakimme enää vastaa tutkimustietoa siitä, mitkä
tuotantoeläinten tarpeet ovat.

Täytyy kyllä sanoa, että me olemme eduskunnan eläinsuojeluryhmässä olleet aika pet-
tyneitä siihen, ettei ministeri Tiilikaisella ole kertaakaan koko kaudella löytynyt edes puol-
ta tuntia aikaa keskustella eduskunnan eläinsuojeluryhmän kanssa eläinsuojelusta tai eläin-
suojelulain uudistamisesta. Varsinkin, kun tämän yhdistää siihen, että tähän mennessä ne
päätökset, joita hallitus on tehnyt, eivät lupaa eläimille kauhean hyvää, huoli alkaa olla aika
suurta. Jo alkukaudella kaadettiin se turkisasetus, josta aikaisemmin luvattiin eduskunnal-
le, että se tulee parantamaan turkiseläinten oloja niin paljon, että turkistarhausta ei tarvitse
tässä maassa kieltää. Ja heti tämän jälkeen meille kerrottiin, että eläinsuojeluasiamiehen
virkaa ei enää jatketa.

Arvoisa puhemies! Jotta tämä suomalaisen ruuan hyvä maine säilyy, on tuotantoeläin-
ten suojelussa otettava selkeitä askeleita eteenpäin, kun tämä uusi laki meille tuodaan.
Eläinten on saatava toteuttaa sitä lajityypillistä käyttäytymistä, jonka me tutkimustiedon
nojalla tiedämme olevan niille tarpeen. Liikkumista rajoittavat parsinavetat ja emakkohä-
kit on kiellettävä, ja turkistarhaus on lakkautettava. Meidän on suojeltava eläimiä turhalta
kärsimykseltä, ja sen takia kivuliaat toimenpiteet, jotka ovat eläimille tuskallisia ilman ki-
vunlievitystä, on kiellettävä. Näitä toimenpiteitä ovat esimerkiksi nupoutus eli sarven al-
kujen polttaminen vasikoilla tai sitten kastrointi porsailla, lampailla ja poroilla. Ihmisten
on luotettava siihen, että eläintiloilla ja teurastamoilla kaikki on hyvin, ja sen takia valvon-
nan pitää olla kunnossa. Normitalkoiden pitää helpottaa maatalousyrittäjiä, mutta niitten ei
pidä heikentää tuotantotiloilla olevien eläinten hyvinvointia.

Arvoisa puhemies! Maatalousyrittäjien jaksaminen on tärkeää paitsi näitten ihmisten
oman hyvinvoinnin myös eläinten kannalta. Ihmisen on pystyttävä lepäämään, ja ihmisten
56



Pöytäkirjan asiakohta PTK 68/2016 vp
on päästävä lomalle. Nämä jaksamisongelmat ja jatkuva huoli omasta toimeentulosta kuor-
mittavat tuottajia ja maatalousyrittäjiä. Ja kun ihminen on väsynyt, niin hänen on vaikeaa
pitää huolta niistä, joista hänen pitäisi pitää huolta. Joten pitämällä huolta ihmisistä me pi-
dämme huolta myös eläimistä. Ja minä itse ajattelen, että yhteiskunnan sivistystä mitataan
sillä, miten me kohtelemme niitä kaikkein heikoimpia, ja sen takia minä ajattelen, että
meillä lainsäätäjinä on iso velvollisuus siinä, että me hoidamme meidän eläinsuojelulain
kuntoon. — Kiitos.

18.05 Anne Kalmari kesk (vastauspuheenvuoro): Arvoisa herra puhemies! Jälleen vih-
reillä maassa makaavan potkiminen jatkuu. He haluavat uusia normeja lisää, lisää velvoit-
teita, jotka veisivät tukioikeuksia. Jos meille tulee lisää eläinsuojelulainsäädäntöä, niin sa-
moista asioista ei voida maksaa eläinten hyvinvointikorvauksia, ja jälleen viljelijän saamat
tulot pienenevät. He ovat huolissaan siitä, riittääkö rahaa uusille virkamiehille, kun määrä-
aikainen eläinsuojeluvaltuutetun virka lopetettiin. Tärkeintä oli, että olisi virkamiehiä; tär-
keintä ei tuntuvan olevan se, että eläinten hyvinvointi olisi parempi esimerkiksi viljelijöit-
ten jaksamisen kautta. Edustaja Vartia on useaan otteeseen sanonut, että koko lomitusjär-
jestelmä pitää ajaa alas. Tämä on vihreitten linja toisella suulla, ja nyt sitten ollaan niin
hurskaita kuitenkin toisella suupielellä lomitusjärjestelmän säilyttämiseksi.

18.06 Hannakaisa Heikkinen kesk (vastauspuheenvuoro):  Arvoisa herra puhemies!
Ymmärsinkö minä oikein, edustaja Kari, että te vastustatte vasikoitten nupouttamista?
(Emma Kari: Ilman kivunlievitystä!) — Juu, sitä tapahtuu todella, todella harvoin. Olette-
ko te ollut yhdessäkään nupoutuksessa paikalla? Tiedättekö te, mitenkä se tapahtuu? —
Suurimmalla osalla tiloista Suomessa eläinlääkäri tulee paikalle, antaa kivunlievityksen,
nukuttaa sen vasikan ja sen jälkeen tämä nupoutus tapahtuu ja usein samalla laitetaan myös
ne korvamerkit sille vasikalle. On erittäin hyvä, että nupoutus tapahtuu, koska jos eläimel-
le jätetään sarvet — ja me kaikki toivomme, että eläimet saavat mahdollisimman paljon va-
paana olla — niin aikuisen naudan sarvet ovat melkoinen ase, ja kiimassa olevan eläimen
sarvet ovat melkoinen uhka sekä ihmiselle että toisille eläimille. Joskus tuntuu, että tämä
vihreitten eläinten suojelu on sellaista, että siitä tiedetään kaikista eniten täällä (Puhemies
koputtaa) Kehä kolmosen tällä puolella.

18.07 Pertti Hakanen kesk (vastauspuheenvuoro): Arvoisa puhemies! Edustaja Kari piti
aivan linjansa mukaisen puheenvuoron, ja yksi tärkeä asia kyllä sieltä kiinnitti huomiota:
ihmisten hyvinvointi, hoitajien hyvinvointi on käsi kädessä eläinten hyvinvoinnin kanssa.
Se pitää aivan paikkansa.

Mutta kyllä minä sitten myöskin ihmettelen sitä, että kritisoitiin eläinsuojeluasiamiehen
viran täyttämättä jättämistä. Syksyllä, kun meillä oli tämä eläinsuojeluasiamies vielä ole-
massa, virka, henkilö paikalla, hän ei ottanut mitään kantaa lomituksen järjestelmämuutok-
siin, siihen, että jos tuottajien lomituspalveluja heikennetään. Siinä olisi ollut tuhannen taa-
lan paikka ottaa kantaa siihen, että hyvinvointi hoitajalla on yhtä kuin eläinten hyvinvoin-
nin lisääminen.

18.08 Satu Taavitsainen sd (vastauspuheenvuoro):  Arvoisa puhemies! Suomalaisuus-
kaan ei automaattisesti takaa eläinten sivistynyttä kohtelua. Se vaatii sen, että meillä on lait
ja valvonta kunnossa. Ja kyllä kuluttajat ovat tietoisia, että Suomessakin on teuraseläimiä
57



Pöytäkirjan asiakohta PTK 68/2016 vp
kohdeltu julmasti ja väkivaltaisesti. Tämä on myös hyvin ikävää ja inhottavaa niille tuo-
tantoeläinten kasvattajille, jotka ovat toimineet oikein ja kohdelleet eläimiä hyvin ja oi-
kealla tavalla, ja tämä pilaa myös heidän mainettaan. Eli kyllä on myöskin lisättävä sitä
avoimuutta ja valvontaa. Yksi hyvä keino olisi esimerkiksi asentaa videovalvontajärjestel-
miä teurastamoihin.

Ensimmäinen varapuhemies Mauri Pekkarinen: Vastauspuheenvuoro, edustaja Kari,
reilut 1 minuuttia.

18.09 Emma Kari vihr (vastauspuheenvuoro): Arvoisa puhemies! On sinänsä aika surul-
lista se, että kun puhuu eläinten hyvinvoinnista, niin se saa heti keskustassa aikaiseksi täm-
möisen vastareaktion, kun nimenomaan kysymys on siitä, että käytetään meidän lainsää-
dännön pohjana uusinta tutkimustietoa. Minä en missään vaiheessa, tietenkään, puhunut
nupoutuksia vastaan, vaan minä puhuin eläimille tuskallisista toimenpiteistä ilman kivun-
lievitystä, joten on vähän ikävää, että edustaja tällä tavalla vääristelee sitä, mitä tässä salis-
sa on sanottu, kun meidän kaikkien yhteisen tavoitteen pitäisi olla se, että sekä eläimet että
ihmiset näillä tiloilla voivat hyvin.

18.09 Teuvo Hakkarainen ps (vastauspuheenvuoro): Arvoisa puhemies! Eläinsuojelun
nimissä vihreät ovat lähinnä häirinneet maatalouselinkeinoa. Ja ollaan huolissaan täällä
eläinten hyvinvoinnista. Miten nyt ei olla huolissaan näistä halal-teurastuksista, jotka ovat
todella vastenmielistä eläinten kiduttamista? Siihen ei oteta minkäänlaista kantaa, mutta
tämmöisiin lillukanvarsiin kyllä puututaan, niin kuin turkistarhaus ja eläinten käyttäytymi-
nen tuolla maatiloilla ja muuta. Kyllä maaseudun ihmiset pitävät eläimistä huolta, koska ne
tuottavat silloin parhaiten, kun niillä on hyvä olla. Mutta miten tämmöinen halal-teurastus,
joka on hyvin vastenmielinen, on teiltä jäänyt kokonaan pois?

18.10 Anne Kalmari kesk (vastauspuheenvuoro): Arvoisa herra puhemies! Hallitusoh-
jelmassa lukee, että tällä kaudella ei säädetä uusia kustannuksia aiheuttavia velvoitteita.
Meillä on maailman tiukimpia eläinsuojelulainsäädäntöjä, ja totta kai me tarkistelemme
sitä edelleenkin, mutta vetoan siihen, että jokainen täällä salissa ymmärtäisi sen, että sitä
mukaa kuin me lainsäädäntöön laitamme uusia velvoitteita, niistä samoista asioista ei voi
esimerkiksi hyvinvointikorvauksia maksaa, ja sen takia jo nykyiset säännökset ovat erit-
täin byrokraattisia ja monimutkaisia.

Sitten vielä edustajalle tästä teurastusasioitten ja muitten säännösten rikkomisesta: Ei se
lainsäädännön rikkominen vaadi sitä, että täytyy uutta lainsäädäntöä tulla. Kyllä niiden en-
tistenkin sääntöjen mukaan eläinten epäasiallinen kohtelu on väärin. Ja sitten valvontaka-
meroista: niitä jopa asennetaankin sinne, mutta ihan pohdin sitä, että haluaisimmeko me
omaan työhuoneeseemme esimerkiksi valvontakameran jatkuvaan seurantaan. Käsi pys-
tyyn, kuka haluaa.

Ensimmäinen varapuhemies Mauri Pekkarinen: Myönnän tässä debatissa vielä vas-
tauspuheenvuorot edustajille Hakanen, Mikkonen ja Heikkinen, ja jos näiden jälkeen vielä
edustaja Kari, josta tämä keskustelu lähti liikkeelle, haluaa käyttää vastauspuheenvuoron,
toki myönnän sen sitten myös hänelle.
58



Pöytäkirjan asiakohta PTK 68/2016 vp
18.12 Pertti Hakanen kesk (vastauspuheenvuoro): Arvoisa puhemies! Edustaja Kari otti
esille, että eläimistä keskustelu aloittaa keskustassa jonkinlaisen vastaefektin. Ehkä se pi-
tää sillä tavalla paikkansa, että ainakin tässä keskustelussa tänään on ollut keskustalaisia
tuottajia keskustelemassa. Me tiedämme yksityiskohdittain, millä tavalla se lainsäädäntö ja
eläinten hyvinvointi kulkevat käsi kädessä. Hyvinvoiva eläin on tuottava eläin. Me emme
voi ajatella sitä asiaa niin, että ollaan välinpitämättömästi eläintä kohtaan. Me täytämme
monta kriteeriä, me todella huolehdimme siitä eläimestä myöskin oman jaksamisen äärira-
joilla ollessamme.

Jos puhutaan lainsäädäntömuutoksista — parsinavetan kieltämisestä, turkistarhauksen
kieltämisestä, emakkohäkkien kieltämisestä — yhtenä pienenä esimerkkinä vain se, että
turkistarhalla eläimet ovat jalostettuja eläimiä, eivät ne pärjää luonnossa. Ja emakkohäkkiä
kun ajattelee, vaikka nyt tiineen emakon ensimmäisiä vuorokausia, minä koen, että se on
hyvinvointia, että se saa olla rauhassa yksilönä sen sijaan, että tappelee ryhmäkarsinassa ja
uusii sen tiinehtymisen kolmen viikon päästä. Tämä on hyvinvointia.

18.13 Krista Mikkonen vihr (vastauspuheenvuoro): Arvoisa puhemies! Tässä salissa
varmaan kaikki jakavat yhteisen toiveen siitä, että meidän maanviljelijät jaksaisivat parem-
min. Me tiedämme tutkimuksista, että maanviljelijät kokevat työnsä sekä fyysisesti että
henkisesti raskaaksi, ja tämä poikkeaa aika monella tavalla monista muista yrittäjistä, jot-
ka yleensä kokevat vain jompaakumpaa näistä. Maanviljelijöillä se työ on sekä fyysisesti
että henkisesti raskasta suurella osalla, ja viime aikojen kriisitilanne on vain sitä pahenta-
nut. Samanaikaisesti me tiedämme myös sen, että silloin kun maanviljelijä jaksaa hyvin,
hän jaksaa myös huolehtia eläimistään, ja yleensä tämmöiset ongelmatilanteet ovat olleet
juuri maatiloilla, joissa viljelijä ei ole jaksanut. Sen takia me kaikki jaamme tämän ja on
tärkeää, että tähän puututaan, ja hyvä, että tästä tänään keskusteltiin. Mutta samanaikaises-
ti, totta kai, meidän täytyy huolehtia siitä, että meillä eläimet voivat hyvin, (Puhemies ko-
puttaa) ja sen takia luomutuotanto on se suunta, mihin eläintuotannossa pitäisi entistä
enemmän pyrkiä.

18.15 Hannakaisa Heikkinen kesk (vastauspuheenvuoro): Arvoisa puhemies! Edustaja
Kari, en vääristellyt vaan tein tarkentavan kysymyksen, että oletteko te sitä mieltä, että va-
sikoita ei pidä nupouttaa. Te tarkensitte sen, että tarkoititte, että ei ilman kivunlievitystä.
Esimerkiksi meidän kotitilallamme nupoutetaan lähes sata vasikkaa per vuosi. Joka ikisen
nupoutuksen tulee suorittamaan eläinlääkäri kivunlievityksen ja nukutuksen kautta.

Koska ne eläimet ovat meille tärkeimmät ja läheisimmät työkaverit, me pidämme niistä
niin hyvää huolta kuin mahdollista, koska vain hyvinvoivasta eläimestä, meidän tapauk-
sessamme naudasta, lypsylehmästä, tulee tuottava eläin. Pihattonavetassa, missä ne saavat
kulkea vapaasti, eläimen joka kohdan pitää toimia. Jotta se lehmä käy itse syömässä, sillä
pitää olla terveet jalat, terveillä jaloilla mennään itse robotille lypsämään ja terveillä jaloil-
la mennään omaan parteen makaamaan. Sairas eläin ei liiku, se ei käy syömässä silloin,
kun on syömisen aika. Minä kutsunkin teidät vaikka meille kotitilalle Kiuruvedelle katso-
maan, miten me pidämme eläimistä huolta.

Ensimmäinen varapuhemies Mauri Pekkarinen: No, myönnetään vielä edustaja Kal-
marille vastauspuheenvuoro, ja sitten edustaja Kari. 
59



Pöytäkirjan asiakohta PTK 68/2016 vp
18.16 Anne Kalmari kesk (vastauspuheenvuoro): Arvoisa herra puhemies! Vielä tuosta
nupouttamisesta. Vetoan vihreisiin nyt myöskin siinä, koska näitä esityksiä tulee paljon
sellaisilta tahoilta, joilla tavoitteena on vaikkapa lopettaa koko kotieläintuotanto, että pi-
dätte pään kylmänä esimerkiksi tässä nupoutusasiassa myös niinpäin, että kun nykyään on
puudutusaineita, joita ei tarvitse suonensisäisesti pistää, tämän nupoutuksen voi suorittaa
sitten sillä tilalla, pienellä tilalla, jolla se kustannus tulee aika kohtuuttomaksi eläinlääkä-
rin käynnin myötä. Vasikan arvo on huomattavasti alle sen, mitä tämän nupouttamisen
arvo pahimmillaan, niin että sen voisi viljelijä sitten itse toteuttaa. Eli kannatatte sitten tä-
mäntyyppisiä maalaisjärkisiä ehdotuksia, jos sieltä näitä aikanaan tulee.

18.17 Emma Kari vihr (vastauspuheenvuoro): Arvoisa puhemies! Kiitos kutsusta Kiuru-
vedelle. Tulen kyllä oikein mielelläni sinne tutustumaan.

Tässä keskustelussa on kaikista tärkeintä, että me oikeasti, aidosti kuuntelemme toi-
siamme emmekä vain perusta meidän tulkintojamme mielikuviin siitä, mitä toinen sanoo,
vaan aidosti yritämme löytää yhteisymmärrystä näistä asioista.

Ehkä edustaja Hakkaraiselle sanoisin sen, että vihreät ovat vaatineet aina tainnutusta en-
nen teurastusta, joten tämä väite tästä ei pidä paikkaansa.

Sitten ehkä vielä kommentti tähän porsimishäkkikysymykseen. Oleellista siinä ei ole se,
miten me tai miten tuottajat tilanteen kokevat, vaan nimenomaan se, että me käymme läpi
viimeisimmän tutkimustiedon siitä, miten eläimet tuntevat, miten ne kokevat, mikä aiheut-
taa kärsimystä, ja me perustamme meidän lainsäädännön tutkittuun tietoon, ei meidän mie-
likuviimme asioista.

Ensimmäinen varapuhemies Mauri Pekkarinen: Siirrytään puhujalistaan.

18.18 Pertti Hakanen kesk: Arvoisa herra puhemies! Kukaan ei tiedä sitä, kuinka mo-
neen kanalaan, sikalaan, navettaan tai muuhun tuotantorakennukseen enää tämän syksyn
pimeyden koittaessa valot syttyvät. Tämä epävarmuus on monella tilalla osa jokapäiväistä
elämää ja arkea. Uskon ja tiedän, että jokainen tälläkin hetkellä tuotannon lopettamista
suunnitteleva on aina halunnut olla koko sydämestään kotimaisen ruuan tuottaja. Taakka
on vain kasvamassa tänä päivänä liian suureksi.

Viikonloppuna eräs tuottaja kertoi oman tarinansa. Sikala tyhjenee nyt juhannukseksi,
tuottaja saa hengähtää muutaman päivän. Normaalisti uudet porsaat tulevat sikalaan lähes
välittömästi muutaman päivän viiveellä. Siihen tuotantosopimuksetkin velvoittavat. Nyt
vain on tilanne sellainen, että ei ole viljaa varastossa, ei ole rahaa tilillä, on odotettava syk-
syn satoa — pakollinen kolmen kuukauden loma.

Olemme suurten haasteiden edessä. Tuotantopanoshinnat ovat nousseet samalla, kun
tuottajahinnat vain laskevat. Venäjä on asettanut vastapakotteita, kuten tiedämme. Tilojen
investoinnit on jäädytetty, tuotantorakennuksista katkaistaan sähköjä maksamattomien las-
kujen takia, peltoja kylvettiin keväällä ilman lannoitteita ja lähes kaikesta muustakin tingi-
tään. Päivittäin saadaan kuulla sekä lukea ikäviä uutisia näistä kohtaloista. Entistä useampi
viljelijä näistä tänä päivänä jo kertoo.

Äärimmäisen huolestunut olen myös niistä maaseudulla asuvista nuorista, jotka näkevät
tämän kaiken läheltä ja joutuvat jopa sijaiskärsijöiksi. Voimmeko edes kuvitella, minkälai-
sen kuvan nuori saa maaseudusta, maaseutuyrittäjyydestä tai yrittäjyydestä yleensä näh-
dessään vanhempiensa jatkuvan paineen, ahdistuksen, valvonnan pelon, sen kaiken tus-
60



Pöytäkirjan asiakohta PTK 68/2016 vp
kan, mikä siellä arjessa on aamusta iltauniin asti, kuinka valtava kynnys on palata opiske-
lujen jälkeen maaseudulle tai perustaa yritys, jos päällimmäisenä mielessä on vain näihin
liittyvä kurjuus ja epätoivo.

Arvoisa herra puhemies! On selkeästi vastuun kantamisen aika. Lainsäätäjän asemasta
katsottuna päällimmäinen tunne tästä kaikesta on riittämättömyys. Se on läsnä joka ikinen
päivä, ja nyt on ryhdyttävä konkreettisiin toimiin tämän perinteikkään elinkeinon pelasta-
miseksi.

Muutama ajatus tulevista toimista. 
Aivan ensimmäiseksi meidän on saatava tähän hätään ensiavuksi tuottajalle kriisipaket-

ti, jota ministeri Tiilikainen valmisteli. Toisin kuin tänään ollaan kuultu, että kokoomuk-
seen voidaan luottaa, lisätalousarviopaketti nyt keväällä taisi kyllä vain jäädä heistä kiinni.
Tänään on kerrottu myöskin linjauksia koskien käyttöpääomalainoja. Näiden toimien no-
pea toteutus on nyt väin välttämättömästi saatava liikkeelle lähiviikkoina.

Toiseksi on tarkasteltava jo esillä ollutta tuotantorakennusten kiinteistöveron poistamis-
ta tai vähintäänkin alentamista. Tämän verohuojennuksen suuruudessa olisi hyvä huomi-
oida myös tilojen jatkuvasti kasvavat yksityistiemaksut. Tilakoko kasvaa, yksityistiekilo-
metrejä tulee entistä enemmän. Kiinteistöveron poistamista vastaavia toimia olisivat myös
maatilojen sähkö- ja polttoaineverotuksen keventäminen. Näiden toteutusmahdollisuudet
tulee myös selvittää.

Alkuperämerkinnät on selkeytettävä. Kotimaisen ruuan kilpailuetujen tulee olla kulutta-
jan suuntaan kirkkaita. Tätä tukeva lainsäädäntö on ajettava voimalla läpi tällä kaudella.

Suomessa tehdään paljon puhdasta ruokaa, ja tätä etua on pystyttävä käyttämään mah-
dollisimman tehokkaasti myöskin elintarvikeviennissämme. Lainsäädäntö on muokattava
tätä mahdollisimman hyvin tukevaksi ja esteet purettava. Ihmettelen esimerkiksi sellaista
asiaa, että kilpailulainsäädäntö ei tällä hetkellä mahdollista tilannetta, jossa kaksi lihataloa
vaikka päättäisi perustaa yhteisen vientiyrityksen, joka tullaisi ja veisi ylituotantolihaa esi-
merkiksi Kiinaan. Tällaiset pullonkaulat pitää kaikki poistaa.

Hankintalakia koskeva valtioneuvoston linjaus valtion hankinnoista ruokahankinnoissa
on oikea ja tulee panna täytäntöön nopeasti, ja se on tuotava myöskin hankintalain tekstiin
ja tuotava sitä kautta kaikkiin julkisiin hankintoihin.

Arvoisa puhemies! Näitä varsin nopeasti tilannetta parantavia ehdotuksia maatalous nyt
muun muassa kaipaa, ja näiden toteuttamiseen meillä on kaikki mahdollisuudet, mikäli
saamme asian taakse koko tämän salin. On huolehdittava myös lisäkustannuksista, joista
hallitusohjelma ehdottomasti pitää huolta, että niitä maataloudelle ei tule. Hallitusohjelma
on maatalouden kannalta hyvä, (Puhemies koputtaa) ja hallituspuolueet seisovat vahvasti
sen takana. Oppositiossa on välillä ajettu kaksilla rattailla, mutta välikysymyskeskustelu
on tänään mielestäni osoittanut sen, että tässä salissa on yksimielisyys maatalouden ja ko-
timaisen ruuan puolesta. Meille viljelijäkollegoille täällä on ystäviä joka penkissä. Ei ole
niin suurta herraa tai rouvaa, joka ei joka päivä talonpojan kädestä syö.

18.24 Hannakaisa Heikkinen kesk: Arvoisa herra puhemies! Vaikka olen kansanedusta-
ja, olen myös maitotilan emäntä Kiuruvedeltä. Meidän tilamme viirissä on vuosiluku 1694.
Nestori-poikamme olisi 12. lenkki tilan isäntänä. Niin meidän kuin monien muiden suoma-
laisen ruuan tuottajien sukupolvien ketju on kuitenkin vaarassa katketa.

Maataloustuottajien tilanne on Suomessa historiallisen heikko. Ongelma toisensa pe-
rään on kasautunut viljelijöiden harteille: tuottajahintojen lasku, Venäjän vastapakotteet,
61



Pöytäkirjan asiakohta PTK 68/2016 vp
tukimaksatusten myöhästyminen ja viime vuonna kehnon sään pilaamat sadot monin pai-
koin. Kuten tuossa debatissa jo kerroin, viime vuonna maatalousyrittäjän tuntipalkka oli
vaivaiset 3,30 euroa tunti. Kysyn, kuinka moni teistä olisi valmis työskentelemään vuoden
ympäri, välillä vuorokauden ympäri, tällaisella palkalla, kun se lehmäpoloinen ei osaa täs-
mätä poikimistaan virka-ajalle ja nyt parhaillaan moni isäntä ja emäntä on tekemässä re-
husatoaan vuorokauden ympäri pois sateitten alta. Jos Suomessa tehtäisiin kaikkialla työtä
maatalouden tuntipalkalla ja tehokkuudella, olisi kustannustasomme maailman ylivoimai-
sesti kilpailukykyisin ja maamme rypisi kauppataseen ylijäämässä.

Arvoisa puhemies! Hätähuutoja kuuluu ympäri Suomea. Erityisesti nuoret, vasta inves-
toineet tilalliset tarvitsevat kiireisimmin apua velkoihinsa. Tämä on koko Suomen yhtei-
nen asia. Viljelijöitä on autettava, jos haluamme jatkossakin syödä kotimaista, puhdasta ja
turvallista ruokaa. On muistettava, että kotimaisen ruuantuotannon tukeminen on myös osa
turvallisuuspolitiikkaa, koska se turvaa huoltovarmuutemme.

Olen kiitollinen oppositiolle tästä välikysymyksestä, joka osoittaa, että tekin olette ha-
vahtuneet tuottajien ahdinkoon ja ymmärtäneet kotimaisen maatalouden merkityksen.
Enää emme toivottavasti kuule haukkuja navettanäpertelyn tukemisesta. Voi olla, että
tämä kriisi jatkuu koko vaalikauden, joten opposition sitoutuminen antaa hallitukselle roh-
keutta ja voimia toimia.

Muutama sana vielä suomalaisesta ruuasta.
Arvoisa puhemies! Jos haluamme säilyttää suomalaisen ruuantuotannon, keskeisin vai-

kuttaja siihen on suomalainen kuluttaja. Tällä hetkellä Suomeen tuodaan elintarvikkeita
2,5—3 kertaa enemmän kuin mitä onnistumme viemään ulkomaille. Kuten tänäänkin tääl-
lä salissa on jo puhuttu, kotimaisen kulutuksen vääristymä johtuu lähinnä kaupan keskitty-
misestä ja kauppaketjujen ahneudesta. Niiden keksimä ruuan halpuutus on lähinnä suuri
huijaus. Jos tuotteen hinta on alennettu, se otetaan kyllä muualta takaisin. Tuottajille kui-
tenkin sanellaan maksettu hinta: ota tai jätä.

Näillä sanoilla haluan sanoa sen, että kyllä kuitenkin suurin päättäjä suomalaisen maan-
viljelijän tulevaisuudesta on Suomen kansa. Se päättää, mitä ostoskoriinsa kauppojen hyl-
lyjen ääressä laittaa. Jos ainoa kriteeri aina ostopäätökselle on halvin hinta, ei kotimainen
puhdas ruoka pärjää. Kuitenkin suomalaista maitoa ja lihaa ja muita tuotteita ostaessa
voimme olla varmoja, ettemme saa niistä antibiootti- tai hormoni- tai muita myrkkyjää-
miä. Viljat, marjat ja vihannekset ja muut luonnon antimet ovat puhtaassa ympäristössä
puhtain menetelmin kasvatettuja. Suomalaista ruokaa syömällä et menetä terveyttäsi, kai
sekin jokin arvo on.

Vielä viimeiseksi, arvoisa puhemies, lomituksesta. Lomitus on poikkeuksellisen toimi-
va järjestelmä eläintilojen hyvinvoinnin takaamiseksi. Kun emäntä ja isäntä voivat hyvin,
selvitysten mukaan myös eläimet voivat paremmin. Lomitusjärjestelmän heikennykset oli-
sivat suoria heikennyksiä kotimaisen antibiootti- ja hormonivapaan, vähemmillä torjunta-
ainemäärillä ja monin tavoin Euroopan keskitasoa vastuullisemmin tuotetun ruuan saata-
vuuteen sekä tuotantoeläinten hyvinvointiin.

Lopuksi, arvoisa puhemies, kiitän jo tässä vaiheessa ministeri Tiilikaista niistä sanoista
ja teoista, mitä lupasitte pikaisesti viedä eteenpäin tuossa avauspuheenvuorossanne.

18.29 Hannu Hoskonen kesk: Arvoisa herra puhemies! Tässä käydyn keskustelun aika-
na voi sanoa, että on kerrankin tuntunut maaseudulla kasvaneesta nuoresta miehestä hyväl-
tä, kun maaseudulla on kerrankin runsaasti ystäviä. Suomessa on noin 50 000 tilaa ja noin
62



Pöytäkirjan asiakohta PTK 68/2016 vp
300 000 työpaikkaa tässä elintarvikeketjussa. Nämä ovat ne perusfundamentit, jotka on
syytä pitää mielessä.

Maatilojen taloudellinen tilanne viime vuosina on mennyt todella hurjaa vauhtia alas-
päin. Syynä ovat tietenkin ensinnäkin Euroopan unionin määräämät pakotteet Venäjälle,
jotka aiheuttivat sitten vastapakotteet Venäjän toimesta. Venäjä on ilmoittanut, että vasta-
pakotteiden kestoaika on vuoden 2017 loppuun, ja jonkun verran tuntien Venäjän-politii-
kan määrätietoisuutta voisin vaikka veikata, että pakotteet tulevat säilymään. Totta kai ne
joskus puretaan, mutta Suomi kuitenkin näissä Venäjä-pakotteissa on suurin kärsijä kaikis-
ta Euroopan unionin maista. Suomi on saanut EU:lta hieman korvausta tehtyjen pakottei-
den helpottamiseksi, mutta valitettavasti niistäkin tuista suurin osa meni jonnekin muualle.
Euroopan unionin oma kiintiöpolitiikka on myös syönyt Suomen maataloutta, mikä on ol-
lut pohjoiselle valtiolle tietysti aika kova paikka.

Maatalouden byrokratia on Suomessa viety äärimmilleen. Sitähän on tämän hallituksen
aikana kohtuullisen hyvin jo purettu, ja toivon, että ministeri, kun on nyt paikalla, tätä äs-
ken mainittua byrokratian purkutietä jatkaa rohkeasti ja empimättä. Se on aivan oikea tie.
Turhat kustannukset on saatava pois. Suomen on oltava yhä enemmän aktiivinen Euroo-
pan unionin komissioon päin, että saamme purettua näitä turhan byrokratian koukeroita ja
samalla säästämme rahaa. Sitä vain ihmettelen edelleen, minkä takia Maaseutuvirastossa ei
saada tietokoneohjelmia sellaiseen kuntoon, että voitaisiin tukien maksatukset hoitaa kun-
toon nopeasti. Hyvä ystäväni on huipputietokonemies. Kysyin tätä asiaa häneltä, miten äk-
kiä nuo saataisiin kuntoon. Hän sanoi, että jos hän rupeaa tietokoneohjelmaa suunnittele-
maan, hän takaa, että alle kuukaudessa on semmoinen ohjelma, että homma muuten pelaa.
Tätä nyt on väännetty ja väännetty ja käännetty, ja tulos on tämä. Ihmettelen edelleen, eikö
tämmöistä maksatusta saada tässä maassa kuntoon.

Kun aikoinaan Naturaa Suomeen suunniteltiin, silloin oli ympäristöministeriön selitys
minulle, kun en saanut karttoja, että heillä on tulostusvaikeuksia. Mikä sen takana oli? Sen
takana oli se, ettei haluttu antaa minulle omasta tilasta tietoja, että olisi totuus paljastunut,
että minulle valehdeltiin. — Anteeksi, puhemies, minulle kerrottiin väärää tietoa, (Puhe-
mies koputtaa) pyydän anteeksi. — Joka tapauksessa tässä tilanteessa minulle kerrottiin
väärää tietoa ja perusteena oli, että oli tulostusvaikeuksia. Toivon mukaan tällaista asiaa ei
enää toista kertaa tapahdu.

Biotalous on tärkeä osa suomalaisen maaseudun tulevaisuutta, ja jos meillä ei biotalou-
teen saada sijoitettua isompia panoksia kuin tänä päivänä, olemme siinä tilanteessa, että
joudumme tuomaan sitten elintarvikkeita ja monta muutakin asiaa. Biotalous on todellinen
mahdollisuus, mutta se edellyttää sitä, että tässä maassa löytyy ensinnäkin yhteinen ym-
märrys siitä, että maataloudelle annetaan aito mahdollisuus kasvaa, käytämme yhä enem-
män omia elintarvikkeita ja jalostamme niitä ja myymme niitä ulkomaille yhä enemmän,
koska puhtaudella varmasti maailmalla tulevaisuudessa pärjää.

Uusiutuva energia on myös meidän mahdollisuutemme, mutta siitä, mitä nyt tällä het-
kellä Suomessa on tapahtumassa, olen hieman surullinen. Nimittäin uusiutuvan energian
kestävyyskriteereitähän tehdään parhaillaan Euroopan unionissa kuntoon, ja näin ollen
suomalaisten poliitikkojen on kohtapuoliin päätettävä, millaisia kriteereitä me haluamme
tässä maassa viedä eteenpäin tuolla EU:ssa. Ensimmäisiä puheenvuoroja olen jo kuullut
esimerkiksi Vihreän liiton piiristä, että koko suomalainen metsien kasvu ei olisi se kestävä
kasvu, josta osa voitaisiin... Suomen suurin kanta ja maanviljelijöiden ja metsänomistajien
kanta on selkeä ja myös hallituksen kanta siitä, että koko metsien kasvu pitää hyödyntää
63



Pöytäkirjan asiakohta PTK 68/2016 vp
kestävyyskriteerien mukaisesti sataprosenttisesti, se 105 miljoonaa mottia vuodessa. Mut-
ta olen kuullut jo puheenvuoroja, joiden mukaan tämä ei pitäisi paikkaansa. Kyllä Suomen
pitää ajaa määrätietoisesti kantaa, että koko metsien kasvu pystytään käyttämään tässä
maassa hyödyksi ja ennen kaikkea niin, että saadaan aikaan lisää työtä ja toimeentuloa
maaseudulle.

Suomalaista maaseutua ei pelasta mikään muu kuin suomalainen työ ja suomalainen
maatalous. Ne elävät maisemat, mitä olemme auton ikkunasta nähneet, kun maanteillä
ajamme, ovat nimenomaan maatalouden ja metsätalouden harjoittajien hyvää työtä. Jos me
emme pidä omista pelloistamme ja metsistämme huolta, sitä ei Euroopan unionista tee
meidän puolestamme kukaan.

Arvoisa herra puhemies! Lopuksi vielä se, että kun puhutaan maataloustuista ja monista
muista maatalouteen liittyvistä byrokratian koukeroista, on syytä muistaa, että kaikki se tu-
ki, mikä jaetaan maatiloille, loppujen lopuksi koituu kuluttajien hyödyksi halvempina elin-
tarvikkeina. Eivät maataloustuet ole mitään maanviljelijöiden nimenomaista apua, vaan ne
ovat kuluttajille tulevaa halvempaa ruokaa, ja sen takia meidän pitää puolustaa suomalais-
ta maataloutta, että pystymme syömään omia puhtaita ruokiamme sen sijaan, että toisim-
me ne ulkomailta.

18.35 Johanna Karimäki vihr (vastauspuheenvuoro): Arvoisa puhemies! Edustaja Hos-
konen tuossa mainitsi vihreät ja biotalouden kestävyyskriteerit. Tässä juuri suuren valio-
kunnan delegaatio vieraili Brysselissä hiljan, ja kyllä vahvasti puhuimme kaikki suomalai-
sen bioenergian puolesta, jotta saadaan sellaiset kestävyyskriteerit, että ne tukevat myös
kestävää metsänkäyttöä. Mutta on niinkin, että on Suomenkin etu, että meillä on kestä-
vyyskriteerit, jotta kestävästi tuotettu energia menee etusijalle kestämättömämpään tuon-
tienergiaan nähden, ja toisaalta myös luonnon monimuotoisuus on arvo. Jotkut tietyt rajat
täytyy olla, emme me voi aivan tyhjäksi kaikkia metsiä riipiä.

18.36 Hannu Hoskonen kesk (vastauspuheenvuoro): Arvoisa herra puhemies! Nimen-
omaan näin, että kestävyyskriteerit luodaan, mutta olen kuullut niitä puheenvuoroja ni-
menomaan edustaja Karimäen edustamasta puolueesta ja joidenkin asiantuntijoiden suusta
myös sellaisia väitteitä, että kun uusiutuvaa energiaa korjataan suomalaisista metsistä, niin
kestää sata vuotta ennen kuin uusi puu kasvaa sen kaadetun puun tilalle. Sehän ei pidä paik-
kaansa, sehän on täydellistä harhaan johtamista. Nimittäin kun metsää harvennetaan, niin
tietenkään sitä puuta, mikä sieltä metsästä on viety pois, ei enää siellä ole, mutta se kasvu-
voima, mikä maaperässä on sen jälkeen, keskittyy ja kasvaa niissä jäljelle jääneissä. Elikkä
tämä on ihan perusasia Suomessa, mutta kun halutaan riitauttaa asioita ja halutaan näyttää
ne asiat niin, että tässä ollaan luontoa tuhoamassa, ja että kun puu kaadetaan, se voi jopa
tuntea tuskaa, niin kyllähän tällä ajattelumallilla voidaan vaikka väittää, että suomalainen
puu ei ole kestävällä pohjalla, kun se kaadetaan ja tuotetaan vaikka suomalaiseksi ener-
giaksi. Tämän takia toivoisin, että tästä maasta löytyy yksimielisyyttä näissä asioissa. Jos
me emme itse omaa talouttamme laita kuntoon, niin turha on itkeä (Puhemies koputtaa)
EU:n perään.

Ensimmäinen varapuhemies Mauri Pekkarinen: Ja puhujalistaan.
64



Pöytäkirjan asiakohta PTK 68/2016 vp
18.37 Timo V. Korhonen kesk: Arvoisa puhemies! Minäkin aloitan sillä toteamuksella,
että tämä välikysymys suomalaisen maatalouden kriisistä on erityisen tärkeä. Tuossa ky-
symystekstissä on avattu erittäin hyvin syitä, jotka ovat johtaneet tähän nykyiseen suoma-
laisen maatalouden syvään ahdinkoon. Keskeistä kuitenkin olisi löytää yhdessä keinoja,
joilla kriisistä päästään ensinnäkin ylitse ja sen jälkeen kestävällä tavalla eteenpäin, niin
että maatalous ja suomalainen elintarviketalous voivat jatkossakin tukea vahvalla tavalla
kansantalouttamme. Meidänhän on muistettava se, että tuontia korvaavana ja vientiä vah-
vistavana, kotimaiseen työhön ja raaka-aineisiin perustuvana toimialana maatalous- ja
elintarvikesektori on tehokkain toimiala vaihtotaseemme vahvistamiseen. Ja harvalle —
no, toki heitäkin näyttää olevan — tarvitsee perustella sitä, mikä merkitys kotimaisella ruu-
antuotannolla on Suomen huoltovarmuudelle.

Välikysymystekstissä siis on arvioitu hyvin maatalouden kriisin syitä. Oleellista on kui-
tenkin löytää keinot kriisin purkamiseen ja pitkäjänteiseen, kannattavaan toimintaan —
niitä keinoja taasen tässä välikysymystekstissä on kovin vähän.

Vastaavasti ministeri Tiilikainen kävi vastauspuheenvuorossaan hyvinkin seikkaperäi-
sesti lävitse hallituksen toimia maatalouden toimintaedellytysten parantamiseksi. Lista oli
aika pitkä, ja voi sanoa, että joka tapauksessa jo vuodessa on saatu enemmän aikaiseksi
kuin viime hallituskaudella, neljässä vuodessa, yhteensä. Eli on tullut lisää tukirahoitusta,
on saatu byrokratiaa vähemmäksi, on tehty ja saatu erittäin paljon erityyppistä infrarahoi-
tusta muun muassa tiestön kunnossapitoon, on lisätty Makeran pääomitusta ja niin edes-
päin. Huomionarvoista on muun muassa myös se, että tilojen akuuttiin kassakriisiin, rahoi-
tusasemaan, on jo päätetty niitä toimia, joita välikysymyksessä muutamia esitetään. Myös
MYEL-työeläkevakuutusmaksujen viivästyskorkoa alennetaan väliaikaisesti ja maanvilje-
lijöille on osoitettu lisäresursseja tukien toimeenpanoon, ja useita toimia on tulossa, ja niin
pitääkin tulla.

Nostan tässä yhteydessä hattua myös hallituksen EU-vaikuttamiselle. Se on ollut vih-
doinkin tämän hallituksen aikana monella tavalla sellaista kuin sen olisi pitänyt olla myös
edellisen hallituksen aikana, jolloin lyötiin lukkoon nyt sovellettava EU-lainsäädäntö ja
myös tukitasot. Olen erityisesti ollut ilahtunut siitä, kuinka pääministerin ja ministeri Tii-
likaisen johdolla on pyritty vakauttamaan EU-markkinoita ja lisäämään tuottajatukia. Täs-
sä toki on edelleen valtavan paljon tehtävää, ylituotantotilanne EU:ssa on kerta kaikkiaan
pystyttävä jollakin tavalla ratkaisemaan.

Maatalouden kriisi, kuten on todettu, on syvä. On tietysti hienoa, että täällä eduskunta-
puolueet ovat tilanteen hyvin sisäistäneet. Viime vuosi oli poikkeuksellisen hankala myös
säiden puolesta. Onneksi tämä kevät, alkukesä ovat olleet maataloudelle suosiollisempia,
mutta säistä huolimatta on selvää, että maatilojen taloushuolet ovat suuria ja tulevaisuus
näyttää aivan liian epävarmalta.

Tässä tilanteessa on syytä muistuttaa, että politiikan ja säiden lisäksi on muitakin aivan
keskeisiä tekijöitä, joiden rooli maatalouden tilanteelle on merkittävä — syitä, jotka täällä
on moneen otteeseen jo nostettu esille, muun muassa elintarvikkeitten halpuuttamiskam-
panjat. Nämä halpuuttamiskampanjat ovat olleet, rohkenen sanoa, irvokas kruunu kauppo-
jen pitkään jatkuneelle yliotteelle suhteessa ruuantuottajiin, maatalouteen ja jalostukseen.
On selvää, että kauppojen on kannettava vastuunsa suomalaisen ruuan tulevaisuuden var-
mistamiseksi, ja ehkä pieniä merkkejä tästä myös on nyt sitten nähtävissä.

Olen laittanut, niin kuin moni muukin täällä, positiivisesti merkille MTK:n ulostulot
maatalouden syvän kriisin aikana. Sunnuntaina julkistetussa blogissaan puheenjohtaja
65



Pöytäkirjan asiakohta PTK 68/2016 vp
Juha Marttilakin toteaa, että "rohkeasti, oikein hoidettuna tämä kriisi voi antaa eväitä pa-
rantaa suomalaisen maatalouden kilpailukykyä". Tämä on esimerkki asenteesta, jota myös
eduskunnasta on syytä löytyä mielikuvapolitikoinnin sijaan. Haluan itsekin kääntää tämän
välikysymyksen sillä tavalla positiiviseksi, että tämän menettelyn myötä oppositio haluaa
sitoutua maatalouden asiaan, eli toivon myös, että kun hallitus tekee esityksiä maatalouden
kannattavuuden parantamiseksi, oppositio tukee tämän välikysymyksen hengen mukaises-
ti näitä esityksiä.

18.42 Teuvo Hakkarainen ps: Arvoisa puhemies! Lainaan tässä hieman välikysymyk-
sen tekstiä: "Mikäli kehitys jatkuu samanlaisena, tulee se johtamaan siihen, että yhä
useampi maatalousyrittäjä luopuu toiminnastaan eivätkä uudet sukupolvet enää ole valmii-
ta jatkamaan perhetilojen toimintaa. Tällä kehityksellä olisi tuhoisa vaikutus Suomen huol-
tovarmuuteen. Suomella ei ole varaa maatalouden alasajoon eikä maaseudun elinvoimai-
suuden hiipumiseen." Välikysymyksessä todetaan myös, että "kestävän ruuantuotannon
perusta on hyvinvoiva ja työssään jaksava tuottaja, jolla on voimavaroja ja edellytyksiä pi-
tää hyvää huolta eläimistä ja muusta tuotannosta".

Vasemmalla pidetään paljon meteliä eläinten oikeuksista. Tosin se meteli on hyvin va-
likoivaa. Se kohdistuu ainoastaan kantasuomalaisiin maatalousyrittäjiin, jotka työllään
pyrkivät elättämään perheensä, mahdollisesti työllistämään muitakin ja ennen kaikkea
tuottamaan meille puhdasta suomalaista ruokaa.

Arvoisa puhemies! Tänään täällä käydyssä keskustelussa esimerkiksi edustaja Sarkki-
nen oli huolissaan parsinavetoista ja työn alla olevista eläinsuojelulaeista. Myös edustaja
Karimäki korosti eläinten oikeuksia, kuten liikkumatilaa, virikkeitä ja mahdollisuutta laji-
tyyppiseen käyttäytymiseen. Kuitenkaan heitä tai muitakaan vihervasemmistolaisia ei tun-
nu kiinnostavan eläinsuojelulain 33 b §. 19. toukokuuta keskustelimme täällä edustaja
Ronkaisen lakialoitteesta sen muuttamiseksi. Lakialoitteeseen halal-teurastuksen kieltämi-
sestä löytyy allekirjoittajia ainoastaan perussuomalaisista ja keskustasta. Keskustelussa
käytettiin 15 puheenvuoroa, kaikki perussuomalaisia. Ihmettelen, ettei lakialoitteen julki-
sessa keskustelussa ollut eläinaktivisteja lainkaan äänessä, vaikka aloitteen tarkoitus oli
kieltää julma ja barbaarinen teurastustapa. Aktivistit ovat vuosien varrella tehneet lukemat-
toman määrän iskuja suomalaisten maatalousyrittäjien tiloille. He ovat tunkeutuneet maa-
talousyrittäjien yksityisalueelle, vahingoittaneet heidän omaisuuttaan, mustamaalanneet
kampanjoillaan näiden ihmisten mainetta. Eläinsuojelun nimissä he ovat häirinneet maata-
lousyrittäjien elinkeinoa. Missä siis viipyvät Suomessa kuvatut videot halal-teurastukses-
ta? Miksi vasemmalla ollaan hiljaa, vaikka tämä tuskaa tuottava eläinrääkkäys kasvaa koko
ajan Suomessa?

Arvoisa puhemies! Kuten arvostamani edustaja Östman sanoi, lisämäärärahojen tarve
on akuutti ja hallituksen olisi pitänyt huomioida se jo vuoden 2016 varsinaisessa talousar-
viossaan ja viimeistään tämän vuoden lisätalousarvioesityksessään. Olen samaa mieltä
edustaja Östmanin kanssa. On häpeällistä, että suomalaiset maatalousyrittäjät ja monet
muutkin joutuvat kiristämään kukkaron nyörejään ja osa suomalaisista on jopa vaarassa
ajautua lohduttomaan ahdinkoon, kuten monet edustajat, muun muassa Heikkinen, ovat
täällä hyvin kuvailleet.

Ihmettelenkin sitä, että juuri löytyi 230 miljoonaa tosta vaan maahanmuuttoon, turva-
paikkaturismiin. Sitä kautta tuetaan terrorismia ja ihmiskauppaa. Kyllä tämä on kummal-
lista touhua. — Kiitos.
66



Pöytäkirjan asiakohta PTK 68/2016 vp
18.47 Johanna Karimäki vihr (vastauspuheenvuoro): Arvoisa puhemies! Edustaja Hak-
karainen tuossa nosti esiin eläinsuojeluasioita, ja Vihreä liitto on aina vaatinut sitä, että
eläimet pitää tainnuttaa ennen teurastusta. Mutta eläinsuojelukysymyksissä on järkevää
edetä laajan eläinsuojelulain uudistuksen kautta, käyttää hyväksi laajasti tutkittua tietoa ja
vertailukohtia naapurimaihin. Esimerkiksi Ruotsissa parsinavetat on jo kielletty. Meillä
Suomessa eläinsuojelulaki on 20 vuotta vanha. Täällä salissa on herännyt keskustelua sii-
tä, että milloinkahan eläinsuojelulain uudistus saadaan käsittelyyn, ja nyt kun ministeri Tii-
likainen on saapunut aitioon, niin olisi hyvä kuulla hänen kertomanaan, missä vaiheessa
eläinsuojelulain uudistus etenee. Jo viime kaudella tehtiin paljon työryhmätyötä ja selvi-
tyksiä. Milloin laki on tulossa eduskuntakäsittelyyn?

18.48 Pertti Hakanen kesk (vastauspuheenvuoro): Arvoisa puhemies! Edustaja Karimä-
ki otti eläinsuojelulain uudistuksen jälleen puheeksi, ja erityisesti parsinavetat siinä nyt tu-
livat esille. Haluan vain tässä kohtaa tuoda myöskin sellaisen tosiasian tietoisuuteen, että
meillähän on koko ajan uudet navetat rakennettu pihatoiksi. Aika harvoja uusia parsinavet-
toja enää edes suunnitellaan saatikka rakennetaan, ihan jokusia vuodessa tehdään vielä.
Meillä täytyy yrittäjällä olla tällainen luontainen mahdollisuus siirtyä tuotantotavasta toi-
seen. Jos me lailla kiellämme jonkun vuoden päästä lehmän pidon kytkettynä parsinave-
tassa, se on aika kova isku sille yrittäjälle, joka on saattanut 30 vuotta lypsää ykkösluokan
maitoa sieltä parresta. Kyllä täytyy antaa sellainen luontainen vaihtoehto ja antaa se myös-
kin niin, että kehotetaan, kannustetaan, tuodaan esille niitä hyviä puolia siitä pihatosta, ja
tällä tavalla niitä investointeja suunnataan sinne vapaamman liikkuvuuden puolelle.

Ensimmäinen varapuhemies Mauri Pekkarinen: Vielä vastauspuheenvuoro tämän kes-
kustelun sytyttäjälle, edustaja Hakkaraiselle.

18.50 Teuvo Hakkarainen ps (vastauspuheenvuoro): Kiitos, arvoisa puhemies! Karimä-
elle sen verran, että miksi ette allekirjoittanut edustaja Ronkaisen lakialoitetta. Siinähän se
olisi tullut uudistettua ja mielipidekin julki.

Ensimmäinen varapuhemies Mauri Pekkarinen: Ja puhujalistaan.

18.50 Esko Kiviranta kesk: Arvoisa puhemies! Maatalouden kannattavuus on vaikeassa
kriisissä. Maatalouden asiaa eivät ratkaisevasti edistä satunnaiset kriisipaketit, niin tarpeel-
lisia kuin ne varmasti ovatkin. Kaivataan pysyviä ja monipuolisia ratkaisuja, joissa eurot
puhuvat koko elinkeinolle.

Pääministeri Juha Sipilän hallitus joutui ruoriin tilanteessa, jossa maatalouden tulotuen
linjaukset oli tehty sitovasti vuoden 2020 loppuun. Nyt tukipolitiikassa mennään näiden
linjausten mukaan, ja luullakseni tässä salissa vallan hyvin tiedetään, ettei EU:n komission
päättämiin rahastokauden linjauksiin käytännössä saada kansallisia poikkeuksia muutoin
kuin niin sanottuina kriisipaketteina EU:ssa sovellettavan de minimis -tuen kautta. Kriisi-
paketitkin ovat kiven alla. Sen jälkeen, kun hallitus tänä keväänä perui hallitusohjelmaan
sisältyneet vähäiset leikkaukset, Suomen maatalous saa tulotuet tänä ja ensi vuonna sellai-
sina kuin pääministeri Jyrki Kataisen ja pääministeri Alexander Stubbin hallitukset ne neu-
vottelivat ja päättivät. Nyt voi siis itse kukin arvioida, oliko neuvottelutulos riittävä. Jos
67



Pöytäkirjan asiakohta PTK 68/2016 vp
tarkkoja ollaan, maatalouden kansallista tulotukea päätettiin jopa lisätä tämän kevään jul-
kisen talouden suunnitelmassa 13,4 miljoonalla eurolla.

Maatilatalouden kehittämisrahastosta Makerasta maksetaan maatalouden investointi-
avustukset ja nuoren viljelijän aloitustuki. Viime eduskuntakaudella Makeraan ei siirretty
valtion budjetista senttiäkään. Pääministeri Sipilän hallitus päätti sisällyttää kärkihankkei-
siinsa 90 miljoonan euron siirron Makeraan. Tällä siirrolla Makera voi jatkaa rahoitustoi-
mintaansa normaaliin tapaan tämän vaalikauden ajan. Ilman tehtyä siirtoa Makera olisi no-
peassa tahdissa kuihtunut pois.

Arvoisa puhemies! Täällä ei ole tänään keskusteltu veropoliittisista keinoista, vaikka
hallitusohjelman verolinjaukset sisältävät useita omistajayrittäjän kannalta positiivisia lin-
jauksia. Osa näistä koskee myös maa- ja metsätalousyrittäjiä. Yrittäjävähennys on tarkoi-
tus toteuttaa vuoden 2017 alusta laajasti. Mukana ovat hallitusohjelman mukaan liikkeen-
ja ammatinharjoittajat, maa- ja metsätalouden harjoittajat, verotusyhtymät ja henkilöyh-
tiöt. Toivoa sopii, että yrittäjävähennys myös toteutuu maa- ja metsätalousyrittäjienkin
kohdalla sellaisena kuin se on hallitusohjelmaan selkeästi kirjoitettu.

Kiinteän omaisuuden varainsiirtovero on merkittävä maatalouden osakeyhtiöittämisen
este. Hallitusohjelman mukaan varainsiirtovero poistetaan tilanteissa, joissa liikkeen- tai
ammatinharjoittaja tai maa- ja metsätalouden harjoittaja siirtää omaisuutta henkilö- tai osa-
keyhtiöön yritysmuodon muutoksessa, nimenomaan siis kiinteää omaisuutta. Tämä uudis-
tus, joka on valitettavasti lykkääntymässä vuoteen 2018, on tärkeä erityisesti maataloudel-
le. Osakeyhtiöittäminen on muiden perheyritysten tapaan megatrendi myös maataloudessa
jo lähivuosina.

Hallitus haluaa edistää yrittäjämäistä metsätaloutta. Parhaiten tämä tapahtuu korotta-
malla metsävähennystä, jonka tarkoituksena on toteuttaa puuston hankintamenon vähentä-
minen puun myyntitulosta. Kun puun myyntitulo on sataprosenttisesti veronalaista tuloa,
on oikeudenmukaista ja johdonmukaista, että myös puuston hankintameno saadaan vähen-
tää kokonaan. Hallitusohjelmaan kirjatulla noin 20 miljoonalla eurolla voitaisiin korottaa
metsävähennystä nykyisestä 60 prosentista puuston osuutta metsänhankintamenosta vas-
taavalle tasolle eli 95 prosenttiin. Metsävähennyksen korottaminen koskisi yrittäjämäistä
ammattimaista metsätaloutta harjoittavia koko Suomessa. Se koskee niin maataloutta har-
joittavia metsänomistajia kuin kaupunkilaismetsänomistajia.

Parhaillaan on lausuntokierroksella valtiovarainministeriössä laadittu hallituksen esitys-
luonnos metsälahjavähennykseksi. Tämä esitys on äärimmäisen byrokraattinen, laadittu
metsäteollisuuden ehdoin ja koskee vain suurehkon metsäalan omistavia kaupunkilaismet-
sänomistajia. Tämä esityskummajainen ei paranisi byrokratiaministeri Bernerinkään käsit-
telyssä, johon se tietysti heti pitäisi lähettää.

18.56 Toimi Kankaanniemi ps: Arvoisa rouva puhemies! Suomi liittyi Euroopan unio-
niin vuoden 1995 alusta. Sitä ennen kävimme erittäin vaikeat ja pitkät neuvottelut jäsenyy-
den ehdoista. Noissa jäsenyysneuvotteluissa kaikkein kiperin asiakokonaisuus oli maata-
lous, osin myös aluepolitiikka. Maatalouden osalta vääntö oli todella rajua, ja siinä kului
monta yötä, kun niitä asioita kotimaassa väännettiin ja sitten ministerit Salolainen ja Haa-
visto Brysselissä yrittivät saada asioita Suomen etujen kannalta kohtuulliselle tasolle. Sil-
loin Suomi rakensi jäsenyyden sen varaan, että se lisää meidän turvallisuuttamme, ja voi-
daan ehkä ajatella, että näin on käynytkin, vaikka EU ei mikään turvallisuusyhteisö sinän-
sä olekaan. Mutta maatalouden osalta ne pahat pelot olivat silloin viljelijöillä — jotka sil-
68



Pöytäkirjan asiakohta PTK 68/2016 vp
loinkin pitivät provokaatioita, tai ei provokaatioita vaan mielenosoituksia, Eduskuntatalon
portailla ja niin edelleen — että Suomen maatalous ei voi sopeutua EU:n yhteiseen maata-
louspolitiikkaan. Itse tulin kyllä myös vakuuttuneeksi, että suuret vaikeudet ja jopa lopulta
Suomen maatalouden tuho ovat sillä tiellä tulossa jossakin ajassa. Me annoimme kuitenkin
jäsenyyden myötä päätösvaltamme EU:lle, jossa sitten olemme mukana päätöksenteossa,
mutta yhtenä hyvin pienenä tekijänä siellä. Maatalouspolitiikkaa EU:ssa harjoitetaan ete-
län maiden ja Keski-Euroopan maiden ehdoilla. Suomi on aivan erilainen. Me tarvitsisim-
me erilaista maatalouspolitiikkaa kuin mitä nyt on, mutta tässä ollaan.

Vuonna 2004 Euroopan unioniin tuli 10 jäsenmaata, muun muassa Baltian maat ja Puo-
la. Niille asetettiin maatalouden tukien osalta muistaakseni 13 vuoden siirtymäkausi. Se on
nyt päättynyt jokin aika sitten, niin että tällä hetkellä ja jo pari vuotta muun muassa Baltian
maat ja Puola ovat saaneet täydet maataloustuet ja markkinoille on tullut niiden edullisem-
min tuottamia maataloustuotteita, ja se on osatekijä Suomen tämän hetken suurille vai-
keuksille.

Vuonna 2009—2010 käytiin neuvottelut, joissa varsinaisista viljelijätuista merkittävä
osa — voin sanoa, että ratkaiseva osa — siirrettiin maaseututukiin, eli viljelijät menettivät
ja maaseutupolitiikka sai lisää rahoitusta. Nämä tuet ovat merkinneet leikkausta maata-
loustukiin, ja sitä kautta vaikeudet perusmaataloudelle ovat erityisesti Suomessa lisäänty-
neet. Samaan aikaan päätettiin maitokiintiöiden poistamisesta, mikä sitten tapahtui runsas
vuosi sitten, ja se oli myös kohtalokas päätös Suomelle. Muistan, että kun sitä käsiteltiin
joiltain osin eduskunnassa, niin silloin nähtiin, että vaikeaan saumaan olemme joutumassa.

Nämä kaksi tekijää jo yksistään — tai kolme tekijää, alun perin jäsenyys ja sitten tukien
siirtäminen ja maitokiintiöiden poistaminen — suurelta osalta jo selvittävät sitä, että olem-
me ajautuneet tähän vaikeaan kriisiin, missä suomalainen talonpoika tänä päivänä on. Li-
säksi tulivat Venäjä-pakotteet ja sitten monia kotoisia tekijöitä, joita täällä on puheenvuo-
roissa mainittu: kauppa, tietokoneohjelmat, säät ja niin edelleen. Eli me olemme todella
vaikeassa tilanteessa, kriisissä niin tällä hetkellä kuin tulevaisuuden näkökulmasta koko
maatalouspolitiikan osalta.

Hallitus valmistelee kriisipakettia syksyksi. Se on erittäin tärkeää. Jos hallitus ei sitä tee,
sille ei kyllä ole syytä antaa luottamusta, mutta minä uskon, että se tekee ja näin viljelijät
selviävät tästä kriisistä. Mutta EU-politiikka on suomalaiselle maataloudelle kohtalonky-
symys. Siellä on ollut väärä suunta jo pitkään Suomen näkökulmasta. Maatalouspolitiikka
on äärettömän jäykkää. Niin kuin juuri edustaja Kiviranta kertoi, vuoteen 2020 asti on itse
asiassa lyöty kiinni nämä linjaukset, ja niihin muutosten saaminen on tavattoman vaikeaa.

Suomalainen maaseutu on siis alasajon kohteena. Nuorilla ei ole varmaankaan kovin
suurta intoa ottaa tiloja haltuunsa, ja työpaikkoja koko elintarvikeketjussa on noin 300 000,
eli se koskettaa todella merkittävällä tavalla Suomea. Tulevaisuus on valitettavasti maata-
louden ja suomalaisen elintarviketalouden osalta varsin ikävän näköinen. Toivon, että hal-
litus ja me kaikki pystymme taistelemaan niin, että me saamme syödä kotimaista, puhdasta
ruokaa ja että viljelijät saavat sen toimeentulon ja tulevaisuuden, joka heille tässä yhteis-
kunnassa kuuluu ja jonka he ansaitsevat.

19.02 Touko Aalto vihr: Arvoisa rouva puhemies! Vihreät ovat tänään jättäneet mietintö-
vastalauseen valtioneuvoston esitykseen julkisen talouden suunnitelmasta. Kiinnitämme
tuossa vastalauseessa huomiomme myös suomalaisen maatalouden ennennäkemättömään
kriisiin. Lausumaehdotuksemme kuuluu seuraavasti: "Eduskunta edellyttää, että hallitus
69



Pöytäkirjan asiakohta PTK 68/2016 vp
myöntää suomalaisen maatalouden tukemiseksi maa- ja metsätalousministeriön esittämän
kriisipaketin ja ryhtyy samalla rakenteellisiin uudistuksiin suomalaisen maataloustuotan-
non kehittämiseksi ja sen kannattavuuden parantamiseksi." Toivon tälle esitykselle täällä
eduskunnassa laajaa tukea ja kannatusta.

Arvoisa rouva puhemies! Esimerkiksi Ruotsissa ja Saksassa maatalousyrittäjät ovat saa-
neet lisätuloja uusiutuvasta energiasta. Voitaisiinko myös Suomessa ajatella, että syöttöta-
riffi ulotetaan myös pienimuotoisimman energiantuotannon tukemiseen? Tämä tukisi
energian kotimarkkinoiden kehitystä ja parantaisi huoltovarmuutta. Jos esimerkiksi pieni-
muotoinen yhdistetty lämmön- ja sähköntuotanto olisi kannattavaa, myös kiertotalous ot-
taisi aimo loikan eteenpäin. Ylivuotiset heinät, korjuupuut ja eläinten jätteet ovat arvokas-
ta raaka-ainetta, jos mahdollistamme niiden kannattavan käytön myös energiantuotannos-
sa. Nettomittarointi mahdollistaa energiankäytön reaaliaikaisen seurannan, ja jos isännät ja
emännät saisivat kunnollisen korvauksen verkkoon syöttämästään ylimääräisestä sähkös-
tä, toisi se lisää tuloja ja kehittäisi energiatehokkuutta.

Arvoisa rouva puhemies! Tänäänkin tässä salissa on puhuttu moneen otteeseen myös
biokaasusta. Jos biokaasua tahdotaan hyödyntää enemmän liikennekäytössä, tarvitaan sekä
käyttäjiä että tuottajia ja tietenkin jakelupisteitä. Toivon, että hallitus voisi vielä harkita
käyttövoimaveron poistamista biokaasuautojen osalta. Uskon, että tämän esityksen myön-
teiset vaikutukset aluetalouteen ja biotalouteen ovat sen verran merkittäviä, että ne riittäi-
sivät kattamaan käyttövoimaverosta saadut tuotot.

19.05 Maria Tolppanen ps: Arvoisa rouva puhemies! Pakotteet ja vastapakotteet ovat
kaatuneet viljelijöiden ja muiden alkutuottajien päälle. Kun tähän lisätään muotiasia hal-
puuttaminen, on maajussin elämästä tehty varsin hankalaa. Markkinointikikkaa ei ole ra-
hoitettu eikä rahoiteta sen enempää S- kuin K-ryhmänkään markkinointibudjetista. Mak-
sumieheksi haettiin viljelijät. Halpuutettua ruokaa on saatavissa kaikista kaupoista. Tietys-
ti se on kuluttajan etu, mutta se on valitettavasti viljelijän tappio.

Arvoisa puhemies! Maatalouden ahdinkoa on edelleen lisännyt 200 miljoonan siirtämi-
nen vuodenvaihteen yli maksettavaksi ja Mavin myöhempään ajankohtaan siirtämä 80 mil-
joonan raha. Vaikka se nyt maksetaan, se ei tilannetta helpota. Syyllisiä tähän Mavin toi-
mintaan saattaa olla hankala hakea, mutta olen sitä mieltä, että se pitää selvittää, koska ei
suomalaista maajussia näin saa kohdella, ei edes Mavin taholta eikä virkamiesten taholta.
Virkamiesten on hoidettava virkavelvollisuutensa ja tehtävä tehtävänsä siinä ajassa kuin
on säädetty.

On muistettava, että vaikka rahat nyt tulevat tileille, niin ne eivät ole enää sen arvoisia
kuin olisivat olleet aikaisemmin. Tässä välissä tuottajille on tullut karhulaskuja, on tullut li-
sää maksettavaa, on tullut lisää korkoa. Pankki ei ole ollut millään tavalla suotuisa, päin-
vastoin, pankit ovat tässä raskaassa tilanteessa kiristäneet omia ehtojaan. Senpä takia olen-
kin miettinyt, että jos käy näin, että jo myönnettyjä tukia ei pystytä maksamaan sen takia,
että virkamiehet eivät osaa tehdä tehtäviään, silloin täytyy valtion tulla apuun. Valtio olisi
tässäkin tilanteessa voinut tehdä sen, että olisi lainannut maanviljelijöille ja muille tuotta-
jille sen rahan, mikä heille avustuksena olisi tulossa, korotta, koska valtiohan olisi saanut
sen rahan takaisin, koska se on varmaa tuloa, koska se on jo myönnetty ja tulee jossakin
vaiheessa. Kenties silloin ryhdyttäisiin panemaan asioihin vähän vauhtia, jos valtio on siel-
lä takana ja vaatimassa, että asiat hoidetaan.
70



Pöytäkirjan asiakohta PTK 68/2016 vp
Arvoisa puhemies! Huoltovarmuus on jokaiselle maalle tärkeä, niin myös meille. Tällä
hetkellä emme kuitenkaan voi olla varmoja siitä, että meidän huoltovarmuus ruuan osalta
tulee säilymään. Jo tällä hetkellä Suomeen tuodaan konttikaupalla keskieurooppalaista
ruista ja tuodaan myöskin valmiiksi leivottuja taikinoita, joita meille myydään sitten tuo-
reena leipänä. Ei se ole tuoretta, se ainoastaan paistetaan siellä kaupassa. Meillä on ainoas-
taan yksi tuottaja, ja se on kotimainen tuottaja, joka tekee oikeasti kotimaassa ja jopa sa-
mana päivänä taikinan, kun paistaa sen, ja se on meidän vanhin tuottajamme Fazer, joka on
joka paikassa — ja tietysti ne pienet pienleipomot, joita on ympäri maan, se täytyy muistaa.

Arvoisa puhemies! Kuulimme ministeri Tiilikaiselta, että hallitus on nyt nähnyt ja ym-
märtänyt maaseudun ahdingon. Hallitus on myös päättänyt tukea erityisesti maataloutta.
Tämä on oikea tie, mutta kuinka pitkään se auttaa, jos Venäjän-vienti ei ala vetää? Henki-
lökohtaisesti olen skeptinen lähiaikojen, esimerkiksi viiden vuoden, tähtäimellä siihen, että
Venäjän-vienti lähtisi uuteen nousuun. Miksi näin? No, Venäjällä on näiden pakotteiden
seurauksena jo uusia tuojia, ja se kaikkein suurin uusi tuoja taitaa olla tällä hetkellä Valko-
Venäjä, jolla ja jota kohtaan ei ole pakotteita Venäjän taholta eikä vastatoimia. Suomella-
kin olisi ollut mahdollisuus solmia kauppasuhteita Valko-Venäjän kanssa. Silloin meidän
ei tarvitsisi ihmetellä sitä, mistä Valko-Venäjä esimerkiksi nostaa Venäjälle viemänsä lo-
het, eikä meidän muiltakaan osin tarvitsisi miettiä, mistä se tulee, mutta bulvaanien käyt-
töä suomalaiset eivät ole osanneet. Tämä on ikävää, koska tämä juna taisi mennä jo. Mei-
dän asemamme taitaa nyt olla käyttämättömänä ja yhtä suljettuna kuin Laihian asema Sei-
näjoen ja Vaasan välillä.

Nyt me tarvitsemme koko eduskunnan, niin hallituksen kuin oppositionkin, sitkeää ja
yhteistä työtä, jotta suomalaisten ruokapöydistä löytyisi vastakin kotimaista ruista ja oh-
raa, nautaa, possua ja kanaa.

19.10 Markku Pakkanen kesk: Arvoisa rouva puhemies! Tänään on käyty laaja ja hyvä
keskustelu ja kannettu suurta huolta suomalaisesta maataloudesta, sen kannattavuudesta ja
viljelijöiden toimeentulosta.

Itselleni nousivat tässä keskustelussa tärkeään asemaan viljelijöiden jaksaminen ja su-
kupolvenvaihdoksien ja nuorten viljelijöiden tulevaisuus. Kalliit investoinnit täytyy pys-
tyä kuolettamaan ja maksamaan pois, ja työlle pitää saada hyvä palkka, niin kuin me kaikki
sen hyvin ymmärrämme. Laaja yhteisymmärrys on täällä salissa ollut myös siitä, että huol-
tovarmuusnäkökulmasta maatalous ja kotimaisen ruuan tuotanto on tärkeä asia suomalai-
sille.

Vaikka nyt kuluva kevät sääolosuhteiltaan näyttää viime vuotta paremmalta, on nämä
todelliset ongelmat tässä maksatuksessa ja tukipolitiikassa syytä selvittää, ja onneksi mi-
nisteri Tiilikainen ja pääministeri Sipiläkin tänään antoivat siitä myönteisiä uutisia.

Edustaja Hakkarainen puuttui täällä eläinsuojelukysymyksiin ja maatiloihin kohdistu-
viin sabotaasiasioihin. Mielestäni kaikki sellainen toiminta, millä tehdään haittaa laillisel-
le yritystoiminnalle, tulisi jyrkästi kieltää Suomessa.

19.11 Krista Mikkonen vihr: Arvoisa rouva puhemies! Maatalous on kriisissä. Tukien
viivästykset, Venäjän-viennin romahdus ja hintojen lasku ovat ajaneet maatalousyrittäjät
ahtaalle. Tilanne on monilla tiloilla kriittinen sekä toimeentulon että jaksamisen kannalta.
Mikä siis avuksi?
71



Pöytäkirjan asiakohta PTK 68/2016 vp
Ensi hätään tarvitaan nopeita keinoja, joilla autetaan viljelijät pahimman yli. Sen lisäksi
tarvitsemme myös pitkän tähtäimen uudistuksia, joilla maatalous saadaan kestävälle poh-
jalle.

Valitettavasti maatalouden akuutissa kriisissä suomalaiset ministerit ovat pitkään piilou-
tuneet EU:n selän taakse huolimatta siitä, että maatalouskomissaari on selvästi tuonut esil-
le, ettei EU:n kriisipakettia ole tulossa. Hallituksen on aika ottaa vastuu tilanteesta ja ryh-
tyä välittömiin toimiin. Esityksiä olisi tarvittu jo kevään lisätalousarvioon — hyvä, että nii-
tä ollaan nyt tuomassa.

Maatalouden akuutit ongelmat — tukimaksatusten ja viennin tökkiminen — eivät ole
maanviljelijöiden syytä. EU-pakotteiden vuoksi Venäjän asettamat vastapakotteet näkyvät
viljelijöiden toimeentulossa. Meidän pitää yhteisesti ottaa vastuu pakotteiden vaikutuksis-
ta, niitä ei pidä sysätä yhden ammattiryhmän niskoille.

Pitkällä tähtäimellä tarvitaan isoja uudistuksia koko ruuan arvoketjuun. Tarvitsemme
erikoistumista ja tuotteiden jalostamista pidemmälle, jotta niiden arvo saadaan nouse-
maan, bulkilla emme pärjää.

Hallitus on juuri antanut lausunnolle periaatepäätöksen, jolla ohjataan käyttämään koti-
maista julkisissa hankinnoissa. Tähän sinänsä hyvään esitykseen kiteytyy myös yksi halli-
tuksen ongelma: suomalainen tavanomainen ruuantuotanto nykyisellään on niin suuri ta-
bu, että muutoksia ei uskalleta esittää. Isoja uudistuksia kuitenkin tarvittaisiin koko ruuan
arvoketjuun, jotta maatalousyritysten kannattavuutta saataisiin parannettua pysyvästi.

Tukipolitiikalla tulee ohjata toimintaa nykyistä kestävämpään suuntaan. Tämä kestä-
vyys tarkoittaa niin sosiaalista kestävyyttä, kuten viljelijöiden jaksamista, ekologista kes-
tävyyttä, kuten ympäristöstä ja eläinten hyvinvoinnista huolehtimista, kuin taloudellista
kestävyyttä, kuten viljelijöiden riittävää toimeentuloa.

Hallitus valmistelee nyt uutta ruokapoliittista selontekoa, joka valmistuu syksyllä. Täs-
sä olisi hyvä paikka määritellä uudestaan suomalaista ruokapolitiikkaa. Suomen pitää eri-
koistua ruuantuotannossa, ei keskittyä bulkkiin. Esimerkiksi luomun osuus on kasvanut ta-
saisesti, ja sen kasvupotentiaali on edelleen suuri. Meillä on pulaa kotimaisista luomutuot-
teista: viljasta, lihasta, hedelmistä, juureksista, maitotuotteista, siis kaikesta. Nyhtökaura-
kin joudutaan valmistamaan osittain ulkomaisesta kaurasta, kun kotimaista ei ole riittä-
västi tarjolla.

Onkin otettava rohkeampia tavoitteita luomun suhteen. Luomutuotteiden osuus Suo-
messa elintarvikemarkkinoilla on vain 1,8 prosenttia, kun Ruotsissa ollaan 7 prosentissa ja
Tanskassa yli 8 prosentissa. Luomutuotanto takaa tuottajalle suuremman ja vakaamman tu-
lokertymän. Kaikki menee, mitä tuotetaan, ja siksi tarvitaan lisää tuotantoa. Usein tilojen
siirtyminen luomuun tapahtuu sukupolvenvaihdoksen yhteydessä. Tällä tavalla tahti on
kuitenkin liian hidas. Tahdin vauhdittamiseksi tarvittaisiin erillinen tuki luomutuotantoon
siirtymiseksi.

Yksi pieni yksityiskohta luomuun liittyen on luomumaito. Suomessa koulut ja päiväko-
dit eivät pääsääntöisesti käytä luomumaitoa, koska siihen ei lainsäädäntömme mukaan voi
lisätä D-vitamiinia, kuten Ruotsissa. Toivon, että tämä lainsäädäntökohta saadaan pikai-
sesti muutettua.

Elintarvikkeiden jalostamisasteen nosto tuo uusia työpaikkoja ja parantaa myös tuotta-
jan asemaa. Maataloustuottajien tutkimus- ja kehityslaitosten ja markkinointiosaajien ver-
kostoituminen on avain uusiin mahdollisuuksiin elintarvikealalla aina vientimarkkinoille
saakka. Meillä on tästä hyviä esimerkkejä funktionaalisista elintarvikkeista, laktoositto-
72



Pöytäkirjan asiakohta PTK 68/2016 vp
mista tuotteista ja Benecolista lähtien. Tiedämme, että lihan kulutus tulee vähenemään.
Kasvuperäisestä proteiinista valmistetuille kuluttajatuotteille on luvassa suuret markkinat,
kunhan ne saadaan sellaiseen muotoon, jota kotikeittiössäkin on helppo käyttää. Tähän tar-
vitaan uusia innovaatioita.

Tämän päivän keskustelu on osoittanut, että jaamme tässä salissa yhteisesti huolen suo-
malaisen maatalouden tulevaisuudesta. Haluamme kaikki, että jatkossakin voimme syödä
kotimaista puhtaasti tuotettua ruokaa ja varmistaa maanviljelijöiden toimeentulon sekä pi-
tää maaseudun elävänä. Puheenvuoroissa on kuitenkin ollut erilaisia painotuksia, siksi tä-
mänkään keskustelun perusteella ei ole olemassa avointa valtakirjaa siihen, että tähän sa-
liin tuotavat kaikki esitykset maatalouteen liittyen menevät läpi, vaan ne tarvitsevat aina
erillisen perustelun. Vihreät tulevat tukemaan sellaisia esityksiä, joilla parannetaan maata-
louden edellytyksiä kestävän kehityksen mukaisesti.

19.17 Juha Pylväs kesk: Arvoisa rouva puhemies! Vihdoinkin tämän välikysymyksen
myötä keskustelemme tässäkin salissa maataloudesta, viljelijöiden taloudellisesta ahdin-
gosta sekä kotimaisesta ruuasta. Suomalainen viljelijä arvostaa sitä, että maatalouden ah-
dinkoon vihdoinkin otetaan kantaa myös täällä.

Suomalaista maataloutta aktiivisesti, monipuolisesti ja erittäin läheltä lähes 20 vuotta
seuranneena voin helposti todeta, ettei yhtään maatalouden ahdinkoon syytöntä puoluetta
tästä salista taida löytyä. Hallitus toisensa jälkeen on joko leikannut kansallisia tukia, kar-
sinut eri tukimuotoja kokonaan tai lisännyt tukiehtojen myötä byrokratiaa valtavasti. Yrit-
täjyyttä maataloudessa ei ole enää nimeksikään, vaan osuvampaa olisi kuvata viljelijää val-
tion torppariksi.

Tämä hallitus on sitoutunut norminpurkuun hallitusohjelmassaan, ja tulosta on tullut.
Välittömästi viime syksynä maatalous- ja ympäristöministeri Tiilikainen korjaili viime
hallituksen aikaisen valuvikaisen nitraattiasetuksen. Tuolla asetuksella olisi tullut kohtuu-
ton määrä kustannuksia ja byrokratiaa kotieläintiloille. Kuluvan vuoden aikana tuota nor-
minpurkua on jatkettu kiivaalla kyydillä lisää. Purettuja normeja alkaa olla vaikuttava lis-
ta, vaikka työtä on jatkossa sillä sektorilla tehtävänä vielä seuraavillekin hallituksille. Vil-
jelijöitä eniten vaivaavaa byrokratiaa pitää purkaa EU-tasolla, ja siihen pitää panostaa mei-
dän kaikkien.

Maatalouden kriisi on jatkunut liian pitkään. Tilannetta on korjattu kriisipaketeilla, mut-
ta kokonaisuutta ei ole saatu haltuun. Hallinto on paisunut valtaisaksi. Papereiden pyörit-
tely ja erilaiset selvitykset sekä hallinnon turhat kyselyt vievät suurimman osan viljelijöi-
den työajasta. Ja sitä työtä olisi kyllä muutenkin tiloilla aivan tarpeeksi. Meidän pitääkin
edelleen puuttua turhiin ja työläisiin normituksiin ja tehostaa hallintoa. Näin aikaa vapau-
tuu tiloilla itse viljelyyn ja tuotantoon. Hallinto pitää saada palvelemaan asiakasta, tässä ta-
pauksessa viljelijää, eikä toisinpäin. Eihän muuallakaan yhteiskunnassa kansalainen ole
olemassa viranomaista varten, vaan viranomainen on kansalaista varten. Miksi maatalous-
hallinnossa asia on kääntynyt täysin päälaelleen?

Arvoisa puhemies! Maatiloilla tarvitaan rahaa, ei pelkkiä puheita ja lupauksia. Tässä
keskustelussa täällä olisin toivonut oikeaa pohdintaa maataloutemme tulevaisuudesta ja
muuta kuin tavanomaista poliittista kinastelua. Se ei vie asiaa eteenpäin eikä paranna yh-
denkään viljelijän tilannetta. Maatalous tarvitsee nyt tukea, mutta myös hallittua rakentei-
den uudistamista. Nyt olisi ryhdyttävä töihin, etsittävä ratkaisuja ja tehtävä päätöksiä. Löy-
tyvätkö ratkaisut biotalouden ja uusiutuvan energian alalta eurooppalaisella mallilla, jossa
73



Pöytäkirjan asiakohta PTK 68/2016 vp
hajautetun energiantuotannon avulla maatiloille saadaan lisää rahaa vaikkapa aurinkopa-
neelien vuokratuottoina tuotantorakennusten katoilta? Työtä se ei tiloille lisäisi, mutta sitä
kaivattua rahaa sekä puskuria luonnonolosuhteista ja markkinaheilahteluista johtuvaan
epävarmuuteen se toisi. Meiltä täällä se tarvitsee vain lainsäädännöllisten esteiden purka-
mista.

19.21 Pertti Hakanen kesk: Arvoisa rouva puhemies! Edustaja Aalto ja myöskin edusta-
ja Pylväs ottivat äsken energiatuotannon, pienenergiatuotannon tilatasolla, esille. Siinä on
oikea mahdollisuus meille. Myöskin tällä hallitusohjelmalla, mikä on tehty tälle vaalikau-
delle, hallitus tukee biotaloutta, bioenergiaa. Juuri näitä pitää saada liikkeelle, että saadaan
myöskin sitä vaikuttavuutta sinne tilatasolle.

Esimerkiksi Saksassa sianlihan tuotantoa tuetaan merkittävästi tällä energiantuottami-
sella, ja juuri sen maan sianlihan hinta määrittelee myöskin pitkälti Euroopan unionin sian-
lihan markkinahinnat, joista taas me täällä Suomessa sitten joudumme kärsimään.

Täällä on puhuttu paljon tänään myös luomusta, lähiruuasta. Se markkina meidän pitää
ottaa haltuun, ne kuluttajat, jotta me saamme ne hyvät lähiruoka-, luomutuotteet myöskin
eteenpäin. Minä vain haluan tässä tuoda myöskin yhden asian esille: Esimerkiksi luomu-
maidosta tänä päivänä alle puolet jalostetaan kuluttajapakkaukseen. Eivät vain ole kulutta-
jat ottaneet omakseen, se on äärimmäisen iso harmi.

Toivoisin vielä myös, kun puhutaan lähiruuasta, että puhuttaisiin laajemmin koko Suo-
men kotimaisesta ruuasta eikä pelkästään lähiruuasta.

19.22 Jari Leppä kesk: Rouva puhemies! Maatalous, ruuantuotanto on suomalaisen maa-
seudun selkäranka. Se on ollut sitä, se on edelleen sitä. Tilarakenne on paljon muuttunut,
tuotanto on tehostunut merkittävästi. Se on tehostunut niin paljon, että moni moni muu
elinkeinoala on paljon paljon vähemmän ajan saatossa tehostanut toimintaansa kuin suo-
malainen maatalous. Kaikesta tästä tehostamisesta huolimatta me olemme kannatta-
vuusongelmissa, ja tämä päivä on osoittanut sen, että meillä on yhteistä tahtoa tämän tilan-
teen muuttamiseksi, hyvä niin.

Maaseutu tarvitsee myös muita elinkeinoja, kaikkia sellaisia, mitä siellä nytkin vahvalla
tavalla on. Tuo paljon tässä viime hetken keskustelussa esillä ollut asia on energia eri muo-
doissaan. Sen eteenpäinvieminen on erittäin tärkeä asia, ja siitä myöskin kuulimme tänään
niin pääministeriltä kuin ministeri Tiilikaiseltakin rohkaisevia sanoja. Tässäkin me kan-
nustamme hallitusta toimimaan tämän tavoitteen saavuttamiseksi. Samalla me myöskin
parannamme sitä oman uusiutuvan energian osuuttamme, mikä on kaikkien meidän etu. Se
on kansantalouden etu, ja se on meidän ympäristömme ja ilmastomme etu.

Puhemies! Yksi asia, joka meillä on jäänyt vaille oikeastaan minkäänlaista huomiota
vielä tässä keskustelussa, on se, että suomalainen ruoka on tuotantotavoiltaan vastuullista
eläinten hyvinvoinnin osalta, ympäristön osalta ja myöskin sosiaalisesti, mutta kun se on
myös puhdasta — se on jäämätöntä, ei ole hormoneja, ei käytetä antibiootteja kuin mini-
maalisen vähän, kasvinsuojelujäämät ovat aivan olemattomia — sen merkitys kansanter-
veyteen, antibioottiresistenssiin ynnä muihin tällaisiin, jotka ovat maailmalla nousevia
trendejä, on merkittävä. Tästä meidän pitää olla nykyistä ylpeämpiä, meidän omasta tuo-
tannostamme, ja sitä kautta saada sille lisäarvoa niin viennin osalta kuin myöskin täällä ko-
timaassa. Tämä on yksi tärkeä seikka, joka tässä myös pitää meidän kotimaisessa ruuan-
tuotannossa huomioida.
74



Pöytäkirjan asiakohta PTK 68/2016 vp
19.24 Hannu Hoskonen kesk: Arvoisa rouva puhemies! Tämän päivän välikysymyskes-
kustelu on osoittanut, kuten aiemmin tuli sanottua, että suomalaisella maaseudulla on to-
della paljon ystäviä. Siitä olen iloinen ja toivon, että tämä ystävyys suomalaista maaseutua
ja suomalaisella maaseudulla asuvia ihmisiä kohtaan, tämä tunnetila, säilyy eteenkinpäin.
On nimittäin niin, kuten maa- ja metsätalousvaliokunnan puheenjohtaja Jari Leppä pu-
heenvuorossaan totesi, että suomalaisella puhtaalla elintarvikkeella on varmasti tulevai-
suudessa kysyntää maailmanmarkkinoilla. Kysymys on vain siitä, haluammeko me, että
suomalainen maaseutu säilyy elävänä. Siitähän tässä pelkistetysti on kyse.

Kun katson näitä viime vuosikymmenten tapahtumia, miten suomalaista maaseutua on
ajettu alas kaksin käsin, kaikin käytettävissä olevien keinoin — otanpa vaikka esimerkiksi
nykyisen väylästön kunnon, tiet ja radat — niin kyllä meillä jokaisella kansanedustajalla
pitäisi pikkuisen huono omatunto olla siitä, miten me olemme tämän asian tässä maassa
hoitaneet. Yksikään maatila, yksikään metsätila ei toimi kannattavasti pitkällä tähtäimellä,
jos emme laita liikenneväyliä kuntoon. Tähän olemme syyllistyneet tässä Suomen edus-
kunnassa, niin monta kertaa olemme leikanneet tierahoja, jättäneet radat hoitamatta ja esi-
merkiksi sisävesiliikenteen jättäneet hunningolle. Siinä olisi valtavat mahdollisuudet pan-
na tämän maan asiat kuntoon, mutta se ei vain ole onnistunut. Mutta eihän se tarkoita sitä,
jos olemme joskus tehneet väärin, etteikö sitä voisi korjata.

Byrokratian purku on aloitettu. Euroopan unionin byrokratia on todella tuonut uuden
ulottuvuuden suomalaiseen maaseutuun ja maatalouteen. Aivan uskomaton määrä erilai-
sia lippusia ja lappusia täytellään ilman tietoa, onko siitä mitään taloudellista hyötyä. Edus-
taja Mikkonen tässä puhui kauniita sanoja suomalaisesta luomutuotannosta. Juuri näin,
erinomaisen hieno asia, mutta juttu on niin, että se byrokratia, mikä sen ympärille on ra-
kennettu, ei kannusta ketään järkevää viljelijää isommin satsaamaan luomutuotantoon sen
takia, koska se valtava byrokratia, mikä painaa päälle, rohkeimmankin viljelijän masentaa
muutamassa vuodessa. Moni on lopettanut luomutuotannon nimenomaan sen takia, että ei
kerta kaikkiaan jaksa sitä valtavaa byrokratiaa, mikä tämän ympärille on luotu. Miksi asiat
ovat näin? Meillä on, niin kuin edustaja Leppä puheenvuorossaan totesi, puhdas maaperä,
puhtaat tuotteet. Sössimmekö tämänkin tilanteen niin, ettemme pysty näitä markkinoi-
maan maailmalle?

Me tarvitsemme tähän maahan ihan aidosti sitä, että maaseutu tunnustetaan ympäristök-
si, jossa ihmiset voivat elää ja tehdä töitä. Mikä on herättänyt meillä paljon keskustelua vii-
me aikoina? Maisemansuojelu. Suojellaan suomalaista maaseutumaisemaa, maatalous-
maisemaa tuolla, peltoja ja metsiä, ymmärtämättä, mitä se tarkoittaa. Kyllä pellot säilyvät
kunnossa ja metsät säilyvät kunnossa, jos annetaan ihmisille mahdollisuus tehdä siellä töi-
tä ja harjoittaa elinkeinoaan. Mutta kun näitä tällaisia suojeluohjelmia on miljoonia ja mil-
joonia ja miljoonia hehtaareita, niin varmasti siinä lähtevät rakentamisen halut ja elinkei-
nojen kehittämisen halut sen sileän tien.

Sitten luodaan sen ympärille vielä byrokratiaa niin, että jokainen kynnelle kykenevä,
joka omistaa postimerkin, lyijykynän ja vaikka paperia, pystyy valituksen tekemään, jol-
loin seisovat kaikki hankkeet, kuten kotikunnassani Ilomatsissa. Satoja työpaikkoja on
mennyt sen sileän tien, ja peukaloita pyöritellään ja ihmetellään, miksi me olemme tässä ti-
lanteessa. Jos me haluamme, että suomalainen maatalous pelastuu ja suomalainen metsä-
talous toimii ja biotalous saadaan jaloilleen, se tarkoittaa, että meidän on itse hoidettava
omat asiamme. Toivoisin, että Suomen eduskunta lähtisi tässä asiassa pienelle ekskursiol-
le tuonne läntiseen naapuriin Ruotsiin. Siellä ajetaan tyylikkäästi maan omia asioita ja
75



Pöytäkirjan asiakohta PTK 68/2016 vp
omaa etua myös EU:ssa. Suomessa sitä ei osata tehdä, ainakaan täysillä, niin hyvin kuin
ruotsalaiset sen tekevät.

Toivoisin, arvoisa rouva puhemies, että tässä asiassa eduskunnan silmät avautuisivat ja
ymmärtäisimme, että suomalainen maaseutu ei elä, ellei maatalous tule toimeen ja voi hy-
vin. Sama koskee metsätaloutta. Toivonkin, arvoisa rouva puhemies, että tässä asiassa löy-
tyisi sitä yhteistä säveltä Suomen eduskunnasta ja saisimme nämä asiat vihdoin ja viimein
vähän paremmalle tolalle. Tämä ei ole mikään iso asia. Tähän ei tarvita kovin suuria raha-
määriäkään, kunhan vain alamme käyttää kotimaisia elintarvikkeita ja käytämme niitä ni-
menomaan niin, että suomalainen elintarvike on aina, kun menemme kauppaan, se vaihto-
ehto numero yksi eikä se tuontielintarvike.

Toinen asia on sitten se, että kun me haluamme tähän maahan uutta elinkeinoa ja toimin-
taa, niin kaupunkiin pitää rakentaa taloja, mutta hallitus on lähtenyt tekemään myös poli-
tiikkaa, jolla tuetaan maaseudulle rakentamista. Kannatan sitä lämpimästi. Myös maaseu-
tua pitää kehittää. Sinne pitää pystyä rakentamaan uusia taloja, uusia kesämökkejä, uusia
palveluja, uusia teitä ja uusia vaikka mitä, ei tällä tavalla niin kuin nykyisin, että kaikesta
voidaan valittaa ja kaikki voidaan estää. Se tie on kuljettu loppuun, jos me haluamme Suo-
mi-nimisen osakeyhtiön vielä jonain päivänä jaloilleen tästä laman suosta.

19.29 Lasse Hautala kesk: Arvoisa rouva puhemies! Täällä salissa on tänään käyty ää-
rimmäisen hyvä keskustelu maatalouden tilanteesta ja myöskin sen tulevaisuudesta. Täy-
tyy sanoa, että ensinnäkin lähtötilanne on se, että kaikki ovat todistaneet sen, että kaikki
tuotantosuunnat ovat tällä hetkellä Suomessa sellaisia, jotka ovat taloudellisesti vaikeuk-
sissa. Eli me olemme kaikki yhteisellä asialla.

Hallitus on tehnyt äskettäin päätöksiä muun muassa valtiontakauksen myöntämisestä
maksuvalmiuslainoille ja maksuhelpotuksista myöskin korkotuki- ja valtionlainoille.
Tämä on äärimmäisen tärkeä ensiapu velkaantuneille tiloille, jotka ovat pääsääntöisesti in-
vestoineita tiloja. Myöskin Maatalousyrittäjien eläkelaitos on tehnyt ratkaisun työeläkeva-
kuutusmaksujen viivästyskoron alentamisesta, mikä tuo myöskin helpotusta tiloille.

Hyvin tärkeää on kuitenkin se, millaista linjaa hallituksemme ajaa toimissaan Euroopan
unionin suuntaan, ja tärkeää on saada Euroopan unioni osallistumaan näihin maatalouden
taloudellisiin vaikeuksiin. Kuten tiedämme, EU:n toimet vaikuttavat keskeisesti maatalou-
den kannattavuuteen. Esimerkiksi maidontuotanto on äärimmäisen hankalassa tilanteessa
Euroopan laajuisesti, ylituotanto vaivaa, ja unionissa on tehty ratkaisu tehdä maitojauhetta
varastoon ja myöskin voita varastoon. Näillä toimenpiteillä valitettavasti on se vaikutus,
että ne pitkittävät tätä kriisiä.

Tänä päivänä ajateltuna EU:n päätös luopua maitokiintiöistä — kymmenen vuotta sit-
ten tehty päätös — oli virhe. Tämä päätös toteutui viime vuoden keväällä, ja tammi—maa-
liskuun tilanteiden mukaisesti maidontuotanto on kasvanut esimerkiksi Tanskassa yli 7
prosenttia, Saksassa lähes 9 prosenttia, Irlannissa 33 prosenttia, Hollannissa 18 prosenttia.
Koko EU:n alueella maidontuotanto on kasvanut lähestulkoon enemmän kuin Suomessa
tuotetaan maitoa. Eli tällä on äärimmäisen suuri vaikutus Euroopan maitomarkkinoihin, ja
siksi on hyvin tärkeää se, että me pyrimme Suomessa pitämään kiinni omasta maidontuo-
tannosta ja hoitamaan sen osuuden niin, että me emme jää tässä häviölle, koska meidän on
kuitenkin katsottava tulevaisuuteen ja seuraavaan EU:n ohjelmakauteen.

Euroopan unionin seuraavaa ohjelmakautta värittää merkittävästi se, millaiseksi tulee
muodostumaan Itä-Euroopan ja läntisen Euroopan tilanne. Itä-Euroopan maat odottavat
76



Pöytäkirjan asiakohta PTK 68/2016 vp
yhä kasvavia EU-tukia elikkä pinta-alatukia, ja läntinen Eurooppa tunnetusti ei halua tasa-
ta niitä. Mutta mikäli vanhat merkit paikkansa pitävät, niin tällä tulee olemaan merkittävä
vaikutus myöskin seuraavan ohjelmakauden asioihin.

Mutta kotimaan tilanteesta: Valtioneuvosto teki merkittävän periaatepäätöksen siitä,
että valtio hankkii omiin toimintoihinsa ruokaa, joka on tuotettu viljelijöiltä vaadittuja tuo-
tantovaatimuksia noudattaen, ja tämä on äärimmäisen tärkeä viesti myöskin kunnille ja
muille joukkoruokailua harjoittaville tahoille. Ja meidän kansanedustajina, jotka olemme
monissa toiminnoissa mukana, pitää tätä asiaa myöskin omalta osaltamme vaalia.

Arvoisa rouva puhemies! Investoinnit ovat puhuttaneet varsin paljon täällä tänään. Vuo-
si 2015 oli hyvin merkittävä, tai oikeastaan myöskin vähän ikävä, vuosi investointien osal-
ta, koska ne jäivät vähiin johtuen siitä, että Maaseutuvirasto pyrki tuolloin sähköiseen ha-
kuun, joka ei onnistunut, mikä aiheutti sen, että päätöksiä pystyttiin tekemään vasta syk-
syllä. Näin ollen rakentamishankkeet jäivät viime kesältä täysin väliin. Tämä aiheutti sen
muun muassa Etelä-Pohjanmaalla, missä on useita yrityksiä rakennus- ja laiteteollisuuden
alalla, että ne joutuivat lomauttamaan työtekijöitään sen johdosta, että kysyntää tuotteille ei
ollutkaan. Toivottavasti näistä päästään eroon ja investointeja saadaan liikkeelle, koska tu-
levaisuuden osalta on äärimmäisen tärkeää, että maataloutemme investoi ja että myöskin
tunnustetaan se realiteetti, että yksikkökoko kasvaa ja samalla myöskin maatilayritysten
kilpailukyky.

Täällä on puhuttu paljon myöskin näistä energiainvestoinneista. Ne ovat hyödyllisiä,
mutta valitettavasti on niin, että lantaperusteisten energiainvestointien osalta on usein on-
gelmana se, että ne kohdistuvat suuriin tiloihin, joilla jo ennestään on iso velkamäärä, ei-
vätkä ne kykene ottamaan 500 000—1 000 000 euron lisävelkaa tämän energiainvestoin-
nin toteuttamiseen. (Puhemies koputtaa) Tämä on se, mikä jarruttaa käytännössä näiden in-
vestointien toteuttamista.

Mutta, arvoisa rouva puhemies, toivottavasti tämä keskustelu tänään on edesauttanut
suomalaisen maatalouden pärjäämistä ja antanut myöskin viljelijöille kannustusta jatkaa
työtä, vaikka tämä tämän hetken (Puhemies koputtaa) taloudellinen tilanne on äärimmäi-
sen hankala.

19.36 Teuvo Hakkarainen ps: Arvoisa rouva puhemies! Täällä on puhuttu Euroopan yh-
teisestä maatalouspolitiikasta ja talouspolitiikasta tässä tilanteessa. Ottaisinkin esille tässä,
kun nyt muun muassa Aalto kysyi, miten tänne saataisiin syöttötariffit toimimaan, jotta li-
sätuloja maatiloille tulisi: me kuitenkin maksamme tällä hetkellä EU:n ulkopuolelle, Ve-
näjälle, sieltä tulevasta metsähakkeesta tukea. Se on hallituksen tehtävä, joka on saatava
nyt tällä kaudella pois. Esimerkiksi meidän lähellä toimii kouran valmistaja, joka bioener-
giaa ja tuommoista metsähakkeeseen sopivaa puuta käsittelee. Kaikki tilaukset ovat tällä
hetkellä plus miinus nolla, suurin piirtein. Yksi osatekijä, mistä tämä johtuu, on, että kun
Venäjältä tulee polttolaitoksiin haketta, se saa tuet. Miksi tätä ei kohdisteta tälle maaseu-
dulle — koska maatalousyrittäjistä monilla on myös metsämaata — ja sieltä tulevaan hak-
keeseen, joka viedään lämpölaitokseen? Samalla korjautuvat metsät, tulee työpaikkoja sin-
ne ja niin edelleen. Mutta se Venäjältä tuotavan hakkeen tuki on saatava, keinolla millä hy-
vänsä, tällä hallituskaudella pois. Samalla tulee työpaikkoja maaseudulle, muun muassa.

19.38 Krista Mikkonen vihr: Arvoisa rouva puhemies! Edustaja Hoskonen maalaili täs-
sä piruja seinille, sinnekin, missä sellaisia ei ole millään tavalla löydettävissä, vaikka kuin-
77



Pöytäkirjan asiakohta PTK 68/2016 vp
ka suurennuslasilla katsoisi. Maisemansuojeluohjelma ei millään lailla estä elinkeinojen
harjoittamista, päinvastoin, esimerkiksi Ilomantsin vaaramaisemat peltoineen ovat vaara-
maisemia peltoineen vain siinä tapauksessa, että siellä aktiivisesti harjoitetaan maatalout-
ta, ja toisaalta niiden olemassaolo tukee myös matkailun olemassaoloa alueella. Joten tällä
maisemansuojeluohjelmalla haetaan nimenomaan sitä, että aktiivinen elinkeinotoiminta
alueella säilyy ja sitä kautta myös se maisema säilyy.

19.38 Olavi Ala-Nissilä kesk: Arvoisa rouva puhemies! Huomaan, että keskustelu on
päättymässä. Tuolta ulkomailta pääsin tähän onneksi kuitenkin mukaan ja voin todella yh-
tyä tuohon ensinnäkin keskustan ryhmäpuheenvuorossa todettuun vaatimukseen ja edelly-
tykseen siitä, että tämä kriisipaketti, jota ministeri Tiilikainen on valmistellut, nyt viedään
toteutukseen. Siellä on nyt hyvä alku muun muassa näitten takausjärjestelyjen ja muiden
osalta, mutta myöskin budjetin osalta se on vietävä lävitse.

Totta kai tämä on paljon laajempi kysymys, kun katsomme tulevaisuuteen suomalaisen
maa- ja elintarviketalouden pärjäämistä. Otan vain yhden esille, byrokratian purkamisen.
Siinä hallitus on tehnyt jo itse asiassa paljon, kun menee katsomaan maatalousministeriön
mmm.fi/norminpurku-sivulle. Tänä syksynä oli kahdeksan eri lakikokonaisuutta, ja myös-
kin pienempiä alemman tason säädöksiä on tehty, mutta urakka on iso.

Suuri valiokunta viime viikolla edellytti, että byrokratian purkaminen otetaan Euroopan
huippukokouksessa päätelmiin. Tämä totta kai koskee erityisesti juuri maataloutta. Me tie-
dämme, että pääministeri Sipilä on tähän valmis ja valmistautunut. Omankin kokemukseni
perusteella voin todeta, että tämä EU:n pää on myös saatava liikkeelle. Maatalouspolitiik-
kaa on tietenkin yksinkertaistettava, mutta esimerkiksi näitten pinta-alamittausten järke-
vöittäminen taikka täydentävien ehtojen ja sanktioiden järkevöittäminen taikka siirtymi-
nen nykyisestä raskaasta valvontataakasta riskiperusteiseen valvontaan Suomessa vaativat
EU:n panoksen ja myöskin EU:n hyväksynnän, ja siinä on nyt todella tehtävä töitä. Ym-
märtääkseni tämä on nyt vähän laajemmin jäsenmaissa tajuttu, ja Suomi voi johtaa tätä pro-
sessia, jossa todellakin säännöksiä sujuvoitetaan ja järkevöitetään ja tällä tavalla kevenne-
tään viljelijöiden kohtuutonta taakkaa.

Keskustelu päättyi ja asian käsittely keskeytettiin.
78


