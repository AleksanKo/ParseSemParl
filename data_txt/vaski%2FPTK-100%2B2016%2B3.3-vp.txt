















































DEM8743.tmpSave.xml


Pöytäkirjan asiakohta PTK 100/2016 vp
Pöytäkirjan asiakohta 

PTK 100/2016 vp

Täysistunto

Torstai 13.10.2016 klo 15.59—18.24

3.3. Suullinen kysymys diabeetikoiden lääkekorvausten leikkaamisesta (Aino-Kaisa Peko-
nen vas)

Suullinen kysymys SKT 102/2016 vp

Suullinen kyselytunti

Toinen varapuhemies Arto Satonen: Seuraavaksi edustaja Pekonen.

Keskustelu

16.42 Aino-Kaisa Pekonen vas: Arvoisa puhemies! Hallitus on kohdentamassa lääkekor-
vausleikkauksia epäoikeudenmukaisesti yhteen potilasryhmään, diabeetikoihin. Kakkos-
tyypin diabetesta sairastavien lääkekorvausta ollaan alentamassa roimasti. Monille ihmi-
sille kyse on isoista rahoista. Lääkekorvauksien leikkauksilla ei saada edes säästöjä, jos
diabeetikot joutuvat sen seurauksena tinkimään sairautensa hoidosta. Rahojen pitää riittää
myös asumiseen, ruokaan ja vaatteisiin. Monet pitkäaikaissairaat ihmiset joutuvat toi-
meentuloluukulle. Me tiedämme, että hoitamattomana kakkostyypin diabetes aiheuttaa
munuaissairauksia, infarkteja, hermovaurioita, amputaatioita ja sokeutumisia, ja nämä sai-
raudet tulevat todella kalliiksi ja ovat myös todella suuria tragedioita yksilöille. Arvoisa
ministeri Mattila, ymmärtääkö tämä hallitus tämän leikkauksen järjettömyyden, ja mikä on
sen inhimillinen hinta? 

16.43 Sosiaali- ja terveysministeri Pirkko Mattila (vastauspuheenvuoro): Arvoisa pu-
hemies! Arvoisa kysyjä, kyllä, lääkesäästöjä on nyt esitetty tässä muodossa, missä on mu-
kana myös lääkeala, mutta kyllä, se on myös yksi potilasryhmä. Meillä ovat varmasti sa-
mat luvut olleet myös pohjana sille, kuinka paljon nämä lääkesäästöt tulevat sitten eri ikä-
luokissa vaikuttamaan. Mutta on huomioitava myös se, että meillä on myös muita potilas-
ryhmiä, joilla on suuria lääkemenoja: Entäs se yksinhuoltajaäiti, jolla on astmalääkkeitä?
Kannattehan te huolta myös heistä? Minusta lääkekorvausjärjestelmää tulevaisuudessa tu-
lee tarkastella kokonaisuutena ja uusia, kyllä, tasa-arvoisemmin niin, että se ei ole juuri
yhtä potilasryhmää näin koskeva vaan että voitaisiin kiinnittää huomiota siihen, (Markus
Mustajärven välihuuto) miten pienituloisten lääkehoito toteutuu.

Toinen varapuhemies Arto Satonen: Nyt on mahdollisuus pyytää puheenvuoroja paina-
malla V-painiketta.

16.44 Aino-Kaisa Pekonen vas (vastauspuheenvuoro): Arvoisa puhemies! Leikkauksien
perusteluissa vihjataan epäsuorasti, että kakkostyypin diabetes olisi itse aiheutettu sairaus.
Ensinnäkään tämä ei pidä paikkaansa, ja toiseksi se on kestämätön peruste korvaustason
 Tarkistettu
4.0



Pöytäkirjan asiakohta PTK 100/2016 vp
leikkaukselle. Elintapoja on totuttu Suomessa pitämään yksityisasiana, eivätkä ne vaikuta
siihen, millaista hoitoa on kullekin saatavilla. Suomalainen terveydenhuolto perustuu kaik-
kien yhdenvertaisuuteen hoidon suhteen. Tämä on järkevä ja ainoa oikea periaate. On mah-
dotonta mitata, missä määrin eri sairaudet ovat niin sanotusti itse aiheutettuja. Kakkostyy-
pin diabetes ei läheskään aina liity elintapoihin, vaan sairaus puhkeaa usein perinnöllisistä
syistä. Arvoisa ministeri Mattila, aikooko hallitus muuttaa lääkekorvauslainsäädäntöä ja
myös lainsäädäntöä laajemminkin niin, että ihmisiä aletaan arvottamaan elintapojen mu-
kaan?

16.45 Sosiaali- ja terveysministeri Pirkko Mattila (vastauspuheenvuoro):  Arvoisa pu-
hemies! Vihjaatteko te nyt elintasosairauteen? Minä en. Minä en tule vihjaamaan siinä
(Välihuutoja vasemmalta) enkä tässä vastauksessa, että se on nimenomaan vain elinta-
sosairaus. Kyllä me kaikki tiedämme, että meillä on myös perimä Suomessa, meillä on
myös moneen muuhun sairauteen perimä. Ja tässä edelleen lääkekorvaus säilyy, 65 pro-
senttia, ja se tulee samalle tasolle kuin verenpaine- ja muut sydänlääkkeet. Ja sen lisäksi,
arvoisa kysyjä, meillä on kirjattu rationaalinen lääkehoito hallitusohjelmaan, ja sen puit-
teissa minä tulen tekemään kaikkeni, että esimerkiksi myöskin lääkkeetön hoito etenee, ja
sillä en todellakaan vihjaa mihinkään elintasosairauteen vaan siihen, että suomalaisella
lääkkeettömän hoidon ja lääkehoidon yhteisvoimalla olisi sitten mahdollisuus parantaa
elinvoimaa ja väestön tasa-arvoista (Puhemies koputtaa) hyvinvointia.

16.46 Outi Alanko-Kahiluoto vihr (vastauspuheenvuoro): Arvoisa herra puhemies! Jos
vertaa muihin EU-maihin, niin Suomessa kansalaiset maksavat itse enemmän terveysme-
noistaan kuin useimmissa EU-maissa, ja voi sanoa, että näistä leikkauksista, joita te nyt
teette, kärsivät kaikkein eniten nimenomaan paljon sairastavat pienituloiset ihmiset eikä
niitä voi mitenkään pitää sosioekonomisesti kestävinä eikä kannatettavina, ne lisäävät ter-
veyseroja ja vaikeuttavat pienituloisten ihmisten asemaa. Olisin kiinnostunut kuulemaan,
kun hallitus on nyt poistamassa makeisveron ja tekee sillä tavalla yli 100 miljoonan euron
loven valtion kassaan, olisitteko kiinnostunut kehittämään sen tilalle tämmöistä terveyspe-
rustaista sokeriveroa, jolla voitaisiin ehkäistä nimenomaan lihavuutta ja esimerkiksi diabe-
testa, erilaisia kansanterveyden haittoja. Samalla myös saataisiin todellakin rahaa tänne
valtion kassaan.

16.47 Sosiaali- ja terveysministeri Pirkko Mattila (vastauspuheenvuoro): Arvoisa pu-
hemies! Kyllä hallitus on tämän makeisveron kanssa Brysselin ikeen alla. Kyllä me tie-
dämme tässä salissa, että näin on, EU meitä tässä ohjaa. (Välihuuto vasemmalta)

Mutta mitä tulee vielä näitten pienituloisten lääkekorvauksiin, niin totean myös sen, että
lääkekatto säilyy ennallaan, se jopa laskee hieman.

Niin kuin totesin myös tuossa edellisessä vastauksessa, lääkkeetöntä hoitoa tulee edis-
tää kaikin keinoin. Siihen liittyvät siis myös elintavat, liikunta, ruokavalio ja ohjaus — il-
man sitä emme pääse eteenpäin lääkkeettömässä hoidossa, ja sote on myöskin siihen rat-
kaisu.

Mutta tällaista sokeriveron tyyppistä ratkaisua, kyllä, minä ainakin kannatan henkilö-
kohtaisesti. Miten sitä hallitus voi edistää, se jää nyt tässä varmasti nähtäväksi.
2



Pöytäkirjan asiakohta PTK 100/2016 vp
16.48 Tuula Haatainen sd (vastauspuheenvuoro): Arvoisa herra puhemies! Kakkostyy-
pin diabeteksellehan on tyypillistä se, että siihen liittyy hyvin monia erilaisia sairauksia.
Sehän puhkeaa erityisesti ikääntyneille, vanhemmalla iällä, ja sen seurannaisena on sydän-
ja verisuonisairauksia, ja usein tämä on kytköksissä myös pienituloisuuteen. Arvoisa hal-
litus, kun te olette nyt jo edellisillä päätöksillä nostaneet lääkekuluja, matkakuluja ja myös
sosiaali- ja terveydenhuollon maksuja 30 prosenttia, niin onko pakko vielä diabetesta sai-
rastaviin ihmisiin kohdistaa tämä lääkekorvauksen heikentäminen, joka vaikeuttaa entises-
tään näiden ihmisten tilannetta?

Eilen olin tilaisuudessa afasia-omaisten luona, ja he kysyivät, miksi hallitus kohdistaa
jatkuvasti näitä säästöjä niihin ihmisiin, jotka sairastavat, kun tulot ovat jo pienet. Lääkä-
rissäkäyntiin menee helposti 50 euroa taksimatkoineen, (Puhemies koputtaa) ja lisäksi lää-
kekorvaukset nousevat. Voisitteko pohtia jotain muuta kohdetta?

16.49 Sosiaali- ja terveysministeri Pirkko Mattila (vastauspuheenvuoro):  Arvoisa pu-
hemies! Tällä hetkellä tämä säästöpaketti on tehty ja tuodaan eduskunnan käsittelyyn. Se
on sitten eduskunnan päätettävissä, mitä sille tapahtuu. Mutta kuten jo sanoin, ministeriös-
sä ja ministerinä olen aivan ehdottomasti sitä mieltä, että tämän lääkekorvausjärjestelmän
kehittämistä tulee jatkaa, ja painopisteen tulee olla nimenomaan niissä paljon lääkkeitä
käyttävien pienituloisten kohderyhmissä. Siitä me olemme varmasti aivan samaa mieltä. Ja
totean vielä myös sen, että kyllä meillä kuitenkin edelleen on niitä turvaverkkoja: lääkekat-
to säilyy ennallaan, se jopa laskee hieman.

Sydän- ja verisuonisairauksia kyllä liittyy muuhunkin kuin diabetekseen, ja näitä liitän-
näissairauksia sitten hoidetaan ihan varmasti siinä vaiheessa, kun alkaa olla vakavia komp-
likaatioita. Kyllä ymmärtääkseni silloin diabeetikko on jo insuliinihoidon piirissä, ja insu-
liini säilyy edelleen sataprosenttisesti korvattavana lääkkeenä.

16.50 Valtiovarainministeri Petteri Orpo (vastauspuheenvuoro):  Arvoisa puhemies!
Ensinnäkin tämä sokerivero jouduttiin todellakin EU:n toimesta poistamaan. Sille haetaan
korvaavaa, mutta on osoittautunut erittäin vaikeaksi luoda siihen korvaava vero.

Mitä sitten tulee näihin säästöihin, niin on erittäin ikävää, että me joudumme tekemään
säästöjä eri puolille, mutta kun säästöjä joudutaan laajasti hakemaan hallituksen
4 miljardin säästöohjelman sisällä, ne osuvat isoille momenteille. Olen varma siitä, että mi-
nisterit vastuualueillaan tekevät erittäin vastuullista työtä ja hakevat mahdollisimman oi-
keudenmukaisia ja tasapuolisia ratkaisuja. Mutta on ihan selvää se, että jokainen säästö
tuntuu jossakin, ja siksi me teemme kaikkemme, että Suomen taloutta saadaan kasvuun ja
tästä säästämisen kierteestä päästään eroon. Ja se onnistuu sillä, että meillä on laajempi ja
parempi työllisyys ja talouskasvu.

Kysymyksen käsittely päättyi.
3


