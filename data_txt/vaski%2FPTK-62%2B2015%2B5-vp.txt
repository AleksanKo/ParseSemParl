















































DEM5891.tmpSave.xml


Pöytäkirjan asiakohta PTK 62/2015 vp
Pöytäkirjan asiakohta 

PTK 62/2015 vp

Täysistunto

Keskiviikko 11.11.2015 klo 14.03—17.59

5. Hallituksen esitys eduskunnalle työeläkejärjestelmää  koskevan  lainsäädännön muutta-
miseksi ja eräiksi siihen liittyviksi laeiksi

Hallituksen esitys HE 16/2015 vp
Valiokunnan mietintö StVM 5/2015 vp

Ensimmäinen käsittely

Toinen varapuhemies Paula Risikko: Ensimmäiseen käsittelyyn esitellään päiväjärjes-
tyksen 5. asia. Käsittelyn pohjana on sosiaali- ja terveysvaliokunnan mietintö StVM 5/
2015 vp. Nyt päätetään lakiehdotusten sisällöstä.

Keskustelu

16.18 Tuula Haatainen sd (esittelypuheenvuoro): Arvoisa rouva puhemies! Hallituksen
esityksessä ehdotetaan muutettavaksi työeläkejärjestelmää koskevaa lainsäädäntöä. Sa-
malla ehdotetaan muutoksia myös muita sosiaalivakuutusetuuksia koskeviin lakeihin sekä
yksityisten alojen työeläkkeiden rahoitusta koskeviin lakeihin. Nykyiset julkisten alojen
henkilöstön eläketurvaa koskevat useat lait ehdotetaan yhdistettäviksi yhdeksi uudeksi jul-
kisten alojen eläkelaiksi. Esitys noudattelee työmarkkinakeskusjärjestöjen syyskuussa
2014 tekemää sopimusta työeläkeuudistukseksi.

Työurien pidentäminen on välttämätöntä huoltosuhteen, julkisen talouden tasapainon
sekä työeläkemaksuun kohdistuvan nousupaineen takia. Esityksen tavoitteena on järjestel-
män taloudellisen kestävyyden ja eri ikäluokkia koskevan riittävän eläketason turvaami-
nen sekä sukupolvien välisen oikeudenmukaisuuden varmistaminen.

Työeläkejärjestelmässä noudatettavaa alinta vanhuuseläkeikää ehdotetaan nostettavak-
si asteittain 65 vuoteen. Vuonna 1965 ja sen jälkeen syntyneiden alin vanhuuseläkeikä so-
peutettaisiin lisäksi elinajanodotteen muutokseen. Valiokunta pitää vanhuuseläkeiän nos-
tamista välttämättömänä ja samalla hyvin myönteisenä sitä, että mahdollisuus joustavaan
eläkeikään säilytetään.

Työeläkelakien mukainen vakuuttamisvelvollisuuden alaikäraja laskettaisiin 17 vuo-
teen ja yläikärajaa nostettaisiin nykyisestä 68 vuoden iästä asteittain.

Eläkettä ehdotetaan karttuvaksi koko työuran ajan 1,5 prosenttia vuodessa työntekijän
kunakin vuonna saamien työansioiden perusteella ja yrittäjän vahvistetun työtulon perus-
teella. Valiokunta pitää eläkelaskennan ymmärrettävyyttä ja selkeyttä lisäävänä sitä, että
eläke karttuu jatkossa koko palkasta eläkemaksujen osuutta siitä vähentämättä. Karttu-
mien muutokset ja eläkkeen karttuminen koko palkasta kasvattavat keskimääräisiä eläk-
keitä kaikilla tulevilla ikäluokilla. Karttumien muutosten vaikutuksia eläketasoon on syytä
seurata.
 Tarkistettu
4.1



Pöytäkirjan asiakohta PTK 62/2015 vp
Osa-aikaeläke eläkemuotona lakkautettaisiin ja korvattaisiin osittaisella varhennetulla
vanhuuseläkkeellä. Uusi eläkemuoto helpottaa joustavaa työnteon ja eläkkeen yhdistämis-
tä ikääntyneillä työntekijöillä. Valiokunta katsoo, että tämän eläkemuodon käyttöä ja sen
rahoituksellista kestävyyttä tulee seurata.

Uusi eläkemuoto olisi myös työuraeläke, joka mahdollistaisi pitkän työuran rasitusta ai-
heuttaneessa työssä tehneelle henkilölle jäämisen eläkkeelle ennen alinta vanhuuseläke-
ikää. Työn rasittavuus- ja kuormittavuustekijöinä otetaan huomioon niin fyysiset kuin psy-
kososiaaliset tekijät, mikä on sukupuolten tasa-arvon kannalta myönteistä. Työuraeläke tu-
lee asettamaan uusia tehtäviä työterveyshuollolle ja työnantajille, joiden tulee pystyä
selvittämään eläkkeen perusteena oleva pitkäaikainen altistuminen rasittuneisuutta ja ku-
luneisuutta aiheuttavalle työlle. Valiokunta pitää tärkeänä selvittää, millä tavoin tieto pit-
käaikaisista työn kuormitustekijöistä tullaan tuottamaan siten, että kansalaisten yhdenver-
taisuus ei vaarannu.

Arvoisa puhemies! Ammatillisia eläkeikiä ehdotetaan nostettavaksi asteittain, niin että
vuonna 2018 eläkkeelle jäävien osalta eläkeiän korotus on 3 kuukautta ja enimmillään
vuonna 2025 tai sen jälkeen eläkkeelle jäävien osalta 2 vuotta. Perustuslakivaliokunnan
mukaan ammatillisen eläkeiän nostaminen ei johda ammatillisen eläkejärjestelmän valin-
neiden henkilöiden eläke-etujen kohtuuttomaan heikentymiseen, vaan ammatillista eläke-
ikää nostetaan asteittain vastaavalla tavalla kuin yleistä eläkeikää nostetaan. Sosiaali- ja
terveysvaliokunta yhtyy perustuslakivaliokunnan esittämään arvioon siitä, että ehdotetta-
vat korotukset ammatillisiin eläkeikiin ovat maltillisia.

Eläkeikien nosto ehdotetaan toteutettavaksi Puolustusvoimien ja Rajavartiolaitoksen so-
tilasvirassa olevalle henkilöstölle samassa suhteessa kuin muille palkansaajille. Puolustus-
valiokunta esittää lausunnossaan, että nämä säännökset valmisteltaisiin uudelleen, koska
muutoksilla on negatiivinen vaikutus Suomen puolustusjärjestelmään ja rajaturvallisuu-
teen poikkeusoloissa. Sosiaali- ja terveysvaliokunta toteaa, että koska sotilaiden eläkeikä
on 8 vuotta yleistä eläkeikää alempi, on kansalaisten yhdenvertaisuuden vuoksi kohtuullis-
ta, että ero ei kasva nykyisestä. Kun eläkeikä nousee asteittain, maanpuolustuksen ja raja-
turvallisuuden edellyttämät välttämättömät järjestelyt voidaan ratkaista pidemmällä aika-
välillä. Valiokunta korostaa, että sotilaseläkejärjestelmän peruspiirteisiin ei esitetä muu-
toksia.

Työeläkelaitosten mahdollisuutta sijoittaa osakkeisiin lisättäisiin nostamalla vastuuvel-
kaan sisältyvän osaketuottosidonnaisen lisävakuutusvastuun osuus viidesosaan vastuuve-
lasta. Yksittäisen eläkelaitoksen osakesijoitukselle asetettaisiin enimmäisrajaksi 65 pro-
senttia. Valiokunta pitää esitettyä muutosta tarpeellisena ja toteaa, että eläkevarojen tuotto
on keskeinen tekijä eläkemaksuun kohdistuvan nousupaineen hillitsemiseksi ja koko jär-
jestelmän rahoituksen kestävyyden turvaamiseksi.

Eläkeuudistuksen yhteydessä on sovittu vuosien 2016—2019 eläkemaksuista. Sovitun
maksutason arvioidaan riittävän pitkälle tulevaisuuteen. Valiokunta pitää erittäin tärkeänä,
että eläkemaksun taso pyritään pitämään vakaana ja vaihtelut mahdollisimman ennakoita-
vina pitkällä aikavälillä.

Valiokunta toteaa, että työurat eivät pitene ainoastaan nostamalla vanhuuseläkkeen ala-
ikärajaa. Keskeinen keino työurien pidentämiseen eläkeiän korottamisen ohella on työky-
vyttömyyksien ehkäiseminen ja työhyvinvoinnin parantaminen. Mahdollisimman varhai-
nen puuttuminen pitkittyviin työkyvyttömyyksiin vähentää todennäköisyyttä jäädä eläk-
keelle ennen lakisääteistä vanhuuseläkeikää. Työpaikoilla tulisi olla toimintamallit, jotka
2



Pöytäkirjan asiakohta PTK 62/2015 vp
ylläpitävät työkykyä, ehkäisevät työkyvyttömyyden pitkittymistä ja helpottavat työhön pa-
luuta sairausloman jälkeen.

Valiokunta katsoo, että panostamalla hyvinvointipalveluihin myös taantuman aikana
voidaan kansantalouden kannalta merkittävällä tavalla vaikuttaa tulevan työvoiman tarjon-
taan. Valiokunta korostaa, että terveyden edistäminen eri keinoin on tärkeää työmarkkinoi-
den kasvavien haasteiden ja väestön ikääntymisen vuoksi.

Arvoisa puhemies! Valiokunnan mietintö on yksimielinen.

16.24 Niilo Keränen kesk: Arvoisa rouva puhemies! Sosiaali- ja terveysvaliokunta sai
viime torstaina valmiiksi tämän työeläkejärjestelmää koskevan lakipaketin. Muutos on to-
dellakin iso ja merkittävä, ja se on suorastaan historiallinen.

Muutos toki noudattaa työmarkkinajärjestöjen vuosi sitten tekemää sopimusta, mutta ei
se silti ollut valiokunnassa mikään läpihuutojuttu. Valiokunta kuuli peräti 43:a asiantunti-
jaa ja sai lausunnot puolustus- ja perustuslakivaliokunnalta. Hiukan harmittaa, että tämä
historiallinen uudistus jäi hiukan sote-keskustelun varjoon, mutta ehkä juuri siksi onkin
paikallaan huomata, että sosiaali- ja terveysvaliokunta oli mietinnössään yksimielinen.

Muutama tuttu tosiasia: Lakipaketin mukaan vanhuuseläkeiän alaraja nousee asteittain
63 vuodesta 65 vuoteen. Muutos tulee koskemaan vuonna 1955 syntyneitä ja sitä nuorem-
pia. Vuonna 1962 syntyneistä lähtien alin vanhuuseläkeikä on 65 vuotta. Sitä myöhemmin
syntyneiden alin vanhuuseläkeikä sidotaan odotettavissa olevan eliniän muutoksiin.

Lakipakettiin sisältyy lukuisia muitakin uudistuksia, joista valiokunnan puheenjohtaja
äsken ansiokkaasti kertoi. Esimerkiksi eläkettä alkaa karttua jo 17-vuotiaasta lähtien ja sitä
karttuu 1,5 prosenttia kunakin vuonna ansaitusta työtulosta. Nykyinen niin kutsuttu super-
karttuma poistuu, ja se korvataan 0,4 prosentin lykkäyskorotuksella, joka korottaa eläkettä
jokaiselta kuukaudelta, joka ollaan työssä alimman vanhuuseläkeiän jälkeen. Laskelmien
mukaan nykyisten nuorten ikäpolvien työeläkkeet tulevat olemaan nykyisiä eläkkeitä pa-
remmat ja uudistus suosii jonkin verran vähemmän koulutettuja työntekijöitä. Muutoksia
tulee myös työeläkerahoitukseen.

Muutokset koskevat kaikilla aloilla työskenteleviä, ja niiden ensisijainen tarkoitus on pi-
dentää työuria. Työurien pidentäminen onkin välttämätöntä muuttuvan huoltosuhteen, jul-
kisen talouden tasapainon sekä työeläkemaksujen nousupaineen takia.

Mutta, arvoisa puhemies, lakipakettiin sisältyy kuitenkin muutama kipukohta. Yksi
näistä on raideliikennevastuulaki. Tämän lain perusteella raideliikenteenharjoittajan ei ole
pakko ottaa vakuutusta, mutta jos raideliikenteessä sattuu vahinko, josta raideliikenteen-
harjoittajan katsotaan olevan vastuussa, liikenteenharjoittaja maksaa. Jos sattuu henkilöva-
hinko, sen seurauksena maksetaan esimerkiksi työkyvyttömyyseläkettä, perhe-eläkettä tai
kuntoutusetuuksia. Perinteisesti tämäntyyppisistä asioista on huolehtinut työeläkelaitos,
mutta nyt hyväksyttävänä olevan lakipaketin mukaan työeläkelaitos voi periä nämä kus-
tannukset raideliikenteenharjoittajalta. Tällaisia tapauksia ei arvion mukaan tule olemaan
kovin monta, mutta yksikin nuorena työkyvyttömyyseläkkeelle joutunut voi olla kallis ta-
paus. Voidaankin kysyä, mitä tämä vaikuttaa siihen, löytyykö halukkaita raideliikenteen-
harjoittajia, kun tuota raideliikennettä nyt ollaan kilpailuttamassa.

Toinen kipukohta, arvoisa puhemies, on potilasvakuutus. Vastikään potilasvakuutusla-
kia tulkittiin niin, että potilasvahinkona korvataan esimerkiksi potilasvahingon seuraukse-
na vammautuneen henkilön palveluasuminen. Tämä nosti potilasvakuutusmaksuja merkit-
tävästi, joissakin kunnissa jopa kolminkertaiseksi, ja nimenomaan kunnat maksavat nämä
3



Pöytäkirjan asiakohta PTK 62/2015 vp
maksut. Nyt potilasvakuutuksesta maksettavat ansionmenetyskorvaukset ja työkyvyttö-
myyseläkkeet muuttuvat ensisijaisiksi yleiseen työeläkelainsäädäntöön nähden. Tämä
muutos aiheuttaa hallituksen arvion mukaan vuosittaisen 4 miljoonan euron lisäyksen po-
tilasvakuutuksen korvauskuluihin, ja yksityisille terveydenhuollon toimijoille, kuten myös
kunnille, tämä aiheuttaa 10 prosentin nousun näihin potilasvakuutusmaksuihin.

Arvoisa puhemies! Kolmas kipukohta ovat sotilaseläkkeet. Puolustusvaliokunta antoi
lausunnon, jonka mukaan lakiuudistus on sotilaseläkkeiden kohdalla valmisteltu hiukan
puutteellisesti. Puolustusvaliokunta toteaa aivan oikein, että sotilaseläkettä koskeva kohta
on tässä lakipaketissa valmisteltu ainoastaan eläkepoliittisista näkökohdista käsin. Esityk-
sen mukaanhan sotilaiden eläkeikä nousisi vuosien kuluessa täsmälleen samassa tahdissa
kuin muidenkin työtätekevien. Puolustusvaliokunnan mukaan tämä työeläkeuudistus ei
riittävästi huomioi puolustuspoliittisia ja operatiivisia näkökohtia. Näinhän se toki onkin,
tämä on tehty lähinnä työeläkenäkökulmasta. Puolustusvaliokunnan erityisenä huolena on
reservin pieneneminen, jolla sotatilanteessa saattaisi olla suuri merkitys maamme puolus-
tuskykyvyn kannalta.

Arvoisa puhemies! Mietintöä tehdessään sosiaali- ja terveysvaliokunta tarkasteli vaka-
vasti tätä puolustusvaliokunnan kannanottoa. Valiokuntamme kuitenkin katsoi, ettei sillä
ole tässä yhteydessä mahdollisuuksia ryhtyä vaatimaan ministeriöltä uutta valmistelua.
Toisaalta sosiaali- ja terveysvaliokunta oli myös sitä mieltä, että myös sotilasammatissa
olevien kohdalla 60 ikävuoden tienoilla olevien henkilöiden yleiskunto ja työkyky ovat pa-
rantuneet samalla tavalla kuin muissakin työtehtävissä olevien. Sosiaali- ja terveysvalio-
kunta uskoo, että eläkeiän asteittainen nousu vuosien kuluessa antaa myöskin puolustus-
ministeriölle aikaa selvittää, millä tavoin reservin uhkaava pienentyminen voidaan välttää
ilman suuria lisäkustannuksia.

Arvoisa rouva puhemies! Lopuksi totean, että vuosikausia — aina Rukan lumilta saakka
— kestänyt ponnistus on nyt saatu lähes päätökseen ja suomalainen eläkejärjestelmä on
turvattu.

16.30 Merja Mäkisalo-Ropponen sd: Arvoisa puhemies! Eläkeuudistus on hyvä esi-
merkki siitä, mitä aidosti neuvottelemalla ja sopimalla saadaan aikaan. Hallituksen kannat-
taisi ottaa opiksi tällaisesta toimintatavasta, sillä isojakin muutoksia on mahdollista toteut-
taa yhteisymmärryksessä uhkailematta ja ilman pakkokeinoja.

Tällä lakiesityksellä eläkeuudistukselle asetetut tavoitteet toteutuvat hyvin. Tavoittee-
nahan on pidentää työuria myöhentämällä vanhuuseläkkeelle siirtymistä väestön eliniän-
odotteen kasvaessa. Tämä on välttämätöntä huoltosuhteen, julkisen talouden tasapainon
sekä työeläkemaksuun kohdistuvan nousupaineen takia. Lisäksi tavoitteena on turvata jär-
jestelmän taloudellinen kestävyys ja turvata eri ikäluokkia koskeva riittävä eläketaso sekä
varmistaa sukupolvien välinen oikeudenmukaisuus.

Esitetyillä muutoksilla valtiovallan ja työmarkkinakeskusjärjestöjen vuonna 2009 yhtei-
sesti sopima tavoite eläkkeellesiirtymisiän odotteen nostamisesta vähintään 62,4 vuoteen
saavutetaan vuoteen 2023 mennessä. Vuonna 2030 eläkkeellesiirtymisiän odote on uudis-
tuksen seurauksena jo lähes 63 vuotta. Tämä on siis todella hyvä ja tärkeä uudistus.

Mutta toisaalta meidän on muistettava, että työurien pidentämisessä oleellista on myös
työllisyyden parantaminen ja ennenaikaisten työkyvyttömyyksien ehkäiseminen ja työhy-
vinvoinnin edistäminen. Tällä hetkellä Suomessa nimittäin jäädään varhaiselle työkyvyt-
tömyyseläkkeelle keskimäärin 53-vuotiaana, ja tähän meidän tulee löytää korjaavia keino-
4



Pöytäkirjan asiakohta PTK 62/2015 vp
ja. Erityisen huolestuttavaa on masennuksesta ja mielenterveyden häiriöistä johtuvien en-
nenaikaisten työkyvyttömyyseläkkeiden suuri määrä. Työkyvyttömyyden ehkäisyssä tär-
keitä ovat varhainen puuttuminen, ennalta ehkäisevät ja työhyvinvointia tukevat käytännöt
sekä oikea-aikainen hoito ja kuntoutus.

Hallituksen toimenpiteet eivät valitettavasti paranna työhyvinvointia. Kelan työkykyä
ylläpitävän kuntoutuksen määrärahoja vähennetään, vuorotteluvapaajärjestelmää tiuken-
netaan, sairausloma- ja loma-oikeuksia huononnetaan ja laadukkaan työn tekemisen mah-
dollisuuksia heikennetään. Esimerkiksi hoito- ja hoivatyössä kaikkein eniten työntekijöitä
uuvuttaa tällä hetkellä ammatti-identiteetin ja todellisuuden välinen ristiriita. Toisin sa-
noen työtä ei voi tehdä niin hyvin kuin haluaisi ja osaisi. Hallituksen toimenpiteet suuren-
taa ryhmäkokoja päivähoidossa ja vähentää henkilöstömitoituksia ikäihmisten hoidossa tu-
levat entisestään lisäämään tätä ristiriitaa ja uuvuttamaan työntekijöitä. Tässäkin asiassa
siis hallituksen puheet ja teot ovat pahasti ristiriidassa.

16.34 Thomas Blomqvist r: Värderade fru talman! Jag tänker bara beröra en del av hela
det här lagförslagspaketet, nämligen lagförslag 13, bestämmelsen om höjning av pensions-
åldern för militärer, och hänvisar till försvarsutskottets enhälliga utlåtande i ärendet. Enligt
utskottet så gjorde vi den bedömningen att militärpensionssystemet har vissa särdrag som
avsevärt skiljer sig från det allmänna pensionssystemet och som anknyter till det militära
försvaret, och att de inte alls har noterats i bearbetningen av propositionen. 

Därför ansåg och anser utskottet till den delen att propositionen är bristfälligt beredd och
att man inte heller tillräckligt har hört representanter för yrkesmilitärernas intresseorgani-
sationer. Därför ansåg utskottet att ärendet till den här delen borde beredas på nytt för att
hitta en ekonomiskt hållbar lösning på ett annat sätt.

Arvoisa puhemies! Puolustusvaliokunta totesi omassa yksimielisessä lausunnossaan, että
sotilaseläkkeitä koskeva osio tässä hallituksen muuten hyvässä esityksessä on valmisteltu
puutteellisesti eikä puolustushallinnon edustajia tai ammattisotilaiden etujärjestöjä ole
kuultu riittävässä määrin. Suurin ongelma on se, että sotilaseläkkeitä koskeva kohta eläke-
laissa on valmisteltu vain eläkepoliittisesta näkökulmasta.

Puolustusvaliokunta kuitenkin katsoi, että sotilaseläkkeiden ottamista mukaan kokonai-
suudistukseen ei voida perustella yhdenvertaisuusnäkökohdilla, koska puolustusjärjestel-
män perusteet eivät ole sosiaalipoliittisia vaan puolustuspoliittisia ja operatiivisia. Jos so-
tilaseläkejärjestelmää muutetaan esitetyllä tavalla, myös puolustusjärjestelmän perusteita
joudutaan tarkastelemaan uudelleen. Ammattisotilaiden oikeutta jäädä eläkkeelle koske-
vat säännökset tulisi siksi valmistella puolustusvaliokunnan yksimielisen kannan mukai-
sesti uudelleen, koska esitetyillä muutoksilla on merkittävä negatiivinen vaikutus Suomen
puolustusjärjestelmään ja rajaturvallisuuteen poikkeusoloissa. Uudessa valmistelussa tu-
lee hakea sotilaseläkejärjestelmän sisältä muita ratkaisuja tiedossa olevan eläkekustannus-
ten nousun kattamiseksi.

Olen tämän johdosta jättänyt muutosesityksen, jonka mukaan 13. lakiehdotuksen soti-
laseläkettä koskeva 5 luku tulisi poistaa tästä lakiehdotuksesta. — Kiitos.

16.36 Kristiina Salonen sd: Arvoisa puhemies! Kuten edustaja Mäkisalo-Ropponenkin
aloitti, minäkin aloitan sillä, että tämä on nyt hyvä esimerkki yhteisestä sopimisesta, jolla
saadaan aikaiseksi iso ja vaikea päätös, joka itse asiassa on muhinut täällä jo useamman
5



Pöytäkirjan asiakohta PTK 62/2015 vp
eduskuntakauden ylikin ja jolla on kuitenkin merkittävä vaikutus kestävyysvajeeseen. Elä-
köön siis yhteinen sopiminen, neuvottelu ja yhdessä ratkaisujen löytäminen.

Tästä isosta kuvasta huolimatta minulle on ollut henkilökohtaisesti vaikeinta eläkeiän
nostossa erityisesti se, että olen nähnyt niin monta fyysisen ja raskaan työn uuvuttamaa,
että heiltä en ole voinut vaatia enää yhtään lisää työvuosia. No, tässä uudessa laissa on nyt
työuraeläke, jolla sitten halutaan tähän asiaan etsiä ratkaisuja. Työuraeläke tarkoittaa sitä,
että pitää olla takana pitkä ura raskaassa työssä, vähintään 38 vuoden työura. Ikäkin pitää
olla vähintään 63 vuotta, joten tämä on tällainen lyhyt ratkaisu ennen alimman vanhuuselä-
keiän saavuttamista. Täytyy kuitenkin sanoa, että odotus on, että mitään isoja massoja ei
tule työuraeläkkeelle jäämään.

Lisäksi oikeastaan se oma iso huoleni on se, että tästä ei nyt sitten saa tulla uutta järjes-
telmää, jossa vakuutuslääkäreiden käsiin jää tämä soveltamiskäytännön linjaaminen, var-
sinkin jos se tarkoittaa enemmän järjestelmän puolustamista kuin sen yksilön tilanteen ja
tarpeiden todellisuutta.

16.39 Maria Tolppanen ps: Arvoisa puhemies! Täytyy tosiaan yhtyä tuohon samaan, että
tässä näkee, miten voidaan saada hyviä asioita aikaan, kun yhdessä tehdään. Tämä eläke-
ikäasia on tosiaankin ollut täällä esillä ja ollut tässä maassa esillä ties kuinka kauan aikaa,
ja hyvä, että nyt on päästy tähän.

Se, mikä on kuitenkin tosiasia, on se, että Suomi ikääntyy ja ihmisten elinikä pitenee
koko ajan ja se varmaan vaatii tulevaisuudessa jonkinnäköisiä toimia. Vielä ei voi tietää,
minkälaisia, mutta mitä enemmän meillä on ihmisiä eläkkeellä, sitä rankempaa on maksaa
sitä. Sen takia kai tässä nytten on nämä eliniänodotukset sitten otettu matkaan.

Sinänsä tässä koko esityksessä on hyvää se, että tässä nyt otetaan huomioon se tosiasia,
että kaikki tulevat jäämään eläkkeelle ja tulevaisuudessa yhä kiihtyvässä tahdissa, meillä
suuret ikäluokat alkavat nyt olla siinä iässä, 40-luvun lopulla ja 50-luvun alussa syntyneet,
että eläkeikä kolkuttaa ovella.

Sotilaspuoli on sellainen, mihin varmasti olisi hyvä kiinnittää edelleenkin huomiota.
Ehkä sitä joudutaan vielä tarkastelemaan, en tiedä, toivoisin niin joka tapauksessa.

Mutta se, mistä tässä esityksessä minä olin erityisen iloinen, on, että tässä on nyt sitten
huomioitu tämä ihmisten jaksaminen työelämässä. Olen ollut henkilökohtaisesti vähän
huolissani siitä, että tästä asiasta ei nyt juurikaan ole puhuttu eikä sitä ole nostettu erikseen
esille, että se on tosiasia, että kun tehdään pitkää päivää, tehdään pitkiä työvuosia, niin täy-
tyy pitää huoli myöskin siitä jaksamisesta.

Se, mikä tässä on hyvää, on, että eläkettä ryhdytään maksamaan kaikesta työstä, mitä
tehdään. Henkilökohtaisesti ryhdyin saamaan eläkettä työstäni vasta 29-vuotiaana, koska
eläkelait olivat silloin sellaisia, vaikka olin tehnyt työtä melkein kymmenen — hetkinen,
kahdeksan — vuotta Ylessä jo siihen mennessä. Mutta näin se vain silloin oli.

Erittäin hyvä ja kannatettava lakiesitys.

16.41 Katja Taimela sd: Arvoisa rouva puhemies! Onnistunut lakimuutos, jota on tehty
yhdessä sopimalla kolmikannassa. Eläkeikä nousee asteittain. Työeläkelakien mukainen
vaikuttamisvelvollisuuden alaikäraja lasketaan työntekijöillä 17 vuoden ikään. Eläkeuu-
distuksen tavoite on muun muassa pidentää työuria myöhentämällä vanhuuseläkkeelle siir-
tymistä väestön eliniänodotteen kasvaessa, ja tämä tehdään huoltosuhteen, julkisen talou-
den tasapainon sekä työeläkemaksuihin kohdistuvan nousupaineen vuoksi. Ajatus on tur-
6



Pöytäkirjan asiakohta PTK 62/2015 vp
vata muun muassa järjestelmämme taloudellinen kestävyys, turvata eri ikäluokkia koske-
va riittävä eläketaso ja varmistaa sukupolvien välinen oikeudenmukaisuus. Erittäin hyviä
tavoitteita.

Kun puhutaan työurien pituuden nostosta, haluaisin nostaa esiin myös työelämän kehit-
tämishankkeet, työkyvyttömyyksien ehkäisemisen ja työhyvinvoinnin parantamisen. Näis-
sä kaikissa meillä on äärettömän paljon tehtävää. Varhainen puuttuminen, ennalta ehkäise-
vät ja työhyvinvointia tukevat työelämän käytännöt sekä oikea-aikainen hoito ja kuntoutus
ovat suuressa roolissa, jotta tavoitteisiin, jotka ovat tämän lain tarkoituksena, myös pääs-
tään. Myös työpaikoilla, eri työyksiköissä on iso rooli työntekijöiden jaksamista ajatellen
liittyen myös tähän työurien pituuteen. Mutta myös poliittisilla päätöksillä on osansa.

Edustaja Tolppaselle haluaisin todeta, että työvuosia ei tule yhtään lisää sillä, että pako-
tetaan, sanellaan, lomaoikeuksia vähennetään, palkkaa alennetaan ja tullaan sairaana töi-
hin jatkossa, kun ollaan näitä hallituksen paketteja toteuttamassa. Elikkä nämä edellä mai-
nitut ovat nykyisen hallituksen toimenpiteitä, ja ne sopivat hirvittävän huonosti työelä-
mään ja siihen, että me saamme työelämässä myös lisää tunteja, lisää työvuosia. Meidän
pitäisi päinvastoin kehittää ja kantaa huoli siitä, että meidän työntekijät jaksaisivat työelä-
mässä pidempään kaikella muulla kuin pakottamisella ja sanelemisella.

16.43 Maria Tolppanen ps (vastauspuheenvuoro): Arvoisa rouva puhemies! Kyllä minä
nyt ihmettelen suunnattomasti, että sosialidemokraattien taholta ollaan sitä mieltä, että työ-
hyvinvointiin ei tarvitse kiinnittää huomiota, että siitä ei pidä pitää huolta, että ihmiset jak-
saisivat työelämässä. Kai tämä nyt sentään on se kaikkein tärkein asia koko työelämässä ja
siinä, että kun töitä tehdään, oltiinpa nuoria tai vanhoja, jaksetaan tehdä se kokopäiväinen
työaika, kokovuotuinen työaika tai koko elinikäinen työaika. On erittäin hyvä asia, että täs-
sä lakiehdotuksessa on nimenomaisesti tähän asiaan kiinnitetty erikseen huomiota. Se aut-
taa meitä jokaista jaksamaan eteenpäin ja pääsemään sinne eläkeikään saakka.

Jos eläkeikä nousee — kyllä nyt vain on semmoinen asia, että tässä kohdassa täytyy hie-
man ottaa järki käteen — kyllä se tilanne on se, että jos ei meillä ole ihmisiä tekemässä työ-
tä, niin ei meillä ole kyllä sitten ihmisiä maksamassa niitä eläkkeitäkään. Me tulemme elä-
mään huomattavasti vanhemmiksi kuin mitä meidän äitimme elivät ja mitä meidän isoäi-
timme elivät, ja seuraava sukupolvi, joka kasvaa, elää vielä kauemmin kuin me.

16.44 Katja Taimela sd (vastauspuheenvuoro): Arvoisa rouva puhemies! Työhyvinvoin-
ti on meille sosialidemokraateille äärimmäisen tärkeä asia. Se on asia, jota minä myös pe-
räänkuulutin tässä omassa puheenvuorossani. Kun me puhumme työurien pituuden nosta-
misesta ja siitä, että me saamme ihmiset pysymään kauemmin töissä, me todellakin tarvit-
semme näitä työelämän kehittämishankkeita. Meidän täytyy tehdä kaikkemme, jotta me
saamme ihmiset pysymään mahdollisimman pitkään töissä, eikä niin, että he ovat työky-
vyttömyyseläkkeellä kolmekymppisenä — jostain syystä, joka liittyy ehkä poliittisiin pää-
töksiin, mutta se voi liittyä myös sen työpaikan ilmapiiriin ja tekemiseen. Elikkä molem-
milla, poliittisilla päätöksillä ja sillä työilmapiirillä, on iso rooli tässä. Kaikki, mitä me pys-
tymme tekemään poliittisilla päätöksillä, pitää tehdä työhyvinvoinnin parantamisen puo-
lesta ja sen vuoksi. Ja senpähän vuoksi otin tähän loppupuheenvuoroon itse esille sen, että
nämä eivät onnistu pakottamalla, sanelemalla, palkkaa alentamalla (Puhemies koputtaa) ja
näillä kiristysruuveilla, joita te olette tekemässä tämän hallituksen toimesta.
7



Pöytäkirjan asiakohta PTK 62/2015 vp
Toinen varapuhemies Paula Risikko: Ja puhujalistaan.

16.45 Mikko Kärnä kesk: Arvoisa rouva puhemies! Tämä nyt käsillä oleva yhdessä so-
vittu lakiesitys on kokonaisuutena tarkastellen erinomainen — kiitokset siitä.

Täytyy kuitenkin myöntää, että näin evp-upseerina olen hivenen huolestunut tästä soti-
laseläkeiän noston vaikutuksesta meidän puolustusjärjestelmäämme ja rajaturvallisuu-
teemme. En nyt kuitenkaan lähtisi liioittelemaan näitä vaikutuksia, kuten edustaja Blom-
qvist omassa puheenvuorossaan hivenen teki.

Sotilasviroissa palvelleet ovat reservissä siihen saakka, kun he täyttävät 60 vuotta, ja nyt
tämä käsillä oleva kahden vuoden eläkeiän nosto tulee pienentämään ammattisotilaiden re-
serviä noin 600 hengellä. Tämä reservi on totta kai meidän puolustuskyvyllemme äärettö-
män tärkeä ennen kaikkea tilanteissa, joissa valmiutta joudutaan korottamaan.

Nyt meidän tulee tietysti tarkastella, miten tämä puolustuskyky kyetään kaikissa tilan-
teissa turvaamaan ja miten huolehditaan siitä, että myös ammattisotilaiden reservi on riit-
tävä. On tietysti hyvin luontevaa, että tämä voitaisiin toteuttaa esimerkiksi nostamalla sit-
ten sitä reservin iän ylärajaa. Ja meidän tulee huolehtia myös siitä, että ihmiset siellä reser-
vissä ollessaan ovat palveluskuntoisia, kykeneviä mahdollisimman pitkään, ja kun tässä on
nyt keskusteltu todella tärkeästä työhyvinvoinnista, niin on myös tärkeää, että pidetään
huolta siitä meidän reservimme hyvinvoinnista.

16.47 Merja Mäkisalo-Ropponen sd: Arvoisa puhemies! Työuria pitää jatkaa, ja tästä-
hän me olemme kaikki samaa mieltä. Mutta meidän on muistettava, että tätä keskimääräis-
tä eläköitymisikää laskevat huomattavan paljon juuri nämä varhaiset työkyvyttömyyseläk-
keet, ja liian varhaisia työkyvyttömyyseläkkeelle jäämisiä voidaan vähentää erittäin tehok-
kaasti juuri työhyvinvointia parantamalla.

Edustaja Tolppanen sanoi, että tässä laissa jaksaminen ja työhyvinvointi huomioidaan
hyvin, mutta hallituksen muut toimet toimivat sitten toiseen suuntaan: esimerkiksi kuntou-
tusmäärärahojen leikkaukset, vuorotteluvapaan heikennykset, sairauslomaoikeuksien hei-
kennykset, työolosuhteiden heikennykset uhkaavat sitten omalta osaltaan heikentää työhy-
vinvointia ja jaksamista. Tätä tarkoitin puheenvuorossani, että sanat ja teot ovat eri suun-
taan meneviä.

Toinen varapuhemies Paula Risikko: Edustaja Tolppaselle vielä vastauspuheenvuoro, ja
sen jälkeen edustaja Kari valmistautuu.

16.48 Maria Tolppanen ps (vastauspuheenvuoro): Arvoisa rouva puhemies! Onko nyt
sitten niin, että on väärin, että tässä laissa on huomioitu työhyvinvointi? Onhan tämä nyt
käsittämätöntä: jos meillä on yksi hyvä laki, josta kaikki ovat sitä mieltä, niin opposition
täytyy löytää siitä haukkuminen. Tämä on aivan käsittämätön asia. Te siis haluaisitte pois-
taa tästä työhyvinvoinnin ja työssäjaksamisen elementin, kun taas hallitus on halunnut tuo-
da nämä asiat esille, jotta ihmiset jaksaisivat työelämässä paremmin, jotta ihmiset jaksai-
sivat eläkeikään saakka, jotta he pysyisivät terveinä ja työkykyisinä koko työuransa ajan.
Siihen tässä lakiesityksessä on nyt erityisesti puututtu ja se on nostettu täällä esille. Minus-
ta on käsittämätöntä, että täällä nyt tuntuu olevan niin, että tämäkin haluttaisiin ottaa tästä
pois. Minun täytyy sanoa, että minä en ymmärrä nyt sosialidemokraattien kantaa tähän
asiaan.
8



Pöytäkirjan asiakohta PTK 62/2015 vp
Toinen varapuhemies Paula Risikko: Puhujalistaan.

16.49 Mika Kari sd: Arvoisa rouva puhemies! En nyt lähde ottamaan kantaa edustaja
Tolppasen kuullun ymmärtämisen taitoon, mutta itselleni ainakin tuli hyvin kirkkaaksi se,
miten sosialidemokraatit suhtautuvat työhyvinvointiin. Tässä tuskin suurta linjanmuutosta
edustaja Tolppanenkaan uskoo tosiasiassa olevan.

Puheenvuoron käytän kumminkin puolustusvaliokunnan varapuheenjohtajana ja tuon
sen huolen, jonka puolustusvaliokunta yhteisessä lausunnossaan toi esille nimenomaan tä-
hän sotilaseläkejärjestelmään liittyen. Meillä on laajaan reserviläisten joukkoon perustuva
yleinen asevelvollisuus, ja meidän puolustusjärjestelmämme nojaa nimenomaan kestä-
vään reserviin. Ei voida odottaa, että sotilaiden suorituskyky säilyy niissä sotilaan tehtävis-
sä vanhetessa ihan samana kuin miten tehtävistä suoriudutaan nuoremmalla iällä. Työ on
vaativaa ja raskasta, ja tämän asian toi myös puolustusvaliokunta lausunnossaan hyvin
esiin. Sen takia ehdotankin, että siirtymäaikana seurataan tarkasti ja lasketaan etukäteen
tarkasti niitä vaikutuksia, joita tällä eläkemuutoksella on Puolustusvoimien tehtäviin.

16.50 Merja Mäkisalo-Ropponen sd: Arvoisa puhemies! Minä en taas ymmärrä, miksi
edustaja Tolppanen haluaa nyt tahallaan ymmärtää minua väärin. Minä en halua tästä lais-
ta poistaa yhtään mitään, tämä on todella hyvä laki. Mutta toivoisin, että hallitus myös
muussa lainsäädäntötyössä huomioisi samalla tavalla työhyvinvoinnin edistämisen, kun
nyt nämä hallituksen muut päätökset menevät siihen suuntaan, että siellä työhyvinvointia
heikennetään. Ei ole kysymys tästä laista. Minä puhuin yleensä lainsäädäntötyöstä tällä
kaudella.

Yleiskeskustelu päättyi ja asian käsittely keskeytettiin.
9


