















































DEM6C7D.tmp.xml


Pöytäkirjan asiakohta PTK 161/2018 vp
Pöytäkirjan asiakohta 

PTK 161/2018 vp

Täysistunto

Tiistai 19.2.2019 klo 14.00—19.01

6. Kumotaan HE 124/2017 vp
Kansalaisaloite KAA 3/2018 vp
Valiokunnan mietintö StVM 32/2018 vp

Ensimmäinen käsittely

Toinen varapuhemies Tuula Haatainen: Ensimmäiseen käsittelyyn esitellään päiväjär-
jestyksen 6. asia. Käsittelyn pohjana on sosiaali- ja terveysvaliokunnan mietintö StVM 32/
2018 vp. Valiokunta ehdottaa, että kansalaisaloite hylätään. 

Avataan yleiskeskustelu. Ensimmäinen puheenvuoro, valiokunnan puheenjohtaja Kiu-
ru, esittelypuheenvuoro. — Olkaa hyvä.

Keskustelu

15.31 Krista Kiuru sd (esittelypuheenvuoro): Arvoisa puhemies! Kansalaisaloitteessa
ehdotetaan, että työttömyysturvan aktiivimalli kumottaisiin välittömästi. Työttömyystur-
valakiahan muutettiin täällä eduskunnassa 1.1.2018 alkaen siten, että työttömyysetuutta
alennetaan 4,65 prosenttia 65 päivän ajaksi, jos työtön ei ole osoittanut riittävää aktiivi-
suutta edeltävien 65 maksupäivän eli noin kolmen kuukauden tarkastelujakson aikana. Ak-
tiivimalli koskee niin työmarkkinatuen, peruspäivärahan kuin ansiopäivärahan saajia. 

Arvoisa puhemies! Valiokunta käsitellessään tätä kansalaisaloitetta kiinnitti huomiota
siihen, että jo aktiivimallia koskevan hallituksen esityksen käsittelyn yhteydessä nousi
esiin se, että tähän esitykseen liittyy erityisiä haasteita alueiden työpaikkatarjonnan ja työn-
hakijoiden työllistymisedellytysten erilaisuudesta johtuen. Näin ollen hallituksen esityk-
sessä mutta myös perustuslakivaliokunnan lausunnossa sekä sosiaali- ja terveysvaliokun-
nan mietinnössä kiinnitettiin jo aikoinaan näihin asioihin huomiota. 

Aktiivisuusedellytyksen täyttymiseen vaikuttavat tosiasiassa oman aktiivisuuden lisäk-
si eri alueilla tarjolla olevien työpaikkojen määrä ja niiden laatu. Tältä osin eduskunta edel-
lytti aikoinaan, kun asiaa käsiteltiin isossa salissa, hyväksyessään tämän esityksen, että uu-
distuksen vaikutuksia tulee seurata tarkasti ja tarvittaessa laajentaa myös keinoja siihen,
millä tavalla aktiivisuutta voi osoittaa. Silloin ehdotettiin, että jos ongelmia ilmenee siinä,
etteivät ehdotetut keinot ole riittäviä estämään aktiivisesti työnhakua tai palveluun pääsyä
yrittäneen työnhakijan joutumista vähennetylle etuudelle, toimiin tulee ryhtyä. Tältä osin
valiokunta pitää tärkeänä, että tästä uudistuksesta tehdään seurantatutkimus ja uudistuksen
vaikutuksia myös seurataan. Näin päätettiin jo aikoinaan aktiivimallista päätettäessä.

Arvoisa puhemies! Sosiaali- ja terveysvaliokunnan saamien tietojen mukaan aktiivimal-
lin vaikutuksia seurataan tilastotietojen avulla sekä kolmessa eri selvityshankkeessa. Eri-
tyisen painava tilastotieto tuli siitä, että tätä alennettua työttömyysetuutta sai ensimmäisel-
lä aktiivimallin tarkastelujaksolla eli käytännössä huhti—kesäkuussa vuonna 2018 noin
 Tarkistettu
4.0



Pöytäkirjan asiakohta PTK 161/2018 vp
150 000 henkilöä, eli käytännössä tämä oli työmarkkinatuen ja peruspäivärahan saajista
noin 38 prosenttia ja ansiopäivärahaa saaneista 32,8 prosenttia. Näin ollen valiokunta kiin-
nittää nyt huomiota siihen, että aktiivimalli näyttää kohdistuvan työttömyysetuuden saa-
jiin erityisesti niin ikäryhmittäin kuin alueittain epätasa-arvoisesti. Erityisesti iäkkäiden
työttömien asema on ollut esillä. Joka kolmas jo alennetun ansiopäivärahan saajista on
täyttänyt 60 vuotta, ja maantieteellisesti eniten työttömyysetuutta alennettuna saaneita on
Itä-Suomessa, Uudellamaalla ja Käsivarren Lapissa.

Valiokunta toteaa, että erityisesti työllisyysmäärärahojen jakamisessa on kehittämisen
tarvetta, sillä rahoja tulisi kohdentaa alueille, joilla niille on eniten tarvetta, erityisesti vai-
keasti työllistyville, pitkäaikaistyöttömille ja ikääntyville, jotta voitaisiin välttää se, että
työnhakija joutuu tälle vähennetylle etuudelle. 

Sosiaali- ja terveysvaliokunta kiinnittää huomiota myös siihen, että jo nyt on selvää, että
ensisijaisen etuuden alentaminen aktiivimallin johdosta on lisännyt viimesijaisen toimeen-
tulotuen tarvetta ja myös uusia toimeentulotuen saajia. Tämä on vakava juttu.

Arvoisa puhemies! Sosiaali- ja terveysvaliokunta toteaa, että aktiivimalliin kohdistunut
voimakas kritiikki ja nyt käsiteltävä aloite osoittavat sen, että aktiivimallissa on epäkohtia.
Malli ei ole pystynyt tarjoamaan työllistymiseen pyrkineille ja palveluun pääsyä yrittäneil-
le työnhakijoille riittävästi keinoja osoittaa aktiivisuutta. Valiokunta myös katsoo, että joi-
hinkin havaittuihin epäkohtiin on puututtu ja aktiivimallia on kehitetty sen voimaantulon
jälkeen, jotta aktiivisuutta voisi osoittaa laajemmin. Valiokunta korostaa, että aktiivimal-
lin vaikutuksia työttömien asemaan ja työllistymiseen tulee seurata ja arvioida jatkossa-
kin. Valiokunta myös muistuttaa, että aktiivimallin kehittämistä valmistellaan tällä hetkel-
lä kolmikantaisessa työryhmässä ja tuloksia tulee 28.2.2019 mennessä.

Valiokunnan päätösehdotuksena on, että eduskunta hylkäisi tämän kansalaisaloitteen. 
Lopuksi totean, että tästä aktiivimallia koskevasta aloitteesta ja valiokunnan tästä äsken

lukemastani päätösehdotuksesta on jätetty neljä vastalausetta. Näin ollen asiasta ja tästä
päätösehdotuksesta on äänestetty.

15.38 Anna Kontula vas: Arvoisa puhemies! Salin kokoonpanosta voi nähdä, että kaikki
tietävät, mistä tässä on kysymys. [Pia Viitanen: Missä on hallituspuolueet?] Kaikki tietä-
vät, kuinka nolo laki aktiivimalli on. Kaikki tietävät, että mikään sen tavoitteista ei ole to-
teutunut ja kaikki ne uhat, joita siihen asetettiin, ovat toteutuneet. Tästä syystä salissa ei
ministereitä lukuun ottamatta ole lainkaan hallituspuolueiden edustajia. Eivät kehtaa tulla
puolustamaan lakia, jonka kaikki tietävät epäonnistuneeksi. [Vasemmalta: Juuri näin!]

Aktiivimalli on sanktiomuotoisena toteutettu leikkaus työttömyysturvaan. Se ei ole Suo-
men historian pahin leikkaus eikä se ole Suomen historian pahin sanktio, mutta kumman-
kin suhteen sen iso, iso haitta on se, että se on hyvin, hyvin epäoikeudenmukainen. Se on
epäoikeudenmukainen leikkauksena, koska se painottuu muutenkin pienituloisimpiin työt-
tömien joukossa. Se on epäoikeudenmukainen sanktiona, koska se rankaisee, vaikka olisi
yrittänyt parhaansa tai olisi kiistattomasti työkyvytön. Lainsäädännön tulisi oikeusvaltios-
sa vastata edes perustavalla tasolla ihmisten oikeuskäsitystä ja yleistä ymmärrystä lakien
säätämisperusteista. Aktiivimallin kohdalla näin ei ole, ja sen takia ihmiset ovat vihaisia ja
loukkaantuneita.

Henkilökohtaisesti olen erittäin huolissani siitä, miten tämän tyyppiset lait vaikuttavat
yhteiskunnalliseen koheesioon ja luottamukseen järjestelmää kohtaan. Eivät kovin hyvin
— ja aktiivimallista jätetyn kansalaisaloitteen käsittely ei ainakaan paranna tilannetta.
2



Pöytäkirjan asiakohta PTK 161/2018 vp
15.40 Anneli Kiljunen sd: Arvoisa rouva puhemies! Heti aluksi haluan todeta, että sosi-
aalidemokraatit eivät ole koskaan hyväksyneet hallituksen aktiivimallin mukaista toimin-
tamallia. Se on epäoikeudenmukainen, työttömiä alistava ja nöyryyttävä, ja tästä syystä me
annamme kaiken tukemme niille yli 140 000 kansalaiselle, jotka ovat tämän kansalaisaloit-
teen allekirjoittaneet.

Arvoisa rouva puhemies! Esittelen sosiaalidemokraattien vastalauseen, jota käsiteltiin
sosiaali- ja terveysvaliokunnassa:

Kuten äsken totesin, aktiivimalli on epäoikeudenmukainen. Vaikka työtön hakisi aktii-
visesti töitä, mutta hän ei työllisty, hänen työttömyysturvaansa leikataan. Vaikka työtön
hakisi työllisyyttä vahvistavia palveluita, eikä hänelle niitä tarjota, niin hänen työttömyys-
turvaansa leikataan. Tästä syystä sosiaalidemokraatit eivät hyväksy tätä mallia. Tämä on
erittäin epäoikeudenmukainen. Perimmäisenä lähtökohtana on nimenomaan epäoikeuden-
mukaisuus tätä kokonaisuutta kohtaan. 

 Malli on myös alueellisesti epäoikeudenmukainen. Työpaikkojen ja työllistymistä edis-
tävien palveluiden saatavuus vaihtelee alueellisesti merkittävästi. Kelan tutkimusten mu-
kaan alennettua työttömyysetuutta saaneita oli maantieteellisesti eniten Itä-Suomessa, Uu-
dellamaalla ja Käsivarren Lapissa. Aktiivimalli vaaransi kansalaisten tasa-arvoisuuden sii-
nä mielessä, että malli ei kohdellut eri alueilla asuvia työttömiä tasa-arvoisesti, vaikka työ-
tön olisi toimissaan yhtä aktiivinen asuinalueestaan tai muusta tilanteesta riippumatta.

Malli on myös aloittain epäoikeudenmukainen. Malli myös leikkaa eniten iäkkäiltä työt-
tömiltä. Aktiivimalli oli elokuuhun 2018 mennessä leikannut erityisesti iäkkäiden työttö-
mien etuutta. Esimerkiksi SAK:laisilla aloilla vain 13 prosenttia ikääntyvistä onnistui täyt-
tämään aktiivisuusehdon ensimmäisellä tarkastelukierroksella. Yhdenvertaisuuden toteu-
tumiseksi ja palveluiden kohdentumiseksi paremmin olisi selvitettävä, miksi aktiivimalli
on alentanut enemmän iäkkäiden kuin nuorempien henkilöiden työttömyysturvaa.

Malli ei myöskään huomioi ihmisten toimintakykyä. Työttömissä työnhakijoissa on pal-
jon henkilöitä, joilla on työ- ja toimintakykyä alentava sairaus tai toimintakyvyn rajoite.
Suurella osalla pitkäaikaistyöttömistä työkyky on heikentynyt erityisesti mielenterveyden
häiriöiden takia. Tästä syystä osa työkyvyttömistä pikemminkin tarvitsisi kohentuvaa hoi-
toa tai kuntoutusta eikä leikkausta. On epäoikeudenmukaista olla huomioimatta ihmisten
toimintakykyä ja edellyttää kaikilta samanlaista aktiivisuutta, vaikka he tarvitsisivat työ- ja
toimintakyvyn sekä terveydellisten rajoitteiden selvityksen sekä ohjauksen asianmukai-
seen hoitoon, kuntoutukseen, työkyvyn selvitykseen tai muihin tarpeenmukaisiin palvelui-
hin.

Malli lisää myös byrokratiaa eikä tarjoa riittäviä palveluita. Aktiivimalli on myös työt-
tömyysturvan toimeenpanon kannalta kohtuuttoman raskas, kun arvioidaan mallin työlli-
syysvaikutuksia. Työttömien aktiivisuuden tarpeetonta valvontaa ja sanktioita tulisi vähen-
tää ja panostaa työttömien työllistymistä edistäviin palveluihin ja positiivisiin kannustei-
siin. Aktiivimallin keskeinen epäkohta on se, että aktiivistakaan omatoimista työnhakua ei
katsota mallin mukaan sellaiseksi aktiivisuudeksi, jolla itsessään voi välttää työttömyys-
turvan alenemisen.

Malli myös lisää toimeentulovaikeuksia. Pieniin tuloihin kohdistuva leikkaus on tuntu-
va työttömän arjessa. Kelan maksamat työttömyysetuudet, esimerkiksi peruspäiväraha ja
työmarkkinatuki, ovat ilman lapsikorotuksia kuukaudessa bruttona keskimäärin 696 eu-
roa. Aktiivisuusehdon täyttämättä jättäminen leikkaa toimeentuloa 32,40 euroa kuukau-
dessa. Vastaavasti esimerkiksi SAK:laisilla aloilla keskimääräinen ansiopäiväraha on
3



Pöytäkirjan asiakohta PTK 161/2018 vp
1 236 euroa kuukaudessa, josta leikkaus on 57 euroa 50 senttiä. Näillä kaikilla on suuri
merkitys perheen ja yksittäisen henkilön toimeentuloon. Tämä on myös aiheuttanut sen,
että toimeentulotuen hakijoiden ja saajien määrä on lisääntynyt. Tämä on myös entisestään
vaikeuttanut työttömien tilannetta, sillä yleisesti voidaan todeta, että toimeentulotuki hei-
kentää ihmisten mahdollisuutta työllistyä. 

Sosiaalidemokraattien mielestä leikkurista on luovuttava ja palveluita on kehitettävä.
Mielestämme aktiivimallin epäoikeudenmukaisesta leikkurista on luovuttava ja on kehitet-
tävä aktiivisia työvoimapalveluita asiakaslähtöisesti. On tärkeää selvittää, millaisia työlli-
syyttä tukevia palveluja eri kohderyhmät tarvitsevat. Palvelujen vaikuttavuutta on mahdol-
lista arvioida esimerkiksi laatimalla mittarit, joilla arvioidaan, miten työllisyyttä tukevat
palvelut ovat edistäneet työ- ja toimintakykyä ja työmarkkinoille siirtymistä. Samalla on
mahdollista selvittää työ- ja toimintakykyä tukevien palveluiden sisältöä tarkemmin. On
huomioitava erilaisten työttömien tuen, ohjauksen ja neuvonnan palvelutarpeet. Sosiaali-
työn ja terveydenhuollon, psykologipalveluiden, työllisyysneuvonnan, koulutus- ja
urasuunnittelun tukemisen ja etuuksien hakemiseen liittyvien palveluiden tarpeeseen on
vastattava ja palveluihin on satsattava. Samoin tulee kartoittaa palveluiden edellyttämä
ammatillinen osaaminen, tarvittavat resurssit ja organisointi. Tuki- ja neuvontapalveluita
on siirrettävä lähemmäs ihmisiä ja on tehtävä kokonaisvaltaisia ja integroituja tuki- ja neu-
vontapalveluita erityisesti vaikeasti työllistettäville henkilöille. 

Arvoisa puhemies! Edellä mainitun perusteella ehdotamme, että kansalaisaloite hyväk-
sytään ja aktiivimalli kumotaan. Tästä syystä ehdotan, että käsittelyn pohjaksi otetaan vas-
talauseen 1 mukainen ehdotus. 

15.48 Arja Juvonen ps: Arvoisa rouva puhemies! Hyvät kansanedustajat! Sali ei aina-
kaan osoita aktiivisuutta, aika tyhjää on. Toki edustajilla on varmasti myös paljon muita
menoja, mutta ehkäpä he kuulevat vaikkapa siellä työhuoneissaan tätä keskustelua. On ää-
rettömän arvokasta, että olemme täällä paikalla ja käymme läpi kansalaisaloitetta, joka on
kansan järein ase saada äänensä kuuluviin täällä eduskunnassa. 140 944 kansalaista ei ole
voinut olla väärässä allekirjoittaessaan tämän aloitteen ja tuodessaan äänensä tänne edus-
kuntaan.

Nöyryyttävä, väheksyvä ja ilkeä ovat olleet ne sanat, joita minulle on kerrottu liittyen
aktiivimalliin. Työttömyys ei ole valinta. Työttömyys on pakko hyvin monelle ihmiselle,
ja se voi kestää jopa vuosia. Me emme puhu suinkaan matalakoulutetuista ihmisistä vaan
myös erittäin korkeakoulutetuista ihmisistä, joilla on hyvinkin pitkä, jopa vuosien työttö-
myys.

Arvoisa rouva puhemies! Perussuomalaisten valiokuntaryhmä kannattaa kansalaisaloit-
teella esitettyä aktiivimallin kumoamista. Esittelen tässä perussuomalaisten eduskuntaryh-
män vastalauseen numero 2.

Eduskunta edellytti aktiivimallia koskevaa muutosta hyväksyessään, että uudistuksen
vaikutuksia tulee seurata tarkasti. Saamiemme tietojen mukaan asiantuntijat ovat katso-
neet, että aktiivimalli on aiheuttanut monia ongelmia sen piirissä oleville ja asettanut ihmi-
set eriarvoiseen asemaan ympäri Suomen. Alennettua työttömyysetuutta saaneita oli
maantieteellisesti eniten Itä-Suomessa, Uudellamaalla ja Käsivarren Lapissa. Työttömien
työnhakijoiden alueellinen jakautuminen ja vaikeasti työllistyvien työttömien määrä on jä-
tetty kokonaan huomioimatta, ja siitä johtuen ihmisten eriarvoisuus on lisääntynyt. Suomi
4



Pöytäkirjan asiakohta PTK 161/2018 vp
on laaja maa, tilanteet ovat erilaisia, ja työllisyystilanne ja työpaikat jakaantuvat epätasa-
arvoisesti.

Erityisesti kärsijöinä ovat olleet vaikeasti työllistyvät, pitkäaikaistyöttömät ja ikäänty-
vät työnhakijat. Elokuuhun 2018 mennessä alennetun ansiopäivärahan saajista joka kol-
mas oli täyttänyt 60 vuotta. THL:n asiantuntijalausunnon mukaan perustoimeentulotuen
määrä on kasvanut aktiivimallin käyttöönoton jälkeen, ja THL arvioi, että vuosittain
4 000—5 000 ihmistä tulee lisää tämän tuen piiriin.

Perussuomalaiset katsovat, että aktiivimallissa on vakavia puutteita. Asiantuntijalausun-
tojen mukaan työttömissä työnhakijoissa on myös niitä henkilöitä, joilla on työ- tai toimin-
takykyä alentava sairaus tai toimintakyvyn rajoite. Nämä henkilöt eivät sovellu aktiivimal-
lin kohteeksi, vaan he tarvitsevat työ- ja toimintakyvyn sekä terveydellisten rajoitteiden
selvityksen sekä ohjauksen asianmukaiseen hoitoon, kuntoutukseen, työkyvyn selvityk-
seen tai muuhun tarpeenmukaiseen palveluun.

Sosiaali- ja terveysvaliokunta totesi mietinnössään, että aktiivimalliin kohdistettu voi-
makas kritiikki ja nyt käsiteltävänä oleva aloite osoittavat, että aktiivimallissa on epäkoh-
tia. Malli ei ole kaikissa tilanteissa tarjonnut työllistymään pyrkineelle ja palveluun pääsyä
yrittäneelle työnhakijalle riittävästi keinoja osoittaa aktiivisuutta estääkseen joutumista vä-
hennetylle etuudelle.

Perussuomalaiset katsovat, että työttömiä työnhakijoita tulee kannustaa työnhakuun,
mutta se ei saa tapahtua nöyryyttämällä ja etuisuutta leikkaamalla varsinkaan, jos yhteis-
kunnalla ei ole tarjota yhdenvertaista mahdollisuutta kaikille onnistua yrityksissään työl-
listyä.

Tämän edellä mainitun perusteella ehdotan, että kansalaisaloite hyväksytään ja aktiivi-
malli näin kumotaan. Esitän, että käsittelyn pohjaksi otetaan vastalauseen 2 mukaiset eh-
dotukset.

Meiltä tulee hylkäysesitys, ja esitämme, että 1.—4. lakiehdotus hyväksytään meidän
vastalauseemme mukaisesti.

15.52 Silvia Modig vas: Arvoisa rouva puhemies! Myös vasemmistoliitto on jättänyt vas-
talauseensa, ja kaikki nämä vastalauseethan esittävät saman kritiikin ja tekevät saman esi-
tyksen, että kansalaisaloite hyväksytään ja aktiivimalli kumotaan. Emme kai me voi niistä
keskenään äänestää? Se jää puhemiehen ratkaistavaksi.

Arvoisa puhemies! Kun aktiivimallilakia käsiteltiin täällä, niin vasemmistoliitto sanoi,
että me pelkäämme, että tästä tulee massaleikkuri. Meitä syytettiin silloin vastuuttomasta
pelottelusta. Nyt katsotaan lukuja — mitä on käynyt? Viimeisimmät luvut: 158 000 ihmis-
tä on joutunut leikkurin kohteeksi. Kun verrataan ensimmäistä tarkastelujaksoa ja toista
tarkastelujaksoa, vain 10 prosenttia ensimmäisen tarkastelujakson leikkuriin joutuneista
pystyi täyttämään aktiivimallin vaatimukset seuraavalla tarkastelukaudella. Lukujen va-
lossa tämä on massaleikkuri.

Nämä aktiivisuusehdot ovat heikosti perusteltuja ja mielivaltaisia. Ne kohtelevat ihmi-
siä eriarvoisesti riippuen siitä, missä asutaan ja mimmoinen todellinen mahdollisuus ihmi-
sellä on työllistyä. Tämä ydin on aivan järjetön. Vaikka sinä lähettäisit kuinka monta työ-
hakemusta, mutta et saa työpaikkaa, ja vaikka sinä hakisit kuinka monelle TE-keskuksen
kurssille, mutta sinä et pääse niille kursseille, niin katsotaan, että sinä et ole aktiivinen ja si-
nun työttömyyskorvaustasi leikataan.
5



Pöytäkirjan asiakohta PTK 161/2018 vp
Eikö se ole aktiivisuutta, että yrittää? Nyt me rankaisemme työttömiä siitä, että he eivät
löydä sitä työpaikkaa. Ja eri alueilla on eri määrä työpaikkoja tarjolla. Niitä on eri määrä, ja
ne ovat erilaatuisia. Sen lisäksi eri TE-keskuksissa on eri resurssit. Toisissa pystytään tar-
joamaan niitä kursseja kaikille, toisissa sinä et pääse millekään kurssille, vaikka haluaisit.
Sen lisäksi tämä kohtelee ihmisiä epätasa-arvoisesti sen mukaan, mitkä mahdollisuudet
työllistyä ovat. Heihin, jotka ovat pitkäaikaistyöttömiä ja joiden on jo valmiiksi kaikkein
vaikeinta työllistyä, tämä osuu kaikkein voimakkaimmin. Heitä, joilla on työkyvyssä hei-
kentymistä, jotka ovat tosiasiallisesti työkyvyttömiä sairautensa vuoksi, rangaistaan omas-
ta sairaudestansa tämän aktiivimallileikkurin kautta.

Aivan järjetön esimerkki — tästä minä haluaisin kysyä ministeri Lindströmiltä: Olette-
ko te tietoinen siitä, että aktiivisuudeksi ei katsota edes matalan kynnyksen työtoimintaan
osallistumista? Matalan kynnyksen työtoiminta on siis mahdollisimman matalalla kynnyk-
sellä tarjottua palvelua heille, jotka ovat olleet kaikkien palveluiden ulkopuolella, mahdol-
lisesti yhteiskunnan ulkopuolella. Ja kun he nyt ottavat sen ensimmäisen askeleen — he ei-
vät pysty menemään suoraan töihin tai suoraan opiskeluun, mutta he ottavat sen ensimmäi-
sen askeleen takaisin täysivaltaiseksi yhteiskunnan jäseneksi, kohti työtä tai kohti opiske-
lua — osallistumalla matalan kynnyksen työtoimintaan, TE-keskuksilta on tullut päätök-
siä, että sitä matalan kynnyksen työtoimintaa ei katsota riittäväksi aktiivisuudeksi. Mikä
voi olla suurempaa aktiivisuutta kuin se, että se, joka on ollut kokonaan ulkopuolella, ha-
luaa osallistua ja lähtee mukaan matalan kynnyksen työtoiminnan kautta?

Tämä massaleikkuri on epäreilu ja julma, ja sen suurin ongelma pahentaa meidän sosi-
aaliturvan yhtä keskeistä ongelmaa entuudestaan, eli yhä useampi ihminen joutuu pitkäai-
kaisesti turvautumaan toimeentulotuen varaan. Se on jo tällä hetkellä meillä ongelma, ja
tämä lisää sitä entisestään. Toimeentulotuki on tarkoitettu viimesijaiseksi turvaksi ihmisel-
le. Mitä pidempään sillä on, sitä enemmän se ihmistä passivoi ja sitä enemmän se haittaa
sitä polkua takaisin työmarkkinoille. Tämä lisää näiden ihmisten määrää. Sen takia aktii-
vimalli pitää kumota ja tämä kansalaisaloite pitää hyväksyä.

15.56 Heli Järvinen vihr: Arvoisa rouva puhemies! Hatunnosto ensinnäkin ministereille,
jotka jaksavat urhoollisesti olla ainakin kuuntelemassa tätä kritiikkiä ja palautetta, jota täs-
tä mallista tulee.

Käymme keskustelua siis aktiivimallista. Kannattanee tässä kohtaa ehkä muistaa, että se
malli edellyttää, että 65 päivän tarkastelujakson aikana työtön tekee vähintään 18 tuntia
töitä, ansaitsee yrittäjätuloa 241 euroa tai osallistuu viitenä päivänä työllistämispalvelujen
toimintaan. Jos tätä aktiivisuusedellytystä ei täytä, työttömyysetu vähenee 4,65 prosenttia.
Tässä edellisessä puheenvuorossa tuli aika hyvin lueteltua kaikki ne perusongelmat, jotka
tähän malliin liittyvät siitä huolimatta, vaikka työtön itse tekisi parhaansa. Eräs kollegani
kuvasi hyvin sopivasti mallin ongelmaa siten, että malli on ikään kuin edellytys jokaiselle
työttömälle uida viisi kilometriä päivässä riippumatta siitä, löytyykö kylästä uimahallia tai
itseltä uimataitoa, mutta viisi kilometriä pitäisi uida, jottei rankaista.

Kannattaa muistaa se, kun keskustelemme nyt aktiivimallista ja sen epäinhimillisyydes-
tä, että se on vain yksi osa niitä toimia, joita työttömiin on tällä kaudella kohdistettu: Työt-
tömyysturvan enimmäiskestoa on lyhennetty sadalla päivällä. Työttömyysturvan tasoa on
alennettu, samoin aikuiskoulutustuen perusosaa on alennettu. Pitkäaikaistyöttömän palk-
kaamista määräaikaiseen työsuhteeseen on helpotettu, nyt sen voi tehdä täysin ilman syy-
tä. Koeaikoja on pidennetty kuuteen kuukauteen, ja myöskin takaisinottovelvollisuutta on
6



Pöytäkirjan asiakohta PTK 161/2018 vp
lyhennetty yhdeksästä kuukaudesta peräti neljään kuukauteen, joka on siis vähemmän kuin
Euroopan länsimaissa keskimäärin. Eli näitä toimia mukaan lukiessa aktiivimallista tulee
entistä omalaatuisempi.

Valitettavasti tämän mallin kanssa on käynyt juuri niin kuin arvelimme etukäteen. Se on
todella epäoikeudenmukainen, se kohdistuu eri tavalla eri alueille ja eri-ikäisille. Jos malli
on nyt leikannut tukia noin 150 000 henkilöltä, on ikävä todeta, että se on kohdistunut työt-
tömiin erityisenä leikkurina etenkin Itä-Suomessa, Uudellamaalla ja Käsivarren Lapissa.
Haluan nyt Itä-Suomesta, sieltä Savonlinnan Kerimäeltä tulevana muistuttaa siitä, että
myös hallituksen muut toimet, esimerkiksi kansaneläkeindeksin jäädytys, eläketurvan hei-
kennykset, terveydenhuoltomaksujen omavastuiden korotukset ja niin edelleen, ovat koh-
distuneet isolta osalta juuri näihin samoihin ihmisiin ja samoille alueille, eli vaikutukset
ovat olleet siltä osin moninkertaisia. On hienoa, että nyt aktiivisuusehtoihin luetaan jo si-
vutoimisia opintoja ja lyhytkestoisia, enintään kuusi kuukautta kestäviä opintoja, mutta ne
eivät itsessään riitä korjaamaan tätä epäreilua mallia.

Me vihreät kannatamme tätä kansalaisaloitetta ja tuemme vahvasti aktiivimallin peruut-
tamista. Meillä on asiasta myös oma vastalauseemme, mutta koska asia on yhteinen, voim-
me hyvin olla mukana myös sosiaalidemokraattien ja vasemmistoliiton esittämissä hylkäy-
sesityksissä. [Leena Meri: Entäs perussuomalaisten?]

Me vihreät toivomme, että saisimme työttömyysturvaa kehitettyä eteenpäin. Ensimmäi-
nen askel on tämän aktiivimallin hylkäys, mutta sen jälkeen lähtökohdaksi palveluihin pi-
täisi ottaa nimenomaan ihmisten aito palvelu. Me tarvitsemme palveluiden järjestämiseen
lisää rahaa ja palveluita, joita tarjotaan tarpeen mukaan. Nyt kun meillä on ollut hyvin toi-
mineita työllisyyskokeiluita eri puolilla Suomea, niissä on havaittu, että myös TE-toimijat
itse ovat paljon motivoituneempia. He kokevat olevansa hyödyksi ja avuksi työttömille,
kun he saavat luoda työttömälle aitoja polkuja työllistyä, kouluttautua ja päästä eteenpäin
elämässään. Eli meidän tulee päästä erilaisista näennäistoimista pois.

Kaiken kaikkiaan tulevan hallituskauden iso tarve ja haaste on tehdä sosiaaliturvastam-
me kannustavampi ja kattavampi niin, että todellakin kaikkia ihmisiä kannustetaan töihin
mutta ettei siitä huolimatta lyödä silloinkaan, kun ihmisellä siihen ei itsellä voimavaroja tai
kuntoa riitä.

16.02 Pia Viitanen sd: Arvoisa rouva puhemies! Puhumme tänään hyvin tärkeästä kansa-
laisaloitteesta, ja haluan kiittää kaikkia niitä ihmisiä, jotka tätä tärkeää aloitetta ovat teh-
neet. Jo se, että lähestulkoon hetkessä tähän saatiin liki 150 000 nimeä, varmasti kuvaa aika
hyvin sitä tosiasiaa, että tällainen niin sanottu aktiivimalli on vahvasti ihmisten oikeusta-
jua loukkaava. Ei ihminen voi ymmärtää sitä, että aktiivisuudesta huolimatta henkilö, joka
ei työllisty, ikään kuin palkitaan hallituksen toimesta sillä, että viedään työttömyysturvaa
pois ja leikkauksia tulee. Tämä sotii oikeudenmukaisuudentajua vastaan, ja siitä on nyt ky-
se.

Kaiken kaikkiaan oli iso pettymys se, että tämä aloite nyt sitten päätyy hylättäväksi. Ym-
märsin esittelystä, että valiokunnassakin on myönnetty, että tässä on ongelmia ja paljon
korjattavaa, mutta kyllähän tällainen esitys kokonaisuudessaan tulisi laittaa ihan ehdotto-
masti roskakoppaan. Tämä on leikkausmalli, tämä on julma leikkausmalli, tämä on kansa-
laisten oikeustajua loukkaava leikkausmalli, ja kuten täällä todettiin, kaikki ne uhkat, mitä
jo etukäteen tässä salissa käytiin läpi, ovat toteutuneet. Työpaikkoja tämä ei tuo. Tämä li-
sää toimeentulotukimenoja ja kerta kaikkiaan nöyryyttää ihmisiä.
7



Pöytäkirjan asiakohta PTK 161/2018 vp
Eli kuten sanottu, oli iso pettymys, että nyt sitten hallituspuolueet eivät tätä halua pe-
ruuttaa ja pistää koko mallia roskakoppaan. Aluksi katsoin, että eipä taida juurikaan halli-
tuspuolueiden edustajia täällä näkyä. Kappalemäärä oli aluksi nolla, mutta annan tunnus-
tusta niille kahdelle, jotka tänne nyt ovat saapuneet. Mutta ehkä tuo aition tyhjyys tuolla,
puhemies, todistaa, että voipi olla, että siellä monella saattaa olla huono omatunto, kun täl-
laista lainsäädäntöä tehdään. Puhemies, tekee mieli kysyä, kuka oikeastaan haluaa tätä tai
miksi tällainen on väen vängällä tehtävä. Muistan ihmetelleeni tätä aiemmin, silloin kun
tämä aktiivimalli tuli, ja kysyin silloin ministereiltä, että miksi tällainen malli täytyy tehdä,
kuka tätä haluaa. Muistan, ministeri Lindström, että te vastasitte minulle jotakin tyyliin,
että tämä nyt vain on tällainen kivi pullassa, joka nyt vain on nieltävä. [Silvia Modig: Joo!]
Muistan ihmetelleeni sitä kovasti: kyllähän nyt maalaisjärkikin sanoo, että mitä järkeä on
leipoa pullaan kivi. [Silvia Modig: Ei mitään!] Kaikki sanovat, että ottakaa nyt kivi pois ja
sitten maistuu paremmalta. Minä en ymmärrä sitä, että jos jopa esittelevät ministerit itse sa-
novat tätä kiveksi pullassa, niin miksi tällaista tuodaan, koska tästä ei ole mitään hyötyä ja
päinvastoin tämä loukkaa monia työttömiä ihmisiä. Eli tämä on kerta kaikkiaan käsittämä-
töntä.

Vielä viimeinen vetoomus tälle salille, sillekin puolelle, joka nyt ei ole paikalla: otetaan
kivi pois pullasta, ihan oikeasti, kerta kaikkiaan. [Välihuutoja] — Minä annoin näille läs-
näolijoille tunnustusta. Minusta se on tärkeä asia, että he ovat täällä, eli se on kyllä hyvä,
mutta mielestäni ehkä sitten se huono omatunto estää sen, että täällä ei tämän sankemmin
joukkoja ole.

Täällä on hyvin perusteltu sitä, että kaikki uhkakuvat kävivät toteen. On kerrottu, kuin-
ka epäoikeudenmukainen tämä malli jo sinänsä on. On kerrottu, että jopa valiokunta huo-
masi kirjata omaan mietintöönsä, että tämähän ei työpaikkoja lisää, ja kaikki nämä kritiikit
on sinänsä esitetty myös ulos puhuttuna, mutta sitten johtopäätös on tietenkin eduskunnan
enemmistöllä kaiken kaikkiaan väärä.

Puhemies! Näillä sanoilla totean, että tässä on käytetty hyviä puheenvuoroja. Edustaja
Kiljunen tuossa aiemmin esitteli myös sosiaalidemokraattien vastalausetta. Se on erittäin
hyvä, ja kannattaa kyllä varmasti myös hallituspuolueiden vielä kerran käydä läpi nämä
kaikki vastalauseet ja myös valiokunnan mietinnössä oleva kritiikki.

Puhemies! Otetaan kivi pois pullasta. [Vasemmalta: Hyvä ehdotus!]

16.07 Satu Taavitsainen sd: Arvoisa puhemies! Hyvät ministerit! Edustajakollegat! SDP
ja koko oppositio vastusti tämän eriarvoistavan työttömyysturvan aktiivimallin viemistä
läpi. Sosiaali- ja terveysvaliokunta kiinnitti jo aktiivimallia koskevan hallituksen esityksen
käsittelyn yhteydessä huomiota siihen, että esitykseen liittyy muun muassa eri maakuntien
työpaikkatarjonnan erilaisuudesta johtuvia ongelmia, ja samoja huomioita teki myös pe-
rustuslakivaliokunta. 

Noin vuosi sitten runsas joukko työttömiä osallistui aktiivimallin vastaiseen mielenil-
maukseen Senaatintorilla, ja noin vuosi sitten yli 140 000 ihmistä allekirjoitti kansalaisa-
loitteen aktiivimallin kumoamiseksi. Mutta mitä tekee Sipilän uppiniskainen hallitus? Ei
kuuntele kansaa, ei kansanedustajia, ei järjestöjä, ei ketään. Arvoisat ministerit, miksi ette
kuuntele kansaa? 

Työllistymistä edistävien palvelujen saatavuus ja esimerkiksi palkkatuetun työn mah-
dollisuudet vaihtelevat eri puolilla maata. Meillä Itä-Suomessa ihmiset ovat joutuneet to-
della paljon kärsimään, koska työpaikkoja ja työllistymispalveluja ei ole ollut riittävästi
8



Pöytäkirjan asiakohta PTK 161/2018 vp
tarjolla. Aktiivimalli kohdistuu siis alueittain epätasa-arvoisesti. Ei se ole ihmisten vika, et-
tei Itä-Suomessa ole riittävästi työpaikkoja. Aktiivimalli vain syyllistää työttömiä, vaikka
työnhakijat eivät voi pelkästään itse vaikuttaa siihen, tuottaako aktiivinen työnhaku aktii-
vimallin edellyttämiä tuloksia, joilla työtön voi välttyä työttömyyskorvauksen alentumisel-
ta. Lisäksi aktiivimalli sorsii erityisesti iäkkäitä työttömiä. Työttömyysturvan leikkauksiin
joutuneista kolmasosa on yli 60-vuotiaita. 

Tällä hetkellä maan hallituksen asenne työttömiin on kohtuuton. Aivan kuin olisi unoh-
dettu se, että työttömyys ei ole ihmisten vika vaan Suomessa harjoitetun epäonnistuneen
talouspolitiikan vika. Työttömyyttä ei ratkaista yksilötasolla vaan yhteiskunnan talouspo-
litiikan tasolla. Tulee muistaa, että missään maassa ei ole saatu leikkaamalla aikaan kasvua
ja työllisyyttä. Valtion velvollisuus on huolehtia työllisyydestä. Jokaisella on oikeus työ-
hön, eikä mihin tahansa pätkätyöhön tai nollasopimustyöhön vaan sellaiseen työhön, jolla
pystyy elättämään itsensä ja perheensä. Tällaisia työpaikkoja vain on hyvin vähän tarjolla.

Arvoisa puhemies! Erityisen huonoa on, että aktiivimalli ei keskity työnhakijan vah-
vuuksien löytämiseen ja sitä kautta uuden työn ja työpaikan löytymiseen. Se ei myöskään
painota yhteiskunnan vastuuta työllisyydestä tai kannusta yrityksiä luomaan voimakkaam-
min lisää työpaikkoja. Näiden sijasta se heikentää työttömyysturvaa ja kurjistaa yhä lisää
jo ennestään vaikeassa taloudellisessa tilanteessa elävien asemaa ja lisää näin köyhyyttä. 

Työmarkkinatuella elävien työttömien perusturva Suomessa on alle Euroopan unionin,
Euroopan sosiaalisen peruskirjan edellyttämän tason. Sitä ei olisi saanut leikata keneltä-
kään. Työmarkkinatuen heikennykset johtavat siihen, että työttömät kääntyvät sosiaalitoi-
men puoleen. Tällä lailla hallitus onkin aikaansaanut sen, että perustoimeentulotuen saaji-
en määrä on kasvanut. Vuonna 2018 perustoimeentulotuen saajia oli 7,4 prosenttia väes-
töstä eli noin 408 000 henkilöä, mikä on melkein 6 000 henkilöä enemmän kuin vuonna
2017. Kela rikkoo jatkuvasti lakia, kun ei pysty tekemään päätöksiä toimeentulotuesta lain-
mukaisessa 7 arkipäivässä, vaikka siellä ovat kaikki työntekijät käytössä ja ylityöt paukku-
vat. Tämän seurauksena valtio joutuu tänä keväänä lisätalousarviossaan laittamaan Kelalle
lisää rahaa 4,1 miljoonaa euroa palkatakseen lisää toimeentulotuen käsittelijöitä.

Arvoisa puhemies! Hyvät ministerit, aktiivimalli johtaa herkästi ihmisten ajautumiseen
maksuvaikeuksiin ja ulosottotilanteisiin. Aktiivimalli on pahentanut Suomen massaulosot-
to- ja maksuhäiriöongelmaa, koska se leikkaa työttömyysturvaa, jolloin ihmiset eivät enää
selviydy arjen kuluistaan, esimerkiksi sairaalamaksuistaan. Pelkästään sosiaali- ja tervey-
denhuollon asiakasmaksuja meni viime vuonna yli 386 000 ulosottoon. Kasvua on vuoden
aikana tapahtunut 21 prosenttia. On moraalisesti väärin, että sadoillatuhansilla työttömillä
ei ole varaa mennä lääkäriin, ostaa lääkkeitä ja ruokaa, kun samaan aikaan 10 prosenttia
suomalaisista on niin rikkaita, että omistavat yhtä paljon kuin loput 90 prosenttia yhteensä,
ja viime vuonna varakkaimpien pienessä piirissä kasvatettiin tuloja tuhansilla euroilla.

Suomessa valtiontalous on ajautunut negatiiviseen tilaan rikkaiden liiallisten vaatimus-
ten takia. Rikkaiden tulot ja omaisuus ovat lisääntyneet. Tämä on seurausta erityisesti hy-
vätuloisille annetuista edullisista veronalennuksista. Sipilän hallitus on hyvätuloisille löy-
sä ja pienituloisille tiukka. Matteuksen evankeliumin jaetta voi verrata Sipilän hallituksen
politiikkaan: ”Jokaiselle, jolla on, annetaan, ja hän on saava yltä kyllin, mutta joilla ei ole,
siltä otetaan pois sekin, mitä hänellä on.” Matteus-vaikutus tarkoittaa etujen kasautumista
niille, joilla niitä on jo ennestään. Rikkaille on annettu rahaa, köyhiltä on otettu. Hallitus on
leikannut työttömiltä, kun ei ole tohtinut lisätä suurten tulojen ja omaisuuksien verotusta,
9



Pöytäkirjan asiakohta PTK 161/2018 vp
jotta Suomi voisi huolehtia kansalaisistaan. Arvoisat ministerit, miksi puolustatte tällaista
arvomaailmaa?

Toinen varapuhemies Tuula Haatainen:  Ministerit ovat pyytäneet vastauspuheenvuo-
roa. Annan heille nyt molemmille 2 minuutin vastauspuheenvuoron, ja sitten jatketaan. —
Ministeri Mattila, olkaa hyvä.

16.14 Sosiaali- ja terveysministeri Pirkko Mattila: Arvoisa rouva puhemies! Kiitoksia
valiokunnan puheenjohtajalle mietinnön esittelystä ja valiokunnalle mietinnön laatimises-
ta. 

Kyseessä on siis kansalaisaloite, jolla vaaditaan kumottavaksi hallituksen esitystä työt-
tömyysturvalain ja eräiden muiden lakien muuttamisesta. Sosiaali- ja terveysministeriö on
tästä myöskin antanut valiokunnalle oman lausuntonsa, josta totean seuraavaa: 

Työttömyysturvalain muutosta koskeva eduskunnan lausuma edellyttää, että muutok-
sen vaikutuksia tulee tarkasti seurata ja tarvittaessa laajentaa keinoja, joilla aktiivisuuse-
dellytyksen voi täyttää. Ja näin vaikutuksia on seurattu ja näitä aktiivisuusmahdollisuuk-
sia, aktiivisuuden osoittamista, on laajennettu. 

Ensi vaihetta on seurattu työttömyysetuuksien maksamista koskevan tilastotiedon avul-
la, josta saadaan tietoa muun muassa alennettua tukea saavien edunsaajien iästä, sukupuo-
lesta ja alueesta, jolla he asuvat, ja nämä käyvät ilmi mietinnöstä. Edellä mainittujen tieto-
jen lisäksi saadaan tietoa muun muassa tavasta, jolla he ovat edellytykset täyttäneet. Tätä
tilastotietoa täydennetään myös kolmen selvityksen kautta, kuten tässä mietinnössä on to-
dettu. Lisäksi sekä sosiaali- ja terveysministeriössä että työ- ja elinkeinoministeriössä on
menossa kolmikantainen valmistelu tavoista osoittaa aktiivimallin edellyttämä aktiivisuus
määräajalla 28. helmikuuta, siis tänä vuonna. Lisäksi viime budjettiriihessä on laajennettu
työttömälle lisää mahdollisuuksia täyttää aktiivimallin vaatimukset, ja hallitus on antanut
tätä asiaa koskevan asetuksen. Muutokset tulevat voimaan 1.4.2019. Ja kuten täällä on to-
dettu, jo tämän vuoden alusta myöskin omaehtoinen opiskelu kerryttää aktiivisuutta. 

Tässä monessa yhteydessä on tullut esille myös palvelujärjestelmän merkitys, jonka al-
lekirjoitan aivan myöskin niitten tutkimusten ja kokeilujen perusteella, joita hallitus on
tehnyt. Tutkimusten perusteella eli perustulokokeilussa tuli hyvin selkeästi ilmi se, että on
merkitystä juuri sillä, että henkilö, työtön, pääsee oikeaan kuntoutusjärjestelmään. Sitten
pidän perusteltuna myöskin Lex Lindström kakkosta tai Oivo—Kerätär-tutkimusta, jossa
myöskin tutkittiin sitä työttömyyden kovaa ydintä, pitkäaikaistyöttömiä, ja siellä myöskin
nousi esille se, että oikea-aikainen kuntoutus ja oikea-aikaiset palvelut ovat erittäin merkit-
täviä. [Vastauspuheenvuoropyyntöjä vasemmalta]

Toinen varapuhemies Tuula Haatainen: Otetaan vielä ministeri Lindström ja sitten de-
batti, kun kerran siihen on tarvetta. — Ministeri Lindström, 2 minuuttia.

16.17 Työministeri Jari Lindström: Arvoisa rouva puhemies! Lähden suoraan reagoi-
maan täällä käytettyihin puheenvuoroihin:

Olen aivan samaa mieltä siitä, että tässä ovat ongelmana alueelliset erot. Olen aivan sa-
maa mieltä siitä, että tässä on epäoikeudenmukaisuutta. Olen tästä kaikesta samaa mieltä,
mutta se filosofinen kysymys kuuluu: mitä tilalle? Minua hämmentää tämä, että toisaalta
sanotaan, että tästä leikkurista on luovuttava. Okei, se on oma asiansa. Mutta sitten sano-
10



Pöytäkirjan asiakohta PTK 161/2018 vp
taan, että kaadetaan tämä koko malli. Mitä tilalle? Onko se filosofia oikein, että jos ei tee
jotakin, mitä pitää tehdä, niin siitä rangaistaan, ja jos tekee, siitä palkitaan. Itselleni tämä on
aika selvää, että näin tämän pitäisi olla. En ole missään vaiheessa kiistänyt sitä, etteikö täs-
sä mallissa ole ongelmia — minkä takia tämä malli on kolmikannassa parasta aikaa. Me
olemme tehneet kaikkia niitä toimenpiteitä, mitä me olemme asetusten kautta voineet teh-
dä, ja jokainen tässä talossa ymmärtää sen — ainakin luulisi ymmärtävän — että sitten kun
mennään lainsäädännöllä muuttamaan jotain, se on paljon pitempi prosessi.

Täällä jo vedetään yhteen johtopäätöksiä, jotka varmaan osin ovat ihan totta. Kelalta on
tullut tietoja, ja minä en kiistä niitä tietoja. Mutta samaan aikaan meillä on selvitys menos-
sa — VATT selvittää tosi monipuolisesti, mitä vaikutuksia tällä aktiivimallilla oikeasti on
— ja väliraportti tulee huhtikuussa, elikkä siis aivan kohta, ja loppuraportti lokakuussa, ja
sen jälkeen kun se tulos tulee, me tiedämme tämän kokonaisvaikutuksen.

En kiistä, etteikö tällä ole negatiivisia vaikutuksia, mutta sillä kokemuksella, mikä mi-
nulla on, kun tämän maan TE-toimistoja olen kiertänyt, tällä on ollut myös se vaikutus, jota
alun perin tällä tavoiteltiin. Se oli se, että otetaan vastaan myös lyhyitä työsuhteita, että
kannustetaan ihmisiä myös tähän, ajatuksena se, että kun ottaa lyhyitä työsuhteita vastaan,
toivottavasti saa sitä kautta jalan oven väliin ja sitten myös pääsee työelämään kunnolla
kiinni. Se oli se lähtökohta, johon tätä ruvettiin rakentamaan. Siltä pohjalta tämä malli on
tehty. Siellä oli paljon muitakin malleja esillä, tähän päädyttiin, ja se ei ole täydellinen, ja
sitä pitää korjata. Muun muassa näiden toimien, jotka ovat aktiivimallin mukaista aktiivi-
suuden osoittamista, laajentamista pitää edelleen jatkaa. [Puhemies koputtaa] 

Suhtautuminen työttömiin hallituksella ei ole syyllistävää. Hallitus on saavuttanut 72,5
prosentin työllisyysasteen. Muun muassa sen takia näitä asioita on tehty. [Vastauspuheen-
vuoropyyntöjä]

Toinen varapuhemies Tuula Haatainen: Avataan debatti. Pyydän niitä edustajia, jotka
haluavat käyttää puheenvuoron, nousemaan seisomaan ja painamaan V-painiketta.

16.20 Tarja Filatov sd (vastauspuheenvuoro): Arvoisa puhemies! Tämä filosofia tässä
esityksessä ja laissa on juuri se ongelma. Elikkä valtiolla ei ole velvollisuutta tarjota näitä
aktiivisia toimenpiteitä, mutta työttömällä on velvollisuus joko löytää pätkätöitä tai onnis-
tua saamaan yritystoimintaa tai päästä aktiivitoimiin — jotka ovat rajattuja.

Sosiaali- ja terveysministeri viittasi tässä Oivon ja Kerättären tekemään tutkimukseen,
ja itse asiassa se on mielestäni yksi peruste, miksi tämä malli pitäisi kumota. He ovat käy-
neet läpi hyvin aktiivisesti ja hyvin perusteellisesti sitä pitkään työttömänä olevien jouk-
koa ja heidän ongelmiaan työllistyä, ja tuo selvitys osoittaa, että yksi kolmasosa pitkäai-
kaistyöttömistä — yksi kolmasosa — ei ole työkykyisiä. Tämän jälkeen he toteavat, että
osa näistä ihmisistä voisi työllistyä työmarkkinoille, jos työelämä olisi toisenlaista, jos he
saisivat kuntoutusta ja jos he saisivat hoivaa. Mutta mitä tekee tämä aktiivimalli? [Puhe-
mies koputtaa] Se ei hyväksy esimerkiksi Kelan kuntoutusta aktiivitoimeksi.

16.21 Juhana Vartiainen kok (vastauspuheenvuoro): Arvoisa puhemies! Täällä on otet-
tu esille monia asioita. Täällä on moneen kertaan vedottu siihen, että aktiivimallin epäon-
nistumista muka jotenkin osoittaa se, että kaikki työttömät eivät ole täyttäneet aktiivisuu-
sehtoa, mutta sehän perustuu aivan kummalliselle logiikalle. Voisi kysyä, mikä olisi sitten
se lopputulema, jonka nojalla oppositio pitäisi aktiivimallia onnistuneena. Jos olisi niin,
11



Pöytäkirjan asiakohta PTK 161/2018 vp
että kaikki työttömät olisivat onnistuneet täyttämään aktiivisuusehdon, silloinhan sillä tus-
kin olisi minkäänlaista työttömyyttä alentavaa vaikutusta ja aktiivisuusehdon täyttäminen
olisi samalla tavalla helppoa kuin valon nappaiseminen päälle valokatkaisimesta. Toisaal-
ta, jos työttömyysturvaa olisi leikattu kaikilta, niin silloinkin varmaan tämä aktiivisuuden
kriteeri olisi asetettu väärin. Se, että osa on sen täyttänyt ja osa ei, osoittaa, että se on nyt
mennyt suunnilleen oikein. Ja juuri siihen perustuu aktiivimallin työttömyyttä alentava
vaikutus, arvoisat edustajat. [Puhemies: Aika!] Työttömyyteenhän tällä yritetään vaikut-
taa. 

16.22 Maria Tolppanen sd (vastauspuheenvuoro): Arvoisa puhemies! Kyllä täytyy sa-
noa, että nyt en ymmärrä tätä puhetta, jota juuri äsken kuulin. Voin kertoa, mikä on se tapa,
millä tämä olisi vaikuttanut työttömyyttä alentavasti. Se tapa olisi ollut se, että olisi raken-
nettu myöskin mekanismi sille, mihin ihmiset voivat mennä, mitä työtä he voivat tehdä ja
minkälaiseen työvoimapoliittiseen koulutukseen he voivat mennä. Näitä koulutuksia ei ole
eri puolilla Suomea.

Yksi käytännön esimerkki Vaasasta: Tarjottiin kaverille töitä sadan kilometrin päästä —
ei siinä mitään. Julkisilla tämä matkaa kestää 4 tuntia 55 minuuttia. Palkka 1 280 euroa
kuukaudessa miinus verot. Matkakustannukset 1 072 euroa kuukaudessa, josta olisi voinut
tietenkin saada 480 euroa TEMiltä korvausta. Ja kun henkilö ei voinut ottaa tällaista työtä
vastaan, niin mitä tapahtui: 90 päivää karenssia. [Puhemies: Aika!]

16.23 Heli Järvinen vihr (vastauspuheenvuoro): Arvoisa puhemies! On ilman muuta sel-
vää, että meidän täytyy aktivoida työttömiä, mutta keino ei voi olla se, että uimataidoton
henkilö heitetään järveen ja sanotaan, että ui. Se ei voi toimia tällä tavalla.

Mutta jäämättä jankkaamaan tähän asiaan haluan kysyä erästä hyvin ajankohtaista asiaa.
Moni nuori on tällä hetkellä valmennuskurssilla: pyrkii työllistymään ja pyrkii pääsemään
opiskelemaan, urallaan ja elämässään eteenpäin. Kun nyt sivutoimiset opinnot ja lyhytkes-
toiset, enintään kuusi kuukautta kestävät opinnot lasketaan aktiivimallin täyttämiseksi, niin
suora kysymys, ministeri Lindström: voivatko nämä nuoret vedota nyt siihen, että he ovat
suorittamassa aktiivimallin täyttävää koulutusehtoa ollessaan valmennuskurssilla, vai ei-
vät?

16.24 Simon Elo sin (vastauspuheenvuoro): Arvoisa rouva puhemies! Ensinnäkin huo-
mio siihen keskusteluun, mitä julkisuudessa tässä vuosien aikana on käyty. On annettu jopa
sellaista kuvaa, että ylipäätään se, että aktiivisesti työttömän pitää töitä hakea työttömyys-
turvan ehtona, olisi jotain uutta. Sehän ei tietenkään uutta ole, [Sosiaalidemokraattien ryh-
mästä: Ei tietenkään ole!] ja se pitää sanoa ääneen. En väitä, että tässä salissa tänään näin
olisi väitetty, mutta tässä keskustelussa välillä jopa tällainenkin väite esiin on tullut. 

Mistä sitten aktiivimalli mallina tulee, niin tässähän oli työmarkkinajärjestöjen kanssa
niin sanottu kymppilista, jota neuvoteltiin, ja tämä liittyy siihen. Mallihan tuli STTK:n
asiantuntijalta Ralf Sundilta, joka nyt ei mikään varsinainen oikeistolaisen arkkityyppi kä-
sittääkseni ole. Ja miten hän on vielä viime vuonna kommentoinut tätä mallia: hän on sa-
nonut, että kyllä meidän kannattaa muiden Pohjoismaiden tapaan kokeilla ihmisten herät-
telyä myös taloudellisella patistelulla, koska tiedetään, että sillä on vaikutusta ihmisten toi-
mintaan. Hän sanoi myös, aivan oikein, että keskustelussa on jäänyt vähemmälle huomiol-
le se, että tässä mallissa parannetaan työttömyysturvaa työttömyyden alkupäässä [Puhe-
12



Pöytäkirjan asiakohta PTK 161/2018 vp
mies koputtaa] poistamalla kaksi karenssipäivää, ja ne karenssipäivät ikään kuin sijoite-
taan loppupäähän. [Puhemies koputtaa] Tämä alku pitää muistaa, [Puhemies: Aika!] kun
tästä mallista keskustellaan. 

Toinen varapuhemies Tuula Haatainen: Minä pyydän, että pysytään nyt tässä minuutis-
sa, [Silvia Modig: Ja asiassa!] että kaikki saavat käyttää puheenvuoronsa.

16.26 Veronica Rehn-Kivi r (vastauspuheenvuoro): Värderade talman, arvoisa puhe-
mies! Me olemme tässä yhteisesti todenneet, että tämä malli ei kohtele yhdenvertaisesti
työttömiä. Olisinkin nyt kysynyt, eikö olisi tuloksellisempaa aktivoida työttömiä kepin si-
jasta porkkanalla, joka aidosti kannustaa työntekoon? Eikö jokaiselle työttömälle tulisi rää-
tälöidä hänelle sopiva etenemismalli? Eikö tästä aktiivimallista nyt pitäisi luopua ja sen si-
jaan uudistaa tämä sosiaali- ja työttömyysturva kannustavaksi kokonaisuudeksi? 

16.26 Aino-Kaisa Pekonen vas (vastauspuheenvuoro): Arvoisa puhemies! Ministeri
Mattila, te puolustatte täällä aktiivimallia ja vetoatte siihen, että aktiivimallia seurataan,
korjataan ja selvitetään. Aktiivisuusehtoon esitettävät viilaukset eivät kuitenkaan ratkaise
sitä aktiivimallin keskeistä valuvikaa, johon jo perustuslakivaliokunta otti kantaa omassa
lausunnossaan. Valiokunnan mielestä lakiehdotuksessa olisi tullut varmistaa, että henkilö,
joka tekee kaiken häneltä kohtuudella vaadittavan, ei joudu etuuden alennuksen kohteeksi.
Tämä ehto ei edelleenkään toteudu, kun yksilöllinen harkinta puuttuu jatkossakin. Jos hen-
kilö ei jostain syystä pääse työhön, koulutukseen eikä palveluihin tai hänellä ei esimerkiksi
terveydentilansa vuoksi ole edes mahdollisuutta osallistua, niin leikkuri puree edelleen.
Kansalaisaloitteen hyväksyminen ja aktiivimallin purkaminen on ainoa esitetty ratkaisu,
jolla tällaiset kohtuuttomat tilanteet voidaan estää.

Ministeri, me tarvitsemme porkkanaa, emme keppiä.

16.27 Toimi Kankaanniemi ps (vastauspuheenvuoro): Arvoisa rouva puhemies! Ihmiset
ovat erilaisia. On aktiivisia ja on passiivisia ja siinä välissä olevia. Täällä eduskunnassakin
näyttää tämä toteutuvan varsin hyvin. [Naurua] Hallituspuolueitten edustajia, jos ei arvon
ministereitä — kiitos teille, että olette — oteta huomioon, on kaksi, ja meitä opposition
edustajia laskin 22, eli ilmeisesti tämä asia ei kiinnosta.

Mutta asia on tavattoman tärkeä, ja kun aikaa on vähän, niin kysyn ministeriltä: Miten te
arvioitte, miksi itäsuomalaiset, uusmaalaiset ja Käsivarren Lapin asukkaat ovat passiivi-
sempia ja onko siihen joku selitys? Voitaisiinkohan ajatella, että näillä alueilla erityisesti
tehtäisiin joitakin kohdetoimenpiteitä?

16.28 Kristiina Salonen sd (vastauspuheenvuoro): Arvoisa puhemies! Edustaja Kan-
kaanniemelle pitää sanoa, että tiedätte hyvin, että myöskään tämän salin läsnäolo ei kerro
aktiivisuudesta tai passiivisuudesta, koska taustalla voi olla monia vaikuttavia tekijöitä, ai-
van niin kuin tässä aktiivimallissakin. 

Hyvä ministeri Lindström, käsitinkö oikein, että työttömyysasteen nousu on mielestän-
ne aktiivimallin ansiota? Itse katson, että näin ei ole. Eikä mielestäni kyse ole palkitsemi-
sesta tai rankaisemisesta vaan siitä, että rangaistaan ilman omaa syytä, niin kuin täällä on
hyvin tullut jo esille. Siitä syntyy epäoikeudenmukaisuuden tunne. Syntyy tunne siitä, että
nöyryytetään ja ihmisarvoa alennetaan, ja tällainen viesti on kyllä työ- ja toimintakykyä
13



Pöytäkirjan asiakohta PTK 161/2018 vp
alentava. Mitä voimme odottaa sellaisen ihmisen innolta hakea työtä, kun häntä on ensin
näin valtion tasolta nöyryytetty? 

Lisäksi nyt on havaittu, että hakeudutaan työkyvyttömyyseläkkeelle jonoon. Pitääkö
tämä paikkansa?

16.29 Juhana Vartiainen kok (vastauspuheenvuoro): Arvoisa puhemies! Minä toivon
kovasti, että aktiivimallia ei ryhdytä vesittämään sillä tavalla, että mikä tahansa helposti
saatava koulutus tekee helposti mahdolliseksi aktiivisuusehdon täyttämisen. Silloin sen
työttömyyttä alentava vaikutus poistuu. Ruotsalaisessa työvoimapolitiikan tutkimuslaitok-
sessa IFAU:ssa on tutkittu perinpohjaisesti erilaisten työvoimakoulutusten tehoa ja vaikut-
tavuutta, ja erittäin vahva tutkimustulos on, että kaikkein turhin ja vähiten tehoava työvoi-
makoulutus on sellaista, johon hakeudutaan siinä tarkoituksessa, että halutaan vain täyttää
jokin työttömyysturvan saantiin liittyvä ehto. [Välihuutoja vasemmalta] Ja kun tapasin hil-
jattain juuri Ruotsin työvoimapolitiikan parhaita asiantuntijoita, akateemisia ja muita, he
nimenomaan varoittivat tästä, että ryhdytään luomaan sellaisia koulutuksia, joiden ensisi-
jainen tarkoitus koulutettavalle on se, että saadaan työttömyysetuus. Sen takia aktiivimal-
lin järki on kuitenkin siinä, että aktiivisuusehdon voi täyttää mielekkäällä, järkevällä työ-
panoksella, ja niitä on nyt tarjolla kaikkialla valtakunnassa.

16.31 Antti Lindtman sd (vastauspuheenvuoro): Arvoisa puhemies! Sosiaalidemokraat-
tinen eduskuntaryhmä kannattaa tätä kansalaisaloitetta ja aktiivimallin hylkäystä. Tuo,
mitä äsken kuulimme edustaja Vartiaiselta, on kovin tyly linja. [Juhana Vartiainen: Se on
tieteellinen!] Se on kovin tyly linja, [Leena Meri: Tieteellinen, me ollaan tosielämässä!] et-
tei haluta edes avata näitä aktiivisuuden osoittamiskeinoja. 

Mutta se, mikä tässä on ydin, on se, että tämä aktiivimalli ei toimi ja se on epäoikeuden-
mukainen. Siis kun on sellainen työtön ihminen, joka tekee kaikkensa, kaiken, mitä koh-
tuudella voidaan edellyttää, eikä siitä huolimatta työllisty — niin kuin nyt ollaan nähty, että
150 000 ihmistä hallitus on ajanut tähän leikkuriin — niin ei ole oikein, että näiltä ihmisil-
tä leikataan vielä kaikkien leikkausten päälle työttömyysturvasta. 

Nyt kyse on siitä, että hallitus ajaa tylysti tämän kansalaisaloitteen nurin. Tämä jää nyt
kansalaisten käsiin vaaleissa ratkaistavaksi. Tämän hallituksen linja tiedetään, nyt tarvi-
taan muutosta.

16.32 Leena Meri ps (vastauspuheenvuoro): Arvoisa puhemies! Olen ollut itse perustus-
lakivaliokunnassa laatimassa sitä lausuntoa vuonna 2017 ja muistan selkeästi, että me an-
noimme ohjeen, että tässä tulisi varmistaa se, että jos ihminen tekee kaikkensa, niin hän ei
joudu tämän eteen. Tämä olisi pitänyt ilmeisesti laittaa ponteen, kun lainsäätämisjärjestyk-
sessä näitä ei kerran lueta. 

Kuuntelen nyt edustaja Vartiaista, ja nyt on tullut päivä, kun mikään ei riitä. Elikkä hän
on sitä mieltä, että jos ihminen, joka on syrjäytynyt ja on siellä kotona, aktivoi itseänsä ja
lähtee johonkin, niin se ei riitä — pitää tulla heti kunnon duunia, tai muuten leikkurit vaan
peliin. Tämä on kyllä niin kylmää kyytiä, että olen aivan järkyttynyt. Oikeastaan ministe-
rikin myönsi, että tässä on eriarvoisuusongelmia. Ja Filatov toi minusta hyvin esiin tämän
tutkimuksen, Oivo ja oliko Kerätär, siellä oli yksi kolmasosa ei-työkykyisiä. Olisikohan se
suoraan tämä StV:n luku? Sehän on melkein sama kuin niiden osalta, jotka joutuvat leik-
14



Pöytäkirjan asiakohta PTK 161/2018 vp
kurin kohteeksi. Eli ettemme me nyt leikkaisi [Puhemies koputtaa] tällä hetkellä henkilöil-
tä, jotka eivät ole työkykyisiä.

16.33 Silvia Modig vas (vastauspuheenvuoro): Arvoisa herra puhemies! Ministeri Lind-
ström sanoi puheenvuorossaan, että hän pitää tätä epäreiluna ja negatiivisia vaikutuksia si-
sältävänä lakina mutta ei kuitenkaan kannata sen kumoamista.

Sitten puhuitte filosofiasta. No minäkin ihmettelen tätä filosofiaa. Eli hallitus on sitä
mieltä, että köyhää motivoidaan sillä, että leikataan siitä pienestä pois, mutta rikasta moti-
voidaan sillä, että hänelle annetaan enemmän rahaa, niin kuin te olette tehneet veronalen-
nusten muodossa. Mimmoinen ihmiskuva teillä oikein on? Suurin osa ihmisistä haluaa olla
aktiivisia ja haluaa pyrkiä itselleen mielekkääseen elämään. Aktiivimallin ongelma on ni-
menomaan se, että kaikilla ei ole mahdollisuutta täyttää näitä ehtoja, vaikka kaikkensa te-
kisi. En usko, että olen ainoa, joka on saanut useilta ihmisiltä sähköposteja siitä, että on ha-
lunnut TE-keskuksen kurssille ja ollut iloinen siitä, että nytkö se on mahdollista, mutta ei
pääse sinne, vaikka kuinka haluaisi ja vaikka kuinka yrittäisi. Tämä on se epäreiluuden on-
gelma.

Ministeri Lindström, matalan kynnyksen työtoiminta. Oletteko te tietoinen, että sitä ei
lueta riittäväksi aktiivisuudeksi, [Puhemies koputtaa] ja oletteko tekemässä jotain sen epä-
kohdan poistamiseksi?

Ensimmäinen varapuhemies Mauri Pekkarinen: Vastauspuheenvuoro, edustaja Elo, ja
hänen jälkeensä ministeri Mattilalla minuutin puheenvuoro.

16.34 Simon Elo sin (vastauspuheenvuoro): Arvoisa puhemies! Sosiaalidemokraatit esit-
tävät täällä näkemyksiään, joista voi olla montaa mieltä, mutta en kauhean luottavainen ole
teidän talousosaamisenne suhteen tai ennustekykynne suhteen. 3. toukokuuta 2017 teidän
puheenjohtajanne sanoi, että hallitus ei pääse edes puoliväliin työllisyystavoitteessaan,
110 000 — ja nyt on tullut lähemmäs 140 000 työllistä tänä aikana.

Te sanotte, että aktiivimalli ei olisi lisännyt työllisyyttä. Kyllä minun vastaukseni siihen
on se, mikä tutkimuslaitos Etlan vastaus on, että kaikkinensa hallituksen toimet, mukaan
lukien aktiivimalli, ovat lisänneet työllisyyttä. Työllisyyskehityksestä vähintään puolet
heidän mukaansa on hallituksen ansiota. [Antti Lindtman: Ei ei!]

Mitä tulee sitten toimeentulotuen tarpeeseen, niin paljon selvempi syy kuin aktiivimalli
on se, että toimeentulotuen siirtyminen Kelalle on lisännyt toimeentulotuen hakemuksia.
Tätä vaikutusta on erityisesti mukana, kun tarkastelu viedään vuoteen 2017 asti. Jos taas
katsotaan esimerkiksi vuoden 2018 tammikuuta, Kelan toimeentulotukea sai silloin noin
200 000 ihmistä, ja tämän vuoden tammikuussa sitä sai 194 000, eli pieneni se määrä. En
minä pysty näkemään, että aktiivimalli olisi tätä aiheuttanut, [Puhemies koputtaa] vaan ni-
menomaan tämä Kela-kysymys.

Ensimmäinen varapuhemies Mauri Pekkarinen: Nyt ministeri Mattila, paikan päältä 1
minuutti.

16.35 Sosiaali- ja terveysministeri Pirkko Mattila (vastauspuheenvuoro): Arvoisa pu-
hemies! Edustaja Pekonen, kyllä: Selvitetään, seurataan tai korjataan, tai mieluummin sii-
nä järjestyksessä, että seurataan, selvitetään ja korjataan. Tämän täytyy olla nyt suunta.
15



Pöytäkirjan asiakohta PTK 161/2018 vp
Eläkeasiantuntijat ovat todellakin arvioineet työeläkehakemusten määrää, ja olen pyytä-
nyt tästä myöskin tietoja. Keva ja Varma ovat arvioineet muun muassa seuraavasti: Ensin-
näkin työllisyyden paraneminen on voinut osaltaan vaikuttaa siihen, että työelämään on
päätynyt henkilöitä, joiden työkyky ja osaaminen ovat työttömyyden aikana heikentyneet,
ja tämä realisoituu työhön palatessa. Toisaalta sitten myöskään ei voida sanoa, että ikäluo-
kittain olisi selkeää nousua jossakin ryhmässä tai ei olisi. Mutta tästä varmasti saan lisää
tietoa. 

Sitten vielä edustaja Filatov, kun te nostitte tuon Oivo—Kerätär-tutkimuksen ja sen tu-
lokset, niin kyllä minun on nyt pakko kysyä: miksi tällaista tutkimusta ei ole tehty aiem-
min ja nyt on tehty ensi kertaa? [Antti Lindtman: No nyt on tehty!] Kuitenkin kun puhu-
taan työkyvyttömistä pitkäaikaistyöttömistä... [Puhemies koputtaa] 

16.37 Suna Kymäläinen sd (vastauspuheenvuoro): Arvoisa rouva puhemies! Kenties
näitä tutkimuksia ja seurantaa on ruvettu tekemään sen jälkeen kun te olette tehneet lain,
jonka alla toimitaan.

Ministeri Lindström tietää varsin hyvin, että teidänkin vaalipiirinne alueella on TE-toi-
mistoja, joissa aktiivitoimet täyttävän ihmisen ainoita mahdollisuuksia kurssituksen osalta
on ollut mennä kurssille ”kuinka ryhtyä yrittäjäksi” tai vaihtoehtoisesti ”kuinka hakea töi-
tä”. 

Ministeri Lindström, lupasin Imatralla viikonloppuna vastaan tulleelle, Stora Ensolta
eläkeputkeen vapaaehtoisesti jääneelle henkilölle, joka on joutunut aktiivitoimien piiriin,
kertoa teille terveiset: tätäkö te mallillanne halusitte? Loppua noista terveisistä en nyt juuri
muista.

Ministeri Mattila, selvitykset eivät auta, jos eivät ne johda tekoihin. Tässä on nyt kolme
eri jaksoa, joiden selvitykset ovat selkeät, ja lähes 150 000 allekirjoittajaa kansalaisaloit-
teessa, [Puhemies koputtaa] ja te ette vieläkään halua muutoksia. Todellako?

16.38 Krista Mikkonen vihr (vastauspuheenvuoro): Arvoisa puhemies! Työministeri
tässä pohtii, mikä on se filosofia, miten työttömiin tulisi suhtautua: kannustuksella vai ran-
kaisemalla. Selvää on ainakin se, että hallituksen filosofia on se, että täytyy rangaista ja
täytyy rangaista jopa sellaisia ihmisiä, jotka eivät yrityksistään huolimatta pysty täyttä-
mään näitä ehtoja. Kuten tiedämme, alueelliset erot ovat suuret, alakohtaiset erot ovat suu-
ret, tämä syrjii nimenomaan ikääntyneitä työttömiä ja vaikka tekisit mitä, niin välttämättä
sitä koulutustakaan ei ole tarjolla.

Ministeri totesi, että tällä haluttiin puuttua nimenomaan lyhyiden pätkien vastaanottami-
seen, että se olisi aina kannattavaa. No, tämähän on meidän yhteinen tavoitteemme, että
aina olisi työn vastaanottaminen kannattavaa. Mutta se pitää tehdä niin, että uudistamme
sosiaaliturvaa niin, että kannustinloukut poistuvat eikä myöskään ihmisten talouteen tule
katkoksia ja viivytyksiä sen takia, että väliaikaisesti tulot nousevat, ja siksi meidän täytyy
liikkua perustulon suuntaan.

Ensimmäinen varapuhemies Mauri Pekkarinen: Vastauspuheenvuoro, edustaja Varti-
ainen. [Sosiaalidemokraattien ryhmästä: Kolmas kerta!]

16.39 Juhana Vartiainen kok (vastauspuheenvuoro): Arvoisa puhemies! Edustaja Ky-
mäläinen kertoi täällä terveisiä työttömältä, joka oli jäänyt vapaaehtoisesti työttömyyselä-
16



Pöytäkirjan asiakohta PTK 161/2018 vp
keputkeen ja oli nyt sitten aktiivitoimien kohteena. Edustaja Kymäläinen kysyi, oliko tämä
nyt se, mitä hallitus halusi, että vapaaehtoisesti työttömyyseläkeputkeen jäänyt oli aktiivi-
suusvelvoitteen kohteena. Pitäisin tätä hyvän yhteiskuntapolitiikan näkökulmasta oikein
hyvänä tavoitteena, että vähemmän jäätäisiin vapaaehtoisesti työttömyyseläkeputkeen ja
oltaisiin kauemmin töissä. Työttömyyseläkeputki on ollut silta eläkkeelle, jota on käytetty
yrityksissä juuri näin, yhteisymmärryksessä työnantajan ja työntekijän kesken. Siinä todel-
la siis ryhdytään vapaaehtoisesti työttömäksi, ja aktiivimallilla meillä on mahdollisuus pie-
nentää tätä työttömyyttä lisäävää, Suomen kansantaloutta heikentävää virtaa.

16.40 Suna Kymäläinen sd (vastauspuheenvuoro): Arvoisa herra puhemies! Edustaja
Vartiainen, en nyt tiedä, kuinka lähtisin tähän vastaamaan. Varmasti ministeri Lindström
tietää erittäin hyvin sen, kun on itsekin työskennellyt paperitehtaassa, että suurissa tehtais-
sa tämä on ollut aivan normaalia käytäntöä, että myös nuoremmille vapautuu paikkoja. Ikä-
jakauma on ollut tehtaissa ongelma.

Onko todella niin, että näiden eläkeputkeen jäävien ihmisten täytyy ennemmin osallis-
tua tämän aktiivimallin takia kurssille ”kuinka hakea töitä” tai ”kuinka ryhtyä yrittäjäksi”?
En todellakaan usko näin. Nyt tämän mallin myötä kolmannes työttömyyskorvausten va-
rassa olevista ihmisistä on jäänyt ulkopuolelle näistä etuuksista, joutunut leikkuriin. Tämä
on ikään kuin säästötoimenpide ilman, että näistä ihmisistä välitetään, että he aidosti akti-
voituisivat.

Ensimmäinen varapuhemies Mauri Pekkarinen:  Myönnän seuraavan puheenvuoron
ministeri Lindströmille ja sitä ennen lausun näin: kun pyydetään debattipuheenvuoroja ja
jos samasta ryhmästä on viisi taikka kymmenen puheenvuoroa, ne todennäköisesti ovat sa-
mansisältöisiä eikä niihin sisälly näiden edustajien keskinäistä väittelyä, ja siitä syystä, jos
tulee oppositio—hallitus-rajan eri puolilta puheenvuoroja ja tulee selvää konfrontaatiota,
pyrin siihen antamaan vastauspuheenvuoron.

16.42 Työministeri Jari Lindström (vastauspuheenvuoro): Arvoisa puhemies! Minä en-
siksi vastaan tähän edustaja Salosen ehkä väärinymmärrykseen: Minä en siis tarkoittanut
tietenkään sitä, että aktiivimallin ansiosta Suomen työllisyysaste on 72,5, vaan niin kuin
edustaja Vartiainen hyvin avasi, se on yksi toimi, joka on kiistatta vaikuttanut siihen työl-
lisyysasteeseen. Minä en siis tarkoita, että se on selittänyt työllisyysasteen nousun.

Sitten me tulemme jälleen tähän keskusteluun, kun täällä jo epäillään allekirjoittaneen
ihmiskuvaa. Voin kyllä, edustaja Modig, vakuuttaa, että kyllä minun ihmiskuvani kestää
tarkastelun. Ihan varmasti. Minä en ajattele työttömistä, että he ovat jotain ylimääräistä tai
että heitä pitäisi potkia. Minä olen sanonut koko ajan, että tässä laissa on ongelmia. Se on
kolmikantaisessa valmistelussa sen takia, että sitä korjataan. Sitä on korjattu tässä matkan
varrella, on tuotu lisää niitä aktiivisuutta osoittavia toimia, mutta se ei yksin riitä. Ja alusta
saakka olen sanonut, heti silloin, kun kuulin tämän mallin, että tämä on se ongelma, se kivi
pullassa, että jos ihminen tekee kaikkensa ja silti tulee leikkuri. Tämä pitää korjata. Mutta
nyt me olemme siinä filosofisessa kysymyksessä: te sanotte, että tämä pitää kaataa, minä
sanon, että tätä pitää korjata. Tässä on hyviä elementtejä. Väitän, että vasta siinä vaiheessa,
kun VATT julkaisee tämän tutkimuksensa, voidaan käydä keskustelu koko tästä mallista ja
sen kaikista vaikutuksista. Minä olen rampannut, niin kuin sanoin, TE-toimistoissa tässä
maassa. Kun TE-toimiston virkailijat sanovat minulle, että liikkeelle ovat lähteneet sellai-
17



Pöytäkirjan asiakohta PTK 161/2018 vp
set ihmiset, jotka eivät ole vuosiin lähteneet työtä hakemaan, niin eikö tämä ole hyvä asia?
[Juhana Vartiainen: Joo!] Minun mielestäni se on ollut tässä se tarkoitus.

Ja eläkeputkesta: Edustaja Kymäläinen, minä tiedän näitä tapauksia. Tässä ongelma
vain on se, että eläkelainsäädäntöä ei ole muutettu millään lailla mutta tämä aktiivimalli on
nostanut esille sen, että nämä ihmiset eivät ole vielä eläkkeellä. He ovat työttömiä työnha-
kijoita olleet tähänkin saakka. Aktiivimalli on nostanut tämän ongelman esille, ja minun
mielestäni se on hyvä, [Suna Kymäläisen välihuuto] ja nyt tästäkin asiasta pitäisi pystyä
kolmikantaisesti keskustelemaan, että mitä me teemme tälle eläkeputkelle suhteessa muun
muassa aktiivimalliin. Näin tätä keskustelua pitäisi käydä.

16.45 Anneli Kiljunen sd (vastauspuheenvuoro): Arvoisa herra puhemies! Arvoisa mi-
nisteri Lindström, kun te puhuitte omasta filosofiastanne, niin haluan myös omalta osaltani
tuoda sen näkemyksen, että kyse on nimenomaan myös siitä, minkälainen ihmiskäsitys
meillä on. Kyse on ihmisistä, kyse ei ole prosenteista, kyse ei ole yleisistä asioista vaan jo-
kaisesta ihmisestä, jota tämä koskee. Täytyy todeta, että ihmiset, jotka ovat nyt joutuneet
tämän aktiivimallin piiriin, ovat kokeneet olevansa toisen asteen kansalaisia, ja he ovat ko-
keneet niin juuri sen takia, että he kokevat, etteivät ihmiset eikä yhteiskunta hyväksy heitä
sellaisenaan, vaikka he yrittävät kaikkensa. Tämä on se filosofia, joka nyt on ristiriidassa
kansalaisten näkemyksen ja ministerin näkemyksen kanssa. Eivät ainoastaan työttömät,
vaan myös työssä käyvät ihmiset ovat kokeneet epäoikeudenmukaisuutta ja järjettömyyttä
tästä lakiesityksestä, ja heidän oikeudentajunsa ei myöskään [Puhemies koputtaa] ymmär-
rä hallituksen esitystä aktiivimallista. Elikkä tämä sotii monella tavalla monien kansalais-
ten, [Puhemies koputtaa] ei ainoastaan työttömien, oikeudentajua vastaan.

16.46 Jari Myllykoski vas (vastauspuheenvuoro): Arvoisa herra puhemies! Minä katson,
että tämä koko lainsäädäntöhanke oli kyllä pelkästään säästölaki ja leikkauslaki. Olisitte
voineet siinä vaiheessa jättää aktiivisuuden pois ja sanoa vain, että nyt haluamme säästää ja
leikata, ja sillä hyvä. Niille pitkäaikaistyöttömille, jotka ovat tämän kohteena, ei ole sa-
maan aikaan tarjottu sellaisia palveluita, että heidän kuntoutustaan ja työelämään paluu-
mahdollisuuksiaan oltaisiin edistetty. Niille ihmisille, jotka todella haluavat takaisin työ-
elämään, ei ole luotu niitä polkuja. Siinä mielessä tämä on, voisiko sanoa, surullista kuul-
tavaa. Tämä keskustelu, mitä nyt käydään, on sitä, että olemmeko vai emmekö ole — ol-
koon sitten mistä hyvänsä romaanista tai mistä hyvänsä. Ministeri Lindström, käsi sydä-
melle.

16.47 Pia Viitanen sd (vastauspuheenvuoro): Arvoisa puhemies! Ministeri Lindström
tässä esitteli filosofisia kysymyksiä. Minä haluaisin nyt ihan semmoisen perusfilosofisen
vastakysymyksen tähän esittää, mihin mielestäni te ette ole kyllä vastannut. Se kysymys
kuuluu: mihin tätä mallia tarvitaan? Mihin tätä mallia tarvitaan? [Jari Lindström: Mä sa-
noin jo!] On osoitettu se, että tämä malli ei toimi, ja on osoitettu se, että tämä malli on epä-
oikeudenmukainen. Ministeri Lindström, te omassa puheenvuorossanne sanoitte, että tämä
malli on epäoikeudenmukainen, joten se filosofinen perusvastakysymys on, mihin tarvi-
taan mallia, joka on epäreilu ja joka ei toimi.

Sen sijaan ongelma on se, että kun on ollut niitä malleja myös, jotka toimivat, kuten
vaikkapa se työllisyyskokeilu Tampereen seudulla ja muualla, niin niistä pyritään eroon,
18



Pöytäkirjan asiakohta PTK 161/2018 vp
ne lakkautetaan, ja sitten pidetään väen vängällä tällaista oikeustajua loukkaavaa aktiivi-
mallia yllä. Tämä on, kuten sanottu, kylmä, raju linja.

16.48 Arja Juvonen ps (vastauspuheenvuoro): Arvoisa herra puhemies! Ministeri Matti-
la, mainitsitte, että selvitetään, seurataan ja korjataan tätä mallia. Kyllä selvityksessä kävi
ilmi, että Itä-Suomi, Uusimaa ja Käsivarren Lappi ovat niitä, joissa alennettua työttömyy-
setuutta saaneita oli maantieteellisesti eniten.

Olen itse Uudeltamaalta, ja paljon on tullut yhteydenottoja juurikin siitä, kuinka aktivoi-
tua. Täytyy kyllä olla työttömällä ihmisellä, niin ikääntyneellä kuin nuorella, vahva mieli,
ja sitä voi vain ihailla, että kestää siinä oravanpyörässä. Täällä mainittiin tämä koulutus ja
se, että mikä tahansa helppo koulutus ei olisi se vastaus. Kysyn teiltä, ministeri, koulutus-
politiikasta ja siitä, onko mahdollisesti joitakin ihan pitempiaikaisia ammattiin valmistavia
koulutuksia tulossa tai lisätty, jotta saataisiin sieltä työttömyydestä sitten ehkä heitä, jotka
ajattelevat uutta koulutusta itselleen, esimerkiksi koodarit. Tai puhutaan vaikka hoitoalas-
ta: on puhuttu jopa, että tuodaan Filippiineiltä hoitajia, mutta eikö meidän pitäisi koulutus-
politiikalla tarttua näihin ongelmiin Suomessa. Kyllä mielestäni tarvitaan porkkanaa
enemmän kuin sitä itse rangaistusta ja nöyryyttämistä.

16.49 Matti Semi vas (vastauspuheenvuoro): Arvoisa puhemies! Tuossa äsken ministeri
Lindström myönsi, että tämä aktiivimalli eriarvoistaa ihmisiä alueellisesti, kun katsotaan,
kuinka heillä on mahdollisuuksia saada töitä. Minä itse ajattelen, että kaikki työ, mitä teh-
dään yleensäkin, parantaa ihmisten työkuntoa, vähentää syrjäytymistä, luo turvallisuutta ja
lisää oppimista siihen työhön.

Jäin miettimään, että kun katsotaan noita työllisyysmäärärahoja, niin meillä on siirto-
määrärahoina tullut edellisiltä vuosilta käyttämättömiä työllisyysmäärärahoja, ja yksi syy
siihen on, että on rajattu järjestöjen mahdollisuutta työllistää ihmisiä. Haluaisinkin kysyä,
eikö nyt olisi aika purkaa tämä järjestöjen rajaus kokonaisuudessaan, että olisi mahdollista
työllistää ja tarjota sitä työtä ja antaa ihmisten aktiivisesti toimia.

Ensimmäinen varapuhemies Mauri Pekkarinen:  Ja vastauspuheenvuoro, edustaja Paa-
tero. — No, ministeri haluaa tähän vastata, ja kun näin on, myönnän hänelle 1 minuutin
paikalta, olkaa hyvä.

16.50 Työministeri Jari Lindström (vastauspuheenvuoro): Kiitos, arvoisa puhemies!
Edustaja Semi, erittäin tärkeä kysymys. Mehän nostimme sen 3 000 henkilön katon 100
prosentin palkkatuessa 4 000:een. Ja meillä on nyt käynnissä lainsäädäntöpohdintaa sen
suhteen, voitaisiinko luopua kokonaan tästä katosta ja mennä kriteerien kautta — tästä
minä kiitän kyllä edeltäjääni, edustaja Ihalaista, joka on tämän idean käynyt esittämässä
ministeriöön — ja tällä tavalla koetettaisiin kriteerien kautta määritellä, mitä ylipäätään sil-
lä palkkatuella halutaan.

Palkkatuesta on kaksi selvitystä tehty. Palkkatukeen tulee todennäköisesti seuraavalla
hallituskaudella muutoksia, että me saamme siitä vielä vaikuttavampaa kuin mitä se on.

16.51 Sirpa Paatero sd (vastauspuheenvuoro): Herra puhemies! Nyt on siis todettu, ja
myöskin sen takia tämä kansalaisaloite on tärkeä käsitellä, että tällä ei ole vaikutusta työl-
lisyyteen. Semmoista osoitusta ei ole nähty, mutta jo hallituksen oman lain perusteissa lu-
19



Pöytäkirjan asiakohta PTK 161/2018 vp
ki, että toimeentulotukimenot kasvavat. Elikkä hallituksen linja... Tämä ei ole ainoa laki-
esitys, jossa todetaan, että lain perusteella toimeentulotuen tarve kasvaa, elikkä ihmisiä ha-
lutaan ajaa viimesijaiselle tuelle, mikä on käsittämätöntä. 

Täällä on hyvin tullut esille se, että meillä eri puolilla Suomea on erilaisia tilanteita ja
erilaisilla ihmisillä on ihan kohtuuttomia kohtaloita, sillä näitä työllistymispaikkoja ei ole.
Omalta osaltani seurasin koko viime syksyn yhtä nuorta, joka haki yli sataa työpaikkaa, ja
koko ajan leikkuri nakutti 5 prosentin leikkauksen työttömyysturvasta. Hän työllistyi: hän
lähti Ruotsiin. 

16.52 Simon Elo sin (vastauspuheenvuoro): Arvoisa puhemies! Täällä on edelleen sanot-
tu, että tämä ajaisi ihmisiä toimeentulotukiluukulle. Miksi sitten vuoden 2018 tammikuus-
sa Kelalta toimeentulotukea haki 200 000 ihmistä ja sai sen ja sitten tämän vuoden tammi-
kuussa 194 000, eli 6 000 vähemmän — vähemmän. 

Mitä tulee sitten tähän itse malliin, niin onhan siinä jotain ironiaa, kun kuuntelee täällä
vasemmisto-oppositiota, että tämän mallin isä on vasemmistotaustainen Ralf Sund
STTK:sta. Ja kyllä olen Sundin kanssa samaa mieltä siitä, että työllisyysaste Suomessa on
saatava nousuun — no, se on saatu nousuun — ja sen lisäksi työn tarjontaa on lisättävä, ja
kolmantena listalla tulee työttömien aktivoiminen. Näin sanoo Ralf Sund. Kaikki mahdol-
linen pitäisi tehdä. Hän myös vakuuttaa, että hän henkilökohtaisesti pitää aktiivimallista
kiinni, vaikka lunta on tullut paljon tupaan. Miksi? Koska sopimusyhteiskunnan hyvä pe-
riaate on, että kompromisseista pidetään kiinni, ja kompromissi tämä on, koska hän itse sa-
noo, että tämä oli lempein malli, mikä pöydällä oli. Lempein malli. [Puhemies koputtaa] Ja
kun demarit ovat aina vaatineet sopimusyhteiskunnasta kiinni pitämistä, niin miksi ei pi-
detä tässä? [Välihuutoja sosiaalidemokraattien ryhmästä]

16.53 Antti Lindtman sd (vastauspuheenvuoro): Arvoisa puhemies! Tuokaa sieltä se pal-
kansaajien keskusjärjestöjen kannanotto, jossa he ilmoittavat tukensa tälle aktiivimallille.
Älkää yrittäkö puhua mustaa valkoiseksi. 

Arvoisa puhemies! Edustaja Elo otti esiin toimeentulotukiriippuvuuden. Mihin perus-
tuu se, että aktiivimalli lisää toimeentulotukiriippuvuutta? Jopa hallituspuolueiden teke-
mässä mietinnössä niin todetaan. Siihen tämä perustuu. Jopa teidän omat puoluetoverinne
ovat täällä todenneet, että on selvää, ja myöskin lain perusteluissa lukee, että tämä lisää toi-
meentulotukiriippuvuutta, ja sieltä toimeentulotuelta, niin kuin varmasti edustaja Vartiai-
nenkin tietää, on kaikkein vaikeinta nousta ylös.

Arvoisa puhemies! Aktiivimalli ei toimi. Se on epäoikeudenmukainen. Kun ihminen te-
kee kaikkensa, mutta ei saa työtä, niin häneltäkin leikataan. Filosofinen kysymys on se,
kun talous kasvaa ja työllisyys nousee ja neljättä vuotta peräkkäin työttömiltä leikataan, ja
vielä päälle tämä aktiivimalli: arvoisa hallitus, eikö mikään riitä? 

16.55 Satu Taavitsainen sd (vastauspuheenvuoro): Arvoisa puhemies! Arvoisa ministeri
Lindström, ensimmäisessä puheenvuorossanne kysyitte meiltä, että mitä tilalle, jos tämä
kumotaan. Nyt kuitenkin, kun otatte huomioon sen, kuinka moni kansalainen tämän on al-
lekirjoittanut, kuinka paljon eri järjestöt ja kansanedustajat ja meidän valiokunnat ovat kri-
tisoineet tätä ja vaatineet tämän kumoamista, niin kun kysytte, että mitä tilalle, niin eikö
niin, että tilalle tulee rakentaa kunnollinen työllistymistä tukeva malli, joka perustuu sii-
hen, että panostetaan julkisiin työllisyyspalveluihin. 
20



Pöytäkirjan asiakohta PTK 161/2018 vp
Esitän ihan muutaman asian tässä. Elikkä esimerkiksi työllisyysmäärärahoja korotetaan
ja niitä ohjataan välittömästi kolmannen sektorin palkkatukeen ja poistetaan se 4 000 hen-
kilötyövuoden raja, täysimääräinen palkkatuki varmistetaan heikossa asemassa olevien
työllistämiseksi välityömarkkinoilla [Puhemies koputtaa] ja pitkäaikaistyöttömille vielä li-
sätään puolitoista vuotta [Puhemies koputtaa] siihen, miten kauan palkkatukea voi saada.

Ensimmäinen varapuhemies Mauri Pekkarinen:  Myönnän tässä debattivaiheessa vielä
vastauspuheenvuorot edustaja Alanko-Kahiluodolle ja valiokunnan puheenjohtaja Kiurul-
le, ja sitten siirrytään puhujalistaan. 

16.56 Outi Alanko-Kahiluoto vihr (vastauspuheenvuoro): Puhemies! Arvoisat ministe-
rit, tilanne on kyllä mielestäni se, että ne pelot, joita perustuslakivaliokunta esitti lausues-
saan tästä aktiivimallista, ovat käyneet toteen. [Vasemmalta: Kyllä, näin on!] Se voidaan
ihan yksiselitteisesti todeta, että aktiivimalli kohtelee eriarvoisesti ihmisiä sen mukaan,
missä päin Suomea ihmiset asuvat, mitä työttömien palveluita on saatavilla, ja sitten myös-
kin sen mukaan, mikä on ihmisen ikä ja asema, koulutus, asema työmarkkinoilla. Ihmiset
eivät tule yhdenvertaisesti kohdelluiksi. Nämä olivat niitä varaumia, joita perustuslakiva-
liokunta esitti. Ne ovat nyt toteutuneet.

Lisäksi olen kyllä huolestunut siitä, että viimeisen vuoden aikana niiden ihmisten mää-
rä, jotka ovat hakeneet työkyvyttömyyseläkkeelle, on voimakkaasti kasvanut, kasvanut
jopa 10 prosenttia yhdessä vuodessa. Ja jos kysytään, mistä tämä johtuu, kun tässä meidän
yhteiskunnallisessa tilanteessamme ei mitään muuta poikkeavaa ole tapahtunut, [Puhe-
mies koputtaa] ei muuta kummallista lainsäädäntöä, [Puhemies koputtaa] työllisyysluvut
muuten ovat menneet parempaan suuntaan, niin eikö nyt tälle laille pitäisi jotakin tehdä?
Ministeri Lindström... [Puhemies keskeyttää puheenvuoron puheajan ylityttyä]

Ensimmäinen varapuhemies Mauri Pekkarinen: Arvoisa edustaja, joudun palaamaan
viimeviikkoiseen. Meillä on omat pelisääntömme, niitä nyt kutakuinkin pyritään noudatta-
maan. — Nyt valiokunnan puheenjohtaja Kiurulla on vastauspuheenvuoro.

16.58 Krista Kiuru sd (vastauspuheenvuoro): Arvoisa puhemies! Haluan sanoa, että jou-
duin yhtymään valiokunnassa sosiaalidemokraattien vastalauseeseen juuri siitä syystä,
mistä itse asiassa valiokunta itsekin puhui säätäessään tästä aktiivimallista. Siis minun
mielestäni aktiivimalli on hylättävä. Perusteet ovat varsin ilmeiset, kun otetaan huomioon,
mitä valiokunta itse jo aikoinaan omassa mietinnössään totesi. Nimittäin valiokunta totesi,
että sanktiona käytetyn etuuden epäämisen pitää olla asiallisesti perustellussa suhteessa sii-
hen, mitä toimintoja on ollut tarjolla ja mitä työttömän henkilön syyksi voidaan lukea. Siis
käytännössä etuuksien tason pitää olla kytketty niihin työnhakijan vaikutuspiirissä oleviin,
tosiasiallisesti käytettävissä oleviin ehtoihin. Nyt tätä nimenomaan ei ole mahdollistettu
sillä, että etuutta ei leikata silloin, kun ihminen ei pysty toimista huolimatta aktivoitumaan,
tai jotenkin muutoin. Näin ollen totean, että tämä aktiivimalli pitäisi hylätä.

Ensimmäinen varapuhemies Mauri Pekkarinen: Puhujalistaan. — Edustaja Salonen.
— Sillä aikaa, kun hän tulee puhujapönttöön, totean, että äsken käydyssä debatissa, joka
kesti vähän yli 40 minuuttia, edellisen puhemiehen ja minun kirjanpitoni mukaan kaikki
21



Pöytäkirjan asiakohta PTK 161/2018 vp
edustajat, jotka pyysivät vastauspuheenvuoroa, saivat ainakin kerran sellaisen, osa sai kak-
si, yksi sai kolme kertaa. — Edustaja Salonen, teillä nyt varsinainen puheenvuoro.

16.59 Kristiina Salonen sd: Arvoisa puhemies! Aluksi kannatan edustaja Kiljusen teke-
mää esitystä vastalauseen 1 mukaisesti.

Olisin vielä tuossa äskeisessä keskustelussa halunnut kysyä, mihin perustuu ministerin
arvio siitä, että malli on lisännyt työllisyyttä. Nimittäin valiokunta ei tällaista selvitystä
saanut vaan päinvastoin totesi, että vielä ei ikään kuin pystytä arvioimaan sitä, miten tämä
on vaikuttanut työllisyyteen. Lisäksi haluaisin korjata edustaja Elon keskustelussa esittä-
män toimeentulotuen vaikutuksen. Toimeentulotuen hakeminen on kasvanut aktiivimallin
jälkeen vajaalla 6 000 henkilöllä, ei vähentynyt. Nämä korjaukset edelliseen keskusteluun.

Mutta mitä tulee itse tähän kansalaisaloitteeseen, jokaisen työttömän elämäntarina on
erilainen, ja juuri siksi jokainen heistä ansaitsee tulla kohdatuksi, kuulluksi ja autetuksi
omista tarpeistaan lähtien. Yli 140 000 kansalaista on halunnut eduskunnan kuulevan hei-
dän ajatuksensa aktiivimallista tämän kansalaisaloitteen kautta. Ministerit, eikö sillä ole
valtava merkitys, että kansalaiset ovat asiassa itse aktivoituneet ja haluavat näin saada ää-
nensä eduskunnan kuuluville?

Esimerkiksi ministeri Lindström nosti esille, että me haluamme vain kumota tämän. Ei
ole kysymys siitä, mitä oppositio haluaa. Kansalaisaloite haluaa tämän kumota. Kädeno-
jennus olisi varmasti ollut sekin, että aktiivimallia olisi korjattu siltä osin kuin ministeri esi-
merkiksi katsoo, että se korjausta vaatii, mutta ei tällaistakaan elettä tässä kohtaa nähty.

Alennettua työttömyysetuutta sai ensimmäisellä aktiivimallin tarkastelujaksolla noin
150 000 henkilöä. Kelan työttömyysetuuksien saajista noin 40 prosenttia ja ansiopäivära-
han saajista kolmasosa sai etuuden alennettuna. Lisäksi näyttää siltä, että aktiivimalli on li-
sännyt työkyvyttömyyseläkkeelle hakeutumista siitä syystä, että tämä suojaa heitä toi-
meentulon leikkurilta. Ei kai liene tarkoitus, että ihmiset joutuvat keinottelemaan järjestel-
mässä kohtuutta saadakseen?

He, jotka ovat olleet aktiivimallin kohteena, kertovat ammattiliittojen kyselyssä, että he
kokivat aktiivimallin rangaistuksena, turhana ja aikaa vievänä byrokratiana sekä ihmisar-
voa alentavana ja nöyryyttävänä toimena. Erityisen ongelmallista vastaajien mielestä oli,
että huolimatta aktiivisesta työnhausta työttömyysturvaa leikataan. Eli juuri se, mistä me-
kin jo kysyimme.

Arvoisa puhemies! Työttömyys nähdään milloin rakenteellisena tai suhdanteista johtu-
vana, milloin omana syynä tai jopa laiskuutena. Etenkin talouden taantuman aikana, kun
monilla on pulaa työstä ja rahasta, arvot ja toimet työttömiä kohtaan kovenevat, vaikka juu-
ri silloin työttömyys on mitä suurimmassa määrin työpaikkojen puutteesta johtuvaa. Aktii-
vimalli ei nimittäin ratkaise työttömyyden keskeisintä ongelmaa, pulaa työpaikoista. Näyt-
tää tällä kertaa kuitenkin siltä, että aktiivimallia halutaan jatkaa myös työllisyystilanteen
kohentuessa. Työttömiä kohdellaan kuin jokainen heistä olisi järjestelmämme hyväksi-
käyttäjä.

Aktiivimalli on epäoikeudenmukainen alueellisesti, aloittain ja ikäryhmittäin. Työpaik-
kojen ja työvoimapalvelujen saatavuus vaihtelee alueellisesti todella paljon, ja malli on lei-
kannut erityisesti iäkkäiden työttömien etuuksia. SAK:n raportin mukaan vain 13 prosent-
tia ikääntyvistä onnistui täyttämään aktiivisuusehdon ensimmäisellä tarkastelujaksolla.

Työttömien aktivointi, ei siis rankaiseminen, on tärkeää, sillä jo lyhytkin työttömyys on
omiaan heikentämään henkilön mahdollisuutta saada työtä. Ratkaisevia ovat kuitenkin ak-
22



Pöytäkirjan asiakohta PTK 161/2018 vp
tivoinnin keinot. Hyvässäkin työllisyystilanteessa pitkittyneen työttömyyden taustalla on
kuitenkin usein sairautta, osaamisvajetta, vanhentuneita tutkintoja tai kasautuneita elämän-
hallinnan ongelmia. Nämä voivat johtaa siihen, että kynnys työhön hakeutumiseen tai
työntekijän töihin ottamiseen kasvaa korkeaksi.

Jos ajattelemme, että työttömyys on itse aiheutettua tai valittua, päädymme etsimään
keinoja asian ratkaisemiseen rangaistuksista. Tällaisesta filosofiasta kumpuaa aktiivimal-
likin. Olisi reilua sanoa suoraan, että aktiivimalli on kiiltäviin kääreisiin piilotettu työttö-
myysturvan leikkaus. Positiivinen nimi ei sitä muuksi muuta.

Ei ole oikein, ettei ihmisten toimintakykyä huomioida yksilöllisesti vaan kaikilta edel-
lytetään samanlaista aktiivisuutta, vaikka samalla nähdään, että he tarvitsisivat ohjausta
esimerkiksi asianmukaiseen hoitoon, kuntoutukseen, työkyvyn selvitykseen tai muuhun
tarpeenmukaiseen palveluun. Työtön kaipaa kohtaamisia työvoimavirkailijan kanssa ran-
gaistuksen sijaan, jotta nämä työllistymisen esteet voitaisiin ylittää. Aktiivimallin epäoi-
keudenmukaisesta leikkurista on luovuttava, ja työvoimapalveluita on kehitettävä asiakas-
lähtöisesti.

17.05 Toimi Kankaanniemi ps: Herra puhemies! Ensiksi lämpimät kiitokset kansalaisa-
loitteen alullepanijoille ja sen allekirjoittaneille. On erittäin tärkeää, että juuri nyt vaalien
alla käydään tämä keskustelu ja myös äänestetään ja mitataan, mikä on eduskunnassa tä-
män epäonnistuneeksi todetun aktiivimallin kannatus eri ryhmien kesken.

Arvoisa puhemies! Minulla oli vaatimattomasti mahdollisuus olla hallitusneuvotteluis-
sa vuonna 2011 ja 2015. Molemmilla kerroilla hallitusohjelmaan kirjattiin tavoitteet työl-
lisyyden parantamisesta. 2011 kirjattiin tavoitteeksi satatuhatta uutta työpaikkaa. Loppu-
tulos oli se, että tuolla viime vaalikaudella satatuhatta työpaikkaa hävisi ja työttömyys pa-
heni. 2015 kirjattiin tämä 72 prosentin työllisyysastetavoite, ja se on nyt saavutettu. Itse
asiassa ne toimenpiteet, joilla se on saavutettu, siltä osin kuin ne ovat kotimaisesta politii-
kasta riippuvaisia, tehtiin silloin, kun perussuomalaiset olivat vastuussa maan asioista. Sen
jälkeen on tehty muun muassa tämä aktivointimalli, leikkuri, joka on siis huonoksi osoit-
tautunut ja valitettavasti tehoton työllisyyden hoitotoimenpide. Mutta tällä vaalikaudella
on syntynyt noin 140 000 uutta työpaikkaa, ja se on hieno saavutus. Ja tässä nyt olemme.

Tietysti kaikki muistamme, että silloin 2015 talous maassa oli kaikin osin myös aivan
kuralla. Olimme vaarassa tippua luottoluokituksessa useammankin luottoluokittajan toi-
mesta roskalainatasolle, ja se olisi ollut todella vaarallista. Nyt ollaan paljon paremmassa
asemassa. Suurelta osin tietysti kiitos kuuluu kansainväliselle talouskasvulle.

Arvoisa puhemies! Hallitusohjelmassa 2015 sivulla 15 on otsake Työn vastaanottamista
estäviä kannustinloukkuja puretaan ja rakenteellista työttömyyttä alennetaan. Tämän otsi-
kon varmaan kaikki oppositiopuolueetkin olisivat olleet valmiit hyväksymään. Täällä to-
detaan ihan tekstinä: ”Hallitus uudistaa sosiaali- ja työttömyysturvaa tavalla, joka kannus-
taa työn nopeaan vastaanottamiseen, lyhentää työttömyysjaksoja, alentaa rakenteellista
työttömyyttä ja säästää julkisia voimavaroja.” Varmaan tämänkin kaikki vielä allekirjoit-
tavat. Sitten täällä on alakohta: ”Hallitus valmistelee 15.10.2015 mennessä vuoropuhelus-
sa työelämän osapuolten kanssa työttömyysturvan uudistuksen sisältäen työn vastaanotto-
velvoitteen tiukentumisen sekä velvoitteen osallistua aktivointitoimenpiteisiin.” Nämä
ovat hallitusohjelman tekstejä, ja mitään muuta täältä ei tästä asiasta löydy.

Totean vain, että se, mihin me silloin 2015 toukokuussa sitouduimme, ei sisältänyt sa-
nallakaan tällaista aktivointimallia, minkä sitten hallitus syksyllä 2017 eduskuntaan toi.
23



Pöytäkirjan asiakohta PTK 161/2018 vp
Edustaja Arja Juvonen on sosiaali- ja terveysvaliokunnan jäsen, ja hän jätti 8.12.2017
vastalauseen numero 2 sosiaali- ja terveysvaliokunnan mietintöön ja siinä esitti tämän hyl-
kyä. Perusteet — luin ne äsken — ovat aika pitkälle ne, mitkä ovat nyt täällä valiokunnan
mietinnössä, jopa ihan tässä koko valiokunnan mietinnössä. Eli tästä lyhyesti voi todeta,
että homma on epäonnistunut. 

Nyt tässä mietinnössä todetaan: ”Tilastotietojen perusteella aktiivimalli näyttää kohdis-
tuvan työttömyysetuuden saajiin ikäryhmittäin ja alueittain epätasa-arvoisesti.” ”Alennet-
tua työttömyysetuutta saaneita oli maantieteellisesti eniten Itä-Suomessa, Uudellamaalla ja
Käsivarren Lapissa.” ”Perustoimeentulotuen saajien määrä on kasvanut aktiivimallin käyt-
töönoton jälkeen.” ”Ensisijaisen etuuden alentaminen aktiivimallin johdosta lisää viimesi-
jaisen toimeentulotuen tarvetta ja myös uusia toimeentulotuen saajia.” Ja edelleen: ”Toi-
meentulotukiriippuvuus nostaa työllistymisen kynnystä ja johtaa helposti työttömyyden
pitkittymiseen.” Valiokunta katsoo, että ”aktiivimallissa on epäkohtia”.

Arvoisa puhemies! Kun valiokunta, koko valiokunta siis, mietinnössään toteaa, että
”johtaa työttömyyden pitkittymiseen” ja ”nostaa työllistymisen kynnystä”, kun hallitus-
puolueet ovat tämän allekirjoittaneet, niin johtopäätöksen pitäisi ehdottomasti olla se, että
tästä mallista pitää luopua mahdollisimman pian.

Perussuomalaiset ovat nyt jättäneet vastalauseen, jossa pyrimme siihen, että tämä kumo-
taan ja tehdään oikeudenmukaista, kohtuullista, kaikkia mahdollisimman tasa-arvoisesti
kohtelevaa työvoimapolitiikkaa.

17.11 Krista Mikkonen vihr: Arvoisa puhemies! Kansalaisaloite tuo hyvin näkyväksi
sen, että kansalaiset ovat kyllä ymmärtäneet asian, mitä hallitus ei vieläkään tunnu tajua-
van: ihmisten työllistämistä ei edistetä rankaisemalla, sitä edistetään heitä tukemalla.

Hallituksen aktiivimalli on paljastanut, että keskusta, kokoomus ja siniset ovat vieraan-
tuneet työttömien arjesta. Se ei tunnista sitä, että työtä ei välttämättä saa, vaikka kuinka ha-
kisi. Se ei ota huomioon sitä, että mahdollisuus keikkatöihin vaihtelee niin eri alueilla kuin
eri aloilla, eikä sitä, että aktiivimalli ei takaa pääsyä ehdot täyttävien palveluiden piiriin, ei
vaikka ehtoja on helpotettu. Aktiivimallin ongelma on, että ehtojen täyttäminen ei riipu
pelkästään ihmisestä itsestään. Työpaikan saaminen ei ole työnhakijan omissa käsissä. Pal-
veluihin pääseminen vaihtelee paikkakunnittain. Aktiivimalli ei auta ketään onnistumaan
työnhaussa. Siksi siitä onkin luovuttava kansalaisaloitteen vaatimalla tavalla.

Arvoisa puhemies! Kuten olemme jo tänään keskustelussa kuulleet, aktiivimalli on to-
teutunut juuri pelätyllä tavalla. Siitä on tullut työttömyysturvan leikkuri. Se pienentää pe-
rusturvaa entisestään niiltä, joilla se on jo ennestään ollut liian pieni. Se on leikannut työt-
tömyystukea jopa 150 000 ihmiseltä. Se rankaisee epäreilulla tavalla erityisesti eläkeikää
lähestyviä työnhakijoita. Se kohdistuu eri tavalla asuinpaikan mukaan, erityisesti Itä-Suo-
meen, Uudellemaalle ja Käsivarren Lappiin. Se ei huomioi työkyvyttömiä eikä osatyöky-
vyttömiä, jotka tarvitsevat hoitoa ja kuntoutusta, eivät sanktioita. Aktiivimalli ja muut so-
siaaliturvan leikkaukset ovat sysänneet ihmisiä toimeentulotuelle. Se on myös lisännyt työ-
kyvyttömyyseläkkeelle siirtymistä. Tämä suunta on väärä. Toimeentulotuki nostaa työllis-
tymisen kynnystä, ja työkyvyttömyyseläkkeelle siirtymisen sijaan pitäisi edistää ihmisten
työkykyä. Suomen perusturvan taso on ilman aktiivimalliakin liian matala. Olemme saa-
neet siitä monet moitteet Euroopan neuvoston sosiaalisten oikeuksien komitealta. Suomi
yhtenä maailman rikkaimmista maista rikkoo ihmisten perusoikeuksia. Perusturvaa onkin
parannettava, ei leikattava.
24



Pöytäkirjan asiakohta PTK 161/2018 vp
Arvoisa puhemies! Vihreiden suunta työllisyyspolitiikan suhteen on toinen kuin halli-
tuksen. Keinot Suomen työllisyysasteen nostamiseksi lähemmäksi pohjoismaista tasoa 75
prosenttiin löytyvät ihan muualta kuin aktiivimallista. Ensin on huolehdittava siitä, että jo-
kaisella on työelämässä tarvittava koulutus ja osaaminen. Jokaiselle on taattava vähintään
toisen asteen koulutus, myös niille työikäisille, joilta se puuttuu. Jokaisella on oltava mah-
dollisuus jatkuvaan oppimiseen läpi koko elämän, olipa sitten töissä tai työelämän ulko-
puolella. Toiseksi, on tarjottava työllistämiseen tukea, ei kyykytystä. Työllisyyspalvelut on
räätälöitävä ihmisen elämäntilanteen mukaan, ei järjestelmän mukaan. Jokaisen työllisty-
mistä on tuettava hänen omista tarpeistaan lähtien. Palkkatukea on kehitettävä helpotta-
maan pitkäaikaistyöttömien ja osatyökykyisten työllistymistä. Kolmanneksi, on varmistet-
tava, että töistä jää aina enemmän käteen. Tuloloukkuja on purettava. Nyt lyhyet työkeikat
sekoittavat helposti koko perheen talouden, kun ne aiheuttavat katkoksia ja viivytyksiä esi-
merkiksi asumistukeen. Sivutoimisten yrittäjien oikeus työttömyysturvaan pitää taata. Nyt
keikkatyötä tekevä saattaa tulla katsotuksi yrittäjäksi ja menettää työttömyyskorvauksensa.

Tarvitsemme sosiaaliturvan, joka poistaa toimeentulon byrokratialoukut, joka soveltuu
kaikkiin elämäntilanteisiin ja antaa ihmiselle vapauden parantaa omaa tilannettaan. Tarvit-
semme perustulon. Perustuloon olisi oikeutettu jokainen elämäntilanteesta riippumatta. Se
vähentää byrokratiaa, se ei katkea keikkatöiden takia tai elämäntilanteen muuttuessa. Sen
varassa on helppo liikkua pätkätyön, yrittäjyyden, opiskelun ja perhe-elämän välillä. Sen
rinnalle on tuotava tiiviit palvelut ja taattava jokaiselle henkilökohtainen apu ja yksilölli-
nen palvelusuunnitelma. Se myös antaisi TE-toimiston työntekijöillekin enemmän mah-
dollisuuksia tehdä työtään eli tukea ihmisten työllistymistä. Perustulo ansaitseekin laajem-
man kokeilun, johon otetaan mukaan useampia ihmisryhmiä, jotta voimme testata sen toi-
mivuutta.

Arvoisa puhemies! Jokainen työtön haluaa työllistyä. Yhteiskunnan tehtävänä on auttaa
siinä. Se tapahtuu parhaiten kannustamalla, ei rankaisemalla. Vihreiden mielestä kansalai-
saloite olisikin hyväksyttävä ja aktiivimalli kumottava.

17.17 Riitta Mäkinen sd: Arvoisa puhemies! Nyt käsittelyssä oleva ansiokas kansalaisa-
loite palauttaa keskustelun jälleen hallituksen työllisyyspolitiikkaan, josta on puhuttu tässä
salissa paljon. Niin sanotusta työttömyysturvan aktiivimallista äänestettiin syksyllä 2017,
ja laki astui voimaan viime vuoden alussa. Mallin toimivuus ja oikeudenmukaisuus ky-
seenalaistettiin jo tuolloin niin asiantuntijoiden kuin poliitikkojenkin toimesta. Myös työl-
lisyyden hoidon kentällä toimivat ammattilaiset toivat osaltaan esille huolensa siitä, ettei
aktiivimallilla vähennetä pitkäaikaistyöttömyyttä vaan voidaan pahimmillaan lisätä byro-
kratiaa ja toimeentulotuen kustannuksia.

Malli on nyt ollut käytössä reilun vuoden. Kävimme viimeksi joulun alla kiivaan kes-
kustelun malliin liittyvistä vakavista puutteista, ja työministeri Lindström myönsi jo tuol-
loin, kuten myöntää edelleenkin avoimesti, että ongelmia on runsaasti eivätkä tulokset ole
olleet odotetun mukaisia. SDP vaati mallin kumoamista, mutta hallitus totesi korjaustoi-
menpiteiden riittävän. Nyt esitetyt korjaukset eivät edelleenkään pureudu ydinongelmiin.
Se on nähtävissä jo nyt, ja tätä eivät todennäköisesti tulevat selvitykset tule muuksi muut-
tamaan.

Aktiivimalli suunniteltiin leikkaamaan suomalaisten työllisyysturvaa. Se vietiin läpi tie-
täen, ettei käytännön toteuttamisesta ollut jäsentynyttä käsitystä, yhtä vähän kuin sen vai-
kutuksista tai kustannuksista. Aktiivimalli oli ja on edelleen hallitukselle periaatekysy-
25



Pöytäkirjan asiakohta PTK 161/2018 vp
mys. Sen taustalla vaikuttaa näkemys, jossa työttömyys nähdään omana vikana tai heik-
koutena sen sijaan, että kyse olisi ensi sijassa työpaikkojen vähyydestä ja työmarkkinoiden
kohtaanto-ongelmista, osaamisvajeesta tai esimerkiksi työkyvyn alentumasta tai sen täy-
dellisestä puuttumisesta. Kyse on myös laajemmasta yhteiskunnallisesta ja työllisyyspo-
liittisesta asiasta. Mielestäni jokaisella suomalaisella on oikeus työhön, jolla kykenee elät-
tämään itsensä. On hyvin vaikea ymmärtää, miksi Suomeen halutaan tietoisesti rakentaa
työtä tekevien köyhien luokka, sillä siihenhän tämä nykyinen silpputöihin pakottaminen
auttamatta johtaa. 

Aktiivimalli nöyryyttää ihmisiä, joilla on aidosti hätä omasta toimeentulostaan. Se koh-
telee työttömiä epäoikeudenmukaisesti maantieteellisesti, sillä palvelujen saatavuus ja yli-
päätään mahdollisuudet työllistyä vaihtelevat valtakunnallisesti. Se kohtelee työttömiä
epäoikeudenmukaisesti riippuen eri ammattiryhmistä ja aloista. Se kohtelee työttömiä epä-
oikeudenmukaisesti myös suhteessa ikään. Malli asettaa työttömät työnhakijat keskenään
eriarvoiseen asemaan myös suhteessa työkykyyn. Paitsi että aktiivisuuskriteerit ovat olleet
epämääräisiä ja vaikeasti tulkittavissa, ne eivät ole huomioineet asianmukaisella tavalla
niitä moninaisia tarpeita kuntouttaviin tai muihin työkykyä parantaviin palveluihin. On
kohtuutonta vaatia osallistumista sellaisiin palveluihin ja toimenpiteisiin, joita ei ole tarjol-
la. 

Työllisyyden hoidon kentällä on nähty konkreettisesti, minkälaiseen kaaokseen aktiivi-
malli on johtanut. Se on lisännyt ennen kaikkea byrokratiaa ja työttömien ihmisten hätää
toimeentulosta sekä ihmisten henkistä pahoinvointia entisestään. Sitähän nöyryyttäminen
ja toivottomuuden tunteet saavat meissä aikaan. Ennen kansanedustajuutta tein vuosia töi-
tä nimenomaan työllisyyden hoidon kentällä. Hallituksen tempoileva työllisyyspolitiikka
aktiivimalleineen on vaikeuttanut tuota työtä merkittävästi. Julkisen vallan tulisi toimin-
nallaan ja lainsäädännöllään auttaa työllistymistä, ei vaikeuttaa sitä. 

Työllisyysasteen nostaminen edellyttää valtiolta passiivisen työttömyysturvan leikkaa-
misen sijasta aktiivista työllisyyspolitiikkaa. Sen lähtökohtana rankaisemisen sijasta on
kannustavan tuen antaminen ja työttömän tarpeiden huomioiminen. Työllisyyspalvelujen
tulee muodostaa kokonaisuus, jossa eri tuki- ja palvelumuodot yhdistyvät niin, että se oma
polku työmarkkinoille on mahdollista rakentaa. Kyse on ohjauksesta, oman osaamisen tun-
nistamisesta, koulutuksesta, kuntoutuksesta, ylipäätään urasuunnittelusta sen nykyaikai-
sessa muodossa. 

Työllisyyden hoidon kenttää tuntevana ja vastuullista, oikeudenmukaista politiikkaa
vaativana kansanedustajana kannatan ehdottomasti aktiivimallin kumoamista.

17.22 Jari Myllykoski vas: Arvoisa herra puhemies! Yli 140 000 suomalaista on allekir-
joittanut aktiivimallin kumoamista vaativan kansalaisaloitteen, ja meidän pitää pysähtyä
siihen. Emme voi ummistaa silmiämme siltä, että niin iso joukko suomalaisia kokee, että
epäoikeudenmukaisuutta kylvetään tällä tavoin kuin nyt tällä hetkellä — se on kuitenkin
kaikkien aikojen toiseksi eniten allekirjoituksia kerännyt kansalaisaloite. Myös kyselytut-
kimuksen mukaan kansalaisten enemmistö haluaa perua aktiivimallin. Pidän ehkä vielä
tärkeämpänä, että näiden tutkimusten mukaan — edustaja Vartia, ei ole tieteellistä tutki-
musta, mutta kansalaisten mielipide on sen mukainen [Juhana Vartiainen: Vartiainen!] —
Vartiainen — tämä koetaan epäoikeudenmukaisena ja tämä pitää perua. Se on ehkä suu-
rimpia asioita, mitä meidän pitäisi täällä kansanedustajina huomioida: kansalaisten mieli-
pide. Ei meidän pidä olla kuoropoikia, jotka huutavat sen mukaan, mitä aina isoon ääneen
26



Pöytäkirjan asiakohta PTK 161/2018 vp
huudetaan, vaan meidän pitää osata reagoida siihen ja asettaa oma asemamme siihen, mi-
tenkä me haluamme asiaa viedä eteenpäin.

Työttömyys tai työkyvyn menettäminen voi kohdata kenet tahansa meistä. Haluamme
uskoa siihen, että ihmisiä kohdellaan oikeudenmukaisesti ja inhimillisesti myös silloin,
kun ei ole mahdollisuutta elättää itseään työllä — oli kyse sitten työttömistä, sairaista tai
vanhuksista. Tästä olemme varmasti tässä salissa yhtä mieltä. Aktiivimalli toimii koko tätä
hyvinvointivaltion perusajatusta vastaan, ja siksi kansalaiset oikeutetusti vaativat sen ku-
moamista. Tähän ei ole, arvoisa puhemies, tieteellistä tutkimusta, mutta tämä on kansalais-
ten oma kokemus ja kansalaisten mielipide. Meidän pitää uskaltaa myös kansanedustajina
nähdä, kuinka kansalaiset kulloinkin toteavat, mikä on oikein ja mikä on väärin. Me muo-
dostamme lainsäädäntöä Suomessa juuri siltä pohjalta, että meidän pitää osata katsoa, mitä
mieltä meidän kansa on. Me olemme täällä sitä varten. Me olemme filtteri tai suodatin niin,
että me voimme tuoda päätöksentekoon kansalaisten mielipiteet, ja sitä pitää arvostaa.

Arvoisa puhemies! Aktiivimallista ovat erityisesti kärsineet ikääntyneet pitkäaikaistyöt-
tömät, osatyökykyiset ja työttömät. Tämän tärkeän kansalaislakialoitteen myötä meillä on
mahdollista valita, jatkammeko näiden ihmisten rankaisemista työttömyydestä vai kor-
jaammeko vääryyden. Itse kannatan tämän kansalaislakialoitteen näkemystä siitä, että ak-
tiivimalli tulee hylätä. Tämä ei kuulu suomalaiseen yhteiskuntaan. Emme voi sulkea sil-
miämme siltä, että kepillä voidaan ajaa ihmisiä töihin, kun pitäisi luoda mahdollisuuksia
osallistua yhteiskuntaan, niin että annetaan ensin edellytyksiä osallistua yhteiskunnan toi-
miin. Tässä aktiivimallialoitteessa on se hyvä pohja, että jokaiselle annetaan myös mahdol-
lisuus osallistua, osaltaan kuntoutua, osaltaan omasta sairaudestaan tai muusta huolimatta
olla osa yhteiskuntaa.

Kun aktiivimalli tuli meille tänne, hallituspuolueet halusivat sen toteuttaa, ja nyt me
olemme tässä. Jos tässä nyt jotain voisi tehdä, se olisi se, että tulisi itku, tippa silmään, kos-
ka olemme tässä kohtaa pohtimassa sitä, mikä on heikommassa asemassa olevan ihmisen
mahdollisuus olla osa yhteiskuntaa ja mitä me olemme tarjoamassa heille.

Arvoisa puhemies! Olin melkoisen pitkän puheenvuoron kirjoittanut, mutta jätän tämän
kaiken tähän, koska uskon, että täällä on käyty erittäin hyvää keskustelua debatissa. Olisin
halunnut, että hallituspuolueitten kansanedustajat olisivat olleet täällä enemmän edustet-
tuina, jotta me olisimme voineet käydä rakentavaa keskustelua siitä, kuinka asioita voi-
daan korjata. Meillä täällä taitaa olla kaikilla yhteinen tahto siitä, että me emme halua ke-
tään syrjäyttää — mutta aktiivimalli syrjäyttää.

17.29 Tarja Filatov sd: Arvoisa puhemies! Aktiivisuus on positiivinen sana, ja aktiivi-
nen työvoimapolitiikka kuuluu pohjoismaiseen ajatteluun, jossa työttömyyden sattuessa
valtio tai kunta auttaa ei pelkästään rahallisesti, vaan myös palveluiden avulla, kuten vaik-
kapa työnvälityksellä, koulutuksella, tukityöllä tai kuntoutuksella, jos työkyvyssä on on-
gelmia.

Tämä työttömyysturvan aktiivimalli on oikeastaan valtion passiivimalli. Se jättää val-
tiolle passiivisen roolin. Valtion ei tarvitse tarjota työpaikkaa, ei edes aktiivitoimia. Filo-
sofia korostaa sitä, että valtiolla ei ole vastuuta työttömän auttamisesta ja että työttömyys
on ihmisen omaa syytä. Jos työtön kieltäytyy tarjotusta työstä, niin mielestäni ei ole koh-
tuutonta, että hänen työttömyysturvaansa leikataan. Mutta mielestäni on kohtuutonta, että
työttömyysturvaa leikataan, jos ihminen ei löydä työtä. Siitähän koko turvassa on kysy-
27



Pöytäkirjan asiakohta PTK 161/2018 vp
mys: jos ei ole työtä, niin silloin saa työttömyysturvaa. Mutta tässä lähdetään siitä, että jos
ei löydä työtä, niin työttömyysturvaa leikataan.

Työttömyysturvan aktiivimallin perumista vaativa kansalaisaloite syntyi ihmisten epä-
oikeudenmukaisuuskokemuksesta. Ja nyt kun tässä valiokunnan mietinnössä ei itse asias-
sa edes esitetä niitä korjausvaateita, joita tässä salissa on sekä hallituksen että opposition
suulla moneen kertaan sanottu ja joita ministeritkin ovat tunnustaneet, että laki vaatisi, se
mielestäni vähättelee aloitetta. Olisi ollut suotavaa, että olisi edes linjattu ne kipeimmät
korjaustarpeet, joita tässä laissa kiistatta on. Osa hallituspuolueiden edustajista on sano-
nut, että tähän on tehty jo ne tarvittavat korjaukset. Koulutusta on hieman laajennettu, mut-
ta muita korjauksia ei ole tehty.

Jos ajattelemme vaikkapa sitä Kerättären ja Oivon raporttia, näitä vastaavia on tehty ai-
kaisemminkin ja niiden tulokset ovat itse asiassa olleet hyvin samansuuntaisia. Tällä het-
kellä työttömistä noin 30 000 arvioidaan työkyvyttömiksi. Itse asiassa työkyvyttömien
joukko, heidän suhteellinen osuutensa, vähän vaihtelee sen mukaan, olemmeko me nou-
susuhdanteessa vai laskusuhdanteessa. Jos on hyvä työllisyystilanne, niin suhteessa näitä
ihmisiä pitkäaikaistyöttömistä on enemmän, jos on taas huono tilanne, niin silloin vähem-
män, koska pitkäaikaistyöttömyyteen ajautuu myös hyvin työkykyisiä ihmisiä.

Jos meillä on 30 000 ihmistä, jotka eivät ole työkykyisiä, niin ei kerta kaikkiaan ole koh-
tuullista vaatia, että heidän pitää löytää keikkatöitä tai heidän pitää työllistyä, jotta heidän
työttömyysturvaansa ei leikata. On kohtuullista, että osoitetaan aktiivitoimia, mutta lähes-
kään kaikille heille niitä ei ole pystytty osoittamaan. Ja kohtuutonta on se, että kun nämä
30 000 ihmistä tarvitsisivat terveydellistä kuntoutusta, niin tuo terveydellinen kuntoutus,
Kelan kuntoutus, ei kelpaa aktiivisuuden osoitukseksi. Se on se ensimmäinen asia, joka
tässä laissa olisi pitänyt korjata. Jos ihminen on sairas, niin hänen pitää päästä terveydelli-
siin toimenpiteisiin eikä häntä pidä osoittaa työvoimapoliittisiin toimenpiteisiin, jotka ovat
täysin vääriä. Jos esimerkiksi päihdeongelmista kärsivä työtön menee päihdekuntoutuk-
seen sen sijaan, että hän menisi kuntouttavaan työtoimintaan, jossa välttämättä ei aina päih-
deosaamista ole tarjolla, niin hän menettää työttömyysturvansa, ja näin ei voi olla. Ihmi-
nen pitäisi osoittaa juuri siihen toimenpiteeseen, joka juuri hänelle on oikea. Suomessa on
tapana sanoa, että yrittänyttä ei laiteta, mutta tämä laki laittaa ja hyvin pahalla tavalla. 

Ministeri — itse asiassa aivan oikein — haastoi tässä keskustelussa myös sitä, mitä sit-
ten pitäisi tehdä, mikä olisi se vaihtoehto. Vaihtoehto on palvelu. Itse asiassa tutkimukset
osoittavat sen, että kepistä ja porkkanasta kumpikaan ei oikeastaan toimi hirveän hyvin. Jos
katsomme vaikkapa perustulokokeilua, mikä hallituksella on ollut, siinä on kaikki kannus-
timet työllistyä, koska jokaisen euron saa itsellensä, mutta työllistymistuloksia ei juuri-
kaan ole tullut, vaikka jokaisen euron saisi itsellensä. Mutta sen sijaan jonkin verran hy-
vinvointituloksia on tullut. Elikkä kun ihmistä ei ahdisteta, niin hän voi paremmin.

Ja jos me toisaalta katsomme tätä niin sanottua aktiivimallia, niin sen leikkuri ei ole aut-
tanut vaikeassa asemassa olevia ihmisiä työllistymään, koska heillä ei välttämättä ole ky-
kyä löytää työtä tai ei ole kykyä tehdä työtä, eikä heille sopivia aktiivitoimiakaan ole. Ja jos
niitä olisi, niin niitä ei välttämättä tarjota eikä niitä ole saatavilla. Sen sijaan olisi järkevää,
että ensin arvioitaisiin ihmisen työkyky, ja jos työkyky on kohdallaan, niin silloin työnha-
kuvelvoite tietyin reunaehdoin ja työn vastaanottovelvoite on paikallaan, lyhyenkin työn.
Reunaehtona pitää tietenkin olla se, että esimerkiksi lapset saa varhaiskasvatukseen. Tä-
hän hallituksen subjektiivisen päivähoito-oikeuden rajoittaminen on iskenyt kovalla kädel-
28



Pöytäkirjan asiakohta PTK 161/2018 vp
lä, ja moni työtön, joka saisi niitä keikkatöitä, ei saa lastansa kokoaikaiseen päivähoitoon,
vaikka tarvitsisi, ja joutuu sen vuoksi kieltäytymään tietyistä työtehtävistä.

Jos ajatellaan tätä aktiivimallia, niin eniten se on työllistänyt Kelan virkailijoita. Itse
asiassa hallituksen esityksessäkin jo todettiin aika suuret kustannukset, jotka tulevat tämän
byrokratian pyörittämisestä, ja sen jälkeen on vielä lisätty rahaa niiden virkailijoiden toi-
menpiteisiin, jotka vain käsittelevät siis papereita ja tätä työttömyysturvaetuutta, eivät auta
asiakkaita. Tämä raha olisi pitänyt kohdentaa palveluun ja henkilökohtaiseen apuun.

Osatyökykyisten tai työkyvyttömien kohdalla pitäisi turvata henkilökohtainen palvelu,
jossa kartoitetaan työnsaannin esteet ja puututaan niihin. Osalla riittää, että työkykyä kom-
pensoidaan palkkatuella, ja jos alenema on pysyvä, niin silloin myös tuon palkkatuen pi-
täisi olla pysyvä. Passiivista työttömyysturvaa voidaan käyttää paremmin aktiivisena palk-
katukena, niin kuin vaikka SDP on Rinteen mallin mukaisesti esittänyt. 

Jos työkyvyssä taas on isoja ongelmia, niin silloin tarvitaan aktiivitoimia, jotka ovat
enemmän valmennusta, kuntoutusta ja työkykyä parantavia toimia. Terveyden ylläpitoon
tai parantumiseen liittyvät toimet pitää ehdottomasti laskea aktiivitoimiksi, ja näiden laa-
tua ja määrää on lisättävä. Jos työkyky taas on kokonaan menetetty, niin silloin pitää saada
apua, jotta aidosti pääsee työkyvyttömyyseläkkeelle. 

Aktiivitoimien kirjoa pitää laajentaa nykyisestänsä. Ministeritkin sanoivat julkisuuteen
silloin, kun tämä malli tuli, että talkootyö tai vapaaehtoistyö riittää aktiivitoimeksi. No, ei
riitä. Olisi pitänyt perehtyä siihen esitykseen, jota oma hallitus esitti. Eikä riitä vieläkään,
koska näitä korjauksia lakiin ei ole tehty. Osallistuminen vaikkapa kansalaisopiston kurs-
sille tai vapaaehtoistyöhön olisi syytä rinnastaa aktiivitoimiin sen vuoksi, että se pitää yllä
ihmisen hyvinvointia ja pitää yllä ihmisen työkykyä. Edustaja Vartiainen sanoi, että ei sai-
si osallistua sellaisille kursseille, jotka eivät suoraan työllistä, mutta entäpä, jos ne pitävät
elämänhallinnan kunnossa? Sillä on oma arvonsa meidän sosiaalipolitiikan näkökulmasta,
vaikka ei ehkä samaa arvoa työllisyyspolitiikan näkökulmasta. 

Työvoiman moniammatilliset palvelukeskukset hallitus on lakkauttamassa, vaikka ne
ovat Euroopan tasolla palkittu malli ja ne ovat olleet juuri sitä monialaista ammatillista yh-
teistyötä, jota itse asiassa tarvitaan, jossa terveydenhuolto, sosiaalitoimi ja työvoimapoli-
tiikka muodostavat ehjän kokonaisuuden ja jossa silloin, kun se parhaalla mahdollisella ta-
valla toimii, ihminen saa myös juuri sitä apua, mitä tarvitsee. 

Lisäksi me tarvitsemme paljon laajemmat ja paremmat välityömarkkinat, joissa paino
on sanalla ”työ”, ei pelkillä ikään kuin toimenpiteillä, jotka ovat jotakin muuta, tai palve-
lumarkkinoilla. Meillä on iso osa osatyökykyisiä ihmisiä, jotka pystyisivät antamaan oman
työpanoksensa yhteiskunnalle, mutta he eivät siinä markkinaehtoisesti onnistu vaan tarvit-
sisivat pysyvämpiä tukimuotoja. 

Ylipäätään palkkatuki pitäisi rakentaa sen mukaan, mikä ihmisen työkyvyn alenema on,
sillä tavalla, että se voisi olla vaikkapa joku prosenttiosuus tuosta työkyvyn alenemasta,
koska tällä hetkellä usein jätetään käyttämättä vammaisten ihmisten palkkatuen ikään kuin
uusintaminen, edellytetään siihen väliin työttömyysjaksoja, kun tukirahaa ei ole tarpeeksi
käytössä. 

Ja viimeisenä, eikä suinkaan vähäisimpänä, on perusturvaremontti. Tämän uudistuksen
ajatus oli lisätä keikkatöiden vastaanottamista, mutta se ei puuttunut siihen kaikkein tär-
keimpään, siihen byrokratialoukkuun ja sosiaaliturvan pyöritykseen, johon ihmiset joutu-
vat silloin, kun he keikkatöitä vastaanottavat, ja tämä puoli on korjattava.
29



Pöytäkirjan asiakohta PTK 161/2018 vp
17.39 Matti Semi vas: Arvoisa puhemies! Totta on, että tämä aktiivimalli on epäoikeu-
denmukainen, senhän jo ministeri Lindströmkin todisti tuossa puheessaan, etenkin kun
minä kysyin tästä mahdollisuudesta ottaa työntekijöitä palkkatukityöhön. Työllisyysmää-
rärahoja on jäänyt meillä käyttämättä parinakin vuonna johtuen siitä rajoituksesta, mikä
meillä on näitten yhdistyksien työllistämismahdollisuuteen. Siellä on tarjolla paljon hyvää
työtä, mikä aktivoi ihmisiä eteenpäin tekemään työtä ja hankkimaan ammattia itselleen ja
jopa pitämään yllä työkuntoa.

Mutta se asia, mitä minä harmittelin tässä aktiivimallihommassa, on se, mikä nähtiin
taas kerran, että tähän hallitukseen luottaminen on aika heikossa jamassa. Jos mietitään
kiky-sopimuksen solmimista ja sen aikaansaamista, siinä vaiheessa sovittiin, ettei tule hei-
kennyksiä. Ja nythän tämä heikennys, mikä lyötiin, lyötiin ihan suoraan näille heikoimmil-
le osapuolille: katsottiin, että heikoimmilta on varaa ottaa, ja otettiin sieltä poikkeen. Jos
miettii, että meillä on jo 140 000 työtöntä, joihinka tämä on iskenyt, niin on todella kovasti
heikkojen asemaa heikennetty todellisuudessa. Näin minun mielestäni hallitus on menettä-
nyt sen suhteen luottamuksen, niin että sen sanaan ei voi luottaa, lupasivat he mitä tahansa.
He aina vetävät välistä ja huolehtivat siitä, että heikompiosaisilla on heikompi tilanne ja
heikommat olosuhteet jatkossa olla.

17.40 Leena Meri ps: Arvoisa herra puhemies! Täällä on tullut esille se, että tämä on his-
torian toiseksi eniten allekirjoituksia saanut kansalaisaloite, elikkä lähes 141 000 kansa-
laista on ollut tätä mieltä. Oikeastaan lukisin näitä perusteluita ihan lyhyesti tästä kansalai-
saloitteesta.

Allekirjoittaneet henkilöt ovat sitä mieltä, että työttömyysturvaa siis leikataan aina, kun
työnhakijan ponnistukset oman työllisyytensä edistämiseksi eivät ole tuottaneet tuloksia.
Elikkä henkilöt kokevat näin, että vaikka kuinka ponnistelet, niin siitä huolimatta leika-
taan. Edelleen tässä aloitteessa todetaan, että työnhakija ei kuitenkaan päätä rekrytointipro-
sessin tuloksista. No, se on totta. Haastatteluissa työnantaja päättää, kenet hän ottaa. Työn-
antaja näistä päättää. Edelleen siellä todetaan, että työnhakija ei myöskään päätä siitä, onko
omalla kotiseudulla hänen urasuunnitelmiaan tukevia työllisyyspalveluita edes tarjolla,
saatikka siitä, tuleeko hän valituksi hänen hakemiinsa palveluihin, vaan TE-toimisto päät-
tää molemmista. — Nämä ovat niitä keskeisiä asioita: ihan tavallisen kansan suulla sanottu
suomeksi ja suoraan, mistä tässä on kysymys.

Työ- ja tasa-arvovaliokunnan puheenjohtaja, edustaja Filatov piti hyvän puheenvuoron,
jonka allekirjoitan, siitä, että totta kai aktiivisuus on hieno asia ja kaikkihan me haluaisim-
me olla aktiivisia kansalaisia, ja tunnen monia nuoria ja iäkkäämpiäkin, jotka kokevat ah-
distuneisuutta ja toimettomuutta. He haluaisivat olla osallisia yhteiskunnassa. Aika harva
valitsee sen tien, ettei halua osallistua mihinkään, mutta jos sellaisia henkilöitä on... Minis-
teri Lindström kertoi, että TE-toimistoissa käydessään sellaiset ihmiset, jotka eivät ole ha-
keneet koskaan töitä, ovat aktivoituneet, niin jos hän tarkoitti näitä henkilöitä, niin ehkä
hyvä näin. En nyt ole nähnyt näitä hänen keskustelujaan enkä tilastojaan enkä tiedä oike-
astaan, mitä hän tarkoittaa, mutta olen itsekin sitä mieltä, että jokainen tekee sen voitavan-
sa, on se sitten lyhyempää tekemistä, se voi olla osallistumista vapaaehtoistyöhön, opiske-
luun, ja osa näistä toimenpiteistähän on täysin mahdottomia tällä hetkellä.

Edustaja Vartiainen on hyvin perillä asioista ja tuntee tilastot, mutta siitä täytyy kyllä nyt
olla hieman ihmeissään, että onko todella kaikilla hallituspuolueilla sama ajatus. Kun ih-
minen yrittää aktiivisesti päästä elämään kiinni vaikka jonkinlaisella vapaaehtoistyöllä,
30



Pöytäkirjan asiakohta PTK 161/2018 vp
hän kokee onnistumisen tunteita, ei sitä kautta syrjäydy, innostuu ja sitä kautta ehkä työl-
listyy, ja se voi olla pidempi jatkumo. Se ei ehkä ole niin suoraviivainen taloustieteilijän
näkökulma, vaikka varmasti niistä tilastoista tiedättekin hyvin paljon.

Olen itse perustuslakivaliokunnan jäsen, ja tänään jatkamme toisen asian parissa, joka
on myös iso asia, eli sote-uudistus, mutta tämän osalta totesimme marraskuussa 2017, että
tätä lakia tulisi muuttaa. Perustuslakivaliokunta toteaa lausunnossaan, että se on vakiintu-
neesti korostanut, että etuuden epäämisen pitää olla asiallisesti perustellussa suhteessa sii-
hen, minkälaisia työllistymisen edistämistä tarkoittavia toimintoja on ollut tarjolla ja mitä
työttömänä olevan henkilön syyksi voidaan lukea. Silloin todettiin voimassa olevasta lais-
ta, että nyt arvioitavassa hallituksen esityksessä on sitä vastoin sen omien perusteluidenkin
mukaan kysymys ”kaavamaisesta laskusäännöstä” vailla yksilöllistä harkintaa.

Itse olen myös lakimies ja koen, että jos jonkintyyppisiä sanktioita ja rangaistuksia tu-
lee, niin kuin tämä leikkuri tässä on henkilölle, jota nyt tämä laki ei koe aktiiviseksi, niin
siinä pitäisi olla yksilöllistä harkintaa mukana. Näin me kai oikeusvaltiossa haluamme aja-
tella, että ei lopputulos voi kaikissa tapauksissa olla aina sama, tekipä ihminen mitä tahan-
sa.

Perustuslakivaliokunta on todennut, että tähän lakiehdotukseen tulee tehdä muutoksia ja
varmistaa se, että täytyy voida yksilöllisesti harkita, ettei se aina ole tämä kaavamainen
leikkuri, ja tämä olisi pitänyt poistaa. On hyvin harmillista, että tämmöistä ei tehty, ja oi-
keastaan jään miettimään nyt, kun me menemme jatkamaan iltaa tuonne, kun me keskus-
telemme siitä, minkä painoisia valtiosääntöoikeudellisia huomautuksia meidän tulisi pe-
rustuslakivaliokunnassa tehdä: meillä on edellytys, että me vaadimme, että tämä muutos
tulee tehdä, tai muuten sitä ei voi käsitellä tavallisessa lainsäätämisjärjestyksessä, ja sitten
meillä on näitä toisenasteisia valtiosääntöoikeudellisia huomautuksia, joita ei oikein tun-
nuta otettavan vakavasti. Tämä onkin semmoinen keskustelun paikka, mitä meidän täytyy
ryhtyä miettimään, että mikä se perustuslakivaliokunnan rooli on: jos me annamme vain
sellaisia huomautuksia, jotka eivät ole lainsäätämisjärjestyskysymyksiä, niin eikö niitä sit-
ten enää huomioida lainkaan, vai kirjoittelemmeko me niitä siellä lämpimiksemme, että
niistä voi sitten myöhemmin itse kukin vain ja ainoastaan keskustella?

Edustaja Filatovilla oli tuossa hyvä puhe, mutta ainoa asia, mikä minulla pikkusen sä-
rähti korvaan, oli se, että hän totesi tästä subjektiivisen päivähoito-oikeuden leikkauksesta,
että henkilö ei voi ottaa töitä vastaan, kun hän ei voi pitää lapsia jatkuvasti päivähoidossa.
Itse kyllä ajattelen näin, että ei kai se niinkään voi olla, että henkilön, joka on työtön, vel-
vollisuus olisi pitää lapsia aina tarhassa, jotta henkilö voisi ottaa muutamankin työtunnin
vastaan. Jotenkin tämä ajatus minusta tuntui oudolta. Itse katsoisin mieluummin niin, että
henkilö valitsee, miten hän haluaa elämässään toimia, haluaako olla lapsien kanssa kotona
— sehän on etuoikeus olla lasten kanssa kotona — vai haluaako, että he ovat päivähoidos-
sa koko päivän tai sitten sen 20 tuntia, minkä jokainen nyt jo saa. Silloin tämä päivähoito ei
ole tavallaan pelkästään tätä työllistämispolitiikkaa, vaan se on perhepolitiikkaa. Silloin-
han se voisi olla näin, että jos sitä lasta ei saa hoitoon — meillä Hyvinkäällä on vakuutettu,
että saa, olen siellä kaupunginhallituksessa tätä kysynyt — niin silloin se voisi olla perus-
teltu syy sille, ettei ole voinut esimerkiksi seuraavaksi päiväksi lähteä töihin. Mutta en
minä näe sitä niin, että lasten täytyy olla aina päivähoidossa sen vuoksi, että siellä voi olla
urhea soturi valmiudessa 24/7 vastaanottamaan työtä. Eli tästä olen eri mieltä.
31



Pöytäkirjan asiakohta PTK 161/2018 vp
Mutta tämä on ilmeisesti se päivä, kun hallitukselle ei mikään riitä, ja olen ehdottomasti
[Puhemies koputtaa] sitä mieltä, että tähän täytyy tehdä tämä yksilöllinen harkinta. Se on
kaiken edellytys.

17.48 Antti Lindtman sd (vastauspuheenvuoro): Arvoisa puhemies! Muuten edustaja
Meren puheenvuorosta olen samaa mieltä mutta en tästä päivähoito-osiosta, kun siihen tuli
nyt tämä aktiivimallilinkki. Kun tämä jo ennestään lisää byrokratiaa, niin vielä sellaisen
byrokratian lisääminen, että mikäli et kunnalta saa kokopäiväistä päivähoitoa lapsellesi,
niin se olisi syy päästä aktiivimallileikkurista pois. Tämä ei ole oikea polku. Oikea polku
on purkaa tämä aktiivimallileikkuri, ja myös oikea polku on purkaa tämä epäoikeudenmu-
kainen päätös siitä, että työttömien lasten oikeutta kokoaikaiseen varhaiskasvatukseen on
rajattu, koska itse ajattelen niin, että tässä maassa kaikki lapset perhetaustasta riippumatta
ovat yhtä arvokkaita.

17.49 Leena Meri ps (vastauspuheenvuoro): Arvoisa puhemies! Minähän en todellakaan
sanonut, etteivät kaikki lapset ole yhtä arvokkaita, vaan minähän sanoin, että on kunnia ja
ilo, että saa lapsia hoitaa kotona. Totesin vain sen, minkä käsityksen minä sain edustaja Fi-
latovin puheesta, että olisi parempi, että lapsi olisi hoidossa koko ajan, ettei se ainakaan oli-
si este.

Minunkin mielestäni on erittäin toivottavaa, että jos tätä aktiivimallia ei saada kumot-
tua, hallitus nyt olisi ainakin korjannut juuri näitä virheitä, joka tämäkin on, että jos et sinä
saa lapsia päivähoitoon, tai se on ihan samanlainen force majeure, jos sinulla ei ole liiken-
nevälinettä tai liikennemahdollisuuksia. Semmoinenhan meillä yleisestikin yhteiskunnas-
sa on.

Mutta en halua mennä siihen, että ihmisten täytyy viedä lapset hoitoon sen takia, että me
teemme sellaista työllisyyspolitiikkaa. Meillä on työllisyyspolitiikka nähty välineenä sille,
että me voimme melkein velvoittaa ihmisiä siihen, että pitää viedä lapset hoitoon. Jos joku
haluaa hoitaa kotona, niin annettakoon ja suotakoon hänelle mahdollisuus. Se ei väheksy
ollenkaan lapsien yhteisiä oikeuksia.

Ensimmäinen varapuhemies Mauri Pekkarinen:  Puhujalistaan.

17.50 Krista Kiuru sd: Arvoisa puhemies! Tänään käsittelyssä oleva kansalaisaloite ker-
too siitä, että kansalaiset ovat havahtuneet yleistä oikeustajua ja moraaliakin vastaan kysy-
mään, onko tämä aktiivimalli sellainen, joka on tämän ajan yhteiskunnassa oikeudenmu-
kainen tapa hoitaa työllisyyspolitiikkaa. Asia on vaikea, ja itse olen sillä kannalla, että tämä
aktiivimalli pitäisi hylätä. Valiokunnassa käsiteltiin tätä asiaa hyvin perusteellisesti, kui-
tenkin suhteellisen napakalla aikataululla. Minusta valiokunnan perustelut, jotka tässä esi-
tetään eduskunnalle, ovat kyllä yksityiskohdissaan sellaisia, jotka puhuttelevat. 

Ensinnäkin sosiaali- ja terveysvaliokunta kiinnittää huomiota siihen, niin kuin perustus-
lakivaliokunnankin lausunnossa todetaan, että aktiivisuusedellytyksen täyttämiseen vai-
kuttaa työttömän työnhakijan oman aktiivisuuden lisäksi tosiasiassa myös se, että eri alu-
eilla on tarjolla erilainen määrä työpaikkoja ja niiden laadussakin on eroa. Tältä osin tuo on
tärkeä havainto.

Perustuslakivaliokunta kiinnitti huomiota jo aikoinaan, kun tätä aktiivimallia eduskun-
nassa säädettiin, siihen, millä tavalla voisi turvata tämän mallin oikeudenmukaisuuden.
32



Pöytäkirjan asiakohta PTK 161/2018 vp
Silloin perustuslakivaliokunta ei esittänyt sellaista lukkoa, joka olisi laitettu ponnen taakse
ja jossa olisi selkeästi haettu ratkaisua tähän, vaan pyysi perustelemaan sitä, miten voidaan
välttää se, että kävisi niin, että sanktiona käytetty etuuden evääminen tapahtuisi sellaisis-
sakin tilanteissa, joissa ihmisellä ei olisi ollut toimintoja tarjolla tai työttömän henkilön
syyksi olisi voitu lukea sellainen syy, joka on kohtuuton. 

Tältä osin perustuslakivaliokunta kiinnitti minusta ihan oikeaan asiaan huomiota. Etuu-
den tason leikkaamisen ei tulisi olla kytketty sellaisiin asioihin, joihin työnhakija ei voi vai-
kuttaa. Eli näin ollen etuuden tason tulisi olla kytköksissä siihen, että työnhakijan vaiku-
tuspiirissä ovat kaikki ne keinot ja mahdollisuudet, joilla sitten voi pitää huolta siitä, että
tämä etuus olisi saatavilla. Näitä korjausvaihtoehtoja on nimenomaan se, mitä tässä kansa-
laisaloitteessa esitetään, että tämä nykyinen aktiivimalli hylättäisiin juuri sen vuoksi, että
ihmisillä ei ole tosiasiallista mahdollisuutta koko Suomessa aktivoitua sillä tavalla kuin
tässä aktiivimallissa tällä hetkellä vaaditaan. Siitä on olennaiset tiedot saatavilla tässä va-
liokunnan mietinnössä. 

Kun te katsotte näitä tilastotietoja, joita valiokunnalle on toimitettu tämän asian käsitte-
lyn yhteydessä, niin tätä alennettua työttömyysetuutta sai tosiasiassa ensimmäisellä aktii-
vimallin tarkastelujaksolla noin 150 000 henkilöä, ja kun tarkemmin katsotaan, niin heistä
työmarkkinatuen tai peruspäivärahan saajia oli 38 prosenttia. Se on siis yli joka kolmas.
Tämä on vakava viesti meille kysyä, onko tämä etuuden taso tosiasiassa kytketty sellaisiin
työnhakijan vaikutuspiirissä oleviin ehtoihin, että niihin voi itse vaikuttaa. Kyllä näyttää
siltä, että näin ei ole. Tämä on vakava, vakava viesti. Ja jos otetaan huomioon se, kuinka
moni näistä alennetun ansion saajista on ansiopäivärahalla, niin heitäkin on 32,8 prosent-
tia, joten voi sanoa, että noin joka kolmas.

Joten jälleen kerran herää se kysymys, joka perustuslakivaliokunnan lausunnossa on esi-
tetty: onko tämä aktiivimalli liian kaavamainen käytäntö toteuttamaan sitä, että ihmiset ak-
tivoituisivat? Pikemminkin kysymys on hyvin passiivisesta mallista, koska valtiolla ei ole
velvollisuutta tarjota minkäänlaisia aktiivitoimia, vaikka henkilö nimenomaan sitä haluai-
si. Ei siis ole olemassa subjektiivista oikeutta siihen, että voisi aktivoitua, mutta sen sijaan
on raskas velvollisuus myöskin etuuden leikkaamisen uhalla siihen, että pitää aktivoitua.
Siitä huolimatta se ei ole aina mahdollista, joten työnhakijalla pitäisi olla toiseksi mahdol-
lisuus aktivoitua muulla tavalla, jos nämä perinteiset aktivointikeinot eivät ole käytettävis-
sä. Myöskään tällaista ratkaisua ei esitetä. Se olisi siis toinen ratkaisu tälle aktiivimallille.
Itse kannatan tätä kansalaisaloitteen ratkaisua, jossa käytännössä hylättäisiin tämä esitys.

Valiokunnassa selvisi myöskin, että perustoimeentulotuen saajien määrä on kasvanut
aktiivimallin käyttöönoton jälkeen. Tuota kasvua on edelliseen vuoteen verrattuna 7,4 pro-
senttia. Valiokunta toteaa yhdellä suulla, että on selvää, että ensisijaisen etuuden alentami-
nen aktiivimallin johdosta lisää viimesijaisen toimeentulotuen tarvetta ja myös uusia toi-
meentulotuen saajia. Tämäkin on hyvin vakava kysymys. Näin ollen eduskunta ihan oi-
kein täällä salikeskustelussa aikoinaan edellytti, että kun sosiaali- ja terveysvaliokunnan
mietintö tämän salin läpäisee, eduskunta vaatii, että tätä uudistusta tulee seurata tarkasti ja
tarvittaessa laajentaa keinoja, joilla aktiivisuusedellytyksen voi täyttää, jos ilmenee, ettei-
vät ehdotetut keinot ole riittäviä estämään aktiivisesti työnhakua tai palveluun pääsyä yrit-
täneen työnhakijan joutumista vähennetylle etuudelle. 

Nyt on valitettavasti sanottava, että ei tämä kyllä kovin vakuuttavaa ole noin eduskun-
nan näkökulmasta. Kun katsotaan tätä eduskunnan tiukkaa yhteistä tahtoa, niin siltä osin
aktiivimallin kehittäminen on jäänyt tässä tilanteessa vielä valitettavasti kesken. Mutta hy-
33



Pöytäkirjan asiakohta PTK 161/2018 vp
vää on se, että valiokunta pitää hyvänä, että näihin epäkohtiin nyt kiinnitetään huomiota, ja
toteaa, että aktiivimallissa on epäkohtia. Lopputuloksena valiokunnassa ollaan eri mieltä
siitä, mikä olisi tähän kansalaisaloitteeseen päätösehdotus. Toiset haluavat hylätä tuon
kansalaisaloitteen, toiset hyväksyä. Itse kuulun näillä perusteluilla siihen porukkaan, joka
[Puhemies koputtaa] tämän kansalaisaloitteen haluaisi kuitenkin hyväksyä.

17.57 Sami Savio ps: Arvoisa puhemies! Kuten edellä jo varsin hyvin on käynyt ilmi,
myös perussuomalaiset kannattavat tätä yli 140 000 suomalaisen allekirjoittamaa kansalai-
saloitetta aktiivimallin kumoamiseksi.

Tämän aktiivimallin sekä periaatteellisesti että myös käytännössä suurin ongelma on ni-
menomaan se, että malli rankaisee työttömiä työnhakijoita epäonnistumisesta työnhaussa
tai työllistymistä tukevaan palveluun pyrkimisessä huolimatta siitä, miten kovasti he yrit-
tävät. Tällainen mentaliteetti ei kyllä sovi lainkaan suomalaiseen ajattelutapaan, jossa ka-
veria ei jätetä pulaan vaikeassakaan tilanteessa. Mutta näin hallitus kuitenkin näyttää mo-
nelle pienituloiselle työttömälle tekevän, mikä käy tilastoistakin ilmi.

Kuten tässä perussuomalaisten vastalauseessa todetaan, THL:n asiantuntijalausunnon
mukaan esimerkiksi perustoimeentulon hakijoiden määrä on kasvanut merkittävästi aktii-
vimallin käyttöönoton jälkeen. Valitettavasti tämä tieto ei tule meille opposition edustajil-
le oikeastaan minkäänlaisena yllätyksenä, koska muun muassa siitä varoitimme useaan ot-
teeseen hallituksen ministereitä joulukuussa 2017 monien muiden jo tuolloin havaittujen
ongelmien tavoin. Näihin ongelmiin kuuluvat esimerkiksi alueellisen yhdenvertaisuuden
puute sekä työttömyysetuuksien leikkausten kohdistuminen erityisesti ikääntyviin ja va-
jaakuntoisiin työttömiin. Tämähän on todettu selkeästi myös valiokunnan mietinnössä.

Arvoisa puhemies! Tarkastelussa on käynyt ilmi, että vähintään kolmannes työttömyy-
setuuksien saajista on joutunut tämän leikkurin kohteeksi. Uskallan kuitenkin väittää, että
suuri enemmistö heistä on tehnyt voitavansa päästäkseen töihin, mutta eivät siitä huolimat-
ta ole siinä onnistuneet. Jopa ministeri Lindström on todennut julkisesti, että monet työttö-
mät ovat joutuneet kärsimään heille osoitettujen palveluiden vähäisyydestä ja ovat joutu-
neet aktiivimallin leikkurin kohteeksi. Tästä kaikesta huolimatta hallitus ei näytä vielä-
kään olevan valmis kumoamaan epäoikeudenmukaiseksi koettua ja havaittua aktiivimal-
lia, joka suhtautuu työttömiin kaavamaisesti ilman yksilöllistä harkintaa.

Arvoisa puhemies! Totean tähän loppuun, että perussuomalaiset ovat esittäneet lukuisia
keinoja työllisyyskehityksen parantamiseksi siten, että työpaikkojen määrää saataisiin li-
sättyä. Esittämiimme keinoihin kuuluvat muun muassa järkevästi kohdennettu koulutus,
pieni- ja keskituloisille kohdennetut veronalennukset sekä toimet yritystoiminnan aloitta-
misen ja uusien työntekijöiden palkkaamisen helpottamiseen. Työttömyydessä on kyse en-
sisijaisesti työpaikkojen puutteesta, ei työttömien laiskuudesta.

18.00 Antti Lindtman sd: Arvoisa puhemies! Sosiaalidemokraattinen eduskuntaryhmä
tukee tätä yli 140 000 suomalaisen allekirjoittamaa kansalaisaloitetta ja syvästi epäoikeu-
denmukaisen aktiivimallin leikkurin poistamista. Siitä tässä käsittelyssä on tänään kysy-
mys, että aktiivimalli, joka on osoittautunut toimimattomaksi ja syvästi epäoikeudenmu-
kaiseksi, tulee purkaa. Sosiaalidemokraattinen eduskuntaryhmä tukee ja seisoo näiden ih-
misten takana, joista useat ovat liikkeellä sen puolesta, että Suomi pidetään yhteiskuntana,
jossa kaikki pidetään mukana, eikä sellaisena yhteiskuntana, jossa ensimmäiseksi leika-
34



Pöytäkirjan asiakohta PTK 161/2018 vp
taan heiltä, joilla jo ennestään vähiten on, heiltä, jotka jo ennestään ovat puolet tuloistaan
menettäneet, ja heistä vielä juuri heiltä, jotka ovat kaikkein heikoimmassa asemassa.

Arvoisa puhemies! Niin sanottuun aktiivimalliin sisältyy monta erittäin epäoikeuden-
mukaista yksityiskohtaa. Ministerit täällä sanovat, että näitä korjataan — mutta ei ole kor-
jattu, ja seuraavankin tarkastelujakson jälkeen taas kymmeniltätuhansilta suomalaisilta
työttömyysturvaa leikataan. 

On todella epäoikeudenmukaista, että niiltäkin ihmisiltä, jotka sairauden vuoksi ovat
menettäneet oikeutensa, joilla on tullut sairaspäivärahojen katto täyteen ja jotka ovat pu-
donneet työmarkkinatuelle, sairailta ihmisiltä, työttömyysturvaa leikataan. Ottaisiko edus-
taja Vartiainen sairaan ihmisen töihin? [Juhana Vartiaisen välihuuto] — He, joilla on tullut
sairaspäiväraha täyteen, putoavat työmarkkinatuelle. Hekin ovat tämän teidän leikkurin
piirissä. — Heistä jopa 17 000:lla on työsuhde mutta ei työkykyä, ja silti hallitus sanoo:
mene töihin, ja jos et mene, me leikkaamme. Onko tämä oikein? Ei ole, ja nyt kun hallituk-
sen kylmä linja on se, että tämä kansalaisaloite tullaan äänestämään ilmiselvästi nurin, niin
tämä jää nyt kansalaisten käsiin ja tarvitaan muutos seuraavien vaalien jälkeen.

Kaikkein epäoikeudenmukaisinta on se, että tämä kohdistuu myös 30 000 työkyvyttö-
mään, joka hallituksen tilaaman omankin selvityksen mukaan on se määrä, joka meillä on
työmarkkinatuella työkyvyttömiä. Mikä vastaus on hallitukselta heille? Jos sinä, joka olet
työkyvytön, et pääse töihin, sinulta leikataan. Jos menet kuntoutukseen, sinulta leikataan.
Onko se oikein? Työkyvyttömän polku on kuntoutuksen kautta työhön, ja nyt minkä tahan-
sa valitsee, paitsi jos työkyvytön työllistyy, niin vaihtoehtona on leikkaus. 

Tämä koskettaa myös 40 000:ta pitkäaikaissairasta, pitkäaikaissairaita, joiden me kaik-
ki toivomme kuntoutuvan ja pääsevän töihin, mutta jos he eivät pääse töihin, hallituksen
viesti on, että sinulta leikataan. Jos menet kuntoutukseen, jotta pääsisit työkykyiseksi, silti
sinulta leikataan. 

Ottaisivatko edustajat päihdekuntoutujan, päihdeongelmaisen töihin? Jos päihdekuntou-
tuja, jolle aivan ehdoton edellytys sille, että hän pääsee työmarkkinoiden aidosti käytettä-
väksi, on se, että hän kuntoutuu päihderiippuvuudestaan, päättää mennä päihdekuntoutuk-
seen, niin tässäkin tilanteessa hallitus leikkaa työttömyysturvaa aktiivimallin kautta. 

Tämä on syvästi epäoikeudenmukainen malli, hyvät edustajat. Minä pyydän — pyydän
— että te kaikkien näiden ihmisten puolesta vielä kerran harkitsette. Onko tämä Suomi niin
kylmä maa ja niin kova maa, ja onko tämän hallituksen linja todella niin kylmä, että näil-
täkin ihmisiltä, jotka haluavat löytää polun työelämään, työttömyysturvaa leikataan?

Arvoisa puhemies! Erityisen epäoikeudenmukainen tämä on sen vuoksi, että tilantees-
sa, jossa Suomessa talous kasvaa ja työllisyys nousee ja eletään todennäköisesti suhdanne-
huippua, neljättä vuotta peräkkäin työttömiltä leikataan. Ensin lyhennettiin työttömyystur-
vaa, sitten ensimmäisen kerran leikattiin, toisen kerran, kolmannen kerran leikattiin, neljäs
kerta putkeen leikattiin, ja sen lisäksi vielä asetettiin epäoikeudenmukainen aktiivimalli-
leikkuri. Tilanteessa, jossa talous kasvaa ja työllisyys nousee, työttömiltä edelleen leika-
taan. Herää kysymys: Eikö mikään riitä? Onko koskaan olemassa sellaista suhdannetilan-
netta, jolloin raja tulisi vastaan? Kun taloustilanne oli huono, se oli syy leikata työttömiltä
työttömyysturvaa, mutta se oli myös syy samaan aikaan antaa uusia veroetuja, jotka ovat
tehottomia ja jotka menevät hallitusta lähellä oleville etupiireille. Nyt kun talous on hyväs-
sä kunnossa, edelleenkään tästä aktiivimallileikkurista ei voida luopua, mutta ei kuiten-
kaan talous ole niin hyvä, että se antaisi syytä tarkastella näitä tehottomia, epäoikeudenmu-
kaisia, rikkaita suosivia veroetuja.
35



Pöytäkirjan asiakohta PTK 161/2018 vp
Arvoisa puhemies! Käytän vielä hetken työllisyysvaikutuksiin: 
Tässä on nostettu esiin, että tällä on työllisyysvaikutuksia. Ministeri Lindström sanoi,

että aktiivimallilla on ollut kiistatta työllisyysvaikutuksia. No kiistatta se, mikä tiedetään ja
on selvää, on se, että toimeentulotukiasiakkaiden määrä on lisääntynyt. Yhä useampi ihmi-
nen on joutunut toimeentulotuen varaan, ja uskon, että moni tietää, että se jos mikä on kaik-
kein pahin kannustinloukku nousta takaisin työelämään. Se on se tosiasia, mikä kiistatta
tiedetään. 

No nyt hallitus nojaa tähän niin sanottuun Etlan tutkimukseen ja arvioihin siitä, että ko-
konaisuudessaan hallitus on tehnyt toimenpiteitä, jotka ovat vaikuttaneet työllisyyden kas-
vamiseen. Käydäänpä se läpi: Etlan arvio ensinnäkin totesi, että ehdottomasti suurin työl-
lisyysvaikutus on ollut kansainvälisellä suhdannetilanteella, 25 prosenttia on ollut työ-
markkinasopimista, ja voi arvioida, että siellä lopussa 25 prosentissa on ollut hallituksen
toimenpiteillä vaikutusta. Päivähoitomaksujen alentaminen on muun muassa yksi, joka on
hyvä asia ja myös sen tavoitteen mukainen, jota sosiaalidemokraatit ovat ajaneet. Mutta sit-
ten tämä aktiivimalli. Tämä Etlan raportti ei perustu suinkaan empiiriseen tutkittuun tie-
toon vaan oletuksiin työvoiman tarjontajoustosta, jotka taas perustuvat Kärkkäisen ja Ter-
volan laskelmiin. Niissä laskelmissa ei ole aktiivimalli mukana. Ei ole tutkittu, eikä Etlan
raportin perusteella voi todeta, että aktiivimallilla olisi ollut työllisyysvaikutuksia, koska
se perustuu vain teoreettisiin oletuksiin työn tarjontajoustosta ja se perustuu arvioon, joka
on tehty Kärkkäisen ja Tervolan raportin pohjalta, ja siinä mukana ei ollut aktiivimalli.

18.08 Juhana Vartiainen kok: Arvoisa puhemies! Suomalainen työttömyysturva on
kauan nukkunut ruususenuntaan. Järjestövetoisena ja heikosti tutkimustietoon perustuva-
na se on tukenut työttömyyden nousua Pohjois-Euroopan kärkeen. Tämän hallituskauden
aikana on Suomessa ministeri Lindströmin johtamisella otettu kuitenkin askelia pohjois-
maiseen suuntaan, jossa olennaista on hyvän työttömyysturvan yhdistäminen työmarkki-
noilla olemisen velvoitteisiin. Meillä on muodollisesti ollut velvoittava työttömyysturva
tähänkin mennessä, mutta käytännössä velvoitteista ei ole piitattu. Mitä enemmän turvaan
liittyy aktiivisuuden ja työnhaun velvoitteita, sitä alhaisempi on työttömyys ja sitä kor-
keampi työttömyysturva meillä voi olla. Aktiivimalli on ensimmäinen askel tällaiseen pa-
rempaan suuntaan. Totta kai me haluamme myös paremmat työvoimapalvelut, mutta tämä
on se suunta, johon meidän kannattaa mennä.

Esimerkiksi edustaja Mikkonen täällä toivoi parempaa perusturvaa, mutta avain siihen
on nimenomaan se, että sosiaaliturva velvoittaa. Mitä enemmän velvoitteita, sitä korkeam-
paa sosiaaliturvaa on mahdollista ylläpitää. Jos Vihreä liitto olisi osallistunut yhteisparla-
mentaarisen Toimi-hankkeen työhön, te olisitte olleet mukana oppimassa näistä asioista.
Nyt otetaan pieniä askelia parempaan suuntaan siitä surkeasta tilanteesta, jossa aiemmin
työttömyydestä ei välitetty mitään. Edellinen hallitus oli asettanut kunnianhimoisen työlli-
syystavoitteen, muttei viitsinyt tehdä ainuttakaan oikeasti työttömyyteen vaikuttavaa uu-
distusta, [Välihuutoja sosiaalidemokraattien ja perussuomalaisten ryhmistä] ja tulokset oli-
vat sen mukaisia: toistasataatuhatta miinusta työllisten määrässä hallituskauden aikana.

Täällä on kyselty hallituksen ihmiskuvasta. No, aktiivimalli perustuu siihen, mitä ihmi-
sen normaalista käyttäytymisestä tutkimuksen ja elämänkokemuksen valossa tiedetään.
Työttömät ovat tietysti samanlaisia kuin muutkin ihmiset, ja kaikki järkevät ihmiset tietä-
vät, että työttömyyteen vaikuttavat sekä kokonaistaloudellinen tilanne että työttömän oma
käytös, tietenkin. En itse asiassa usko, että te itsekään oppositiossa ajattelette, että työttö-
36



Pöytäkirjan asiakohta PTK 161/2018 vp
män oma käytös ei vaikuttaisi työllistymisen todennäköisyyteen mitään, ja nythän me yri-
tämme aktiivimallilla vaikuttaa työttömien omaan työnhakuaktiivisuuteen. Eihän meillä
voikaan olla tieteellistä todistusta, kun ei sellaista ole tehty — emme tiedä, voiko sellaista
tehdä — mutta tuskin se nyt on sattumaa, että sen jälkeen, kun aktiivimalli säädettiin, työt-
tömyys laski nopeammin kuin yksikään talousennustaja oli osannut ennustaa. [Välihuuto-
ja sosiaalidemokraattien ryhmästä — Antti Lindtman pyytää vastauspuheenvuoroa]

No, tämäkin keskustelu osoittaa politiikan polarisoivaa luonnetta. Normaalissa keskus-
telussa monet, jotka nyt täällä rusikoivat tätä mallia, olivat valmiita esittämään aivan sa-
mantapaisia keinoja. Vihreän liiton puheenjohtaja Touko Aalto esitti jo kauan aikaisem-
min, että työttömyysturvassa olisi ajallinen porrastus alaspäin. Nyt hallitus toteutti mallin,
joka on samansuuntainen, mutta kuitenkin lievempi, eli antaa mahdollisuuden välttää tä-
män aleneman, mutta nyt Vihreän liiton edustajat täällä hyökkäävät tätä vastaan.

Täällä on oltu huolestuneita mallin vaikutuksista köyhiin ja pitkäaikaistyöttömiin. Alun
perin ajateltiinkin, että malli koskisi vain ansiosidonnaista, mutta todettakoon nyt, että ni-
menomaan työmarkkinajärjestöthän haluavat aina kaiken ulottaa: jos ansiosidonnaiseen
tulisi jokin heikennys heidän mielestään, niin se pitää ulottaa myös perusturvaan. [Antti
Lindtmanin välihuuto] Mutta onhan tässä ollut nyt se hyvä puoli, että tässä on paljastunut
se surkea, kerta kaikkiaan surkea, välinpitämätön asiantila, että juuri ne ryhmät, joista
edustaja Lindtmankin täällä puhui — kuntoutusta tarvitsevat, sairaat, työkyvyttömät, päih-
deongelmaiset — he ovat olleet työttömyysturvalla. Se on ollut pohjoismaisesta näkökul-
masta aivan surkean leväperäistä sosiaalipolitiikkaa. Ymmärrättekö te työväenliikkeessä,
mikä on pohjoismaisen työttömyysturvan ajatus? [Antti Lindtman: Kyllä!] Siinä pitää olla
työmarkkinoiden käytettävissä niin, että voi ottaa työpaikan vastaan vaikka jo kahden tun-
nin kuluttua. Ja nyt kun tässä paljastuu, että on ollut näin paljon ihmisiä väärissä sosiaali-
politiikan ruuduissa, niin me pystymme jollain tavalla tätä tilannetta ryhdistämään. Ei olla
kylmiä mutta ei kyllä haluta olla sillä tavalla leväperäisiä kuin mitä tähän mennessä tällai-
sessa hällä väliä -maassa on oltu.

Täällä on esitetty yksi hyvä ehdotus, ja se oli edustaja Tarja Filatovin ehdotus, että myös
kuntoutus hyväksyttäisiin aktiivisuusehdon täyttäjänä, ja tähän suuntaan varmaan tullaan-
kin menemään. Elämänhallinnan parantaminen on tärkeää, mutta jos mikä tahansa vapaa-
ehtoistoiminta täyttää aktiivisuusehdon, silloinhan sen vaikutus työllistymistodennäköi-
syyteen nollautuu, koska on aivan liian helppoa täyttää aktiivisuusehto. Koko se käyttäy-
tymisvaikutus työttömän omaan aktiivisuuteen tulee sitä kautta, että sen ehdon täyttämi-
nen ei ole helppoa, ja sen takia se, että osalta leikataan, osoittaa, että tämä ehto on nyt ase-
tettu suunnilleen oikein.

Täällä on myös vedottu siihen, että eri puolilla maata on erilaiset mahdollisuudet täyttää
ehtoja, mutta totta kai laajassa maassa on erilaiset työllistymismahdollisuudet eri puolilla
maata. Jos missään Suomessa ei olisi työpaikkoja, niin eihän silloin kannattaisi ketään yrit-
tää kannustaa tällaisilla ehdoilla. Jos taas kaikkialla olisi työtilaisuuksia, niin silloinhan oli-
si erittäin perusteltua, että meillä olisi isoja, painavia aktiivisuusvelvoitteita. Eihän siinä-
kään ole mitään järkeä, että ne velvoitteet asetetaan sen paikkakunnan mukaan, jossa on
kaikkein vähiten työtilaisuuksia. Jos minä muuttaisin telttaan Savukosken erämaahan ja
vaatisin sinne elämäni loppuun asti työttömyysturvaa, niin eihän koko työttömyysturvaa
pitäisi minun, sen alueen, perusteella muovata.

Totta kai näiden aktiivisuusvelvoitteiden tarkoitus on myös se, että ihmiset muuttaisivat
työn perässä — hyvä pohjoismainen ajatus sekin, joka on ollut olennainen osa ja on muu-
37



Pöytäkirjan asiakohta PTK 161/2018 vp
ten ollut olennainen osa myös sosiaalidemokratian politiikkaa kaikkialla Pohjolassa. On
ihan hassua, että nyt hyvää, velvoittavaa aktiivisuuspolitiikkaa kritisoidaan sillä perusteel-
la, että eri puolilla maata on erilaiset mahdollisuudet toteuttaa tällaisia velvoitteita. Totta
kai on. Eihän nyt kaikkialla voi olla samanlaista, ja yksi pyrkimys tällaisilla ehdoilla on se,
että ihmiset hakeutuisivat työn perässä. Minun täytyy oikein ihmetellä tällaista suhtautu-
mista. Kun minä itse aikoinani liityin sosiaalidemokraattiseen puolueeseen, niin minä lii-
tyin siihen siksi, että se oli nimenomaan työn ja korkean työllisyyden liike. Nyt se on me-
nossa jonnekin aivan muualle. Tanskassa, Saksassa ja Ruotsissa on nimenomaan sosiaali-
demokraattien johdolla onneksi menty korkeamman työllisyyden suuntaan.

18.16 Antti Lindtman sd (vastauspuheenvuoro): Arvoisa puhemies! Edustaja Vartiainen
vastasi tähän kritiikkiin, mikä koskee työllisyysvaikutuksia. No, nyt on kiistatta selvää, että
aktiivimallin työllisyysvaikutuksista ei ole näyttöä. Ei Etlan raportista tule näyttöä. VM:n
kannustinloukkutyöryhmässä todettiin, että päivähoitomaksujen alennukset ovat tehok-
kaimpia työn tarjontajoustoja.

Edustaja Vartiainen, joka valitettavasti lähtee salista pois, on kyllä minua huomattavasti
korkeammin oppinut, mutta tohdin kuitenkin ottaa seuraavan näkökulman esiin: Nyt kun ei
ole olemassa tieteellisiä todisteita tai edes arvioita työllisyysvaikutuksista, niin hän sanoi,
että voiko olla sattumaa, että työllisyys on noussut aktiivimallin käyttöönoton jälkeen. Et-
lan raportissahan todetaan, että nimenomaan suhdanne on suurin selittävä tekijä. Mutta
mitä tulee tähän käytettävään logiikkaan, niin silloin samalla periaatteellahan jäätelönmyy-
jiä voisi kesällä syyttää hukkumiskuolemista.

Toinen varapuhemies Tuula Haatainen: Puhujalistaan.

18.17 Outi Alanko-Kahiluoto vihr: Arvoisa puhemies! Kansalaisaloite aktiivimallin ku-
moamisesta on tehty hyvästä syystä, ja olen sitä mieltä, että se pitäisi hyväksyä, ja sen puo-
lesta olen äänestänyt sosiaali- ja terveysvaliokunnassa. Vastustin työttömyysturvan aktii-
vimallia jo lain valmisteluvaiheessa, koska ennakoin sen kohtelevan työttömiä eriarvoista-
vasti. Juuri näin on tapahtunut, ja tästä varoitti myös perustuslakivaliokunta. Äänestin ak-
tiivimallia vastaan, koska se leikkaa työttömän työttömyysrahaa, vaikka henkilö olisi teh-
nyt parhaansa työllistyäkseen edes väliaikaisesti.

Tässä muuten edustaja Vartiainen oli väärässä. Hänhän kritisoi oppositiota siitä, että me
ikään kuin vastustaisimme sitä, että työttömiltä edellytetään aktiivisuutta. Nythän on niin,
että nykyinen työttömyysturvalaki jo edellyttää työttömiltä aktiivisuutta, ja aktiivisuus on
toki hyvä, ja sen vuoksi meillä on työttömien palveluita olemassa. Mutta nyt tässä työttö-
myysturvalaissa, jota me nyt käsittelemme, ja tässä aktiivimallissa on ongelmana juuri se,
että vaikka henkilö olisi aktiivinen, häneltä voidaan silti leikata työttömyysturvaa. Ja tämä
oli se syy, miksi perustuslakivaliokunta katsoi, että tämä tulee kohtelemaan työttömiä epä-
oikeudenmukaisesti ja eriarvoistavasti, koska työttömien palveluita ei ole saatavilla kaik-
kialla Suomessa yhtä lailla ja myöskin henkilön ikä ja koulutustaso vaikuttavat siihen, mit-
kä hänen mahdollisuutensa ovat työllistyä, vaikka hän itse olisi miten aktiivinen.

Eli äänestin aktiivimallia vastaan, koska se on eriarvoistava. Työmahdollisuudet ovat
hyvin erilaiset eri puolilla Suomea ja eri-ikäisille. Työpaikkojen puuttumiselle tai ikäsyr-
jinnälle työtön itse ei voi mitään. Äänestin vastaan, koska hallituksen julma aktiivimalli
rankaisee myös tosiasiassa työkyvyttömiä, jotka ovat saaneet hylkäävän työkyvyttömyys-
38



Pöytäkirjan asiakohta PTK 161/2018 vp
päätöksen. Äänestin vastaan, koska työttömän minimipäiväraha on jo ennen leikkausta alle
köyhyysrajan ja työttömyysturva on jo entuudestaan syyperustainen. Myös tässä edustaja
Vartiainen oli väärässä. Hän sanoi, että vihreät ovat kannattaneet porrastettua työttömyys-
päivärahaa. Se pitää paikkansa. Mutta vihreät eivät koskaan ole kannattaneet sitä, että työt-
tömän peruspäivärahaa voitaisiin leikata tällä tavalla kuin aktiivimallissa nyt leikataan.

Työttömyysturvan aktiivimalli on esimerkki hallituksen lakiesityksistä, jotka on runnot-
tu eteenpäin asiantuntijoiden varoituksista piittaamatta ja perustuslakivaliokuntaa kuunte-
lematta. Aktiivimalli on käytännössä työttömyysturvan leikkuri. Hallitus ei kuunnellut pe-
rustuslakivaliokunnan vakavaa varoitusta. Perustuslakivaliokuntahan ennakoi, että tämä
työttömyysturvalaki, jota aktiivimalliksi kutsutaan, tulee kohtelemaan työttömiä eriarvoi-
sesti, ja koska työttömien palveluita on epäyhdenvertaisesti tarjolla työttömille eri puolilla
maata, hallituksen olisi pitänyt ennen tämän lain säätämistä huolehtia siitä, että palveluita
on kaikille työttömille tarjolla riippumatta henkilön asuinpaikasta, jos näihin aktiivipalve-
luihin osallistuminen on kerran tapa välttää työttömyysturvan leikkaaminen. Hallitus ei
kuitenkaan näin tehnyt. Siksi kyseessä oli ja on köyhyyttä syventävä työttömyysturvan
leikkuri.

Kelan työttömyyspäivärahan saajissa on ihmisiä, joita aktiivimalli rankaisee, ei auta.
Leikkuriin on joutunut huomattava määrä pitkäaikaistyöttömiä, joista osa on käytännössä
työkyvyttömiä. Aktiivimallin leikkuri voi iskeä ja on iskenyt henkilöihin, jotka käytännös-
sä ovat työkyvyttömiä tarkastelujakson aikana mutta eivät ole saaneet työkyvyttömyyden
perusteella maksettavaa etuutta.

Aktiivimallin ensimmäisellä tarkastelujaksolla elikkä huhti—kesäkuussa 2018 työttö-
myysetuus aleni aktiivimallin vuoksi jopa 150 000 suomalaisella. Aktiivimallin ydinon-
gelma on, että työttömyysturvaa, jopa kaikkein pienintä työttömyysturvaa, joka on alle
köyhyysrajan, voidaan leikata, vaikka ihminen olisi tehnyt parhaansa. Työpaikan saami-
nen ei ole työnhakijan käsissä, ja työttömien palveluihin pääseminen vaihtelee paikkakun-
nittain.

Tilastoja tarkastellen aktiivimallin leikkuri on kohdistunut alueellisesti ja ikärakenteen
kannalta epätasaisesti. Iäkkäistä työttömistä keskimääräistä suurempi osa ei ole täyttänyt
aktiivisuusehtoa. Alueellisesti aktiivimalli on leikannut työttömyysturvaa erityisesti Itä-
Suomessa, Uudellamaalla ja Käsivarren Lapissa.

Sosiaali- ja terveysvaliokunta kuuli asiantuntijoita, jotka ottivat esiin monenlaisia ongel-
mia jo ennen tämän lain säätämistä. Nyt Työttömyyskassojen Yhteisjärjestö toteaa, että ak-
tiivimalli kohtelee kansalaisia epätasa-arvoisesti maantieteellisesti ja ammattialoittain, ku-
ten ennen lain säätämistä varoitettiin. STTK:n mukaan aktiivimalli on työttömyysturvan
toimeenpanon kannalta tarpeettoman raskas, kun arvioidaan aktiivimallilla saavutettuja
työllisyysvaikutuksia. Ja suuren hinnanhan maksavat itse asiassa juuri ne, joiden kaikkein
pienintä työttömyysturvaa on leikattu ja jotka ovat joutuneet turvautumaan toimeentulotu-
keen, joka on, kuten toivottavasti hyvin tiedämme, eräänlainen köyhyysloukku, koska siltä
on hyvin vaikea ponnistaa takaisin työelämään, koska siinä ei ole vastaavaa suojaosaa kuin
työttömyysturvassa.

SAK korostaa, että lähtökohtaisesti pieniin tuloihin kohdistuva leikkaus on tuntuva työt-
tömän arjessa, ja näin se juuri on. Viittaan siis valiokunnan kuulemiin asiantuntijoihin.
Työttömien Keskusjärjestön mukaan kaikille työttömille ei ole tarjolla työpaikkoja eikä
palveluita, joten tosiasiallisesti aktiivimalli leikkaa työttömien perusturvaa, kuten me
näemme siitä, miten paljon toimeentulotuen hakijoiden määrä on noussut.
39



Pöytäkirjan asiakohta PTK 161/2018 vp
Aktiivimalli on ongelmallinen, sillä se ei ota riittävästi huomioon työkyvyttömyyttä ja
osatyökyvyttömyyttä. Terveyden ja hyvinvoinnin laitoksen lausunnon mukaan osalla pit-
käaikaistyöttömistä on tarve työkykyä kohentavalle hoidolle ja kuntoutukselle, eivätkä
nämä henkilöt sovellu nykymuotoisen aktiivimallin kohteeksi. Sanktion sijaan he tarvitsi-
sivat ohjauksen asianmukaiseen hoitoon, kuntoutukseen tai muuhun palveluun. Euroopan
neuvoston [Puhemies koputtaa] sosiaalisten oikeuksien komitea on puolestaan useaan ot-
teeseen antanut Suomelle moitteet sosiaaliturvan vähimmäisetuuksien liian pienestä tasos-
ta. Meillä todellakin työttömän perusturva on noin 72 prosenttia kansalaisen minimibudje-
tista. Se on todellakin alle köyhyysrajan jo ennen aktiivimallin leikkuria. [Puhemies: Ai-
ka!]

Haluan ottaa lopuksi vielä esiin sen, että aktiivimalli on leikannut useimmin etuuden ta-
soa ikääntyvillä työttömillä työnhakijoilla. Osa osatyökykyisistä on kokenut ehtojen täyt-
tämisen hyvin vaikeaksi. Sosiaali- ja terveysvaliokunnan kuulemisessa on käynyt todella-
kin ilmi, että viimeisen vuoden aikana työkyvyttömyyseläkkeelle hakeneiden määrä on
Suomessa kasvanut 10 prosenttia — 10 prosenttia tilanteessa, [Puhemies koputtaa] jossa
työllisyys on muuten kohentunut eikä lainsäädännössä ole tapahtunut muuta erityistä kuin
aktiivimallin säätäminen. [Puhemies koputtaa] Mielestäni hallituksen pitäisi ottaa tämä va-
kavasti.

Toinen varapuhemies Tuula Haatainen: Pysytään näissä yhdessä sovituissa aikarajois-
sa.

18.26 Anneli Kiljunen sd: Arvoisa rouva puhemies! Pidin aikaisemmin tänään pidem-
män puheenvuoron, jossa analysoin tätä tilannetta. Oikeastaan kaksi asiaa, joihinka haluan
vielä sanani ja ajatukseni tuoda, on jäänyt vaivaamaan minua, kun tätä aktiivimallia käsi-
teltiin sosiaali- ja terveysvaliokunnassa ja sen jälkeen olen huomannut sen, että oikeastaan
ne asiat, joista silloin tämän asian yhteydessä keskusteltiin, ovat konkretisoituneet tämän
vuoden aikana ja myös tämän kansalaisaloitteen selvitysten seurauksena. 

Ensimmäinen asia näistä on se, että kun aktiivimallilainsäädäntöä Suomeen hallitus esit-
ti, niin sosiaali- ja terveysvaliokunnassa oltiin erittäin kriittisiä, koska hallitus ei ollut teh-
nyt tähän todellisia vaikutusarvioita lainkaan, ja tämän seurauksena me tiesimme, että ak-
tiivimalli tulee lisäämään pysyvää köyhyyttä, masentuneisuutta, pitkittynyttä sairautta ja
syrjäytymistä sekä siirtää ihmisiä entistä enemmän toimeentulotuen asiakkaaksi, kuten
täällä on useissa puheenvuoroissakin tänään todettu, ja lakiesityksen seurauksena on todel-
linen riski, että suomalainen yhteiskunta jakaantuu eri ryhmiin ja eriarvoistuminen kasvaa.
Tämä kaikki lähtee siitä, että vaikutusarviointeja ei ole tehty. 

Kuten me tänään olemme kuulleet ministeri Lindströmin ja Mattilan ja myös muuta-
mien hallituspuolueidenkin puheenvuoroista, niin lähtökohta perustuu siihen, että kun laki
on tehty, niin nyt seurataan ja arvioidaan ja tehdään erilaisia selvityksiä, jotka jo lähtökoh-
taisesti osoittavat, että kaikki ne alkuperäiset riskitekijät, jotka olivat tiedossa, kun aktiivi-
malli hyväksyttiin, konkretisoituvat nyt kansalaisten päivittäisessä arjessa. Hallituspuolu-
eiden jäsenet perustelevat yleistä tilannetta sillä, että koska työllisyys on parantunut, niin
aktiivimallilla olisi tähän myös iso merkitys. Kuitenkin on pystytty jo useissa muissa pu-
heenvuoroissa toteamaan, että tämä ei pidä paikkaansa. 

Toinen asia, joka on vaivannut tämän asian käsittelyä, joka ehkä nyt tänä iltanakin nä-
kyy, joka tulee esille, on se, mikä on perustuslakivaliokunnan näkemysten tilanne, kun he
40



Pöytäkirjan asiakohta PTK 161/2018 vp
antavat lausuntoja mietintövaliokunnalle. Kun tätä aktiivimallia käsiteltiin sosiaali- ja ter-
veysvaliokunnassa, niin silloin kävimme hyvin vahvaa keskustelua siitä, että kun perustus-
lakivaliokunta kritisoi tilannetta ja esitystä siitä, että kyse on kaavamaisista laskusäännök-
sistä vailla yksilöllisiä harkintoja, niin perustuslakivaliokunta katsoi, että hallitus asettaa
lähtökohtaisesti työttömät ihmiset eriarvoiseen asemaan keskenään eikä työttömällä itsel-
lään ole todellista mahdollisuutta vaikuttaa työttömyyspäivärahan leikkaukseen. Perustus-
lakivaliokunta puuttuikin juuri tähän ongelmaan ja edellytti, että sosiaali- ja terveysvalio-
kunta korjaa tilanteen esimerkiksi tuomalla yksilökohtaisen harkinnan osaksi työttömyys-
turvaa. Mutta kun tästä asiasta keskusteltiin, niin hallituspuolueet kokoomus, keskusta ja
siniset eivät kuitenkaan halunneet puuttua tähän perustuslakivaliokunnan antamaan huo-
mioon eivätkä halunneet muuttaa esitystään perustuslakivaliokunnan toivomusten mu-
kaan, ja tämän seurauksena tämä perustuslakivaliokunnan ihan oleellinen osa tätä aktiivi-
mallia jäi huomiotta.

Nyt me olemme siinä tilanteessa, että kansalaiset ovat kokeneet epäoikeudenmukaisuut-
ta ja he ovat lähteneet vaatimaan itselleen oikeudenmukaisuutta ja parempaa demokratiaa
ja haluavat tulla kuulluiksi tämän asian yhteydessä. Tästä syystä toivoisin, että kun perus-
tuslakivaliokunta asioita toteaa, niin niihin puututtaisiin vakavasti, eikä se välttämättä
edellytä ponnen taakse menemistä vaan sitä, että kaikkiin niihin huomioihin, jotka sieltä
tuodaan, suhtaudutaan vakavasti. 

Jälkikäteen harmittaa, ettei perustuslakivaliokunta laittanut tätä ponnen taakse. Se olisi
varmaan muuttanut koko tämän jatkokäsittelynkin aivan toisenlaiseksi.

18.31 Merja Mäkisalo-Ropponen sd: Arvoisa puhemies! Kansalaisaloite aktiivimallin
kumoamisesta on erittäin perusteltu. Mallin toimivuudesta tähän mennessä saadut tulokset
viittaavat lähinnä siihen, että malli toimii etuusleikkurina ja muut vaikutukset jäävät vähäi-
siksi.

Mallissa on monia vakavia epäkohtia, ja malli kertoo paljon hallituksen ihmiskäsityk-
sestä:

Ensinnäkin, malli on epäoikeudenmukainen sekä alueellisesti, aloittain että ikäryhmit-
täin. Työpaikkojen ja työllistymistä edistävien palveluiden saatavuus vaihtelee alueellises-
ti ja aloittain paljon, joten malli vaarantaa kansalaisten tasa-arvoisuuden kohtelemalla eri
alueilla asuvia ja eri ammateissa olevia työttömiä epätasa-arvoisesti riippumatta työttö-
män aktiivisuudesta. Lisäksi aktiivimalli näyttää leikkaavan erityisesti iäkkäiden työttömi-
en etuuksia.

Toiseksi, malli on epäinhimillinen, eikä se huomioi ihmisten toimintakykyä. Työttömis-
sä työnhakijoissa on paljon henkilöitä, joilla on työ- tai toimintakykyä alentava sairaus tai
toimintakyvyn rajoite. Suurella osalla pitkäaikaistyöttömistä työkyky on merkittävästi hei-
kentynyt esimerkiksi mielenterveyden häiriöiden takia. Merkittävällä osalla pitkäaikais-
työttömistä on työkykyä kohentavan hoidon ja kuntoutuksen tarve. Nämä henkilöt erityi-
sesti kokevat aktiivimallin ihmisarvoa alentavana rangaistuksena itselleen, koska esimer-
kiksi kuntoutus ei ole hallituksen mielestä oikeaa aktiivisuutta.

On epäoikeudenmukaista olla huomioimatta ihmisten toimintakykyä ja edellyttää kai-
kilta samanlaista aktiivisuutta, vaikka he tarvitsisivat työ- ja toimintakyvyn sekä terveydel-
listen rajoitteiden selvitystä sekä ohjausta asianmukaiseen hoitoon, kuntoutukseen, työky-
vyn selvitykseen tai muuhun tarpeenmukaiseen palveluun.
41



Pöytäkirjan asiakohta PTK 161/2018 vp
Kysyttäessä ihmisiltä itseltään kokemuksia aktiivimallista he kertovat mallin lisänneen
arvottomuuden ja alemmuuden tunteita. Osa kertoo myös vihan tunteiden yhteiskuntaa
kohtaan kasvaneen. Monet kokevat, että heitä halutaan nöyryyttää tietoisesti. Näiden tieto-
jen pitäisi herätellä meitä kaikkia.

Kolmanneksi, malli lisää byrokratiaa eikä tarjoa riittäviä palveluita. Malli on työttö-
myysturvan toimeenpanon kannalta kohtuuttoman raskas verrattuna sen työllisyysvaiku-
tuksiin. Mallin keskeinen epäkohta on se, että aktiivistakaan omatoimista työnhakua ei kat-
sota mallin mukaan sellaiseksi aktiivisuudeksi, jolla itsessään voisi välttää työttömyystur-
van aleneman.

Työttömien aktiivisuuden valvonnan ja sanktioiden sijasta tulisi panostaa työttömien
työllistymistä edistäviin palveluihin ja positiivisiin kannusteisiin. Pitkäaikaistyötön tarvit-
see työllistyäkseen koulutusta, henkilökohtaista tukea, rinnalla kulkemista, työnetsintäpal-
veluita, työhön valmennusta ja niin edelleen, ei rangaistuksia. Usein tarvitaan myös sosi-
aalityön, terveydenhuollon ja psykologin palveluita.

Neljäs mallin vakava epäkohta on se, että se lisää toimeentulovaikeuksia. Pieniin tuloi-
hin kohdistuva leikkaus on tuntuva työttömän arjessa. Kelan maksamat työttömyysetuudet
ovat ilman lapsikorotuksia kuukaudessa bruttona keskimäärin 696 euroa, johon leikkuri
tarkoittaa yli 32 euron leikkausta kuukaudessa. Toimeentulotuella on toki mahdollisuus
täydentää toimeentuloa, jos tuen ehdot täyttyvät. Toimeentulotuki on kuitenkin väärässä
käytössä, jos etuuden tarpeen aiheuttaa lainsäädäntö ja ensisijaisen etuuden leikkaus. [Toi-
mi Kankaanniemi: Näin on!] Lisäksi aktiivimallin vuoksi asioiminen usean viranomaisen
luona lisää tukijärjestelmän byrokraattisuutta ja heikentää työllistymisen kannustimia en-
tisestään.

Arvoisa puhemies! Mitä sitten pitäisi tehdä? Erityisen tärkeää olisi selvittää, millaisia
työllisyyttä tukevia palveluja eri kohderyhmät tarvitsevat. Palvelujen vaikuttavuutta on
mahdollista arvioida esimerkiksi laatimalla mittareita, joilla arvioidaan, miten työllisyyttä
tukevat palvelut ovat edistäneet työ- ja toimintakykyä ja työmarkkinoille siirtymistä. Sa-
malla olisi mahdollista selvittää työ- ja toimintakykyä tukevien palvelujen sisältöä tarkem-
min.

On myös huomioitava, että kaikki pitkäaikaistyöttömät eivät pysty työllistymään avoi-
mille työmarkkinoille, ja siksi hyvinvointitalouden näkökulmasta meidän tulisi investoida
sellaisiin palvelurakenteisiin ja toimintamalleihin, jotka tehokkaalla tavalla tukevat toi-
mintakykyä, lisäävät osaamista ja torjuvat syrjään joutumista. Vaikka lyhyellä tähtäimellä
ihmisten tukemiseen panostaminen tuottaa taloudellisia kustannuksia esimerkiksi julkisen
työllistämisen muodossa, niin pitkällä aikavälillä toteutuvat hyvinvointihyödyt tekevät pa-
nostuksista taloudellisesti kannattavia. Mikäli panostukset ihmisten hyvinvointiin jätetään
tekemättä, se näkyy väistämättä yhteiskunnan huono-osaisuutena, syrjään joutumisena ja
niistä aiheutuvina lisäkustannuksina. Hyvinvointitalousajattelussa on tärkeää osata arvioi-
da ja laskea näiden vaihtoehtoiskustannusten hinta.

Yksi käyttökelpoinen mahdollisuus olisi pitkäkestoisten työpaikkojen luominen järjes-
töihin. Järjestöissä tehdään paljon yhteiskunnallisesti merkittävää ja tärkeää työtä, mitä mi-
kään muu taho ei yhteiskunnassa tällä hetkellä hoida. Työntekijän näkökulmasta pienikin
työnteko parantaa työhyvinvointia ja lisää kokemusta yhteiskuntaan kuulumisesta. Jo osal-
listuminen on voimaannuttavaa ja palkitsevaa, mutta sen hyöty heikkenee, jos työssä käy-
minen ei johda riittävään toimeentuloon. Tämän mahdollistamiseksi tarvitaan sosiaalitur-
vauudistus, joka huomioi joustavasti ihmisten erilaiset tilanteet. Työnteko, yhteiskunnalli-
42



Pöytäkirjan asiakohta PTK 161/2018 vp
nen aktiivisuus ja eri syillä maksettavat sosiaalietuudet on nykyistä paremmin yhdistettä-
vä, jolloin ihmisten toimeentulo on kaikkina aikoina turvattava.

Meidän on luotava siis malli, joka varmistaa sen, etteivät ihmiset joudu tilanteidensa
muuttuessa tulottomiksi tai byrokratialoukkuihin, jotka estävät työnteon ja osallistumisen
yhteiskuntaan. Tämä hallituksen aktiivimalli ei ole sitä.

18.37 Hanna Sarkkinen vas: Arvoisa puhemies! Aktiivimalli koettelee kansan oikeusta-
jua. Muutkin kuin työttömät kokevat aktiivimallin erittäin epäoikeudenmukaiseksi. En tie-
dä, ymmärtävätkö ministerit ja hallituspuolueiden edustajat, kuinka syvästi epäreiluksi ja
epätarkoituksenmukaiseksi aktiivimalli koetaan. En tiedä, ymmärretäänkö, kuinka suures-
ti tämä on vaikuttanut myös Suomen henkeen ja siihen, kuinka epäoikeudenmukaisena yh-
teiskuntana Suomi monien ihmisten mielissä koetaan. Vai onko kyse kuitenkin siitä, että ei
vain välitetä?

Arvoisa puhemies! Pahinta aktiivimallissa on se, että se rankaisee ihmisiä työttömyy-
destä silloinkin, kun ihminen on tehnyt kaikkensa työpaikan löytämiseksi ja että se rankai-
see myös tosiasiallisesti työkyvyttömiä, joita on valitettavan paljon työttömyyskortistossa.
Erityisen hankala aktiivimalli on ikääntyneille työttömille, joille ei välttämättä ole työnan-
tajien keskuudessa paljon kysyntää ja joilla saattaa olla paljon ongelmia myös työkyvyssä.
On korniuden huipentuma, että hallituspuolueen edustaja täällä sanoo, että he ovat työky-
vyttömien asialla leikatessaan heidän toimeentulostaan. Arvoisa puhemies! Edustaja Var-
tiaiselle sanottakoon, että pitkäaikaistyöttömät ja osatyökyvyttömät tai kokonaan työky-
vyttömät tarvitsevat tukea, eivät raippaa ja rangaistuksia.

Arvoisa puhemies! Sen lisäksi, että aktiivimalli on epäoikeudenmukainen, aktiivimalli
voi johtaa valtiontalouden kannalta epätyydyttävään lopputulokseen, kun ihmiset ajautu-
vat toimeentulotukiriippuvuuteen tai epätarkoituksenmukaisiin palveluihin, jotka voivat
pahimmillaan olla lähinnä rahan- ja ajanhukkaa ja syödä ihmisten motivaatiota. Työllisyy-
den kannalta tarvelähtöiset työvoimapalvelut, koulutus ja joissain tapauksissa kuntoutus ja
työkyvyn tukeminen ovat pitkällä jänteellä kaikista vaikuttavinta työllisyyspolitiikkaa.

Arvoisa puhemies! Aktiivimalli, jos joku, on turhaa byrokratiaa. Hallitus puhuu paljon
byrokratian keventämisestä ja normien purusta. Nyt olisi hyvä tilaisuus purkaa normeja ja
keventää turhaa byrokratiaa hyväksymällä tämä kansalaisaloite ja poistamalla aktiivimal-
li. Nyt olisi viimein aika laittaa aktiivimalli roskakoriin.

18.40 Antti Lindtman sd: Arvoisa puhemies! Suomi on maa, joka on noussut lyhyessä
ajassa, itsenäisyyden aikana, sadassa vuodessa, takapajuisesta maasta yhdeksi maailman
parhaimmista maista. Mihin tämä nousu on perustunut? Siihen, että tässä maassa kenestä
tahansa on voinut tulla mitä tahansa, ja siihen ajatukseen, että täällä kaikki pidetään muka-
na. Suomen menestys perustuu siihen ajatukseen, että jokainen tässä maassa on voinut
luottaa siihen, että olosuhteista tai taustasta riippumatta ahkeruudella, työnteolla ja sillä,
että elämässä haluaa mennä eteenpäin, voi vaikuttaa paitsi omaan myös läheisten ja koko
kansakunnan elämään. Suomi on maa, jonka menestys perustuu siihen, että jokainen ihmi-
nen täällä voi luottaa tummallakin hetkellä siihen, että jos haluat mennä eteenpäin, viedä
elämääsi eteenpäin ja löytää polun takaisin osalliseksi tähän yhteiskuntaan, huomenna on
paremmin.

Arvoisa puhemies! Hallituksen niin sanottu aktiivimalli ei edusta mitään niistä arvoista,
joilla Suomi on rakennettu. Hallituksen niin sanottu aktiivimalli ei kannusta aktiivisuu-
43



Pöytäkirjan asiakohta PTK 161/2018 vp
teen. Se itse asiassa jopa kannustaa ihmisiä toiseen suuntaan: Jos olet ikääntynyt työtön, lä-
hes 90 prosentin todennäköisyydellä työttömyysturvaasi leikataan. Jos olet nuori työtön
mutta asut alueella, jolla ei ole työmahdollisuuksia tai palveluja saatavilla, hallituksen vas-
taus sinulle on: työttömyysturvaasi leikataan. Jos olet sairastunut työssä ja joudut sairau-
den vuoksi pois työstä ja olet joutunut olemaan sairaslomalla niin pitkään, että sairauspäi-
värahat ovat tulleet täyteen, ja sen vuoksi olet pudonnut työmarkkinatuelle eli sinulla on
työhalua muttei mahdollisuutta tehdä työtä, niin hallituksen aktiivimalli leikkaa sinulta.
Jos olet työkyvytön mutta et työhaluton ja sinulla ei ole mahdollisuutta päästä työhön, hal-
lituksen vastaus on: sinulta leikataan työttömyysturvaa. Jos olet työkyvytön mutta et työ-
haluton ja haluat parantaa mahdollisuuksia päästä takaisin työkykyiseksi ja menet kuntou-
tukseen, siinäkin tilanteessa sinulta leikataan. Jos olet päihdeongelman vuoksi syrjäytynyt
työmarkkinoilta ja olet työmarkkinatuella ja päätät tehdä parannuksen ja haet päihdekun-
toutukseen, että voisit päästä työhön, hallitus leikkaa myös sinun työttömyysturvaasi.

Arvoisa puhemies! Aktiivimalli lisää ihmisten toimeentulotukiriippuvuutta. Sen viesti
on se, että vaikka menisit kuntoutukseen, jos sinulla ei ole työkykyä, mutta et pääse töihin
ja rahasi eivät riitä, joudut toimeentulotuelle. Sieltä jos mistä on vaikea uudelleen työllis-
tyä. 

Sen vuoksi, hyvät kollegat, hyvät ystävät, hallituksen niin sanottu aktiivimalli ei toimi,
ja sen lisäksi se on syvästi epäoikeudenmukainen erityisesti niitä ihmisiä kohtaan, jotka il-
man omaa syytään ovat menettäneet jo ennestään puolet tuloistaan, ja erityisesti niitä ih-
misiä kohtaan, joilla olisi työhalua mutta ei työkykyä.

Edustaja Vartiainen täällä puhui pohjoismaisesta sosiaalidemokraattisesta aktiivisen
työvoimapolitiikan ajattelusta. Itse edustan ja tuen voimakkaasti aktiivista työvoimapoli-
tiikkaa. Tämä hallituksen niin sanottu aktiivimalli vain ei sitä edusta. Pohjoismaiseen so-
siaalidemokraattiseen aktiiviseen työvoimapolitiikkaan kuuluu se, että jos olet sairas tai
työkyvytön ja menet kuntoutukseen, niin sinua ei siitä rangaista. Pohjoismaiseen sosiaali-
demokraattiseen työvoimapolitiikkaan ei kuulu se, että heiltä leikataan, jotka ovat kaik-
kein heikoimmassa asemassa ja kaikkensa tekevät ja pyrkivät hakemaan työtä tai pyrkivät
työvoimakoulutukseen ja siitä huolimatta siihen eivät pääse. Tämä ei edusta aktiivista työ-
voimapolitiikkaa. Eikä sosiaalidemokraattista pohjoismaista aktiivista työvoimapolitiik-
kaa edusta myöskään sellainen työttömyysturvajärjestelmä, jossa tuhansia ja tuhansia ih-
misiä pudotetaan viimesijaiselle toimeentulotuelle, josta työllistyminen on kaikkein vai-
keinta.

Arvoisa puhemies! Ehkä syvästi kaikkein epäoikeudenmukaisimmalta aktiivimallileik-
kuri kaikille heillekin, jotka olisivat työhaluisia mutta joilla ei ole syystä tai toisesta mah-
dollisuutta työhön, näyttäytyy niiden päätösten valossa, joita hallitus on tämän vaalikau-
den aikana kohdistanut työttömiin. Talous kasvaa, ja työllisyys nousee, mutta neljättä
vuotta peräkkäin työttömiltä leikataan. Kun taloustilanne oli huono, se oli syy hallitukselle
leikata työttömyysturvaa, lyhentää työttömyysturvaa. Nyt kun taloustilanne on hyvä, se on
hallitukselle edelleen tänä vuonna syy leikata työttömyysturvaa ja sen lisäksi tällä niin sa-
notulla aktiivimallileikkurilla tehdä vielä lisäleikkaus heidän turvaansa, jotka ennestään il-
man omaa syytään ovat jo menettäneet puolet tuloistaan. 

Hallituksen aktiivimallileikkuri ei toimi. Ei ole minkäänlaista näyttöä sen työllisyysvai-
kutuksista. Etlan raportti ei millään tavalla kerro aktiivimallin työllisyysvaikutuksista. Ja
nyt kun hallituksen piiristä edustaja Vartiainen on myöntänyt, että tästä ei löydy [Puhe-
mies koputtaa] tutkittuja työllisyysvaikutuksia, niin hän otti argumentikseen sen, että kun
44



Pöytäkirjan asiakohta PTK 161/2018 vp
kerran aktiivimallin kanssa samaan aikaan työllisyys on noussut, [Puhemies koputtaa] niin
täytyyhän näillä joku vaikutus olla. 

Arvoisa puhemies! Jos tällä argumentilla lähdetään perustelemaan ja etenkin jos se ta-
pahtuu, niin kuin sanottu, minua oppineemman edustaja Vartiaisen toimesta, niin silloin
ollaan helposti sillä tiellä, että voimme syyttää jäätelönmyyjiä hukkumiskuolemista kesäl-
lä, vaikka hyvin tiedämme, että vaikka jäätelönmyynnillä ja hukkumiskuolemilla olisi joku
syy-yhteys, korrelaatio, niin emme voi jäätelönmyyjiä tästä syyttää.

Arvoisa puhemies! [Puhemies: Aika!] Aktiivimalli on toimimaton, syvästi epäoikeu-
denmukainen, ja koska hallitus on osoittanut kylmän linjansa ja aikoo kaataa tämän kansa-
laisaloitteen, niin hyvät ystävät, arvoisat edustajat, suomalaisten käsissä on nyt se, tehdään-
kö muutos sen puolesta, että ihan kaikilla, myös heillä, jotka ennestään ovat puolet omista
tuloistaan menettäneet [Puhemies koputtaa] ilman omaa syytään, on oikeus siihen, [Puhe-
mies koputtaa] että huomenna on paremmin.

18.49 Toimi Kankaanniemi ps: Arvoisa rouva puhemies! Aktiivimallista olen edustaja
Lindtmanin kanssa täysin samaa mieltä. Mutta tämä kaunis kuvaus sosiaalidemokratiasta
on kyllä 90-luvulta alkaen, EU-jäsenyydestä ja Lipposen ensimmäisestä hallituksesta läh-
tien, kärsinyt aikamoisen inflaation. Me elämme raakaa markkinataloutta, johon silloin
mentiin, ja se näkyy nyt. Valuuttakurssi on sidottu. En haikaile mitään devalvaatioaikaa,
mutta ne ovat nyt olleet työttömyys ja työllisyys, jotka ovat joustaneet 90-luvun lopulta
lähtien, kun Lipponen väkisin runnoi meidät tähän yhteisvaluuttaan, joka nyt on syvässä
kriisissä. Meillä ei ole mitään kovin kaunista tulevaisuutta näköpiirissä sosiaalidemokraat-
tienkaan johdolla, valitettavasti. Jos te nyt vallan saatte, niin te olette tämän saman työttö-
myysongelman ja heikon talouskehityksen uhreja ja vankeja, ja siitä ei kovin helppo ole
eteenpäin mennä. Vaihtoehtoa nyt tarvittaisiin, ja on mielenkiintoista, kun teiltä löytyy
vain menolisäyksiä vaihtoehdoksi.

18.50 Antti Lindtman sd (vastauspuheenvuoro): Arvoisa puhemies! Siitä olen iloinen,
että edustaja Kankaanniemi on tämän vaalikauden aikana muuttanut käsitystään siitä, onko
työttömiltä leikkaaminen oikein ja luoko se uusia työpaikkoja. Olen iloinen, että hän nyt
vastustaa tätä aktiivimallia. Mutta kun hän nyt ryhtyi käymään läpi näitä 90-luvun asioita,
jolloin itse olin vielä peruskoulussa, niin en voi olla ajattelematta, johtuuko se siitä, että
vielä alkukaudesta edustaja Kankaanniemi antoi tukensa työttömyysturvan lyhentämisel-
le, antoi tukensa työttömyysturvan leikkaamiselle, antoi tukensa työttömyysturvan leik-
kaamiselle toisen ja kolmannen kerran.

Arvoisa puhemies! Jokainen perussuomalainen kansanedustaja tässä salissa on äänestä-
nyt sen puolesta, että heiltä, jotka ilman omaa syytään ovat jo ennestään puolet tuloistaan
menettäneet, leikataan lisää. Ja, edustaja Kankaanniemi, luulenpa, että suomalaiset tämän
muistavat.

18.51 Toimi Kankaanniemi ps: Arvoisa puhemies! Kyllä kannattaa katsoa sinne vähän
kauemmaksi, minkälaisella uralla olemme olleet tässä EU- ja euroaikana, ja se on ollut
synkkää aikaa siinä mielessä, kun työttömyys on ainoa, joka on joustanut.

Mitä tulee näihin leikkauksiin, minä olen monta kertaa sanonut, että keväällä 2015 Suo-
mi oli katastrofin partaalla Antti Rinteen luovuttua valtiovarainministerin tehtävästä. Sil-
loin oli kerta kaikkiaan pakko tehdä aika voimakkaita toimenpiteitä, kun te ette olleet niitä
45



Pöytäkirjan asiakohta PTK 161/2018 vp
tehneet viime kaudella, vaan oli ajauduttu 100 000 uuden työttömän armeijaan, ja silloin
eivät kyllä vaihtoehdot olleet kovin hyvät. Aktiivimallia me vastustimme joulukuussa
2017 [Antti Lindtman: Pitää paikkansa!] — joo, tämä pitää paikkansa — mutta toki leik-
kasimme monia, niin kuin teki Lipposen hallitus 1996, kun oli aika lailla samanlainen ti-
lanne, joskin oli jo paljon parempi taloustilanne. Nyt kun Suomi on saatu nousuun, niin nyt
ei tällaisia leikkauksia pidä tehdä, vaan nyt pitää työttömyysturvaa ja eläketurvaa ja muita
perusetuuksia parantaa. Siihen on nyt varaa, mutta kolme—neljä vuotta sitten ei kerta kaik-
kiaan ollut. Suomi oli syöksyssä.

18.53 Antti Lindtman sd (vastauspuheenvuoro): Arvoisa puhemies! Katsotaan, onko
tämä osaltani viimeinen vastauspuheenvuoro. — Edustaja Kankaanniemi, olen iloinen sii-
tä, että nyt te olette sitä mieltä, että työttömiltä leikkaaminen ei tuo yhtään uutta työpaik-
kaa siitä huolimatta, että elämme talouden korkeasuhdannetta ja talous ja työllisyys kasva-
vat. Mutta vuonna 15, vuonna 16 ja vielä vuonna 17, edustaja Kankaanniemi, te olitte sitä
mieltä — niin kuin äsken sanoitte — että pitää tehdä kovia toimenpiteitä, joihin kuului
muun muassa työttömiltä leikkaaminen. Huonossa taloussuhdanteessa, kun talous ja työl-
lisyys eivät kasvaneet, te, edustaja Kankaanniemi, olitte sitä mieltä, että työttömiltä leik-
kaaminen on oikein. Minusta se ei ollut oikein, ja olen iloinen, että teidän ajattelunne on
kehittynyt. Mutta se ei unohdu, että silloin, kun yö oli synkkä, te olitte sitä mieltä, että työt-
tömiltä leikkaaminen [Puhemies koputtaa] on oikein. Sitä suomalaiset eivät unohda.

18.54 Toimi Kankaanniemi ps: Arvoisa puhemies! Vaihtoehto keväällä 2015 olisi ollut
se, että Suomen luottoluokitus olisi romahtanut. Valtavat ongelmat olisivat kaatuneet sy-
liin, niin kuin kaatuivat vuonna 90, 91. Tiedän sen, kun olin silloin vastuussa, ja Suomea ei
kerta kaikkiaan ollut mahdollisuutta päästää tähän tilanteeseen. Tältä pohjalta lähdettiin
nousuun. Sitten 2017 joulukuussa tehtiin virhe, kun tämmöinen aktiivimalli tehtiin, mutta
sitä aikaisemmille toimenpiteille ei teilläkään ollut vaihtoehtoa. Miksi te annoitte silloin
viime vaalikaudella tilanteen mennä niin huonoksi kuin se meni?

Toinen varapuhemies Tuula Haatainen: Tässä ollaan jo aika kaukana tästä itse aihepii-
ristä. Mutta yleiskeskustelu on nyt päättynyt.

Yleiskeskustelu päättyi ja asian käsittely keskeytettiin.
46


