















































DEM5883.tmp.xml


Pöytäkirjan asiakohta PTK 135/2018 vp
Pöytäkirjan asiakohta 

PTK 135/2018 vp

Täysistunto

Torstai 20.12.2018 klo 10.00—20.54

4.3. Suullinen kysymys opettajien työhyvinvoinnista (Krista Mikkonen vihr)
Suullinen kysymys SKT 209/2018 vp

Suullinen kyselytunti

Puhemies Paula Risikko: Seuraava kysymys, vihreä eduskuntaryhmä, edustaja Mikko-
nen, olkaa hyvä.

Keskustelu

16.35 Krista Mikkonen vihr: Arvoisa rouva puhemies! Pian todellakin alkaa joululoma
myös kouluissa, joissa opettajat ovat tehneet pitkän syksyn töitä yhä vähenevin resurssei-
hin ja palautumisestaan tinkien. Opettajien kuormitus on kasvanut ja työn ilo vähentynyt.
Työolobarometrin mukaan lähes 60 prosenttia opettajista kokee, että työtä on usein liikaa.
Luku on lähes kaksinkertaistunut pari vuotta aiemmasta, jolloin se oli 33 prosenttia.

Opettajien oikeus täydennyskoulutukseen ei monessa kunnassa toteudu. Vuorotteluva-
paa on henkireikä yhä harvemmalle sen jälkeen, kun sen kriteereitä kiristettiin. Opettajien
harteille sysätään jatkuvasti lisää vastuita niin, että aikaa jää hädin tuskin itse asiaan, opet-
tamiseen. Lisävastuun pitäisi kaiken järjen mukaan tarkoittaa myös lisää resursseja, mutta
sen sijaan hallitus on tällä kaudella leikannut koulutuksesta enemmän kuin koskaan ennen.
Valtavan moni opettaja tekee työtään jaksamisensa rajoilla.

Mitä hallitus aikoo tehdä, että opettajien työhyvinvoinnista huolehditaan ja että he eivät
uuvu kuormituksen alle?

16.36 Opetusministeri Sanni Grahn-Laasonen (vastauspuheenvuoro): Arvoisa puhe-
mies! Haluan aloittaa lausumalla kiitoksen sanat suomalaisille, maailman parhaille opetta-
jille kuluneesta lukuvuodesta ja erinomaisesta työstä.

Minulla oli ilo ministerinä vastaanottaa arviointi suomalaisen opettajankoulutuksen ke-
hittämisestä, ja siinä todettiin hienoin sanoin, että meidän suomalainen ylpeys on nimen-
omaan korkeasti koulutetuissa opettajissa ja laadukkaassa opettajankoulutuksessa, ja näis-
tä vahvuuksista Suomen pitää pitää tulevaisuudessakin kiinni. Siihen liittyy tiiviisti se, että
opettajilla on hyvät työskentelyolosuhteet, ja sen takia pitää suhtautua erittäin vakavasti
siihen viestiin, että opettajat kokevat, että kuormitus on lisääntynyt.

Kaksi asiaa, mitkä nostan nopeasti esille: Toinen on täydennyskoulutus, osaamisen ke-
hittäminen, sen pitää olla jokaisen opettajan ulottuvilla. Ja toinen asia on se, että tulevan
kevään isoja teemoja tulee olemaan se, miten saamme vapautettua opettajille enemmän ai-
kaa opettamiselle. Eli erinäisten velvoitteiden ja muiden kautta on tullut lisää paperityötä,
byrokratiatyötä, joka kuormittaa ja tuo myöskin semmoista turhautumisen tunnetta siitä,
 Tarkistettu
3.0



Pöytäkirjan asiakohta PTK 135/2018 vp
ettei pysty keskittymään itse tärkeimpään asiaan, ja sen takia opettajille pitää saada lisää ai-
kaa opettaa, ja tähän palaamme kevään aikana.

16.37 Krista Mikkonen vihr (vastauspuheenvuoro): Arvoisa ministeri! Se auttaisi, jos
koululla olisi enemmän resursseja. Silloin opettajilla olisi enemmän aikaa, ryhmät olisivat
pienempiä, olisi aikaa oppilaille.

Helsingin Sanomissa ilmestyi tällä viikolla erään uravalmentajan mielipidekirjoitus,
jossa hän totesi, ettei tiedä mitään toista ammattiryhmää, jonka jaksamisesta ja työhyvin-
voinnista olisi huolehdittu niin huonosti kuin opettajien. Ja jos opettajat väsyvät, viime kä-
dessä myös lapset ja nuoret kärsivät tilanteesta. Näin ei voi jatkua.

Suomen menestys on aina nojannut tasa-arvoiseen koulutukseen, siihen, että jokainen
pidetään mukana. Ensimmäistä kertaa tämän maan historiassa koulutuspolitiikan suunta on
käännetty taaksepäin, koulutuksen vahvistamisesta koulutuksen heikentämiseen. Suoma-
lainen koulutus ja tutkimus pitää nostaa maailman huipulle, ja se vaatii miljardiluokan pa-
nostusta. Kysynkin teiltä, oletteko tällä kertaa valmiita antamaan sellaisen koulutuslupauk-
sen, josta myös pidätte kiinni, lupauksen siitä, että koulutuksesta ei enää leikata yhtään
vaan siihen panostetaan merkittävästi.

16.38 Opetusministeri Sanni Grahn-Laasonen (vastauspuheenvuoro): Arvoisa puhe-
mies! Se on totta, että suomalaisessa koulumaailmassa on tuntunut se, että meillä on taka-
na ollut lähes kymmenen heikkoa vuotta. Kaikki puolueet eduskunnassa ovat joutuneet
säästämään koulutuksesta ja muista palveluista, ja onneksi tämän hallituksen toimien seu-
rauksena ollaan tilanteessa tässä hallituskauden lopussa, että meille on syntynyt yli
110 000 uutta työpaikkaa ja talouden suunta on saatu Suomessa käännettyä niin, että puo-
liväliriihestä lähtien on pystytty tekemään onneksi myöskin plusmerkkisiä päätöksiä kou-
lutuksen osalta. Se on todella tärkeää, koska nimenomaan vaikkapa ajatellen näitä koulu-
tusuudistuksia, joita tällä kaudella on tehty kaikilla koulutusasteilla, niiden toimeenpanoa
pitää seuraavaksi pystyä tukemaan entistä vahvemmin, jotta opettajilla on mahdollisuus
esimerkiksi oman osaamisen kehittämiseen ja uudistamisen tukeen arjessa, niin että he ei-
vät koe jäävänsä yksin näiden isojen asioiden keskellä.

Mutta voi sanoa, että monella tavalla suomalainen koulutusjärjestelmä ottaa vahvoja as-
keleita, ei taaksepäin vaan eteenpäin, näillä uudistuksilla, [Puhemies koputtaa] ja onneksi
talous näyttää nyt valoisammalta.

Kysymyksen käsittely päättyi.
2


