















































DEM917A.tmp.xml


Pöytäkirjan asiakohta PTK 21/2018 vp

 Tarkistettu
4.0

Pöytäkirjan asiakohta 

PTK 21/2018 vp

Täysistunto

Tiistai 13.3.2018 klo 14.01—17.32

9. Hallituksen esitys eduskunnalle laiksi kirkkolain muuttamisesta
Hallituksen esitys HE 1/2018 vp
Valiokunnan mietintö HaVM 4/2018 vp

Toinen käsittely

Ensimmäinen varapuhemies Mauri Pekkarinen: Toiseen käsittelyyn esitellään päivä-
järjestyksen 9. asia. Nyt voidaan hyväksyä tai hylätä lakiehdotus, jonka sisällöstä päätet-
tiin ensimmäisessä käsittelyssä.

Keskustelu

16.27 Lea Mäkipää sin: Arvoisa puhemies! Kirkkolain muutosesityksessä esitetään, et-
tei seurakuntavaaleissa ehdokkaaksi asettuva henkilö tai hänen läheisensä voisi enää toi-
mia vaalilautakunnan jäsenenä. Mielestäni tämä on hyvä parannus, varsinkin kun seura-
kuntavaalien yhteydessä kävi ilmi, ainakin vuonna 2014, että vaalilautakunnan esteellisyy-
destä oli erilaisia tulkintoja. Kirkolliskokous on linjannut, että kirkollisissa vaaleissa es-
teellisyyskysymykseen tulee suhtautua samalla tavalla kuin yleisissä vaaleissa, minkä
vuoksi kirkollisissa vaaleissa vaalilautakunnan jäsenen esteellisyyttä on arvioitava samoin
kuin yleisten vaalien keskusvaalilautakunnan jäsenten esteellisyyttä. Eli tätä varten on sit-
ten 19 §:ään lisätty momentti, samoin kuin kirkkolain 19 §:n 1 momenttia muutettaisiin
niin, että siitä poistetaan maininta kirkkoherrasta pakollisena vaalilautakunnan jäsenenä.

Arvoisa puhemies! Esteellisyyssääntelyn tiukentumisen myötä varsinkin pienissä seura-
kunnissa voi tulla vaikeuksia saada riittävä määrä vaalitoimitsijoita, ja jotta tältä vältyttäi-
siin, on syytä valita vaalilautakuntaan riittävästi varajäseniä. — Tämä lyhykäisyydessään.

Keskustelu päättyi.

Eduskunta hyväksyi ensimmäisessä käsittelyssä sisällöltään päätetyn, hallituksen esityk-
seen HE 1/2018 vp sisältyvän lakiehdotuksen. Lakiehdotuksen toinen käsittely päättyi.
Asian käsittely päättyi.


