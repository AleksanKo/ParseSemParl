















































DEMCB98.tmp.xml


Pöytäkirjan asiakohta PTK 19/2018 vp
Pöytäkirjan asiakohta 

PTK 19/2018 vp

Täysistunto

Torstai 8.3.2018 klo 16.02—18.59

5. Lakialoite laiksi rikoslain 20 luvun 1 §:n muuttamisesta
Lakialoite LA 4/2018 vp Hanna Sarkkinen vas ym.

Lähetekeskustelu

Puhemies Paula Risikko: Lähetekeskustelua varten esitellään päiväjärjestyksen 5. asia.
Puhemiesneuvosto ehdottaa, että asia lähetetään lakivaliokuntaan.

Keskustelu

17.03 Hanna Sarkkinen vas (esittelypuheenvuoro):  Arvoisa puhemies! Seksi ilman
suostumusta on raiskaus, ja raiskaus jättää uhriin syviä jälkiä, vaikka siinä ei olisikaan käy-
tetty nyrkkejä. Ehdotamme naisverkoston lakialoitteessa, [Puhemies koputtaa] että rikos-
lain 20 luvun...

Puhemies Paula Risikko:  Anteeksi, puhuja, edustaja Sarkkinen. — Pyydän rauhoittu-
maan, kuuntelemaan tätä esitystä. — Olkaa hyvä, edustaja Sarkkinen.

Kiitoksia, arvoisa puhemies. — Ehdotamme naisverkoston lakialoitteessa, että rikoslain
20 luvun 1 §:n 1 momentin raiskauksen ensisijaiseen määritelmään lisätään suostumuksen
puute. Nykyisellään tunnusmerkistön ensisijaisena lähtökohtana on, että raiskauksessa on
käytetty väkivaltaa tai uhattu väkivallalla. Raiskauksen määritteleminen ensisijaisesti
suostumuksen puutteen kautta vastaa nykyistä ihmisoikeusajattelua ja kunnioittaa jokai-
sen ihmisen seksuaalista itsemääräämisoikeutta. Seksi vastoin toisen tahtoa on itsessään
seksuaalista väkivaltaa. Lainsäädännön tulee tunnistaa se eikä sitoa raiskauksen määritel-
mää muuhun, lisäiseen, fyysiseen väkivaltaan.

Arvoisa puhemies! Nykyisen lain muotoilun lähtöoletuksena on ikään kuin se, että toi-
sen ihmisen ruumis on käytettävissä seksiin, ellei kohde vastustele riittävästi. Tämä lähtö-
kohta ei vastaa seksuaalisen itsemääräämisoikeuden periaatetta tai suomalaisten yleistä oi-
keustajua. Lain lähtökohtana täytyy olla, että toisen vartalo ei ole automaattisesti seksin
kohde, vaan seksiin tarvitaan molempien osapuolten yhteinen halu ja yhteisymmärrys. Sik-
si raiskauksen päämääritelmä tulisi sitoa suostumuksen puutteeseen.

Arvoisa puhemies! Lain muutos selkeyttäisi nykytilaa ja antaisi yhteiskunnallisen vies-
tin. Suostumuksen puutetta arvioidaan käytännössä jo nykyisellään oikeudessa, mutta kos-
ka suostumusta ja suostumuksen puutetta ei ole tuotu laissa selkeästi esiin, on oikeuden-
käyttö epävarmaa ja uhrin oikeusturva saattaa joissain tapauksissa vaarantua. Oikeuspro-
sesseissa on saatettu tulkita, että kun uhri ei ole lamaantumisen tai pelon takia vastustellut,
on hän alistumalla suostunut. Myöskään suullista kieltoa ei ole yksiselitteisesti pidetty riit-
tävänä vastusteluna oikeudessa. Lamaantuminen tai niin sanottu jäätyminen on tutkimuk-
 Tarkistettu
4.1



Pöytäkirjan asiakohta PTK 19/2018 vp
sen mukaan raiskauksen uhrille yleistä, eli uhri menee tilaan, jossa hän ei kykene puolus-
tautumaan raiskaajalta. Ei siis voida yksiselitteisesti olettaa, että raiskattu kykenisi puolus-
tautumaan raiskaajalta, ja on väärin, että tuomioon voi vaikuttaa se, onko uhri vastustellut
riittävän pontevasti. Esitetty muutos ei muuttaisi oikeudenkäyttöä merkittävästi, mutta se
selkeyttäisi sitä, ja joissain tapauksissa se voisi suojata uhreja paremmin ja vastata parem-
min yleistä oikeustajua.

Rikoslain 20 luvun 1 §:n 2 momentti sisältää jo suostumuksen puutteen suuntaista mää-
rittelyä. Momentin mukaan ”raiskauksesta tuomitaan myös se, joka käyttämällä hyväk-
seen sitä, että toinen tiedottomuuden, sairauden, vammaisuuden, pelkotilan tai muun avut-
toman tilan takia on kykenemätön puolustamaan itseään tai muodostamaan tai ilmaise-
maan tahtoaan, on sukupuoliyhteydessä hänen kanssaan”. Kirjoitusasu on kuitenkin moni-
mutkainen, epäselkeä, ja säännös on ongelmallinen yksilön seksuaalisen itsemääräämisoi-
keuden ja lain selkeyden kannalta, sillä se tiukasti luettuna asettaa lähtökohdaksi uhrin
puolustautumisen raiskaajalta. Kykenemättömyys itsensä puolustamiseen tai tahdon ilmai-
suun voi momentin mukaan johtua pelkotilasta, mutta näkökulman soveltaminen on vaih-
dellut oikeudessa. Lakia tulisi selkeyttää siten, että ilman toisen suostumusta tapahtuva su-
kupuoliyhteys olisi yksiselitteisesti raiskaus.

Arvoisa puhemies! Aloitetta on vastustettu toteamalla, että raiskauksen ankkuroiminen
suostumuksen puutteeseen on tosielämän tilanteelle vieras lähtökohta. Itse en näe asiaa
niin, sillä molemminpuolisen suostumuksen tulee olla seksuaalisen kanssakäymisen itses-
täänselvä lähtökohta. Suostumuksen voi ilmaista inhimillisessä vuorovaikutuksessa sa-
noin tai teoin, ei siihen sopimuskaavakkeita tarvita. Ihmisiä ei pidä aliarvioida. Ihmiset
kyllä tietävät, onko toinen halukas seksiin, tai jos eivät tiedä tai eivät ole varmoja, onko toi-
nen halukas, niin silloin asia pitää kysyä ja varmistaa. Seksiin toisen kanssa ei riitä vain
oma halu, vaan siihen tarvitaan molemminpuolinen yhteisymmärrys.

Arvoisa puhemies! Uhrin asema todennäköisesti paranisi, kun laki selkeytyisi. Lain-
muutoksella saattaisi olla se positiivinen vaikutus, että se kannustaisi seksuaalista väkival-
taa kokeneita hakemaan oikeutta ja madaltaisi raiskausten ilmoittamiskynnystä. Nykyisel-
lään suuri osa raiskauksista jää ilmoittamatta. Raiskauksia, joissa ei ole käytetty muuta fyy-
sistä väkivaltaa, saatettaisiin uskaltaa viedä eteenpäin huomattavasti useammin. Lakimuu-
toksen myötä katse kääntyisi myös pois siitä, vastusteliko uhri raiskaajaa riittävästi.

On esitetty huolia, että lakimuutos lisäisi perusteettomia raiskausilmoituksia. On muis-
tettava, että ilmoittamatta jättäminen on huomattavasti laajempi ongelma kuin perusteetto-
mat ilmoitukset. Perusteettomat ilmoitukset mistä tahansa rikoksesta ovat toki mahdolli-
sia, ne ovat mahdollisia nytkin. Perusteettomat raiskausilmoitukset tuskin paljon lisääntyi-
sivät, sillä kuten todettua, suostumusta arvioidaan jo nyt oikeudessa ja joka tapauksessa
niin rikosoikeuden yleisistä periaatteista kuin ihmisoikeuksistakin johtuen tekijän syyttö-
myysolettama ja syytetyn oikeusturvan varmistaminen ovat painavia ja tärkeitä periaattei-
ta. Ei tässä rikosoikeuden ja oikeusvaltion perusteita olla muuttamassa. Myös uhkakuvat
siitä, että raiskausilmoituksia saatettaisiin tehdä aamulla, kun tulee katumapäälle yöllä yh-
teisymmärryksessä harrastetusta seksistä, ovat liioiteltuja. Ensinnäkin ne osoittavat kyy-
nistä suhtautumista naisiin, ja toiseksi tapahtunutta ja suostumuksen läsnäoloa arvioidaan
oikeudessa totta kai tapahtumahetken olosuhteiden nojalla, ei jälkikäteisten ajatusten pe-
rusteella.

Arvoisa puhemies! Suostumusperusteista raiskausmääritelmää on vastustettu myös
näyttöongelmien takia. Nykyiselläänkin raiskausrikoksessa näytön saamiseen voi liittyä
2



Pöytäkirjan asiakohta PTK 19/2018 vp
haasteita. Tilanne tuskin merkittävästi muuttuisi, vaikka lakia muutettaisiinkin suostumuk-
sen puutteen suuntaan. Nykyisinkin seksuaalirikosoikeudenkäynneissä arvioidaan muun
muassa lääketieteellistä näyttöä, todistajien kertomuksia niin tapahtumista kuin esimerkik-
si niiden jälkeisistä tapahtumista sekä asianomistajan ja vastaajan omien kertomusten us-
kottavuutta, johdonmukaisuutta ja yksityiskohtaisuutta. Näyttökynnys ei seksuaalirikok-
sissa ole alempi kuin muissa yhtä vakavissa rikoksissa. Näyttöön liittyvät haasteet eivät
myöskään rajoitu pelkästään seksuaalirikoksiin. Monissa muissakin rikoksissa voi olla vai-
kea saada näyttöä, mutta ne ovat silti rikoksia. Näyttöongelmat eivät siis ole mielestäni hy-
väksyttävä syy olla tekemättä tätä lainmuutosta. On myös huomattava, että näytön saami-
sen tavat kehittyvät. Kun avioliiton sisäinen raiskaus määriteltiin rikokseksi vuonna 1994,
epäiltiin, että siitä on mahdoton saada näyttöä, ja muutosta vastustettiin myös sillä perus-
teella. Näyttöongelmia toki on, kuten muissakin raiskausrikoksissa, mutta näyttöä kuiten-
kin on pystytty saamaan ja tuomioita antamaan. Lakimuutos myös muutti ajattelua ja vah-
visti käsitystä seksuaalisesta itsemääräämisoikeudesta.

Arvoisa puhemies! Useat tahot ovat kehottaneet Suomea muuttamaan raiskauksen mää-
ritelmää suostumuksen puutteen suuntaan. Lainmuutoksen myötä Suomi täyttäisi sitovat
kansainväliset ihmisoikeusvelvoitteensa nykyistä selvemmin. Raiskauksen tunnusmerkis-
tön sitomista suostumuksen puutteeseen ovat edellyttäneet esimerkiksi naisiin kohdistu-
van väkivallan vastainen Istanbulin sopimus, YK:n naisten oikeuksien komitea, Euroopan
ihmisoikeustuomioistuimen käytäntö, Amnesty International ja useat naisjärjestöt. Esi-
merkiksi Euroopan ihmisoikeustuomioistuin on todennut, että kaikki tahdonvastaiset yh-
dynnät on tulkittava raiskauksiksi. Myös perustuslakivaliokunta on jo vuonna 2014 anta-
massaan lausunnossa todennut, että suostumuksen puutteeseen perustuva kirjoittamistapa
korostaisi raiskauksen luonnetta seksuaalisen itsemääräämisoikeuden ja ihmisoikeuden
loukkauksena. Perustuslakivaliokunta totesi jo tuolloin, että jatkossa rikoslain uudistuksia
valmisteltaessa olisi syytä arvioida mahdollisuuksia kehittää raiskauksen tunnusmerkistöä
tähän suuntaan. Muutosta ovat julkisuudessa tukeneet monet oikeusoppineet, esimerkiksi
Helsingin yliopiston rikosoikeuden professori Sakari Melander, Turun yliopiston rikosoi-
keuden professori Jussi Tapani sekä Turun yliopiston Minna Canth -akatemiaprofessori
Johanna Niemi. Raiskauksen määritelmä on sidottu suostumuksen puutteeseen muun
muassa Englannissa ja Saksassa. Lainmuutosta valmistellaan parhaillaan Ruotsissa. Suo-
mi voisi ottaa lainsäädännön uudistamisessa mallia ja oppia muista maista, joissa suostu-
musperusteinen lähestymistapa on jo onnistuneesti käytössä. Lain muuttaminen nykyistä
selkeämmin suostumusperusteiseksi olisi askel parempaan epäselvästä lain nykytilasta,
emmekä ehkäpä enää tulevaisuudessa saisi kansainvälisiä huomautuksia.

Arvoisa puhemies! Suostumuksen käsitteistö voi tarkentua ja täsmentyä lain käsittelyn
aikana, oikeuskäytännössä sekä oikeustieteen alalla. Suostumuksen voi ilmaista suullisesti
tai muussa vuorovaikutuksessa. Suostumuksen taas voi katsoa puuttuvan esimerkiksi sil-
loin, jos teossa on käytetty väkivaltaa, uhattu, käytetty hyväksi riippuvuussuhdetta, käytet-
ty hyväksi toisen alentunutta kykyä ilmaista suostumusta, uhri on lapsi tai tekijän olisi
muutoin objektiivisesti arvioiden pitänyt ymmärtää, ettei suostumusta ole käsillä. Tällai-
nen tilanne voi olla esimerkiksi, jos toinen ihminen on lamaantunut, kykenemätön liikku-
maan tai itkee.

Mikään uusi tai vieras käsite suostumus ei rikosoikeudellisesti kuitenkaan ole. Jo nykyi-
sin niin seksuaalirikosten kuin erilaisten muiden tekojen yhteydessä arvioidaan suostumus-
ta. Suostumuksen kirjaaminen lakiin raiskauksen päämääritelmään siis lähinnä selkeyttäi-
3



Pöytäkirjan asiakohta PTK 19/2018 vp
si nykytilaa. Ehdotamme siis rikoslain 20 luvun 1 §:n 1 momenttia muutettavaksi kuulu-
maan seuraavalla tavalla: ”Joka on sukupuoliyhteydessä toisen henkilön kanssa ilman tä-
män suostumusta taikka pakottaa toisen sukupuoliyhteyteen käyttämällä henkilöön koh-
distuvaa väkivaltaa tai uhkaamalla käyttää sellaista väkivaltaa, on tuomittava raiskaukses-
ta vankeuteen vähintään yhdeksi ja enintään kuudeksi vuodeksi.”

Naisverkoston lakialoite on tarkoitettu keskustelunavaukseksi aiheesta eduskunnassa.
Aloitteen esittämä muotoilu ja laajuus eivät välttämättä ole ainoita tai parhaita mahdolli-
sia, eivätkä ne ratkaise kaikkia seksuaalirikoslainsäädännön ongelmia. Rikoslain seksuaa-
lirikoslukua jatkossa muutettaessa myös seksuaalista hyväksikäyttöä ja lapsen seksuaalis-
ta hyväksikäyttöä koskevaa sääntelyä on arvioitava uudestaan. Haavoittuvassa asemassa
olevaan henkilöön kohdistuvat seksuaaliset loukkaukset ovat erityisen moitittavia. Sek-
suaalisen hyväksikäytön ja raiskauksen tunnusmerkistöjen päällekkäisyys on poistettava.
Raiskaus on raiskaus, eikä sitä pidä piilottaa lievempää rikosnimikettä koskevaan pykä-
lään. Myös raiskausrikosten verrattain lievät rangaistukset ovat asia, joka vaatii omaa tut-
kimistaan ja korjaamistaan.

Arvoisa puhemies! Lakimuutos ei mitenkään muuta normaaleja seksuaalisen vuorovai-
kutuksen tilanteita, sillä normaali seksuaalinen vuorovaikutus perustuu yhteisymmärryk-
seen. Laki lähettää aina myös viestin. Lakimuutos lähettäisi viestin, että normaali ja sallit-
tu seksi perustuu aina molemminpuoliseen suostumukseen. Lakimuutoksen tarkoitus on
selkeyttää oikeudenkäyttöä ja parantaa uhrin oikeusturvaa, mutta se voi myös tervetulleel-
la tavalla muokata ymmärrystämme siitä, mitä seksuaalinen itsemääräämisoikeus tarkoit-
taa. Me tarvitsemme lain, joka suojelee seksuaalista itsemääräämisoikeutta yksiselitteises-
ti.

Arvoisa puhemies! Kysymys ei ole juridisesti yksinkertainen mutta on kuitenkin tärkeä.
Haluan kiittää ministeriä — joka ei nyt valitettavasti ole paikalla — siitä, että hän on lu-
vannut käynnistää asiantuntijaselvitystyön asiaa pohtimaan.

Puhemies Paula Risikko:  Otetaan tässä vaiheessa lyhyt debatti. Niitä edustajia, jotka ha-
luavat käyttää 1 minuutin mittaisen vastauspuheenvuoron, pyydän nousemaan seisomaan
ja painamaan V-painiketta. 

17.16 Eeva-Maria Maijala kesk (vastauspuheenvuoro): Arvoisa puhemies! Raiskaus on
yksi törkeimmistä teoista, mikä naista kohtaan voidaan tehdä. Siinä heikennetään naisen
arvoa todella paljon. Tänään olen esittämässä myöskin toista raiskaukseen liittyvää laki-
aloitetta, ja siinä otan esille lapsen raiskaamisen.

Kun tähän asti on puhuttu lapsen törkeästä seksuaalisesta hyväksikäyttämisestä, niin
minä esittäisin, että sen nimikkeeksi muutetaan lapsen raiskaus. Muutoksena esitän siinä
myöskin sitä, että kun tähän asti se rangaistus on ollut 2 vuotta tai sitä enemmän, niin aina,
kun rangaistus on 2 vuotta, silloin se voidaan tuomita ehdollisena, mutta jos se olisi vaikka
2,5 vuotta, niin silloin se on aina ehdoton vankeusrangaistus. Elikkä tällä tavalla esitykseni
poikkeaa kansalaisaloitteesta ja myöskin lakialoitteista, mitä täällä eduskunnassa on käsi-
telty jo aikaisemmin. Toivonkin, että näitä pystyttäisiin jatkossa käsittelemään yhdessä.
Voisimme miettiä, miten raiskausta todella vakavasti käsiteltäisiin Suomessa ja tehtäisiin
tärkeitä muutoksia, koska kenttä ja ihmiset todella kaipaavat sitä, että naisia arvostetaan oi-
kealla lailla.
4



Pöytäkirjan asiakohta PTK 19/2018 vp
17.17 Satu Hassi vihr (vastauspuheenvuoro): Arvoisa puhemies! Olin 90-luvun puolivä-
lissä lakivaliokunnassa, jossa käsiteltiin näitä rikoslain pykäliä. Silloin oli hiljattain tapah-
tunut sellainen asia, että kolme miestä yksissä tuumin oli väkisinmaannut yhden naisen ja
oikeus katsoi, että koska siinä ei ollut käytetty suoranaisesti väkivaltaa eikä pystytty näyt-
tämään toteen, että tämä nainen olisi ilmiselvästi vastustellut, niin siitä tekoa ei tuomittu
raiskauksena. No, silloin lakivaliokunnan käsittelyssä törkeän raiskauksen kriteereihin tu-
li, että jos tekijöitä on useampi, niin silloin raiskaus on törkeä.

Nyt hiljattain, viime vuoden lopulla, tuli julkisuuteen tällainen tapaus, että kaksi aikuis-
ta miestä oli väkisinmaannut 10-vuotiaan tytön, mutta sitäkään ei tuomittu raiskauksena,
koska ei näytetty toteen, että olisi käytetty väkivaltaa tai olisi ollut muuta väkivallan uhkaa
kuin fyysinen ylivoima.

Nämä tapaukset [Puhemies koputtaa] mielestäni kertovat, että tämä naisverkoston aloi-
te on todella perusteltu ja tarpeellinen.

17.18 Pauli Kiuru kok (vastauspuheenvuoro):  Arvoisa rouva puhemies! Ihan lyhyesti:
Kiitän aloitteen tekijöitä tärkeästä aloitteesta ja toivon, että käsittely jatkuu positiivissa
merkeissä. Samalla kiitän Antti Häkkästä siitä ulostulosta, mikä taitaa olla ministeriön si-
vuilla, että hän asettaa asiantuntijafoorumin selvittämään tätä suostumusperusteista mallia. 

Nämä rikokset, mistä tässä puhutaan, ovat niin vakavia, että tämmöinen yleinen oikeus-
tajukin jo vaatii, että niihin täytyy puuttua tiukasti. Asteikoissa on varmasti vähän tarkista-
misen varaa, ja siihenkin ymmärtääkseni ministeri Häkkänen on puuttumassa vielä tällä
vaalikaudella.

No, oikeastaan tässä tämä on, että tärkeä aloite ja asia on sellainen, että hymistelemällä
tästä ei pääse eteenpäin vaan siihen on ehkä nyt sitten saatava laissa tarkennusta.

17.20 Silvia Modig vas (vastauspuheenvuoro):  Arvoisa rouva puhemies! Haluan kiittää
edustaja Sarkkista ja naisverkostoa tästä tärkeästä aloitteesta. Raiskaus on yksi julmimpia
mahdollisia rikoksia toista ihmistä kohtaan, ja molemminpuolinen suostumus on itsestään-
selvä lähtökohta seksuaaliselle kanssakäymiselle. Siksi suostumuksen puute on kirjattava
ensisijaiseksi raiskauksen määritelmäksi laissa. Ei voi olla niin kuin nyt, kun katsomme ny-
kytilaa, eli kyllähän käytännössä nyt jo suostumuksen puutetta oikeuskäsittelyssä punni-
taan, mutta jos sen lain lukee aivan pilkuntarkasti, niin se tarkoittaa sitä, että jos sinä pelol-
ta lamaannut etkä tarpeeksi vastustele ja tarpeeksi vastusta, niin katsotaan, että sinä olet
alistumalla suostunut.

Katson ilolla sitä, että täällä salissa on mukana myös paljon miehiä keskustelemassa
asiasta, koska tätä ei voi myöskään typistää vain naisiin kohdistuvaksi rikokseksi, vaikka
useimmiten uhrina on valitettavasti nainen. Toivottavasti me voimme näin naistenpäivänä
korjata tämän selkeän epäkohdan.

17.21 Tuomo Puumala kesk (vastauspuheenvuoro):  Arvoisa puhemies! On todella tär-
keää minunkin mielestäni, että tämä asia on tuotu keskusteluun. Puhutaan vastenmielisestä
rikollisuudesta ja rikoksen tekemisestä. Hyvä, että olemme etsimässä siihen ratkaisuja.

Itse kiinnitin edustaja Sarkkisen puheenvuorossa huomiota siihen tärkeään kohtaan lo-
pussa, että tämähän ei välttämättä lisää oikeustapausten määrää sinänsä mutta lähettää val-
tavan tärkeän, myöskin symbolisen viestin siitä, mitä lainsäätäjä, eduskunta, tästä asiasta
ajattelee.
5



Pöytäkirjan asiakohta PTK 19/2018 vp
Sitäkin pidän tärkeänä, että tämän lisäksi ajetaan monia muita tähän sektoriin liittyviä
asioita. Muun muassa viime vaalikaudella teimme aloitteen, jossa lapsen raiskaus — tai
lapsen törkeä seksuaalinen hyväksikäyttö, kuten se nykyään kuuluu — tulisi rikokseksi,
joka ei vanhene koskaan. Siinä oli taustalla oikeustapauksia, joissa tekijä myönsi tuollai-
sen hirvittävän teon mutta häntä ei voitu asettaa vastuuseen, koska rikos oli vanhentunut.
Myös tuontyyppiset teot antaisivat tärkeän symbolisen viestin. Suhtaudun positiivisesti tä-
hän henkeen, joka tässä esityksessä on.

17.22 Eva Biaudet r (vastauspuheenvuoro):  Arvoisa puhemies! Minäkin haluan kiittää
edustaja Sarkkista, naisverkoston nykyistä puheenjohtajaa, erinomaisesta työstä ja erin-
omaisesta, tyhjentävästä esittelystä. Minusta on mahtavaa, että naisverkosto on saanut tä-
män aikaiseksi. Tämä on oikeasti iso asia.

Toivonkin ja haluan itse ainakin lakivaliokunnan varapuheenjohtajana toimia sen puo-
lesta, että tämä voisi johtaa siihen, että lakivaliokunta käsittelee sitä jollain tavoin, jotta
keskustelu ja yhteiskunnan keskustelu voisivat mennä eteenpäin. Meidän tarvitsee käydä
keskustelua rikoslaista mutta ennen kaikkea siitä, missä kulkevat naisen itsemääräämisoi-
keuden rajat. [Eduskunnasta: Miehen!] — Miestenkin, mutta kysymys on hyvin sukupuo-
littuneesta ilmiöstä, ja tekijät yleensä ovat miehiä, olkoonpa uhri sitten mies tai nainen. Sen
takia tämä on erittäin sukupuolittunut ilmiö.

Tätä on ajanut myös Naisjärjestöjen Keskusliitto jo monta vuotta. Naisjärjestöjen Kes-
kusliitossa on 59 järjestöä, joissa on 400 000 naista.

Toivon, että tämä on alku sille, että me voimme muuttaa [Puhemies: Aika!] rikoslakia
niin, että se lähtee uhrin oikeuksista ennen kaikkea. — Kiitoksia.

Puhemies Paula Risikko: Pysytään minuutin vastauspuheenvuoroissa. — Edustaja Fila-
tov.

17.23 Tarja Filatov sd (vastauspuheenvuoro): Arvoisa puhemies! Haluan yhtyä kiitok-
siin edustaja Sarkkiselle tästä loistavasta esittelystä, asian pohdinnasta monesta näkökul-
masta ja myös siitä, että tunnustetaan, että asia ei ole juridisesti aivan yksinkertainen. Mut-
ta suostumuksen puutteen kirjaaminen lakiin on itse asiassa periaatteellinen kannanotto, ja
se kertoisi eduskunnan tahdosta siitä, että ei voida mennä ikään kuin väkivallan uhan tai
selkeän väkivallan taakse, vaan myös sellainen tilanne, jossa puututaan itsemääräämisoi-
keuteen sillä tavalla, että toinen ei ole suostumustansa antanut, on tilanne, jossa tulee tuo-
mita raiskauksesta.

Meillä on lainsäädäntö muuttunut ajan myötä oikeastaan aina silloin, kun on tullut jul-
kisuuteen joitakin sellaisia esimerkkejä, jotka ovat sotineet yleistä oikeustajua vastaan.
Edustaja Hassin kuvaama esimerkki oli yksi näistä. Luulen, että nyt on juuri se aika, jol-
loin tämä suostumuksen puute pitää kirjata ja arvioida niitä käytäntöjä tässä yhteydessä,
kun se tehdään, että mitä on tapahtunut Saksassa, mitä on tapahtunut Isossa-Britanniassa.
Ei kai siellä mitään katastrofia ole tapahtunut, vaikka siellä tämä asia onkin lakiin kirjattu.

17.24 Sari Raassina kok (vastauspuheenvuoro): Arvoisa puhemies! Haluan myös osalta-
ni kiittää naisverkoston puheenjohtajaa ja naisverkostoa tästä työstä. On äärimmäisen tär-
keää, että me tunnistamme raiskauksen uhrin oikeudet. Joka ikisessä tasa-arvoisessa vuo-
rovaikutussuhteessa suostumus on itsestäänselvyys, ja näin on itsestään selvää, että sen
6



Pöytäkirjan asiakohta PTK 19/2018 vp
täytyisi olla myös juridisessa käytännössä itsestäänselvyys. Kyse on periaatteesta, kuten
edustaja Filatov nosti puheessaan esille.

Suomen on kyllä aika nyt seurata Ruotsin ja muiden maiden mallia tässä. Ei oikeusjär-
jestelmämme voi olla niin erilainen, ettei tätä voitaisi siihen implementoida.

17.25 Hanna Halmeenpää vihr (vastauspuheenvuoro): Arvoisa rouva puhemies! Yhteis-
kunta ei voi olla turvallinen ja oikeudenmukainen, elleivät yhteiskunnan jäsenet tiedä ja
ymmärrä, mikä on sallittua ja hyväksyttyä ja mikä ei ole. Tästä syystä lainsäätäjän tärkeim-
piä tehtäviä on paitsi kaikkien kansalaisten tasa-arvoinen ja oikeudenmukainen kohtelu
myös se, että lainsäädäntö on selkeää ja mahdollisimman yksiselitteistä.

Tärkeimpiä tehtäviämme lainsäätäjinä on myös eri syistä heikommassa asemassa ole-
vien kansalaisten suojelu. Niin kansanedustajien kuin kansalaistenkaan oikeuskäsitykseen
ei sovi se tässä kohtaa vallitsevana oleva tilanne lainsäädännössämme, että oletettavana
asiana on se, että ihmiskeho olisi kaikkien käytettävissä, ellei ihminen osaa, kykene tai pys-
ty vastustamaan väkivaltaisesti oman kehonsa käyttöä.

On ehdottoman tärkeää, että tällaiset vanhentuneet muinaisjäännökset lainsäädännös-
tämme korjataan, ja naisverkoston tekemä aloite lainsäädännön korjaamiseksi on erittäin
kattavasti ja hyvin perusteltu ja kaikilta osiltaan kannatettava.

17.26 Eeva-Johanna Eloranta sd (vastauspuheenvuoro):  Arvoisa puhemies! Raiskaus
on todellakin ainutlaatuinen rikos kohdistuessaan vaurioittavasti uhrin henkilökohtaisim-
paan alueeseen, seksuaalisuuteen. Ja nykyisessä lainsäädännössä teko tosiaankin on rais-
kaus vain silloin, kun siinä on käytetty väkivaltaa tai sen uhkaa, niin kuin täällä jo on to-
dettukin, ja on hyvin tärkeää, että lainsäädäntö viestii siitä, että ihmisoikeusnäkökulmasta
raiskaus itsessään on väkivaltaa.

Minä tein itse muutama kuukausi sitten oikeusministerille kirjallisen kysymyksen tästä
samasta aiheesta, mistä tämä hyvä lakialoite on nyt tehty, mutta silloin, ikävä kyllä, minis-
terin vastaus ei ollut kovin suopea. Mutta toivotaan nyt, että asia saadaan kuitenkin muut-
tumaan.

Tosiaan suostumuksen puute raiskauksen kriteerinä antaisi ihan selvän yhteiskunnalli-
sen viestin siitä, että seksuaalisessa välivallassa ja raiskauksessa on kyse yksilön seksuaa-
lisen itsemääräämisoikeuden loukkauksesta.

Ja sitten jos vielä ihan pari sanaa tästä Turun hovioikeuden tapauksesta, jossa 10-vuoti-
aan tytön raiskaus tulkittiin vain lapsen seksuaaliseksi hyväksikäytöksi: tämä osoittaa, mil-
laisiin hirvittäviin tilanteisiin joudutaan, jos raiskaus mielletään vain väkivallan käytön
kautta — muuten tätäkään tapausta ei olisi käynyt. 

Ja sen vielä sanoisin, että toivon, että tämä termi [Puhemies: Aika!] ”lapsen seksuaali-
nen hyväksikäyttö” muutettaisiin muotoon ”lapsen seksuaalinen kaltoinkohtelu” — ei hy-
väksikäytetä mitään vaan kaltoinkohdellaan.

Puhemies Paula Risikko:  Pysytään minuutissa.

17.27 Anna-Maja Henriksson r (vastauspuheenvuoro):  Arvoisa rouva puhemies! Ha-
luan myös omalta osaltani kiittää edustaja Sarkkista ja meidän upeaa naisverkostoamme,
joka on saanut tämän aikaiseksi. On hienoa, että näin naistenpäivänä pystymme keskuste-
lemaan tästä aloitteesta.
7



Pöytäkirjan asiakohta PTK 19/2018 vp
Katson itse, että tämä on erittäin tarpeellinen uudistus. Katson myös, entisenä oikeusmi-
nisterinä, että se vahvistaa uhrin asemaa, koska tähän tekomuotoon lisätään nyt suostu-
muksen puute. Ja se ei millään tavalla heikennä sitä tekomuotoa, mikä meillä tällä hetkellä
on rikoslaissa, vaan se vahvistaa nimenomaan uhrin tilannetta.

Sitten toivoisin myös, että meidän tuomioistuimet muistaisivat, että eduskuntahan on
säätänyt rikosasteikot sen takia, että niitä myös käytetään. Kun joskus tässä salissakin ky-
sytään, miksi tuomitaan näin lievästi, ja sanotaan, että pitäisi asteikkoa nostaa, niin jo se,
[Puhemies koputtaa] että tuomitaan sen olemassa olevan asteikon sisällä, käytetään sitä ko-
konaisuudessaan, [Puhemies: Aika!] toisi tähän ratkaisuja.

17.29 Sari Tanus kd (vastauspuheenvuoro): Arvoisa rouva puhemies! Tämä on todella
erittäin tarpeellinen lakialoite, ja toivoisin, että se nopeasti menisi eteenpäin ja tulisi myös
käytäntöön.

Raiskaus on, aivan niin kuin edustaja Modig täällä aiemmin sanoi, yksi julmimpia rikok-
sia, mitä voi olla toista kohtaan. Useasti se rikkoo jotakin niin syvältä — varsinkin, jos uhri
on nuori tai lapsi — että vaikka pyrimmekin jälkeenpäin käymään tilannetta läpi ja hoita-
maan, palauttamaan normaaliin elämänmalliin, niin monta kertaa se on täysin mahdotonta
tai ainakin vie vuosia aikaa, ehkä vuosikymmeniä, ja valitettavasti osa ei koskaan kykene
palautumaan sellaiseen olotilaan, että pystyisi nauttimaan normaalista parisuhteesta ja
myös seksuaalisuudesta.

Naisverkostossa tästä keskusteltiin paljon, ja pidimme erittäin tärkeänä, että tämä laki-
aloite tehdään, saadaan eteenpäin. Myös minä haluaisin kiittää edustaja Sarkkista siitä, että
hän esitteli aloitteen erittäin laajasti, monipuolisesti ja erittäin kattavasti. Kiitos siitä.

17.30 Kari Uotila vas (vastauspuheenvuoro): Arvoisa rouva puhemies! Olen itsekin alle-
kirjoittanut tämän lakialoitteen ja kiitän tietysti naisverkostoa, mutta uskallan väittää enti-
senä miesverkoston vetäjänä, että myös miesverkosto olisi voinut verkostona tulla mukaan
tähän, koska asia on yhteinen.

Korostan myöskin signaalivaikutusta, sitä vaikutusta, joka tällä keskustelulla ja laki-
aloitteella tulee sitä kautta, että seksuaalinen kanssakäyminen ja seksielämä, väittäisin,
keskimäärin muuttuvat tämän lain myötä laadukkaammiksi, koska silloin, jos tämä henki
etenee, ne perustuvat aina yhteisymmärrykseen ja suostumukseen. Se on silloin laaduk-
kaampaa seksielämää.

Mutta muistutan kuitenkin myös siitä, arvoisa puhemies, vaikka raiskaukset eri muo-
doissaan kohdistuvat aivan ylivoimaiselta enemmistöltään naisiin ja tyttöihin, että myös
pojat ja miehet voivat joutua raiskauksen kohteiksi.

17.31 Olli-Poika Parviainen vihr (vastauspuheenvuoro): Arvoisa rouva puhemies! Mi-
näkin haluan kiittää eduskunnan naisverkostoa ja edustaja Sarkkista tämän tärkeän aloit-
teen tuomisesta tähän saliin. Kun me katsomme, millä perustein suostumusperiaatteen li-
säämistä rikoslakiin vastustetaan, sieltä löytyy mielestäni kaksi pääluokkaa. Toinen pää-
luokka on asenteellisuus, ja toinen pääluokka on juridiset huolet. No, asenteellisuudesta
meidän ei tarvitse paljoa välittää silloin, kun me säädämme lakeja tässä maassa, ja edustaja
Sarkkinen ansiokkaasti jo purki puheenvuorossaan myös niitä juridisia huolia, joita jotkut
ovat esittäneet. Toisin sanoen meidän oikeuslaitoksemme kyllä pystyy hoitamaan tämän
lain varsin mainiosti käytäntöön, luomaan selkeät ja hyvät oikeuskäytännöt. Ja ennen kaik-
8



Pöytäkirjan asiakohta PTK 19/2018 vp
kea me voimme tällä lailla lähettää viestin koko Suomeen siitä, mikä on hyväksyttävää ja
mikä ei. Sehän on lainsäädännön perinteinen ja perinpohjainen tarkoitus.

Puhemies Paula Risikko: Täällä on nyt viisi vastauspuheenvuoropyyntöä, jotka vielä ote-
taan.

17.32 Pauli Kiuru kok (vastauspuheenvuoro): Arvoisa rouva puhemies! Eilen kulttuuri-
keskustelussa toin puheessani häirinnän lyhyesti. Urheilussa ja kulttuurissa sekä Suomes-
sa että ulkomailla on valitettavan paljon tullut ilmi viime aikoina tapauksia, että hyvinkin
pitkälle menevää häirintää ja sitten ihan lopulta raiskauksiakin tapahtuu. Ja varmasti on
niin, että niitä on siellä taustalla paljon enemmän, mutta puhumisen pelko, vaikenemisen
kulttuuri ovat edelleen vahvoja, ja organisaatiot pyrkivät suojelemaan omaa mainettaan.
Tämä koskee yhtä hyvin myös erilaisia uskonnollisia yhteisöjä, ja niillä tuntuu olevan omia
kurinpitomenettelyjään. Kyllä kannustan siinä suhteessa siihen suuntaan toimimaan, että
tässä maassa on yksi laki ja sitä lakia noudatetaan. Ei ole jotain toista, pienen yhteisön la-
kia, joka menee Suomen lain edelle.

Puhemies Paula Risikko: Neljä vastauspuheenvuoroa: edustajat Hassi, Mikkonen, Kari ja
Sarkkinen.

17.33 Satu Hassi vihr (vastauspuheenvuoro): Arvoisa puhemies! Useat kollegat ovat tuo-
neet tässä esille lain signaalimerkityksen, asenteisiin vaikuttavan merkityksen. Se on mie-
lestäni erittäin tärkeä. Ja siinä lakimuutoksessa, jota olen myöskin itse 90-luvulla ollut te-
kemässä, jolla raiskaus avioliitossa muutettiin rikokseksi, tämä on tapahtunut. Muistan vie-
lä jopa nimiä ja kasvoja silloisista kollegoista, jotka vastustivat silloista lakimuutosta hy-
vin samantapaisin argumentein kuin nyt tätä naisverkoston valmistelemaa ja edustaja Sark-
kisen hyvin ansiokkaasti esittelemää lakialoitetta.

Ja asenne: Meistä varmaan ainakin kaikki vähänkään vanhemmat ovat lukemattomia
kertoja kuulleet tällaisen heiton, että naisen ”ei” tarkoittaa ”ehkä”. Sitä asennettahan taval-
laan tämä nykyinen lakipykälä heijastaa, että ”ei” ei tarkoita oikeasti ”ei”, ellei uskalla tai
pysty näkyvästi pistämään vastaan. Juuri tämä asenne meidän pitää muuttaa lainsäädäntöä
muuttamalla.

17.34 Krista Mikkonen vihr (vastauspuheenvuoro):  Arvoisa puhemies! Haluan yhtyä
kiitoksiin tästä lakialoitteesta ja myös kiitoksiin edustaja Sarkkiselle loistavasta puheen-
vuorosta ja hyvin tyhjentävästä puheenvuorosta sen suhteen, miksi tämä lakimuutos täy-
tyy tehdä. On arkijärjellä aivan käsittämätöntä, että meidän rikoslaissa raiskaus ei ole rais-
kaus, ellei siihen liity vastustamista ja väkivaltaista vastustamista. Ja aivan kuten edustaja
Hassi tuossa edellä totesi, niin on selvää, että silloin, kun sanoo ei, sen myös pitää tarkoit-
taa ei ja se tarkoittaa ei. Tekemällä tämän muutoksen rikoslakiin, että raiskaus määritel-
lään suostumuksen kautta, me saamme myös tämän viestin entistä vahvemmin esille.

Tässä salissa on nyt paljon väkeä, joka puolustaa tätä lakiesitystä. Allekirjoitukset jäivät
hieman alle sataan, mutta toivon, että aika on kuitenkin kypsä sille, että tämä aloite saa-
daan nyt toteutettua ja rikoslakia muutettua.
9



Pöytäkirjan asiakohta PTK 19/2018 vp
17.36 Emma Kari vihr (vastauspuheenvuoro): Arvoisa puhemies! Omasta puolestani ha-
lusin toivottaa kaikille hyvää naistenpäivää ja yhtyä ylpeyteen siitä, joka tässä on monen
edustajakollegan suusta kuultu, että on hienoa, että meillä on näin aktiivinen ja upea nais-
verkosto, joka tuo näitä vaikeita mutta todella tärkeitä asioita käsittelyyn. Kiitos joka iki-
selle edustajalle, joka tämän tärkeän aloitteen on allekirjoittanut. Tässä on kyse kuitenkin
sellaisesta rikkomuksesta, joka kulkee ihmisen elämän läpi mukana täysin riippumatta sii-
tä, kuinka paljon fyysistä väkivaltaa siihen sisältyy. Tämä on aidosti ongelma, jota Suo-
men lainsäädäntö ei tällä hetkellä tunnusta.

Vaikka näitä allekirjoituksia ei nyt ihan sitä sataa ole, niin kyllä minä vetoan lakivalio-
kuntaan ja kaikkiin lakivaliokunnan jäseniin, että tämä tärkeä asia otettaisiin vakavissaan
ja tämä tuotaisiin meille oikeaan käsittelyyn. Olen myös iloinen siitä, että oikeusministerin
alun perin aika nihkeä asenne tähän lakialoitteeseen on tuntunut hieman loiventuneen, kos-
ka tämä on tärkeä aloite.

Puhemies Paula Risikko:  Ja vielä yksi vastauspuheenvuoro ennen kuin mennään puhe-
listaan.

17.37 Hanna Sarkkinen vas (vastauspuheenvuoro): Arvoisa puhemies! Ensinnäkin läm-
min kiitos kaikista kiitoksista ja tuesta ja näkökulmista tähän aloitteeseen.

Puheenvuoroni oli ilmeisen tyhjentävä, kun salissa ei sitten vastustavia puheenvuoroja
tullut esille. Olisin toivonut, että myös niitä näkökulmia olisi täällä esitetty, jotta olisimme
päässeet aitoon dialogiin ja myös pohtimaan ja vastaamaan ehkä kysymyksiin, oikomaan
mahdollisia vääriä käsityksiä ja toisaalta pohtimaan niitä aitoja hankalia asioita, mitä tähän
juridiseen puoleen mahdollisesti liittyy. Siinä mielessä toivon, että lakivaliokunta ottaa
asian todella käsiteltäväkseen tai että asia muodossa tai toisessa tulee eduskunnan käsitte-
lyyn. Nythän myös kansalaisaloite tästä samasta asiasta on menossa, eli on myös mahdol-
lista, että se tulee tätä kautta vielä eduskuntaan.

Täytyy yksi korjaus tehdä. Tänä aamuna heräsin naisverkoston puheenjohtajana, mutta
enää en ole naisverkoston puheenjohtaja, koska, kuten perinne kuuluu, jokaisena naisten-
päivänä naisverkoston puheenjohtajuus vaihtuu, ja nyt se vaihtui vieressä istuvalle kollega
Tuppuraiselle. Mutta kiitoksia kaikille tästä keskustelusta ja tuesta.

Puhemies Paula Risikko:  No niin, sitten mennään puhujalistaan.

17.38 Emma Kari vihr: Arvoisa puhemies! Seksin tulee aina olla vapaaehtoista. Jos se ei
ole vapaaehtoista, on kyseessä rikos. Näin totesi Ruotsin pääministeri perustellessaan itse
asiassa aika samaa lakimuutosta, jota naapurimaassa ollaan viemässä eteenpäin ihan halli-
tuksen omin toimin. Siellä ollaan korjaamassa juuri tällä tavalla heidän raiskauslainsäädän-
töään. Varmaan aika moni nainen olisi toivonut, että me olisimme kuulleet tämäntyyppisiä
puheenvuoroja myös täällä Suomessa, mutta sen sijaan me saimme kuulla, että tämä nais-
ten laajasti jakama vaatimus on elämälle vieras.

Kuten aikaisemmin sanoin, on kuitenkin hyvä, että tuntuu, että oikeusministerin asenne
tähän lakialoitteeseen on vähän loiventunut alun hyvin jyrkän vastustuksen jälkeen, ja
asiaa nyt selvitellään. Mutta kyllä minä myös toivon sitä, että näin tärkeää asiaa ei nyt vain
haudata mihinkään työryhmään vaan tämä otetaan tosissaan ja tätä aidosti viedään eteen-
päin. Kyllä se on todella vaikea ymmärtää, että vielä vuonna 2018 naiset joutuvat vielä
10



Pöytäkirjan asiakohta PTK 19/2018 vp
naistenpäivänä vääntämään siitä, että jos seksiin ei ole suostumusta, niin kyseessä on aina
yksiselitteisesti raiskaus — aina.

Arvoisa puhemies! Viimeisten kuukausien aikana tuhannet naiset ovat astuneet esiin ja
viimein uskaltaneet kertoa niistä kaikkein kipeimmistä ja kaikkein vaikeimmista koke-
muksista. Monet naiset ovat kertoneet omasta pelostaan, nöyryytyksestä ja häpeästä. Moni
jopa tässä salissa istuva nainen on vuosia kantanut sellaista kipua, jota yhdenkään ihmisen
ei pitäisi kantaa. Sukupolvi toisensa jälkeen naiset ovat oppineet, että siitä, mistä ei voi pu-
hua, on vaiettava. Nyt nämä naiset kuitenkin puhuvat, ja he puhuvat sen takia, että kukaan
ei joutuisi kokemaan sitä, mitä he ovat kokeneet. He ovat ylittäneet oman häpeänsä, jotta
tässä maassa saataisiin aikana tämä tärkeä muutos. Se on juuri se asia, josta tässä lakialoit-
teessa on kysymys. 

Me haluamme, että jokainen ihminen ymmärtää, että naisen ruumis on vain ja ainoas-
taan naisen oma. Siitä ei päätä kukaan muu. Me haluamme jokainen ymmärtää tässä maas-
sa, että ”ei” tarkoittaa aina ”ei” ja että ainoastaan ”kyllä” tarkoittaa ”kyllä”. Me haluamme,
että joka ikinen ymmärtää sen, että raiskaus on aina vakava itsemääräämisoikeuden louk-
kaus, sellainen rikkomus, joka kulkee mukana läpi ihmisen elämän täysin riippumatta sii-
tä, kuinka paljon fyysistä väkivaltaa siihen sisältyy. Tämä on asia, jota tämän maan lain-
säädäntö ei tällä hetkellä tunnusta

Suomessa ihan liian usein uhri on se, joka joutuu todistamaan omaa pelkoaan tai väki-
vallan kokemustaan raiskaustilanteessa, vaikka me tiedämme, että iso osa raiskauksen uh-
reista lamaantuu ja pelkää ihan liikaa, niin että ei pysty vastustelemaan. Ehkä me voisim-
me sanoa, että meillä on tällä hetkellä itse asiassa rikoslaki, joka on elämälle vieras, ja että
lain määritelmä raiskaukselle nojaa vastusteluun, väkivaltaan ja uhkaan eikä siihen suos-
tumukseen, mihin sen automaattisesti pitäisi nojata, koska meidän lakimme sivuuttaa sen
tosiasian, että seksi ilman suostumusta on raiskaus ja raiskaus on aina väkivaltaa täysin
muusta väkivallasta riippumatta.

Arvoisa puhemies! Kyllä minä itse ajattelen, että tämän maan tytöt ja naiset ansaitsevat
semmoisen lain, joka suojaa heitä, joka suojaa heidän oikeuttaan päättää omasta ruumiis-
taan, joka ottaa aina naisen kokemukset vakavasti. Kyllä minä ajattelen, että tämän maan
tytöt ja naiset ansaitsevat sellaisen lain, joka tukee uhreja syyllistämisen ja epäilemisen si-
jaan, jossa kukaan tämmöisen rikoksen uhriksi joutuva ei syytä enää itseään. Sen takia
minä lämpimästi tuen tätä todella hyvää ja arvokasta lakialoitetta ja todella toivon, että
vaikka meillä ei kovin monta lakivaliokunnan jäsentä täällä tällä hetkellä istu, niin viesti
tästä keskustelusta kantautuu lakivaliokuntaan ja tämä asia otetaan aidosti vakavaan käsit-
telyyn ja tuodaan meille päätettäväksi tähän saliin, jotta tämä laki saadaan aikaiseksi. —
Kiitos.

17.43 Olli-Poika Parviainen vihr: Arvoisa rouva puhemies! Kuten sanottua, seksi ilman
suostumusta on aina seksuaalista väkivaltaa. Seksuaalisen väkivallan kohteeksi voi joutua
kuka hyvänsä, mutta useimmiten uhri on nainen. Näin naistenpäivänä on tärkeää, että pu-
humme vakavista asioista myös täällä eduskunnassa ja nostamme ihmisoikeuskysymyksiä
esiin. Siitä tässäkin on pohjimmiltaan kyse.

Meneillään on Me too -kampanjaan ja sen sisarkampanjoihin liittyvä yhteiskuntia ravis-
televa, tervetullut murros, jossa kaikenlaiseen ahdisteluun ja seksismiin vaaditaan nollato-
leranssia. Vapaan maailman kansalaisyhteiskunnat ovat tehneet enemmän kuin selväksi,
että nyt riittää. Raiskaus rikkoo ihmisen fyysisen ja psyykkisen koskemattomuuden rajat.
11



Pöytäkirjan asiakohta PTK 19/2018 vp
Se on perustavanlaatuinen yksilön seksuaalisen itsemääräämisoikeuden loukkaus. Tätä to-
siasiaa eivät muuta flirttailu, lyhyt hame, humala tai yhteinen parisänky.

Raiskauksen uhrien ihmisoikeudet eivät toteudu Suomessa tällä hetkellä riittävällä ta-
valla. Vain harva raiskausrikos ilmoitetaan poliisille, ja ilmoitetuista raiskauksista vain
pienessä osassa tapauksia nostetaan rikossyyte, eivätkä lainsäädäntö ja oikeuskäytäntö var-
mista riittävää oikeudellista suojaa rikosten uhreille.

Kun Suomen seksuaalirikoslainsäädäntöä viimeksi uusittiin, monissa asiantuntijoiden ja
järjestöjen lausunnoissa toivottiin suostumuksen puutteen lisäämistä raiskauksen tunnus-
merkistöön. Kansainvälisten sopimusten pohjalta Suomi jo sitoutui siihen, että suostumus-
perusteisuus on raiskausmääritelmän ydin, kun Istanbulin sopimus tuli Suomessa voimaan
1. elokuuta 2015. Kuitenkin sopimuksen ratifiointiprosessin aikana seksuaalirikoslainsää-
däntöä uusittaessa vuonna 2014 Suomessa todettiin, ettei ole tarvetta ottaa suostumuksen
puutetta mukaan raiskauksen tunnusmerkistöön. Suostumuksen puutetta ei siis terminä ja
tunnusmerkkinä lakiin lisätty.

Suostumuksen puutteen lisäämistä lakiin on vastustettu lähinnä asenteellisista ja juridi-
sista syistä, kuten debatissa kerroin. Muun muassa oikeusministeri on vastauksessa kirjal-
liseen kysymykseemme, jonka edustaja Satu Hassin kanssa teimme, pitänyt vaatimusta
suostumuksesta elämälle vieraana. Onneksi ministeri Häkkänen on nyt pehmentänyt lin-
jaansa ja ilmoittanut perustavansa asiantuntijaryhmän selvittämään raiskauslainsäädäntöä.
Vilpitön kiitos siitä.

Muistuttaisin kuitenkin, ettei tätä asiaa saa haudata työryhmiin vaan meidän on toimit-
tava ripeästi. Hallituksella on jossain määrin ollut tapana siirtää asioita työryhmien käsitel-
täväksi siten, että työryhmiltä ei välttämättä synny tuloksia. Näin ei missään tapauksessa
saa nyt käydä.

Itse pidän elämälle vieraana sitä, että nyt Suomen lainsäädäntö lähtee liikkeelle siitä, että
raiskaukseen liittyy väkivaltaa tai sen uhkaa tai tilanne, jossa uhri ei kykene puolustautu-
maan tai ilmaisemaan tahtoaan esimerkiksi pelkotilan, sairauden tai tiedottomuuden takia.
Tämä on johtanut oikeudessa tapauksiin, jotka kyseenalaistavat räikeästi ainakin oman oi-
keustajuni rajat, kun esimerkiksi aikuisen tekemää sukupuoliyhteyttä 10-vuotiaan lapsen
kanssa ei ole oikeudessa tulkittu raiskaukseksi. Tämä on täysin käsittämätöntä.

On oikeuslaitoksen tehtävä arvioida tosiseikkoja kunkin tapauksen osalta tilannekohtai-
sesti ja luoda vedenpitävät ja reilut oikeuskäytännöt, jotka myös toimivat. Olennaista kui-
tenkin on, että uhrin ei tarvitse pelätä rikosilmoituksen tekemistä ja että jokaisen itsemää-
räämisoikeutta kunnioitetaan.

Arvoisa puhemies! Laki on tapa kertoa, mikä on sallittua ja mikä ei. Suostumuksen huo-
mioiminen rikoslaissa on ennen kaikkea kirkas viesti yhteiskunnan muutoksesta ja siitä,
mitä me hyväksymme ja mitä me emme hyväksy. Tänä päivänä kaikille luulisi olevan it-
sestäänselvää, että seksin pitää olla kaikille osapuolille vapaaehtoista. Tässä ei ole komp-
romisseille tilaa. Myös lain on lähdettävä näistä lähtökohdista.

Vihreät katsoo, että seksuaalirikoksia käsittelevä luku Suomen rikoslaissa tulee muuttaa
niin, että suostumuksen puute nostetaan raiskauksen määritelmän ytimeen. Minäkin toi-
von, että lakivaliokunta antaa tälle asialle aikaa, vaikka aivan sataa nimeä aloite ei tällä ker-
taa kerännytkään. Muutoksen aika on kuitenkin nyt, ja meidän on toimittava, ja meidän on
muutettava tämä laki. Me olemme sen tälle maalle velkaa.
12



Pöytäkirjan asiakohta PTK 19/2018 vp
17.48 Eva Biaudet r: Arvoisa puhemies! Täällä on sanottu hyvin paljon viisaita, enkä ha-
lua itse niitä toistaa. Ei tunnu siltä, että voisi sanoa sen paremmin kuin edustajat Sarkkinen,
Olli-Poika Parviainen ja Emma Kari — täällä on ollut tosi hyviä. Kaikki ovat puhuneet mi-
nun mielestäni tosi hyvin.

Katsoin itse asiassa yhtenä iltana dokumentaarin, missä analysoitiin elokuvaa Thelma &
Louise, joka on feministinen, ikoninen elokuva, joka nimenomaan käsittelee tällaista rais-
kauskulttuuria — tuntui tänäänkin aika radikaalilta sanalta sanoa oikein, mutta kysymys-
hän on näin. Tänäänkin ollaan puhuttu siitä, että raiskaus ja seksi jotenkin liittyisivät yh-
teen. Itse asiassahan raiskaus on nimenomaan vallankäyttöä, alistamista, eikä yksi seksin
muodoista. Siinä mielessä meillä on tosi paljon vielä keskusteltavaa. Ja minua itse asiassa
hämmentää välillä todella paljon se — ei ehkä tässä keskustelussa — että joskus kun käy
keskustelua ehkä vähemmän asiaa pohtineiden kanssa, niin he jotenkin kokevat, että tässä
nyt on tarkoitus rajoittaa miesten mahdollisuuksia tai kanssakäymistä naisten kanssa, kun
itse asiassa kysymyksessä ihan selkeästi on naisiin kohdistuvan väkivallan lopettaminen.

Kaikkeen seksuaaliseen hyväksikäyttöön ja seksuaalirikoksiin liittyy todella paljon hä-
peää ja häpeäkulttuuri. On mielenkiintoista myös se, että kun eri tavoin pyritään ehkäise-
mään esimerkiksi ihmiskauppaa tai prostituutiota tai seksuaalirikoksia, niin hyvin usein
kohdistetaan huomio naisiin ja siihen, miten nuorten tyttöjen tai naisten pitäisi välttää uh-
riksi tulemista jollain omalla käyttäytymisellään ikään kuin se olisi heistä kiinni, että he
joutuvat uhreiksi. Se jollain tavalla myöskin kuvastaa koko sitä oikeusprosessia, ehkä jo-
tenkin alitajuntaisestikin, jollemme nosta sitä ja käsittele sitä hirveän tietoisesti.

Kysymyshän on itsemääräämisoikeudesta ja naisen vapaudesta, ja pitäisi olla ihan luon-
nollista, että ne ovat yhtä isoja naisella kuin miehellä. Mielestäni on myös tärkeää puhua,
että kysymys on naisista ja miehistä, vaikka toki on totta, että myöskin miehet ovat uhreja,
seksuaalisen hyväksikäytön ja raiskausten uhreja. Tekijät useimmiten kuitenkin ovat mie-
hiä. Ja sen vuoksi tämä muutos rikoslakiin onkin hyvin tärkeä, että samalla, kun se lisää
naisten turvallisuutta, vapautta, on tarkoitus myöskin, että sen pitäisi muokata ja parem-
min ohjata sitä mieskuvaa, mihin pojat kasvavat. Tuntuukin todellakin oudolta maailmal-
ta, että meidän poikamme joutuvat kasvamaan sellaisessa ympäristössä, missä puhutaan
niin, että raiskaus on silloin, kun käytetään väkivaltaa. Jos ajattelee, miten sen itse selittäisi
omille lapsille, niin ei varmasti haluaisi selittää, että kaikki muu on ok ja että se on se, joka
määrittelee, vaan nimenomaan kysymys on tasavertaisesta suhteesta, jos kysymys on sek-
sistä, ja kaikki muu on väkivaltaa.

Jos ajattelee muutakin lainsäädäntöä, niin itse asiassa esimerkiksi seksin ostokieltokin
on määritelty niin, että jotta se olisi rikos, se edellyttää, että ostaja olisi tiennyt tai hänen
olisi pitänyt tietää, että uhri tai kohde on ihmiskaupan uhri, mutta silti siitä tulee suunnil-
leen vain sakkolappu. Siis sitä ei määritellä raiskaukseksi, vaikka tietää, että uhri, se, jolta
ostaa seksiä, on ihmiskaupan uhri, siis hän ei ole siellä vapaaehtoisesti. Mielestäni peiliku-
va sille, että vieläkin fokus on väärässä kohdassa, ovat kaikki nämä, millä tavalla rikoslais-
sa seksuaalirikokset ovat määriteltyjä, ja se tosiasia, että vieläkin tänään seksuaalirikosten
käsittely ja tutkiminen itse asiassa edellyttävät todellakin suurta panostusta nimenomaan
uhrin kohdalta: joutuu uudestaan kertomaan, uudestaan kertomaan ja avautumaan kaik-
kein intiimeimmistä, vaikeimmista häpeän tunteistaan, vaikeista tilanteista ja tavallaan
myötävaikuttamaan, jotta syyllinen saadaan vastuuseen. Se, miten tämä ratkaistaan, ei
ehkä ole ihan helppoa kaikissa kohdissa.
13



Pöytäkirjan asiakohta PTK 19/2018 vp
Ihmisoikeusinstituutiot, kuten CEDAW-komitea, Istanbulin sopimus, lukuisat ihmisoi-
keusjärjestöt, Euroopan ihmisoikeustuomioistuin, kaikki itse asiassa velvoittavat nimen-
omaan määrittelemään raiskauksen niin, että se perustuu tahdon puutteeseen eikä väkival-
taan.

Lagstiftningen har helt klart släpat efter i tiden. För tillfället förutsätter inte strafflagen att
det måste finnas samtycke för att ha sex, och det är dags att vi får en lag som tydligt signa-
lerar var gränsen går för vad som är våldtäkt. Finns det inte samtycke är det våldtäkt. Det
finns också ett enormt mörkertal när det gäller våldtäkter som anmäls. Det uppskattas att
hela 90 procent — alltså största, största delen — av alla våldtäkter inte anmäls över huvud
taget. Många låter bli att anmäla på grund av att processen är så tung för offret och då ut-
gången i rättsprocessen är osäker. En lagändring sätter fokus på bristen av samtycke och
signalerar klart att det är precis just där gränsen går. Det här har man haft i kraft i anglo-
saxiska världen i hundratals år, det måste också fungera hos oss.

17.55 Krista Mikkonen vihr: Arvoisa puhemies! Me täällä Suomessa tykkäämme onni-
tella itseämme siitä, että Suomi on tasa-arvon mallimaa, mutta tässä huolella kiillotetussa
mielikuvassa on kuitenkin yksi iso ja sitkeä tahra. Se on seksuaalinen väkivalta. Suomi on
Euroopan vaarallisimpia maita naisille. Joka kolmas suomalainen nainen on joutunut
kumppaninsa pahoinpitelemäksi. Seksuaalista väkivaltaa kokee 50 000 naista vuosittain.
Arvioiden mukaan 15 000 naista raiskataan joka vuosi. Viime vuonna 12 naista kuoli pa-
risuhdeväkivallan seurauksena. Jokainen näistä on ihmisoikeusloukkaus. Seksuaalinen
häirintä on arkipäivää aivan liian monelle. Sitä kokevat kaikenikäiset ja -näköiset naiset
kaikenlaisista taustoista.

Me too -kampanja on rikkonut hiljaisuuden. Viimein häirinnästä puhutaan. Seuraava as-
kel on ottaa häirintää kokeneiden kertomukset vakavasti ja puuttua niihin. On aika lakata
suojelemasta tekijää. On aika sanoa häirintää ja väkivaltaa kokeneelle ”minä uskon sinua”,
sillä jokaisella on oikeus koskemattomuuteen. Sen kunnioittamiseen on kasvatettava pie-
nestä pitäen.

Arvoisa puhemies! Raiskaus on seksuaalisen häirinnän räikein muoto. Aina, kun toinen
osapuoli pakotetaan seksiin ilman tämän suostumusta, on kyseessä raiskaus. Arkijärjellä
tämä on itsestäänselvää, ja siksi onkin hämmästyttävää, ettei asia ole rikoslaissa näin mää-
ritelty. Rikoslakia tulisi muuttaa käsittelyssä olevan lakialoitteen mukaisesti niin, että rais-
kaus määritellään suostumukseen perustuvaksi, ei väkivallan käytön kautta kuten nyt.
Muutos tarkoittaisi, että lain näkökulmastakin raiskaus on aina raiskaus, kun henkilö ei ole
antanut suostumustaan, vaikkei kykenisikään vastustamaan tekoa. Nykylainsäädännössä
näin ei ole. Jos raiskaukseen ei liity väkivaltaa tai sillä uhkaamista, se voidaan määritellä
raiskaukseksi silloin, kun uhri on toimintakyvytön, huumattu tai unessa, mutta jos toimin-
takyky on tallella, uhrilta voidaan edellyttää puolustautumista. Kuitenkin tutkimusten mu-
kaan 70 prosenttia uhreista jäätyy raiskaustilanteessa niin, ettei pysty vastustamaan teki-
jää. Seurauksena moni raiskaus jää tunnistamatta ja rankaisematta.

Ainoastaan määrittelemällä raiskaus suostumuksen puutteen kautta voidaan varmistaa,
että kaikki raiskauksen uhrit voivat saada oikeutta ja että jokaisen seksuaalista itsemäärää-
misoikeutta kunnioitetaan täysimääräisesti. Tätä muutosta rikoslakiin puoltaa Suomen pe-
rustuslaki. Sen mukaan jokaisella ihmisellä on oikeus henkilökohtaiseen koskemattomuu-
teen. Sitä edellyttävät myös Suomen allekirjoittamat kansainväliset sopimukset, YK:n
14



Pöytäkirjan asiakohta PTK 19/2018 vp
naisten syrjinnän poistamista koskeva yleissopimus sekä naisiin kohdistuvan väkivallan ja
perheväkivallan vastainen Istanbulin sopimus. Kansainvälinen rikostuomioistuin, Euroo-
pan ihmisoikeustuomioistuin ja useat ihmisoikeusjärjestöt ja asiantuntijat ovat samoilla
linjoilla. Muutosta vaatii myös valmistelussa oleva Suostumus 2018 -kansalaisaloite, ja jos
nyt tällä lakialoitteella lakivaliokunta ei ota asiaa käsittelyyn ja tuo meidän päätettäväksi,
niin kansalaisaloitteen kautta todennäköisesti sama asia tulee tähän saliin. Ja kaikissa näis-
sä sopimuksissa, niin myös tässä aloitteessa, on lähtökohtana se, että raiskauksen määrit-
telee suostumuksen puute. 100-vuotiaan Suomen on korkea aika ymmärtää tämä ja muut-
taa lainsäädäntöään sen mukaisesti.

Arvoisa puhemies! Muutos ei ole mahdotonta toteuttaa. Suostumus on mahdollista sel-
vittää, vaikka jotkut tahot ovat antaneet ymmärtää, että näin ei olisi. Suostumus yksinker-
taisesti ei ole suostumus, jos henkilö on antanut ymmärtää, ettei halua, joko sanoin tai käyt-
täytymisellään, eikä silloin, jos henkilö muuttaa mielensä. Milloinkaan ei ole liian myö-
häistä sanoa ”ei”. Suostumusta ei voi antaa kukaan muu kuin henkilö itse. Sitä ei voi saada
luottamus- tai valta-asemaa käyttämällä tai uhkaamalla väkivallalla joko uhria tai jotakuta
muuta. Helpoin tapa selvittää suostumus on kysyä henkilöltä itseltään: ”kyllä” tarkoittaa
”kyllä”. Ei kysyminen tunnelmaa pilaa, mutta raiskaus pilaa sen aivan varmasti, sillä jokai-
sella on oikeus vetää raja siihen, mihin itse haluaa ja mikä tuntuu hyvältä.

18.00 Eeva-Maria Maijala kesk: Arvoisa puhemies! On erittäin hyvä, että tämä asia otet-
tiin nytten keskusteluun ja varsinkin naistenpäivänä. Tosin miehiäkään me emme tässä
asiassa saa unohtaa.

Onneksi me viime vaalikaudella saimme joitakin pieniä korjauksia tehtyä, samoin kuin
toissa vaalikaudella, mutta mitään isompaa, oikeaa kokonaisuudistusta ei ole saatu tänne
tehtyä, vaikka selvästi siellä on korjauksen tarpeita useammassakin eri kohdassa. Tämä nyt
esillä oleva asia on hyvä ja tärkeä. Tästä kyseisestä 20 luvun 1 §:stä, missä raiskausta kä-
sitellään, poistettiin viime kaudella niin kutsuttu lievä raskaus elikkä semmoinen muoto
kuin lievä tekomuoto — siitä ei onneksi enää puhuta ollenkaan — mutta siihen jäi kuiten-
kin viime vaalikaudella semmoinen selvä tekovirhe minun mielestäni, kun siinä 1 §:ssä on
vieläkin kaksi vakavuusasteikkoa. Elikkä on ensinnäkin tämä, että jos pakottaa toisen su-
kupuoliyhteyteen, niin siitä tulee vähintään vankeusrangaistus, vähintään 1 vuosi ja enin-
tään 6 vuotta. No, sitten on tämä toinen, elikkä semmoinen vähäisempi rangaistus, vähäi-
sempi raiskaus, kuitenkin vielä jäi sinne lakiin. Onko todellakin tarkoituksenmukaista, että
meillä on laissa vielä tänä päivänä tämä vähäinen raiskaus? Muutettiin hienosti nimiä lie-
västä raiskauksesta vähäiseksi raiskaukseksi, mutta tarvitaanko siellä edes tämmöistä?
Elikkä meillä on se vähäisyyden muoto, että jos raiskaus — huomioon ottaen uhkauksen
vähäisyys tai muut rikokseen liittyvät seikat — on kokonaisuutena arvostellen vähemmän
vakava kuin 1 ja 2 momentissa mainitut teot, niin sitten on pienempi rangaistusasteikko.

Kokonaisuudessaan meidän pitäisi miettiä myöskin rangaistusasteikkojen nostamista
näissä, koska käräjäoikeushan ei pysty muuttamaan niitä rangaistuskäytäntöjä, ellemme
me täällä salissa tee selvästi päätöksiä, joissa rangaistuksen määrää nostetaan. Ja kun ran-
gaistuksen määrää nostetaan, niin vasta siinä vaiheessa käräjäoikeudet ja oikeussalit pys-
tyvät tekemään päätöksiä kovemmista rangaistuksista.

Kun tässä käsiteltävässä aloitteessa on nyt tämä suostumuksen puute, niin jos oikein läh-
tee kiertelemään, kaartelemaan, niin sehän voi periaatteessa tästä laista lähteä, että onhan
se henkistä väkivaltaa, mutta se on niin kaukaa kierretty ja vaikeasti haettu. Minä en tunne
15



Pöytäkirjan asiakohta PTK 19/2018 vp
oikeustapauksista kunnon näyttöjä siitä, että semmoinen suostumuksen puute oikeasti olisi
sitä henkistä väkivaltaa tai alistamista, josta tässä laissa puhutaan. Sen takia minun mieles-
täni olisi ihan järkevää, selkeää, että laissa olisi suora teksti siitä, mitä on se, että kun ei
suostu, niin ei suostu. Se puuttuu tästä lakitekstistä, eli kyllä tämä laki siinä mielessä tar-
vitsisi ihan korjauksen.

Edustaja Puumala toi tässä aikaisemmin esille lapsen seksuaalisen hyväksikäytön asioi-
ta. Viime vaalikaudella tosiaan oli hänen aloittamansa aloite. Meitä oli yli sata henkilöä,
jotka allekirjoitimme sen. Siinä käytiin läpi lapsen seksuaalinen hyväksikäyttö siten, että
miten sen syyteoikeus vanhenee. Minä itse toin silloin esille tapauksen, jonka tuon nytten-
kin esille. Elikkä oli eräs lappilainen, nyt jo suurin piirtein ikäiseni naishenkilö, joka sanoi,
että hän on vasta viime vuosina pystynyt aukaisemaan sen, mitä hänelle lapsena tehtiin.
Elikkä tämänhetkinenkin lakimuutos on laki, joka on 2011 tullut voimaan ja jossa 28-vuo-
tiaana loppuu syyteoikeus siitä, mitä ihmiselle on lapsena tehty, mutta hän pystyy vasta ne-
likymppisenä aukaisemaan ja kertomaan, mitä hänelle on lapsena tehty. Elikkä kyseinen
mies on tänäkin päivänä täysin puhtailla papereilla elämässä toimimassa, vaikka on syyl-
listynyt törkeään lapsen raiskaamiseen.

Oli harmi, että me emme saaneet tuota lakia viime vaalikaudella muutettua, mutta aivan
hyvin me voisimme kyllä tällä vaalikaudella ottaa [Timo Heinonen: Se on uusittu tällä vaa-
likaudella!] tämänkin asian nyt uudestaan käsittelyyn, että tämä saataisiin poistettua, kos-
ka se lapsen seksuaalinen hyväksikäyttö, jota minä tulen seuraavassa kohdassa esittämään
lapsen raiskaukseksi — sitähän se on — on käytännössä murha. Sehän on lapsen murha, ja
murhahan ei vanhene koskaan. Kun murhasta voidaan tuomita elinkautinen, niin minusta
se on ihan vastaava asia, elikkä lapsen murhasta eli törkeästä seksuaalisesta hyväksikäy-
töstä pitäisi olla syyteoikeus niin, että sen voi silloinkin ottaa käsittelyyn, kun lapsi on oi-
keasti aikuisena valmis prosessoimaan tämän asian.

Toivon, että tämä lakialoite menee näillä eväillä tästä eteenpäin.

18.06 Timo Heinonen kok (vastauspuheenvuoro):  Arvoisa puhemies! Haluan sanoa jo-
tain edustaja Maijalan puheenvuoroon, jossa hän viittasi edustaja Puumalan ja allekirjoit-
taneen viime kaudella tekemään, yli sata nimeä keränneeseen lakialoitteeseen, jossa siis ta-
voitteena oli, että lapsen seksuaalinen hyväksikäyttö olisi rikos, joka ei vanhenisi, jolloin
voitaisiin, niin kuin hän edellä toi esille, syyttää myös niissä tapauksissa, kun asiat tulevat
mieleen ja pintaan, ehkä vasta oman äitiyden taikka isyyden myötä tai jossain tämäntyyp-
pisessä. Me puhuimme silloin edustaja Puumalan kanssa, että lapsen seksuaalinen hyväk-
sikäyttö on kuin murha, josta jää henkiin.

Tämä lakialoite on itse asiassa uudistettu meidän toimestamme jo tällä kaudella, eli se
on lakivaliokunnassa, ja se voidaan koska tahansa ottaa siellä käsittelyyn ja saattaa voi-
maan.

18.07 Sari Tanus kd: Arvoisa herra puhemies! Ensin kommenttina tähän, että toivon to-
dellakin myös, että tällainen muutos lähtee ja tulee pikimmiten, että tällainen rikos ei van-
hene.

Raiskaus on seksuaalista väkivaltaa. Se on halpamaista vallankäyttöä toista kohtaan. Se
on toisen äärimmäistä alistamista. Se on rikos, jossa rikotaan jotain hyvin herkkää ja ainut-
laatuista, rikos, minkä seuraukset seuraavat läpi koko elämän. On hyvin tavallista, että uhri
lamaantuu tai ei ainakaan pysty vastustamaan riittävästi, vaan rikos, raiskaus, tapahtuu, ja
16



Pöytäkirjan asiakohta PTK 19/2018 vp
sen vuoksi on erittäin tärkeää, että tähän pykälään tulee, että jos on sukupuoliyhteydessä
toisen henkilön kanssa ilman tämän suostumusta, niin se luetaan raiskaukseksi.

Suurin osahan raiskauksen kohteeksi joutuvista, kaltoin kohdeltavista on naisia, ja eri-
tyisen haavoittavaa tämä on silloin, jos raiskaus kohdistuu nuoriin tai lapsiin. Tilanne voi
olla sellainen, että lapset eivät tajua ollenkaan eivätkä itse asiassa edes muista koko asiaa,
voivat vain pahoin ehkä sinne asti aikuisuudessa, kun on omia lapsia tai lapsenlapsia syn-
tynyt ja muistikuvat alkavat palautua.

Mutta on hyvä muistaa, että myös nuoret miehet ja pojat joutuvat joskus raiskauksen
kohteiksi, ja jos silloin, kun heidän rajojaan on rikottu, asiaa ei käydä läpi ja siitä eheydytä,
ei ole harvinaista, että nämä nuoret miehet ennemmin tai myöhemmin rikkovat toisten ra-
joja ja voivat itse raiskata jatkossa.

Kuka haluaisi sitten vastustaa tätä lakia? Ajattelen itse niin, että vain ja ainoastaan ne,
jotka eivät ymmärrä, mitä tarkoittaa hyvä seksuaalinen kanssakäyminen, mitä tarkoittaa in-
tiimi yhteys toisen kanssa. Se on ilman muuta toimenpide, se on ilman muuta tapahtuma,
joka tarvitsee molemminpuolisen suostumuksen.

18.10 Sari Raassina kok:  Arvoisa puhemies! Seksuaalista itsemääräämisoikeutta louk-
kaavat teot ovat aina äärimmäisen vakavia ja tuomittavia tekoja. En voi ymmärtää teon
määrittelemistä vähäiseksi, kun kyse on yksilöön kohdistuvasta seksuaalisesta väkivallas-
ta. En myöskään voi ymmärtää, miten on perusteltavissa nykykäytännön mukainen vaati-
mus väkivallasta tai sen uhasta raiskauksen ainoana tunnusmerkkinä. Pelottelu ja väkival-
lalla uhkailu ovat usein yhtä vaikeita toteen näyttää kuin suostumuksen puute, jos tekijä sit-
ten ei jää kiinni puukko kädessä ja housut kintuissa. Todistustaakka on edelleen liian usein
uhrilla.

Asenneilmapiirin muutos on välttämätön. Useat tapaukset jäävät kokonaan piiloon vain
siksi, että uhri pelkää paitsi raiskaajaansa myös nöyryytystä, joka prosessista voi seurata.
On aivan sietämätöntä kuulla usein julkisuudessakin esitettyjä perusteita, joilla uhria syyl-
listetään milloin pukeutumisesta, milloin liikkumisesta yksin pimeään aikaan ja niin edel-
leen. Uhri on uhri, ja raiskaaja on rikollinen. Tämä tosiasia ei muutu ajan, paikan, iän tai su-
kupuolen eikä myöskään uhrin ja tekijän välisen vuorovaikutussuhteen perusteella.

Meidän velvollisuutemme lainsäätäjinä on suojella aina ensisijaisesti uhria. Raiskauk-
sen uhriksi voi joutua nainen tai mies. Häpeän ja syyllisyyden kokemus ei katso sukupuol-
ta. Siksi meidän tulee myös parantaa raiskauksen uhrien tukitoimia ja madaltaa kaikin kei-
noin ilmoittamiskynnystä.

Tasa-arvoiset ihmissuhteet sisältävät aina molemminpuolisen suostumuksen. Mikään
muu määritelmä kuin suostumuksen puute ei voi olla pohjana raiskaukselle, äärimmäiselle
seksuaalisen itsemääräämisoikeuden loukkaukselle. Raiskaus on aina itsessään väkivalta-
teko.

Seksuaalisen itsemääräämisoikeuden loukkaukset on kriminalisoitava mahdollisimman
laajasti. Toivonkin, että ministeri Häkkäsen asettama asiantuntijafoorumi pohtii kysymys-
tä ja sen pohjalta saamme Suomeen ajantasaisen ja oikeudenmukaisen lainsäädännön.

18.12 Ulla Parviainen kesk:  Arvoisa puhemies! Yhdyn omalta osaltani kiitoksiin. Edus-
taja Sarkkinen esitteli ansiokkaasti tämän asian ja on hoitanut ansiokkaasti myöskin pu-
heenjohtajuutta naisverkostossa edellisenä vuotena.
17



Pöytäkirjan asiakohta PTK 19/2018 vp
Kun Suomen seksuaalirikoslainsäädäntöä viimeksi on uudistettu, niin ymmärtääkseni jo
silloin on toivottu ja vaadittu suostumuksen puutteen lisäämistä raiskauksen tunnusmerkis-
töön, mutta sitä ei ole siellä, ja nyt sitten tämä asia pitää hoitaa kuntoon.

Minä ajattelen kuten edustaja Olli-Poika Parviainen Suomen sitoutumisesta. Istanbulin
yleissopimus määrittelee seksuaalisen väkivallan toisen henkilön suostumuksen vastaisek-
si ja rangaistavaksi, ja koska tämä sopimus on Suomessa ratifioitu — se on tullut voimaan
2015 — niin tämä asia nyt pitää viedä lakiin.

Minä toivon todellakin, että naisverkoston aloite otetaan vakavasti ja se etenee lainsää-
däntöön. Yhdyn niihin ajatuksiin, että lakia muuttamalla me voimme antaa täältä eduskun-
nasta selkeän viestin, mitä ajattelemme asiasta, ja vaikuttaa tällä tavalla myöskin asentei-
siin.

18.14 Timo Heinonen kok:  Arvoisa puhemies! Hyvät edustajakollegat! Haluan alkuun
kiittää edustaja Sarkkista ja naisverkostoa erittäin arvokkaasta lakialoitteesta. Seksi ilman
suostumusta on raiskaus.

Hetki sitten meitä järkytti oikeustapaus, missä vuonna 1994 syntynyt mies tuomittiin kä-
räjäoikeudessa kymmenvuotiaan pienen tytön törkeästä seksuaalisesta hyväksikäytöstä
kolmen vuoden vankeuteen. Syyttäjä vaati tälle miehelle tuomiota törkeästä raiskauksesta.
Syyte kuitenkin hylättiin, koska kymmenvuotias tyttö — kymmenvuotias tyttö, lapsi — ei
ollut vastustellut miestä tai näyttöä tytön avuttomuudesta tai pelkotilasta ei ollut. Tämä
syyte kaatui myös Turun hovioikeudessa, koska näyttö ei kuulemma riittänyt todistamaan,
että teko olisi tapahtunut pakottamalla, vasten tytön tahtoa. Esille nousi, että on harkittava,
mikä on riittävää vastustamista. Asianajaja Liisa Tarvainen silloin pohti, että lähtökohtai-
sesti kymmenvuotiaan kannalta on harkittava, mikä on riittävää vastustamista. Asia on ym-
märtääkseni etenemässä edelleen, ja toivotaan, että tämäkin tapaus saa oikeudenmukaisen
lopun. Pitää kysyä, miten kymmenvuotias lapsi voisi edes antaa pätevää suostumusta su-
kupuoliyhteyteen, [Hanna Sarkkinen: Nimenomaan!] sillä hän on kaikissa tilanteissa lap-
si, liian nuori ja kehittymätön ymmärtämään tällaisia asioita. Ei tällaisia pitäisi edes miet-
tiä.

Nykyisen Raiskaus-pykälän 1 momentinhan mukaan raiskaukseen syyllistyy vain sil-
loin, jos pakottaa toisen sukupuoliyhteyteen käyttämällä henkilöön kohdistuvaa väkival-
taa tai uhkaamalla käyttää sellaista. Pykälän soveltamisen ei ole katsottu edellyttävän sitä,
että uhri tekee fyysistä vastarintaa, mutta nämä kaksi vaadetta on ollut, ja nyt itse lähestyn
tätä asiaa tämän pienen, viattoman tytön näkökulmasta. Mutta tämä edustaja Sarkkisen ja
naisverkoston tekemä lakialoite on tietysti ajankohtainen ja tarpeellinen kaikkien tällaisen
teon kohteeksi joutuvien osalta, on sitten kyse aikuisesta naisesta, ehkä miehestäkin, tai ai-
nakin vaikkapa pojasta. Rikosoikeuden professori Matti Tolvanen totesi, että kyllä esimer-
kiksi pelkän fyysisesti ylivertaisen olemuksen pitäisi riittää tähän. Näin itsekin ajattelen.
Toisaalta suostumuksen antajan täytyy ymmärtää myös suostumisen merkitys, ja sen takia
ei kymmenvuotiaan kohdalla pitäisi tällaista edes pohtia.

 Suomessa on viimeisen kymmenen vuoden aikana ilmoitettu poliisille keskimäärin noin
550 raiskausta vuosittain. Poliisin tietoon tulleista tapauksista ei itse asiassa voi kuiten-
kaan tehdä minkäänlaista johtopäätöstä tai päätelmää rikosten todellisesta määrästä tai toi-
saalta luonteestakaan, vaan nämä tilastot kertovat kyllä ehkä enempikin vain rikoksen uh-
rien halusta — mutta toisaalta aika usein myös kyvystä — tehdä rikosilmoitus. Tätä kyn-
nystä pitää madaltaa, ja tässä edustaja Sarkkisen ja naisverkoston lakialoite osuu juuri oi-
18



Pöytäkirjan asiakohta PTK 19/2018 vp
keaan kohtaan. Oikeuspoliittisen tutkimuslaitoksen tekemän laajan selvityksen mukaan
vuosittain itse asiassa peräti 15 000 naista pakotetaan tai yritetään pakottaa seksuaaliseen
kanssakäymiseen, ja kun mukaan lasketaan tilanteet, joissa nainen on nukkunut tai ollut
muusta syystä kyvytön puolustautumaan, nousee tapausten määrä 46 000:teen.

Tässä esille nostamassani tapauksessa, joka osaltaan laittoi vauhtia tähän jo lähtökohtai-
sesti tärkeään ja kuvottavaan asiaan, syyttäjän vaatima raiskaussyyte siis kaatui, koska
näyttö ei riittänyt todistamaan, että kymmenvuotias lapsi oli sukupuoliyhteydessä vastoin
tahtoaan aikuisen miehen kanssa. Tämä on täysin käsittämätöntä, järkyttävää ja suorastaan
raivostuttavaa. Tämän ei pitäisi olla Suomessa mahdollista, varsinkaan kun kyse on aikui-
sen ja lapsen välisestä tapahtumasta. Meidän pitää siis uudistaa lainsäädäntömme Ruotsin
suuntaan, missä raiskauksen tunnusmerkistön täyttyminen ei edellytä uhrin nimenomaista
vastustusta vaan lähdetään päinvastoin siitä, että uhri vastustaa sukupuoliyhteyttä, mikäli
ei nimenomaisesti ole antanut siihen suostumusta, ja kun kyse on lapsesta, tämän pitäisi
olla kaikille itsestäänselvää.

Suostumuksen puuttumisen nostaminen edustaja Sarkkisen ja naisverkoston lakialoit-
teen mukaisesti raiskauksen tunnusmerkistöön on minun mielestäni erittäin perusteltu ja
järkevä toimenpide, joka parantaisi ja parantaa toivottavasti mahdollisimman pian seksu-
aalirikosten uhrien oikeudellista asemaa. Tämä ei välttämättä lisää seksuaalirikoksista jaet-
tavia tuomioita, mutta olen aivan varma, että tällä lakialoitteella ja tämän kirjauksen lisää-
misellä lakiin olisi ehdottomasti positiivinen vaikutus asenteisiin ja rikosten uhrien selviy-
tymiseen. Toivon tälle lakialoitteelle myönteistä käsittelyä eduskunnassa ja nopeaa voi-
maan saattamista, niin että oikeus tällaisissa tapauksissa toteutuisi. Niin kuin edustaja
Sarkkinen totesi, seksi ilman suostumusta on raiskaus.

18.22 Hannu Hoskonen kesk: Arvoisa herra puhemies! Näin aluksi kaikille Suomen nai-
sille oikein hyvää naistenpäivää.

Edustaja Sarkkiselle ensinnäkin lämpimät kiitokset erinomaisesta lakialoitteesta. Tämä
asia, mitä nyt käsitellään, on äärimmäisen vakava.

Edustaja Timo Heinosen äsken esille tuoma esimerkki, kun raavas mies raiskaa 10-vuo-
tiaan lapsen ja siitä ei saa kuin kolme vuotta vankeutta, osoittaa karulla tavalla sen, mikä
suomalaisen oikeusjärjestelmän tilanne asiassa on. Ei siitä voi tulla kuin surulliseksi, kun
tuommoisesta tapauksesta lehdestä olen itsekin lukenut ja monesta muusta mediasta sen
pannut merkille. Aivan käsittämättömiä juttuja. Kun lasta käyttää seksuaalisesti hyväksi,
se on todellakin murha, josta uhri jää eloon. Tällaisista rikoksista pitäisi tuomita niin anka-
ra tuomio, että pitäisin elinkautista siinä tilanteessa aivan oikeana tuomiona. Jääköön se
asia tarkemman valmistelun varaan. Mutta ei enää koskaan tässä maassa saa käydä niin,
että lapsia käytetään seksuaalisesti hyväksi ja siitä selviää hyvin vähäisellä tuomiolla.

Edustaja Hanna Sarkkisen hyvä lakialoite pitää viedä läpi niin, että seksuaalisen hyväk-
sikäytön tuomiot ovat kovia. Ihmiseen kajoaminen käyttäen sitten jotakin voimaa tai uh-
kaamista ja seksuaalinen kajoaminen ihmiseen niin, että käytetään voimaa, uhkaamista tai
jotain muuta keinoa ja suostumus on vähän niin ja näin, ovat tuomittavia. Tietenkin se mi-
talin toinen puoli on se, että suomalaisen ja länsimaisen oikeuskäytännön mukaanhan näy-
tön pitää olla aukoton. Jos syntyy perusteltu epäilys siitä, onko tämä syytetty syyllistynyt
siihen rikokseen vaiko ei, niin totta kai senkin pitää olla mahdollista — että ei pidä tuo-
mioita lätkiä sillä innolla, että saattaa se hyvinkin olla tehnyt sen rikoksen. Kyllä siitä pitää
19



Pöytäkirjan asiakohta PTK 19/2018 vp
olla vahva näyttö, että näin on tapahtunut. Mutta joka tapauksessa, kun näin vakavasta
asiasta on kysymys, siitä pitää sitten tuomioidenkin olla sitä mukaa.

Se, miksi tähän tilanteeseen Suomi ja tämä maailma ovat menneet, johtuu aika pitkälti
siitä ja, voi sanoa, melkeinpä ainoastaan siitä, että joka puolella, kun tämän päivän viesti-
met avaa, menee elokuviin, televisiota katsoo tai internetiä tutkii, sieltähän sitä seksiä pur-
suaa joka kanavalta, joka tavalla väkivaltaa. Muistan, että kun tässä yhtenä iltana muutama
viikko sitten väsyneenä tulin kotiin ja ajattelin, että katselenpa iltauutiset vielä, ja avasin te-
levision, niin sieltähän tuli sitä väkivaltaa raaimman päälle, ja siinä elokuvassa harrastet-
tiin sitä seksuaalistakin väkivaltaa sen verran paljon, että pistin kyllä television välittömäs-
ti kiinni. Ei semmoista roskaa viitsi edes väsyneenä katsoa. Kun ajattelee tämän päivän lap-
sia, Yhdysvalloissa oli tutkimus, että kun pienet lapset katsovat televisiota paljon vapaam-
min kuin meillä — pieni lapsi näkee joka ilta monia, monia murhia televisiossa, monia,
monia väkivallantekoja — niin totta kai se vaikuttaa sen ihmisen psyykeen ja ihmisen tu-
levaan käytökseen, kun hän aikuiseksi kasvaa.

Tämän päivän maailman ongelma on siinä, että emme kunnioita enää toisen ihmisen
koskemattomuutta. Se on se valtava ongelma, ja toinen on se, mikä on sitten kristillisen
kasvatuksen laiminlyönti. Pitää muistaa se, että koko länsimainen sivistys perustuu kristil-
liseen kasvatukseen, jossa huomioidaan toinen ihminen, autetaan lähimmäistä, ollaan ih-
misen apuna, ja nyt mennään sille tielle, että väkivaltaa voidaan käyttää vapaasti. Kaikki
kristillisen kasvatuksen hyvät opit on heitetty romukoppaan ajat sitten. Tähän on sitten tul-
tu, että ihmisen, pienen tytön, raiskauksesta aikuinen mies saa vain kolme vuotta vankeut-
ta. Eipä siinä voi muuta olla kuin surullinen. Toivonkin, että tämä edustaja Sarkkisen hyvä
lakialoite menestyy ja se saadaan käsiteltyä niin, että eduskunta hyväksyy sen ja tällaisista
törkeistä rikoksista tulee sitten se tuomio sitä mukaa ja myös yhteiskunta ottaa ihan senkin
takia erittäin jyrkän kielteisen kannan siihen, että ihmisen koskemattomuuden pitää olla
täydellistä.

Maailma ympärillämme on sellaiseksi mennyt, että ei kerta kaikkiaan. Sitä väkivaltaa
näkee joka tuutista, ei juurikaan viitsi elokuviin mennä katsomaan. Ehkä Uuno Turhapu-
roa voi katsella ihan huoletta tv-nauhalta, kun siellä ei sitä väkivaltaa ole, enemmänkin
huumoria ja meidän ihmisten puutteille ja vajavaisuuksille nauramista kyllä, mutta väki-
valtaa sieltä onneksi ei löydä eikä muutakaan negatiivista. Tämä maailma on tällaiseksi
mennyt, mutta eihän se sitä tarkoita, että sen edessä meidän pitää alistua ja antaa periksi.
Sen takia toivon, että tämä lakialoite menestyy.

18.27 Eeva-Maria Maijala kesk: Arvoisa puhemies! Ennen vanhaan ajateltiin teon vaka-
vuus sen kautta, paljonko siinä oli fyysistä väkivaltaa. Lapin yliopiston arvostettu profes-
sori Terttu Utriainen on puhunut tästä asiasta paljon, ja varmasti ne hänen kirjoituksensa
asiasta kannattaisi myös tässä tilanteessa ottaa huomioon.

Minä olen ollut käräjillä kuuntelemassa, kuinka vaikeaa yleensä ottaenkin tämä näyttö
on. Siinä vaiheessa kun ollaan käräjillä, tilanne ei koskaan ole helppo. Tärkeintä tässä la-
kiesityksessä on nytten se, että kyse on signaalista. Toivon mukaan me saamme myöskin
lakitekstiin korjaukset tehtyä sillä tavalla, että ihmiset ymmärtävät sen, että tämä on väärä
teko, tämä ei ole hyväksyttävää, ja tämän jälkeen saataisiin pikkusen suojattua naisten ti-
lannetta.
20



Pöytäkirjan asiakohta PTK 19/2018 vp
18.28 Sari Tanus kd: Arvoisa herra puhemies! Lapsi on lapsi, ja hänen tulisi saada olla
lapsi. Hänen tulisi saada kasvaa ja kehittyä rauhassa aikuiseksi, ja myös seksuaalisuuden
tulisi saada kypsyä rauhassa ilman, että rajoja rikotaan, ilman, että mitään pelkoa tai ahdis-
tusta työntyy seksuaalisuuden kenttään.

Kun ajattelen monia omia asiakkaitani ja potilaitani, jotka ovat joutuneet raiskausrikok-
sen uhriksi, ja monia heitä, jotka ovat pitkään joutuneet kärsimään, niin vetoan kyllä, että
vaikka tämä lakialoite ei saanut sitä yli sataa allekirjoitusta, niin lakivaliokunta todella ot-
taisi tämän asian käsittelyyn, jotta saisimme aloitteen eteenpäin ja myös käytäntöön.

Toivoisin, että myös tuomioita tarkastettaisiin. Ajattelisin, että olisi itsestään selvää, että
lapsiin kohdistuva raiskaus ei koskaan rikoksena vanhenisi ja lasten ollessa kyseessä käy-
tössä pitäisi olla rangaistusasteikon kovimmat rangaistukset. Toisaalta haluaisin muistut-
taa kuitenkin siitä, että kun rikoksesta rangaistaan, niin näitäkin rikoksen tehneitä tutkittai-
siin myös mahdollisina potilaina, koska niin kuin aiemmin sanoin, hyvin usein sieltä taus-
talta löytyy rikkonaisuutta, rikkinäisyyttä ja myös sitä, että heitä on joskus aiemmin elä-
mässä rikottu ja he ehkä itse ovat raiskauksen tai hyväksikäytön uhreja.

Edustaja Hoskonen piti erittäin hyvän puheenvuoron myös kristillisen kasvatuksen tär-
keydestä, toisen ihmisen arvostuksen ja kunnioituksen tärkeydestä. Lähimmäisenrakkaus
on yksi tärkeä yhteiskunnan voimavara, jos se saa vain kukkia. Tässä haluaisin nostaa to-
della myös tämän median, mitä teeveestä tulee, mitä lehdistössä näkyy: meidän pitäisi suo-
jella meidän lapsia ja nuoria siltä, etteivät he joudu liian voimakkaiden asioiden kohteeksi
liian aikaisin.

18.30 Katri Kulmuni kesk: Arvoisa puhemies! Myös minä olen luonnollisesti allekirjoit-
tanut tämän naisverkoston erittäin tärkeän aloitteen, josta on jo pitkään tässä maassa pu-
huttu ja johon itse asiassa myös monet kansainväliset sitoumukset ja velvoitteet Suomea
ovat jo useamman vuoden ajan kannustaneet ja rohkaisseet. Ja etenkään nyt, kun me huo-
maamme, että vaikkapa länsinaapuri on tuomassa tätä suostumuksen puutetta rikoslakiin,
ei varmastikaan ole mitään estettä sille, etteikö myös Suomessa se voitaisi lakiin saada. Ja
täytyy muistaa, että kun kyseessä on ihmisten seksuaalinen itsemääräämisoikeus, joka on
yksiselitteisesti jakamaton asia, ihmisen omaan päätäntävaltaan liittyvä, kyseenalaistama-
ton asia, niin on suorastaan ihmeellistä, että se ei aikaisemmin ole vielä meidän lainsäädän-
töömme näin selkeästi tullut, koska kuten täällä on puheenvuoroista aikaisemmin jo kuul-
tu, joka tapauksessa myös tällä hetkellä oikeudessa punnitaan käytännössä sitä suostumuk-
sen puutetta.

Kyllä seksuaalirikoksilla, raiskauksella on myös paljon syvempi psyykkiseen, henki-
seen hyvinvointiin liittyvä piirre verrattuna muihin rikoksiin. Siksi on erittäin tärkeää, että
tämä laki voisi edetä. Me olemme puhuneet tästä kauan, ja toivon todella, että lakivalio-
kunta ottaa tämän asian käsiteltäväkseen ja Suomessa tämä saataisiin myös rikoslakiin. Se
helpottaisi huomattavasti uhrin asemaa. Ne ovat aika murheellisia ja surullisia kuultavia,
miten uhri tällä hetkellä pelkää sitä, kannattaako hänen lähteä viemään raiskausta rikokse-
na edes oikeusistuimeen, vaikka ihmisen seksuaalisen itsemääräämisoikeuden täytyy kuu-
lua ainoastaan ihmiselle itselleen, ei kenellekään muulle.

18.32 Hanna Sarkkinen vas: Arvoisa puhemies! Lämmin kiitos kaikista hyvistä puheen-
vuoroista ja tuesta, mikä aloitteelle on hyvin laajana tänään annettu. Haluan tuoda vielä yh-
den näkökulman ja perusteen tähän keskusteluun. Hovioikeusneuvos Timo Ojala on kir-
21



Pöytäkirjan asiakohta PTK 19/2018 vp
joittanut, että oikeuskäytännön perusteella raiskaus näyttäytyy suuressa osassa tapauksista
rikoksena, jossa kysymys ei ole siitä, että tekijä fyysistä voimaa käyttäen pakottaisi uhrin
sukupuoliyhteyteen. Raiskauksen oikeuskäytännön mukainen todellisuus ei siten vastaa
perinteistä lähtökohtaa, jossa raiskaus nähdään yllättävänä uhrille entuudestaan tuntemat-
toman tekijän päällekarkauksena, jossa tekijä väkivaltaa käyttäen pakottaa uhrin sukupuo-
liyhteyteen. Rangaistussäännöksen ja oikeuskäytännössä esiintyvän todellisuuden välillä
näyttäisi olevan jonkinlainen ristiriita, ja tässä kohtaa olisi syytä arvioida, vähentäisikö
rangaistussäännöksen muotoileminen suostumusmallin mukaisesti tätä ristiriitaa. Eli ny-
kyinen raiskausmääritelmä on itse asiassa aika lailla todellisuudelle vieras, kun katsotaan,
minkälaisia raiskaustapaukset usein oikeudessa ovat. Toivon, että näitä asiantuntijoita
kuunnellaan, kun jatkovalmistelua tehdään.

Arvoisa puhemies! Tapaus, johon edustaja Heinonen viittasi, on traaginen, ja se kertoo
seksuaalirikoslainsäädännön puutteista ja ongelmista. Jos käytössä olisi ollut suostumus-
perusteinen malli, voisi tässä tapauksessa olla erilainen lopputulos tuomiossa, koska kun
suostumus olisi selkeästi laissa määritelty, niin siellä yksiselitteisenä kriteerinä pitäisi tie-
tenkin olla, että lapsi ei voi koskaan antaa suostumusta eikä suostumusta voi päätellä fyy-
sisen vastustuksen puutteesta. [Timo Heinonen: Juuri näin!]

Arvoisa puhemies! Näyttö on vaikea kysymys. Sitä ei voi kiistää. Mutta näyttö on vai-
kea kysymys raiskausrikoksissa, oli määritelmä mikä hyvänsä. Näytön on oltava riittävä, ja
syyttömyysolettaman on oltava voimassa, koska kyllä tietysti on oikeus syytetyilläkin.
Kaikki raiskaukset eivät tulisi jatkossakaan [Puhemies koputtaa] tuomituiksi, mutta osa oi-
keusmurhista ja oikeustajun vastaisista tuomioista voisi olla toisenlaisia, ja oikeudenkäyt-
tö voisi olla varmempaa. Ja ehkä yhä useampi uskaltaisi viedä näitä raiskauksia eteenpäin.

Arvoisa puhemies! Tärkeää, [Puhemies koputtaa] kuten moni on sanonut, on tämä yh-
teiskunnallinen viesti. Ja kun näin laaja tuki on, niin toivottavasti [Puhemies koputtaa] asia
etenee.

Keskustelu päättyi.

Asia lähetettiin lakivaliokuntaan.
22


	5
	17.03
	17.16
	17.17
	17.18
	17.20
	17.21
	17.22
	17.23
	17.24
	17.25
	17.26
	17.27
	17.29
	17.30
	17.31
	17.32
	17.33
	17.34
	17.36
	17.37
	17.38
	17.43
	17.48
	17.55
	18.00
	18.06
	18.07
	18.10
	18.12
	18.14
	18.22
	18.27
	18.28
	18.30
	18.32


