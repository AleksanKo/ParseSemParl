















































DEM9EEC.tmp.xml


Pöytäkirjan asiakohta PTK 7/2018 vp
Pöytäkirjan asiakohta 

PTK 7/2018 vp

Täysistunto

Torstai 15.2.2018 klo 16.03—17.54

3.1. Suullinen kysymys perhevapaauudistuksesta (Antti Lindtman sd)
Suullinen kysymys SKT 4/2018 vp

Suullinen kyselytunti

Puhemies Paula Risikko: Ensimmäisen kysymyksen esittää sosiaalidemokraattisen edus-
kuntaryhmän edustaja, edustaja Lindtman. — Olkaa hyvä.

Keskustelu

16.04 Antti Lindtman sd:  Arvoisa puhemies! Pienen, vastasyntyneen lapsen ensimmäi-
nen ote on samaan aikaan luja ja hento. Siihen otteeseen kiteytyy paljon luottamusta ja vas-
tuuta. Luottamusta siihen, että molemmat vanhemmat ovat läsnä lapsen elämässä. Vastuu-
ta siitä, että huominen on aina valoisampi. Luottamus ja vastuu velvoittavat myös meitä
päättäjiä.

Tämän hallituksen päätökset eivät perheiden kannalta ole olleet kovin hääppöisiä. Pal-
jon on leikattu perheiden arjesta, mutta toivon kipinä heräsi viime vuonna, kun hallitus il-
moitti, että se toteuttaa perhevapaauudistuksen. Viime perjantaina hallituksen perheminis-
teri kuitenkin yllättäen ilmoitti, että hän keskeyttää tämän uudistuksen. Vielä suurempi
hämmästys oli se syy, jonka takia tämä keskeytettiin. Ministeri ilmoitti, että valmistellut
mallit olisivat olleet huonoja suomalaisille perheille.

Perheministeri Saarikko, kun te olette vastuussa tämän uudistuksen valmistelusta, niin
varmasti suomalaisia perheitä kiinnostaisi tietää, miksi te valmistelitte huonoja malleja.

16.06 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Pienen lapsen isänä tiedätte, edustaja Lindtman, mistä puhutte. Ja uskon, että
täällä monet, jotka ovat saaneet etuoikeutetun tehtävän toimia jonkun vanhempana, tietä-
vät, että se on ehkä vastuistamme ja haasteistamme elämässä suurin ja se kaikkein tärkein.
Jokaisen aikuisen arki on jonkun lapsuus, ja ajattelen aivan samoin kuin te kysymykses-
sänne, että jokaisella lapsella pitäisi olla oikeus yhteiseen aikaan molempien vanhempien-
sa kanssa lapsen ollessa pieni. Siksi yhteisen ja yhteiskunnassa laajasti hyväksytyn tavoit-
teen isien hoivavastuun kasvattamisesta pitääkin olla suomalaisen perhepolitiikan keskiös-
sä tästä eteenpäin yhä vahvemmin.

Se, miksi perhevapaauudistus ei nyt tällä hallituksella edennyt suuren reformin suun-
taan, johtui siitä, että uudistuksen vaiheissa havaitsimme monimutkaisuuden ja ennen
kaikkea laajapohjaiset kustannukset, joita uudistus olisi aiheuttanut, ja toisaalta työllisyys-
vaikutukset oli ylimitoitettu odotuksissa hallituksen ulkopuolella. Niillä reunaehdoilla
emme saaneet aikaiseksi mallia, joka olisi väistämättä ollut perheiden kannalta parempi.
Tämä on valitettavaa, mutta toivon, että se kaikki valmistelutyö, mitä tämä hallitus teki,
 Tarkistettu
4.1



Pöytäkirjan asiakohta PTK 7/2018 vp
poikii sitten hyviä uudistuksia seuraavalla hallituksella, kun hallituksen ja myöskin ehkä
työmarkkinajärjestöjen rahakukkaro asiassa on laajemmin auki.

Puhemies Paula Risikko: Pyydän niitä edustajia, jotka haluavat esittää lisäkysymyksiä,
ilmoittautumaan painamalla V-painiketta ja nousemalla seisomaan.

16.07 Antti Lindtman sd (vastauspuheenvuoro): Arvoisa puhemies! Hallitushan ilmoitti
jo luopuvansa yhdestä reunaehdosta, kun valtiovarainministeri ilmoitti, että tähän ollaan
valmiita satsaamaan.

Arvoisa puhemies! Lapsille hyvä Suomi edellyttää perhemyönteistä politiikkaa, ja Suo-
messa on Pohjoismaiden jäykin perhevapaajärjestelmä. [Susanna Huovinen: Näin se on!]
Monet isät odottavat, että heillä olisi parempi mahdollisuus olla läsnä lastensa elämässä.
Tasa-arvoisempi vanhemmuus ja työelämä ovat mahdollisia, jos tahtoa löytyy.

Kotihoidon tukea käytti viime vuonna 100 000 naista ja vain 7 000 miestä. Tämä luku
pysäyttää. SDP on esittänyt oman ratkaisun joustavammiksi ja yksilöllisemmiksi perheva-
paiksi, jotka lisäisivät tasa-arvoa niin vanhemmuudessa kuin työssä. Kyse on viime kädes-
sä arvovalinnoista. Tämä hallitus löysi yhteisen näkemyksen, kun lasten varhaiskasvatus-
oikeutta rajattiin, kun lapsilisiä leikattiin ja kun perheiden verotukseen suunnattiin erityi-
nen kiristys tälle vuodelle. [Puhemies: Aika!] Mutta yhteistä näkemystä ei löytynyt perhe-
vapaauudistuksesta. Arvoisa pääministeri, minkä viestin hallitus lähettää näillä päätöksillä
suomalaisille perheille?

Puhemies Paula Risikko: Ministeri Saarikko, olkaa hyvä. [Sosiaalidemokraattien ryh-
mästä: Pääministeri!]

16.09 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Hallitus löysi hyvän yhteisen arvopohjan myös siinä kohdin, kun varhaiskas-
vatusmaksuja laskettiin tuntuvasti tämän vuoden alusta. 70 miljoonaa euroa vähemmän
niitä kerätään suomalaisilta perheiltä painottuen pienituloisiin perheisiin. Useita tuhansia
perheitä päätyi maksuttoman varhaiskasvatuksen piiriin, ja tämä on oikeansuuntainen teko
elämän ruuhkavuosia elävien, asuntolainoja maksavien perheiden arjen näkökulmasta.
Löysimme yhteisen nimittäjän myös silloin, kun päätimme pitkästä aikaa ensimmäistä ker-
taa Suomen historiassa lisätä rahaa äitiysavustuksen eli tutummin äitiyspakkauksen sisäl-
lön parantamiseen ja yksinhuoltajakorotukseen lapsilisään.

En pitäisi perusteltuna opposition kritiikkiä siitä, että tämä hallitus ei olisi satsannut lap-
siin ja perheisiin. Uskon, että olemme yksimielisiä siitä, että aivan yhtä oleellista kuin etui-
suudet ja tulonsiirrot, [Susanna Huovinen: Perhevapaista on kyse!] kuten perhevapaat tai
lapsilisät, ovat perheiden saamat palvelut, kuten varhaiskasvatuspalvelut, erinomainen pe-
ruskoulu ja uusimpana ja kaikkein tärkeimpänä uudistuksena [Puhemies: Aika!] lapsiper-
hepalveluiden muutosohjelma, jossa painopiste on ennaltaehkäisyssä.

Puhemies Paula Risikko: Muistuttaisin ajankäytöstä mutta myöskin siitä, että sektorimi-
nisteri ja vastuuministeri lähtökohtaisesti aina vastaa ja hänelle esitetään kysymys. [Eero
Heinäluoma: Kai nyt pääministeriltä saa kysyä!]
2



Pöytäkirjan asiakohta PTK 7/2018 vp
16.10 Arja Juvonen ps (vastauspuheenvuoro):  Arvoisa rouva puhemies! Se, että perhe-
vapaauudistus kariutui, on mielestäni ja perussuomalaisten mielestä hyvä asia. On erittäin
tärkeää, että tämä perhevapaauudistus ja ylipäänsä keskustelu kotihoidon tuesta käydään
perusteellisesti ja pohjia myöten. Perussuomalaisten mielestä on kohtuutonta, että oltaisiin
tekemässä jonkunlaista pakkojakamista tai sitä, että väkisin isien on jäätävä kotiin. Tämä ei
ole oikea ratkaisu. Tällaisesta on keskusteltu, pakkojakamisesta, pakkojyvittämisestä.
[Eduskunnasta: Ei ole!] Perhevapaakysely tehtiin vuonna 2013, jossa silloin yli puolet isis-
tä oli sitä mieltä, että nykyinen järjestelmä olisi hyvä. Kysynkin teiltä, hyvä hallitus: Mitä
aiotte tehdä, että perheiden päätäntävalta säilyy myös jatkossa ja sitä kunnioitetaan, miten
perheet haluavat lapset hoitaa? Kun täällä puhutaan, että isät kotiin, tämä on rahakysymys.
Oletteko te, hallitus, valmiita tekemään kotiin jäämisestä [Puhemies: Aika!] tuloihin poh-
jautuvaa?

16.11 Perhe- ja peruspalveluministeri Annika Saarikko (vastauspuheenvuoro): Kyllä,
arvoisa puhemies, tälle hallitukselle lasten ja perheiden asia on tärkeä mutta yhtäläisesti se,
että molemmat vanhemmat, lapsen isät ja äidit, suomalaiset työntekijät voivat viettää yh-
teistä aikaa lapsensa kanssa tämän ollessa pieni ja että työelämä voisi joustaa myös käytän-
nön tekoina. Ei riitä, että teemme paperilla uudistuksen, joka toimisi kattavasti ja oikein
yhteiskuntapoliittisina arvolähtökohtaisina missioina, vaan me tarvitsemme sellaisen uu-
distuksen, jota perheet aidosti hyödyntäisivät niin, että tasa-arvouudistuskin toteutuisi.
[Ben Zyskowicz: Miksi te ette tehneet sellaista?]

Arvoisa puhemies! Tämä isien osallisuus, johon tässäkin kysymyksessä viitattiin, on tär-
keä asia. Kun katsomme nykyisiä käyttäjätilastoja, voimme lausua kiitoksen edelliselle
hallitukselle siitä, että silloin kannustavasti Jyrki Kataisen hallituksessa lisättiin isien hoi-
vavastuupäiviä. Se muutos vaikutti siihen, että sen jälkeen isät alkoivat käyttää vapaita ny-
kyistä enemmän, mutta silti meillä on joka viides isä, [Puhemies: Aika!] joka ei käytä va-
paita laisinkaan.

16.12 Touko Aalto vihr (vastauspuheenvuoro):  Arvoisa puhemies! Naisten asema työ-
elämässä ei vahvistu eikä isien tasavertainen vanhemmuus toteudu ilman perhevapaiden
uudistamista. On aivan selvä asia, että perheellä pitää olla mahdollisuus valita, miten lap-
sia hoidetaan. Mutta on aivan yhtä selvää, että meidän täytyy lainsäätäjinä varmistaa tasa-
arvon toteutuminen tässä maassa. Olen todella pettynyt, että hallitus päätti olla uudistamat-
ta perhevapaat. Se on tappio tasa-arvolle, se on tappio työllisyydelle. Perhevapaauudistus
kaatui käytännössä ennen kuin uudistustyöhön ryhdyttiin, koska uudistuksen reunaehdot
sovittiin mahdottomiksi. Käytännössä kotihoidon tukeen ei saa koskea ja uudistus ei saa
maksaa yhtään mitään. Kysynkin asianomaiselta ministeriltä: kun perhevapaauudistus pis-
tettiin nyt jäihin, niin miten te konkreettisesti aiotte edistää sukupuolten välistä tasa-arvoa
niin työmarkkinoilla kuin perheissäkin?

16.13 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Perhevapaat ovat tasa-arvokysymys mutta myös lapsipolitiikkakysymys
Suomessa. Meillä on eurooppalaisessa vertailussa verrattain hyvä vanhempainvapaajärjes-
telmä, jos katsotaan sen pituutta, mutta poikkeamme, kuten täällä kysymyksissä on esitet-
ty, esimerkiksi korvaustasossa ja mallin jäykkyydessä muista pohjoismaisista verrokki-
maista. Suomessa kehitys on ollut hitaampaa, ja olen siksi ollut erityisen iloinen siitä, että
3



Pöytäkirjan asiakohta PTK 7/2018 vp
esimerkiksi eilen täällä eduskuntakeskustelussa kävi hyvin selväksi, että seuraava hallitus
aikoo varmasti tehdä Suomessa perhevapaauudistuksen. [Naurua] Mutta olen myös siitä
iloinen, että tämä työ, joka nyt tehtiin, tulee tuomaan sille realistisen pohjan. Niistä puolu-
eiden ja työmarkkinajärjestöjen esittämistä malleista siitä, miten perhevapaakuukaudet pi-
täisi isän ja äidin välillä jakaa, vain harva otti huomioon esimerkiksi kustannuksina sen,
että jos kotihoidon tuen tasoon tehdään muutoksia, se tulee tarkoittamaan kasvavaa painet-
ta varhaiskasvatukseen ja lisäpaikkoihin. [Puhemies: Aika!] Investointina se ei ole pieni,
mutta oikea ja tärkeä.

16.14 Li Andersson vas (vastauspuheenvuoro):  Arvoisa puhemies! Suomi tarvitsee va-
semmistoliiton mielestä perhevapaauudistuksen, mutta vain sellaisen, joka lisää isien mah-
dollisuuksia jäädä hoitovapaalle ja samalla myöskin perheiden mahdollisuuksia joustavas-
ti päättää, miten ja kuka vapaita käyttää — juuri siihen tapaan, miten viime vaalikaudella
tasa-arvoministeri Arhinmäen johdolla lisättiin isien mahdollisuuksia pitää vapaita kuiten-
kaan heikentämättä kenenkään asemaa.

Sen sijaan emme jää kaipaamaan tätä kokoomuksen ajamaa, nyt kaatunutta perhevapaa-
mallia, jossa isien pidempi osuus käytännössä olisi toteutettu leikkaamalla äitien mahdol-
lisuuksia pitää ansiosidonnaista perhevapaata. [Mauri Pekkarinen: Juuri näin!] Hallituk-
sen näkemyksen mukaan tasa-arvo on siis nollasummapeliä, meidän mielestämme tasa-
arvo on asia, joka saa, ja sen myöskin pitää, maksaa. Ministeri Saarikko, eikö juuri tämä
heikennys ollut se syy, minkä takia tämä uudistus nyt kaatui? [Ben Zyskowicz: Löytyihän
se syntipukki!]

16.15 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Edustaja Andersson, te viittaatte kysymyksessänne siihen, että kenen syy on,
että tämä uudistus kaatui. Tämän uudistuksen käyntiin laittamisesta, vakavasta yrityksestä
ja myös lopputulemaratkaisusta, että uudistusta on valmisteltava paremmin ja tehtävä tämä
harkitummin, huolellisemmin ja varmasti vielä rahoituksen suhteen toisella tavalla, kantaa
vastuun yhdessä koko hallitus. 

Mitä tulee näihin tekoihin tasa-arvon tai perheiden hyväksi, joita täällä on tiedusteltu ai-
van oikeutetusti tämän valitettavan ja paljon pettymystä aiheuttaneen päätöksen jälkeen,
niin lapsi- ja perhepalveluiden muutosohjelma — vaikka se ei kuulosta niin kuumalta pu-
heenaiheelta tai herätä niin paljon tunteita kuin arvokeskustelu siitä, missä lapsen paikka
on, päiväkodissa vai kotona, mikä aina tämän keskustelun taustalta kumpuaa — se on, hy-
vät edustajat ja kollegat, oikeasti tärkeä asia: saammeko me suomalaiset perheiden palve-
lut muuttumaan sellaisiksi, että lastensuojelun kustannukset vihdoin saadaan taitettua, per-
heitä autettua ajoissa ja vanhemmuutta [Puhemies: Aika!] tuettua elämän ruuhkavuosien...
[Puhemies keskeyttää puheenvuoron puheajan ylityttyä]

16.17 Eva Biaudet r (vastauspuheenvuoro): Arvoisa puhemies! Mitä hallitus oikeasti on
tehnyt edistääkseen tasa-arvoa? Sitä on kyllä hyvin vaikea löytää. Kun edistetään tasa-ar-
voa, niin yleensä myöskin lapsen asema vahvistuu. 

Mielestäni pääministeri Sipilän tviitti siitä, että kysymyksessä on jotenkin työllisyys,
työpaikkojen lisääminen, osoittaa, että hän ei ehkä oikein ollut oivaltanut, mistä on kysy-
mys. Kysymys on naisten työmarkkina-asemasta, jossa jokainen nainen ihan riippumatta
siitä, haluaako hän lapsia vai haluaako hän olla ilman lapsia, kärsii syrjinnästä sen takia,
4



Pöytäkirjan asiakohta PTK 7/2018 vp
että hän on mahdollinen vanhempainvapaaihminen, [Eduskunnasta: Juuri näin! — Väli-
huutoja] ja sen takia on aivan keskeistä, että hallitus haluaisi tehdä rakenteellisen uudistuk-
sen, ja näen, että jolleivät pääministeri ja valtiovarainministeri ota vastuuta myös tasa-ar-
vosta, niin tästä ei tule mitään. 

Kun perheet haluavat, miksi me emme voi investoida tähän rakenteelliseen uudistuk-
seen, joka muuttaisi historiallisesti meidän työmarkkina-asemaamme, naisten tasa-arvoa,
perheiden hyvinvointia, lasten hyvinvointia investoimalla niin, [Puhemies: Aika!] että oi-
keasti perheet saisivat olla puolitoista vuotta, kuten ne ovat tänään, ansiosidonnaisella?

16.18 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Näissä perhevapaissahan on kysymys muustakin kuin kotihoidon tuesta,
mikä aina keskustelussa ensimmäisenä nousee esiin. Suurimmalle osalle perheistä paljon
oleellisempi osa suomalaisia perhe-etuuksia on se ansiosidonnainen, palkkaan sidottu, pa-
remman tuen ensimmäinen vauvavuosi, jonka rahoituksesta pitkälti vastaavat työnantajat
ja työntekijät sivukuluillaan työtulovakuutuksen kautta. Siksi tämä ratkaisu on laajempi,
yhteiskunnan yhteinen päätös, ei vain ikään kuin sellainen, jossa liikuteltaisiin palasia ko-
tihoidon tuesta. Perhevapaat on kokonaisuus.

Mutta, edustaja Biaudet, te esititte tärkeän kysymyksen tasa-arvosta, jonka eteen olette
paljon tehnyt töitä Suomessa. Olen iloinen, että saan kertoa vastauksena naisten työmark-
kina-aseman parantamisesta, myös vastauksena sen yhteen rakenteelliseen ongelmaan,
naisvaltaisten alojen kustannusongelmaan, että hallitus asetti 2 500 euron kertakorvauksen
työnantajille vaalikauden alkupuolella.

16.19 Päivi Räsänen kd (vastauspuheenvuoro):  Arvoisa rouva puhemies! Vähentyneet
syntyvyysluvut kertovat siitä, että me todellakin tarvitsemme nykyistä parempaa perhepo-
litiikkaa, mutta emme tarvitse sellaista uudistusta, jolla perheiden omaa valinnanvapautta
kavennetaan tai lapsen oikeutta oman äidin tai isän syliin supistetaan ja sellaista, joka to-
siasiassa toisi vain lisää päivähoitokustannuksia. Tosiasia on se, että isille ja äideille suun-
natut kiintiöt ja vahvistetut kiintiöt vain lisäisivät jäykkyyttä perhevapaajärjestelmään. Ja
on muistettava, että kotihoidon tuki on tällä hetkellä erittäin joustava järjestelmä, [Timo
Harakka: Moniko isä sitä käyttää?] joka mahdollistaa molempien vanhempien hoivavas-
tuun ja myös työssäkäynnin, koska siinä ei sitä säädellä ja isillä on aivan sama mahdolli-
suus tätä käyttää. Kysynkin nyt teiltä, ministeri: oliko pöydällä lainkaan sellaista vaihtoeh-
toa, että joustavuutta olisi päinvastoin lisätty supistamalla näitä [Puhemies: Aika!] aikara-
joitteita ja kiintiöitä?

16.20 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Kuten kuvasin, hallitus valmisteli tätä uudistusta ratkaisuhakuisesti hyvässä
yhteistyössä ja tosissaan. Pöydällä oli monia malleja, mutta osoittautui ikään kuin liittyen
siihen suureen odotusarvoon uudistukselle, jonka me itsekin olimme reunaehtojen osalta
varmasti virheellisesti liian tiukaksi asettaneet, että niiden puitteissa toimiessa oli vaikea
löytää sellaista kokonaisuutta, josta olisi päästy yksimielisyyteen niin, että esimerkiksi se
suuri odotusarvo työllisyydestä olisi täyttynyt, toisaalta oikeus valinnanvapauteen. Ja sit-
ten on paljon sellaisia asioita, joita ei lailla ratkaista, esimerkiksi se, että viime hallituksen
tekemä hyvä uudistus joustavasta hoitorahasta, yhteiskunnan euromääräisestä tuesta pala-
ta töihin vaikkapa neljänä päivänä viikossa viiden sijaan, on poikkeuksellisen alikäytetty
5



Pöytäkirjan asiakohta PTK 7/2018 vp
etuus, ja se kertoo ehkä enemmän suomalaisten työmarkkinoiden jäykkyydestä kuin siitä,
että lainsäädännössä kaikki olisi pielessä. Meillä on iso ero Ruotsiin juuri siinä, miten me
voimme hyödyntää pikkulapsivaiheessa [Puhemies: Aika!] osittaista työhön paluuta.

16.21 Susanna Huovinen sd (vastauspuheenvuoro): Arvoisa rouva puhemies! On tieten-
kin erittäin mukavaa, että edellistä hallitusta näin vuolaasti täällä nykyisen hallituksen toi-
mesta kiitetään, mutta tosiasia on, että perhevapaauudistuksen kaatuminen on erittäin suu-
ri pettymys suomalaisille perheille ja suomalaisille lapsille. Odotukset olivat hyvin kor-
kealla, niin kuin ministeri täällä totesi, koska te itse linjasitte, että hoivavastuuta pitää ja-
kaa tasaisemmin vanhempien kesken, mutta nyt te sysäätte tämän vastuun kuitenkin tule-
valle hallitukselle yhtä kaikki. 

Me sosiaalidemokraatit olemme valmiita tekemään perhevapaauudistuksen, meillä on
olemassa toteuttamiskelpoinen ja järkevä malli. Ja kuten viime kausi osoitti, aivan niin
kuin ministeri täällä todisti, isyysvapaata pidennettiin, joustavaa hoitorahaa kehitettiin vas-
taamaan paremmin perheiden tarpeita. Ministeri Saarikko, miksi te ette tehneet tässä uu-
distushengessä jotakin perhevapaille? Miksi te ette jatkaneet näitä uudistuksia, joita me
viime kaudella [Puhemies: Aika!] hyvin jo veimme eteenpäin?

16.22 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! On aivan totta, täällä on paljon noussut esiin erityisesti tämä hoivavastuun ta-
saisempi jakautuminen ja sitä kautta tasa-arvo. Ajattelen niin ja uskon, että hallitus koko-
naisuutena yhtyy tähän arvioon, että se on monimutkaisempi ja laajempi kokonaisuus kuin
vain perhevapaauudistus. [Jukka Gustafsson: Oliko tämä monimutkainen malli, mitä pu-
huttiin?] Siihen liittyvät työelämän muutokset. Ja se, että isien osuutta, jota on kasvatettu
viime vaalikaudella ansiokkaasti, kuten mielelläni siitä annan tunnustuksen, on johtanut
siihen, että isät ovat käyttäneet vapaitaan enemmän. Tutkimusten mukaan isät käyttävät
sellaisia vapaita, jotka on sidottu palkkaan, eli ansiosidonnaisia vapaita ja sellaisia, eli
enemmänkin niitä, jotka ovat erityisesti heille tässä mallissa osoitettuja, mutta siitä huoli-
matta meillä on edelleen vain 40 prosenttia, muistikuvieni mukaan, sellaisia perheitä, jois-
sa isät käyttävät niitä vapaita, jolloin hän olisi kahdestaan vauvan kanssa kotona eikä äiti
siinä läsnä yhtäaikaisia vapaita käyttämässä. [Puhemies: Aika!] Muutokseen on vielä pitkä
matka.

Puhemies Paula Risikko:  Pyydän kiinnittämään huomiota näihin aikoihin, 1 minuutti,
kiitos.

16.23 Sofia Vikman kok (vastauspuheenvuoro): Arvoisa rouva puhemies! Edustaja An-
dersson otti esiin kokoomuksen perhevapaamallin. Hänelle täytyy todeta hallituksen nyt
pöydällä olleista malleista, että ne olivat keskeneräisiä malleja ja ne oli muotoiltu hallituk-
sen yhdessä asettamien reunaehtojen puitteissa. Kokoomus olisi ollut valmis jatkamaan
työtä mallin löytymiseksi ja uudistuksen tekemiseksi.

Mitä kokoomuksen malliin tulee, kokoomus on yli vuosi sitten esittänyt oman mallinsa.
Se vastaa näihin tarpeisiin perheiden arjen sujuvoittamisesta, tasa-arvoisen vanhemmuu-
den tukemisesta ja naisten työmarkkina-aseman parantamisesta. Näiden vuoksi uudistus
tarvitaan, ja kokoomus on siihen uudistukseen sitoutunut.
6



Pöytäkirjan asiakohta PTK 7/2018 vp
Kysyn hallitukselta: jos perhevapaauudistusta ei tule, niin mitä aiotte vielä tällä kaudel-
la tehdä naisten työmarkkina-aseman parantamiseksi?

16.25 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Tässä kaksi edellistä kysyjää ovat viitanneet puolueiden omiin malleihin, joi-
ta runsaasti, poikkeuksellisen runsaasti, puolueet laativat, minkä seurauksena myös halli-
tus osaltaan viime syksynä päätti yrittää, voitaisiinko tämä ratkaisu tehdä käytännössä kes-
ken vaalikauden ja ikään kuin sellaisena uudistuksena, jossa euroja ei juurikaan liikuteltai-
si, paitsi niihin kustannuksiin, joita koituisi varhaiskasvatukseen siirtymisestä, mutta per-
heiden etuuksia ei olisi sellaisenaan parannettu euromääräisesti.

Minusta olisi ihan hyvä, jos voisimme toimia siten, että nämä puolueiden mallit vaikka-
pa lasketettaisiin virkamiesarviona, [Antti Lindtman: Ne on laskettu!] mitä ne olisivat tul-
leet kustantamaan ja miten ne olisivat tulleet aidosti vaikuttamaan työllisyyteen. Se var-
masti palvelisi myös sen keskustelun realismia siitä, minkälaisia yhteiskunnallisia vaiku-
tuksia ja toisaalta käytännön vaikutuksia perheille näillä uudistuksilla, itse kullakin, olisi
voinut olla.

16.26 Aila Paloniemi kesk (vastauspuheenvuoro): Arvoisa puhemies! On vielä nyt sanot-
tava, että tämä valmistelussa oleva uudistus olisi ollut vahingollinen jopa kahdelle kolmas-
osalle perheistä. Se olisi leikannut myös pienituloisten perheitten toimeentuloa, ja sitä op-
positiokin on minun korvieni kuullen eilen vastustanut rankasti. Miten te voitte kannattaa
tällaista uudistusta, joka olisi selvästi leikannut lapsiperheiden toimeentuloa? [Välihuuto-
ja] Kotihoidon tukea olisi leikattu, sisarkorotukset poistettu, ja todellakin monilapsisten ja
pienituloisten perheiden asema olisi heikentynyt. Kaiken lisäksi, kun ansiosidonnainen
vanhempainvapaa-aika olisi lyhentynyt, se olisi voinut tarkoittaa perheille jopa tuhansien
eurojen leikkausta. Miten tämä voisi olla erinomainen uudistus? Uudistuksen pitää paran-
taa nykyistä tilannetta, eikä se saa olla sellainen, että se leikkaa toiselta vanhemmalta rahaa
ja sitten käytännössä koko perhe kärsii tästä. Pitää saada ehdottomasti parempi perheva-
paauudistus. Minäkin toivon, että siihen lähdetään ja laskelmat tehdään huolellisesti eikä
näin tiukkoja raameja aseteta, että lisärahaa ei tule [Puhemies: Aika! Kysymys!] nimen-
omaan näihin perheiden toimeentulokysymyksiin. [Peter Östman: KD:n malli!]

Puhemies Paula Risikko: Ministeri Saarikko, olkaa hyvä. — Kysymystähän siinä ei ol-
lut, mutta vastatkaa jotain. [Naurua]

16.27 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Vastaan jotain siitä huolimatta. — Tässä kysyjän huomiossa todettiin, että
olisivatko uudistusten viime vaiheet, jotka hallituksella olivat pöydässä, olleet leikkauksia
lapsiperheille. Kuten ansiokkaasti myös monet median edustajat sitä laskelmaa ovat ruoti-
neet, vastaus on: mahdollisesti. Se riippuisi siitä, kuinka paljon perheet olisivat muuttaneet
käyttäytymistään. Olisivatko isät hyödyntäneet perhevapaita tuplasti nykyistä tilannetta
enemmän, kun tunnistamme tilanteen, jossa vain joka viides käyttää tällä hetkellä kaikki
vapaat? Se olisi vaikuttanut siihen, olisivatko kotiäidit työllistyneet tai siirtyneet työelä-
mään aikaisemmin. Tähän keskustelun jälkimmäiseen osaan haluan todeta sen, että sen li-
säksi, että on helppo keskustella, mistä leikataan ja kenelle siirretään etuisuuksia, meidän
pitää miettiä näiden ihmisten arkea ja lapsiperheen elämää ja myös tunnistaa se tosiasia,
7



Pöytäkirjan asiakohta PTK 7/2018 vp
että pitkään kotihoidon tuella olleet perheenäidit — suurimmaksi osaksi he ovat naisia —
[Puhemies: Aika!] ovat työmarkkina-asemaltaan heikossa tilanteessa ja koulutustasoltaan
monesti alhaisesti koulutettuja.

Puhemies Paula Risikko: Ja vielä alkuperäisen kysymyksen esittäjä, edustaja Lindtman,
olkaa hyvä.

16.28 Antti Lindtman sd (vastauspuheenvuoro): Arvoisa puhemies! Kyllähän tämä kes-
kustelu, joka tässä on erityisesti hallituspuolueiden välillä käyty, osoittaa, että tällä halli-
tuspohjalla perhevapaita ei pystytä uudistamaan. [Vihreiden ryhmästä: Se on totta!] Tällä
hallituspohjalla Suomessa ei pystytä uudistamaan perhevapaita perheiden ja lapsien par-
haaksi. Ja kaikkein ironisinta on se, että täällä hallituspuolueet syyttävät jo oppositiota mal-
lista, jonka takia ministeri itse kaatoi tämän uudistuksen, koska se olisi ollut huono perheil-
le. Me haemme parempaa mallia. Tiedoksi, ministeri Saarikko, SDP:n malli on kyllä las-
ketettu eduskunnan tietopalvelussa.

Arvoisa puhemies! Tässä on monta kertaa vedottu näihin reunaehtoihin, joista yksi on
ollut työllisyysvaikutukset. Nyt hallitus on kautensa aikana räätälöinyt omille etupiireil-
leen satojen miljoonien veroetuja, joilla ei ole ollut yhdenkään työpaikan työllisyysvaiku-
tusta, [Välihuutoja] yhdenkään työpaikan työllisyysvaikutusta. [Puhemies: Aika! Kysy-
mys!] Arvoisa perheministeri, minkä takia työllisyysvaikutukset muodostuvat esteeksi sil-
loin, kun pitäisi lisätä tasa-arvoa ja perheiden valinnanvapautta?

16.29 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Eiköhän suomalaisten lapsiperheidenkin näkökulmasta kaikkein isoin uudis-
tus ja parannus tämän vaalikauden tuloksena ole suomalaisen talouden ja työllisyyden ti-
lan nousu, se, että kymmenettuhannet suomalaiset perheet ovat voineet kohentaa perheen
elämäntilannetta työpaikalta saadulla palkalla ja sitä kautta toimeentulon ja ylipäätään ot-
taen elämän helpottumisen kokonaisuutena.

Arvoisa puhemies! Kyllähän viime kaudellakin muistaakseni kotihoidon tukea yritettiin
muuttaa, mutta silloinkaan siihen ei kuitenkaan päädytty. Etuisuus on ollut voimassa —
pelkästään kotihoidon tuen osuudet, tarkoitan nyt — yhtä kauan kuin edustaja Lindtman ja
minä olemme eläneet tässä maassa, eikä mikään hallitus ole sitä halunnut poistaa johtuen
varmaan siitä, että 87 prosenttia perheistä käyttää enemmän tai vähemmän tuota etuisuut-
ta. Ja se kertoo siitä, että suomalaiset arvovalintana haluavat, sekä isät että äidit, jatkossa
toivottavasti yhä enemmän myös isät, viettää pikkulapsiaikana [Puhemies: Aika!] yhteistä
aikaa lapsensa kanssa pois työelämästä.

Puhemies Paula Risikko: Nyt oikeasti on jokaisen ymmärrettävä, että vain minuutti on ai-
kaa. — Mutta pääministeri, lyhyesti.

16.31 Pääministeri Juha Sipilä (vastauspuheenvuoro):  Arvoisa puhemies! Ensinnäkin
kiitän ministeri Saarikkoa ja tässä taustalla ollutta ministeriryhmää siitä, että nyt on tehty
perusteelliset vaikutusarviot siitä, mitä tämä uudistus tarkoittaisi, mitkä ovat työllisyysvai-
kutukset, mikä on hinta, mitkä ovat tasa-arvovaikutukset, ja minä uskon, että tämä toimii
pohjana sille uudistustyölle, mikä väistämättä meillä on edessämme. Täällä salissa ei ole
varmaan yhtään puoluetta, joka ei haluaisi perhevapaauudistusta tehdä, mutta on kohtuul-
8



Pöytäkirjan asiakohta PTK 7/2018 vp
lista, että kun uudistuksen hinta julkiselle taloudelle on näin suuri — tämä on nyt realisti-
nen laskelma — silloin se uudistus tehdään hallitusohjelmassa sopien.

Puhemies Paula Risikko: Ja vielä yksi kysymys, edustaja Rinne.

16.32 Antti Rinne sd (vastauspuheenvuoro):  Arvoisa puhemies! Kiitoksia tästä kysy-
myksestä pääministeri Sipilälle. 

Täällä on käyty nyt laaja keskustelu asiasta tämän kyselytunnin pohjalta, ja kyllä tässä
on käynyt selväksi, että tämä hallituspohja, siis keskustapuolue, kokoomus ja siniset, ei ky-
kene perhevapaajärjestelmää uudistamaan. Se on täysin selvä asia. [Välihuutoja] Ja kysy-
mys kuuluu, miten, pääministeri Sipilä, te pystytte itsellenne ja kansalle perustelemaan
sen, että esimerkiksi apteekkarivähennykseen käytetään toistasataa miljoonaa euroa rahaa,
ja siellä lakitekstissä kuuluu, että se ei johda työllisyys- eikä talousvaikutuksiin. Nyt tässä
on talousvaikutukset, teillä on ollut rahaa käytettävissä — miksi tätä esitystä ei viedä nyt
eteenpäin valmistellen siihen suuntaan kuin sosiaalidemokraattinen ryhmä on esittänyt?

16.32 Pääministeri Juha Sipilä (vastauspuheenvuoro): Arvoisa puhemies! Tässä on nyt
kyllä kaksi erimitallista asiaa. Se, että yrittäjävähennys tehtiin, on tasa-arvoteko työmark-
kinoille ja yrittäjille. Siellä on erittäin paljon henkilömuotoisissa yhtiöissä toimivia nais-
yrittäjiä, sosiaali- ja terveydenhuollon alalla esimerkiksi. 

Se on selvä asia, että perhevapaauudistus tarvitaan ja keskusta on siihen valmis, kokoo-
mus on siihen valmis, siniset ovat siihen valmiita. Mutta meillä on ollut erityisesti julki-
suudessa ja myöskin tässä salissa epärealistisia odotuksia siitä, mitkä sen vaikutukset ovat,
mitä se maksaisi, ja silloin on hyvä, että tämän perusteellisen työn pohjalta, mikä nyt on
tehty vaikutusarvioina, seuraavan hallituksen ohjelmassa hallitusneuvotteluissa sovitaan
sitten tarkemmin siitä mallista, koska ilman kustannuksia sitä ei voi myöskään tehdä. Se on
tullut tässä selväksi.

Kysymyksen käsittely päättyi.
9


	3.1
	16.04
	16.06
	16.07
	16.09
	16.10
	16.11
	16.12
	16.13
	16.14
	16.15
	16.17
	16.18
	16.19
	16.20
	16.21
	16.22
	16.23
	16.25
	16.26
	16.27
	16.28
	16.29
	16.31
	16.32
	16.32


