















































DEM3CAF.tmp.xml


Pöytäkirjan asiakohta PTK 70/2019 vp

 Hyväksytty
1.0

Pöytäkirjan asiakohta 

PTK 70/2019 vp

Täysistunto

Tiistai 26.11.2019 klo 14.00—20.15

6. Hallituksen esitys eduskunnalle liikennejärjestelmästä ja maanteistä annetun lain muut-
tamisesta ja eräiksi siihen liittyvien lakien muuttamisesta

Hallituksen esitys HE 91/2019 vp

Lähetekeskustelu

Puhemies Matti Vanhanen: Lähetekeskustelua varten esitellään päiväjärjestyksen 6.
asia. Puhemiesneuvosto ehdottaa, että asia lähetetään liikenne- ja viestintävaliokuntaan.

Lähetekeskusteluun varataan enintään 30 minuuttia. Asian käsittelyssä noudatetaan ai-
kataulutettujen asioiden osalta sovittuja menettelytapoja.

Keskustelu

19.32 Pekka Aittakumpu kesk: Arvoisa herra puhemies! Tämä varsin laaja lakiesitys si-
sältää pääosin teknisiä muutoksia. Liikenne- ja viestintävaliokunnassa olemme aloittaneet
asiantuntijakuulemiset tästä kokonaisuudesta ja huomenna jatkamme. Yhtenä näkökulma-
na nostan tästä kokonaisuudesta sen, että yksityisteiden neuvontaa pyritään parantamaan,
kun se siirtyy Liikenne- ja viestintävirastolle. Tähän asti neuvontaa muissa kuin avustus-
asioissa ovat antaneet kuntien tielautakunnat, mutta ne lakkautuivat uuden yksityistielain
tultua viime vuonna voimaan.

Meillähän Suomessa on runsaasti yksityisteitä, joiden varrella asuvien ihmisten elämää
eri puolilla Suomea on muuttanut viime vuonna voimaan tullut laki. Esimerkiksi kotikun-
nassani Oulussa kaupungin avustamia yksityisteitä on ollut noin 800 kilometriä. Kunnat
voivat tehdä erilaisia ratkaisuja siinä, miten kunnat sitten avustavat näitä yksityisteitä, mut-
ta kunnillekin tärkeä viesti on se, että punamultahallitus haluaa tukea yksityisteitä ja ensi
vuoden budjettiin on varattu siihen 20 miljoonan euron määräraha. Nyt on tärkeää huoleh-
tia siitä, että yksityisteiden valtionavustukset jakautuvat kunnille koko Suomeen tasapuo-
lisesti ja sujuvasti, että pidämme yksityistiet kunnossa.

Keskustelu päättyi.

Asia lähetettiin liikenne- ja viestintävaliokuntaan.


	6
	19.32


