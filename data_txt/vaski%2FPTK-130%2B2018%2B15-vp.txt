















































DEM6F4A.tmp.xml


Pöytäkirjan asiakohta PTK 130/2018 vp
Pöytäkirjan asiakohta 

PTK 130/2018 vp

Täysistunto

Torstai 13.12.2018 klo 16.01—20.35

15. Hallituksen esitys eduskunnalle laiksi rintamaveteraanien kuntoutuksesta annetun lain 
muuttamisesta

Hallituksen esitys HE 207/2018 vp
Lakialoite LA 76/2017 vp, 20/2018 vp
Valiokunnan mietintö StVM 21/2018 vp

Toinen käsittely

Puhemies Paula Risikko: Toiseen käsittelyyn esitellään päiväjärjestyksen 15. asia. Nyt
voidaan hyväksyä tai hylätä lakiehdotus, jonka sisällöstä päätettiin ensimmäisessä käsitte-
lyssä.

Keskustelu

19.23 Kari Kulmala sin: Arvoisa rouva puhemies! Hallituksen esityksessä ehdotetaan
muutettavaksi rintamaveteraanien kuntoutuksesta annettua lakia. Jatkossa vuosien 39—45
sotiin osallistuneille rintamaveteraaneille, joilla on rintamasotilastunnus, rintamapalvelu-
tunnus tai rintamatunnus korvataan kotona asumista tukevat palvelut. Valtiokonttori kor-
vaisi tästä kunnille ja kuntayhtymille aiheutuneet kustannukset. Kunnat ja kuntayhtymät
järjestävät nykyisin rintamaveteraaneille kotona asumista tukevia palveluita Valtiokontto-
rin maksaman määrärahan puitteissa, mutta palvelut ovat olleet erilaiset kuin sotainvali-
deille maksettavat tuet. Jatkossa rintamaveteraanit ja sotainvalidit ovat yhdenvertaisessa
asemassa kotona asumista tukevien palveluiden osalta. Esityksessä ehdotetaan, että rinta-
maveteraaneille mahdollistettaisiin samansisältöiset kotona asumista tukevat palvelut kuin
sotainvalideille sotilasvammalain perusteella. Mielestäni tämä on ainut ja oikea päätös, ja
voi vain ihmetellä, miksei tätä päätöstä ole tehty jo aikaisemmin.

Arvoisa rouva puhemies! Toivoisin, että myös vuonna 1926 syntyneet näihin sotiin osal-
listuneet rintamaveteraanit saisivat samat tuet, ja toivottavasti näin onkin. Olen ehkä vaja-
vaisesti lukenut tämän hallituksen esityksen tältä osin.

19.25 Kristiina Salonen sd: Arvoisa puhemies! Tässä valiokunnan mietinnössä todetaan,
että rintamaveteraaneille säädetään lakiin perustuva nimenomainen oikeus kotona asumis-
ta tukeviin palveluihin ja ne korvataan kunnille ja kuntayhtymille valtion varoista. Vaikka
rintamaveteraaneille on annettu kotona asumista tukevia palveluja valtion myöntämän
määrärahan puitteissa jo nykyisen sääntelyn nojalla, vahvistaa tämä esitys valiokunnan nä-
kemyksen mukaan veteraanien oikeutta saada näitä palveluja sekä laajentaa jossakin mää-
rin korvattavia palveluja. Valiokunta pitää myös periaatteellisesti tärkeänä, että ehdotuk-
sella selkeytetään rintamaveteraanien oikeudellista asemaa sekä vahvistetaan heidän oi-
keuttaan kotona asumista tukeviin palveluihin tämän lainsäädännön tasolla.
 Tarkistettu
3.0



Pöytäkirjan asiakohta PTK 130/2018 vp
Sosiaali- ja terveysvaliokunta käsitteli tänään myöskin merkittävän lakialoitteen, jossa
kaikkien puolueiden yhteisellä sitoumuksella esitetään, että sotilasvammalain mukaiseen
hoitoon oikeuttavan vamman haitta-asterajaa lasketaan 20 prosentista 10 prosenttiin. Jat-
kossa siis helpotetaan niiden sotainvalidien pääsyä valtion kustantamaan hoitoon ja kun-
toutukseen, jotka eivät pärjää yksin kotona. Laitoksessa annetun huollon korvaamisen laa-
jentaminen aloitteen mukaisesti merkitsee olennaista etua asianomaisille invalideille ja
helpottaa siten heidän asemaansa.

On todettava, että juuri tämän hallituksen esityksen käsittelyn aikana valiokunnassa
asiantuntijakuulemisessa saimme tietää, että mahdollisuus olisi myöskin laskea tätä vam-
man haitta-asterajaa, ja valiokunta yksimielisesti kaikkien puolueiden yhteisellä sitoumuk-
sella päätti tarttua tähän valiokuntakuulemisissa kuultuun asiaan ja tehdä tämän lakialoit-
teen, joka siis tänään on nyt myöskin sitten valiokunnassa käsitelty ja on tulossa tänne is-
tuntosaliin. Siten voi todeta, että asiantuntijakuulemiset ovat tärkeä osa eduskuntatyötä,
jossa myöskin voidaan tehdä hyvää, kun tarkkana siellä olemme ja yhteinen halu siihen on.

Meillä kaikilla on velvollisuus huolehtia siitä, että ikääntyneet veteraanit puolisoineen
eivät jää yksin. He eivät saa olla esillä vain juhlapuheissa vaan myöskin teoissa, ja siksi täl-
laiset päätökset tuntuvat hyviltä.

19.28 Hannu Hoskonen kesk: Arvoisa rouva puhemies! On aivan erinomaista, että nyt
saadaan vihdoin ja viimein tämäkin asia menemään eteenpäin. Veteraanien kotiin vietävät
palvelut ovat entistä tärkeämpiä, koska monen veteraanin kuntohan on, niin kuin tiede-
tään, heikentynyt vuosien saatossa, ja kun keski-ikä lähentelee 95:tä vuotta, niin jokainen
ymmärtää, että silloin hoivantarve kasvaa ihan varmasti.

Aivan äsken kuulimme edustajan suusta tämän juuri valiokunnasta tulossa olevan laki-
esityksen, jossa kaikille veteraaneille suodaan samat palvelut, mitkä invalideille, kun hait-
ta-aste on 10 prosenttia, kaikille saadaan nämä samat palvelut järjestymään lain nojalla ja
niin, että valtio kustantaa sen hoidon kokonaisuudessaan. Tämän me olemme kunniakan-
salaisillemme velkaa.

Tiedän omasta kokemuksestani, kun itsekin jonkun verran näissä erilaisissa tehtävissä
olen tätä asiaa vienyt eteenpäin, että monessa kunnassahan veteraanien palvelut ovat erit-
täin hyvällä tasolla. Siellä toimii erittäin aktiivisia ihmisiä, jotka omalla panoksellaan te-
kevät arvokasta työtä yhteistyössä kunnan ja seurakuntien kanssa veteraanien hyväksi, ve-
teraanien leskien hyväksi, sotaorpojen hyväksi. Vaikka veteraani siirtyy viimeisen iltahuu-
don jälkeen tuonilmaisiin, niin ei tietenkään veteraanin leskeäkään siinä yhteydessä unoh-
deta vaan häntäkin autetaan ja hoidetaan kunniakkaasti loppuun saakka. 

Samoin sotaorpojen kohtalo Suomessa sotien jälkeen oli aika kamala, kun yksinäisyys
oli edessä ja avunsaanti silloin oli huonoa. Heitäkin on autettava.

Toivon, että tässä asiassa tulevinakin vuosina kiinnitetään huomio siihen, että tämä ve-
teraanisukupolvi ja niiden henkilöiden, joilla veteraanitunnus on, lesket saavat hyvää hoi-
toa ihan loppuun asti ja saavat sitä kautta sen tunnustuksen, minkä isänmaa on heille vel-
kaa.

19.30 Anne Kalmari kesk: Arvoisa rouva puhemies! On todella hienoa, että sotiemme
veteraanit saavat nyt kotiin vietävät palvelut riippumatta siitä, onko kunnassa paljon vai
vähän veteraaneja, onko siellä ollut aktiivisessa käytössä tuo raha, loppunut kesken vai ei.
Ennenkinhän näitä kotiin vietäviä palveluita oli hyvin tarjolla, mutta joissakin kunnissa ai-
2



Pöytäkirjan asiakohta PTK 130/2018 vp
heutui ongelmia siitä, että rahoitus ei sitten riittänyt. Nyt tämä oikeus on ikään kuin sub-
jektiivinen, ja se on mahtava juttu. Samoiten on hieno asia se, että haitta-asterajaa saatiin
nyt laskettua 10 prosenttiin. Vaikka invaliditeettiaste ei olisikaan kovin korkea, se haitta-
aste on ollut koko elämän kuormana, ja on aika harmillista, että siellä on ollut tällainen vä-
liinputoajaryhmä, joka ei sitten esimerkiksi näihin sotavammalain oikeuttamiin kuntoutuk-
siin tai asumismuotoihin ole päässyt.

Veteraanit ovat sillä urheudellaan, mitä he sotien aikana osoittivat, rakentaneet tämän
Suomen, ja kyllä meidän on nyt vain se velkamme kannettava. On hienoa, että aika moni
suomalainen tekee myös vapaaehtoistyötä. Monesti voimme jo pelkästään kuuntelemalla,
käymällä kylässä, auttaa veteraaneja. Tiedän, että esimerkiksi Keski-Suomessa Tikkakos-
kelle on kokoontunut koko maakunnan kynnelle kykenevät veteraanit, ja se on täysin va-
paaehtoistyön tulosta.

19.32 Johanna Karimäki vihr: Arvoisa puhemies! Meillä on viimeiset hetket antaa kaik-
ki kiitoksemme ja tukemme maatamme puolustaneille sotaveteraaneille, meidän kunnia-
kansalaisillemme. On tärkeää, että jokainen veteraani saa kotiin vietäviä palveluja ja että
näin valtion tuen turvin voimme sen taata ihan joka kuntaan, ja toivon myös, että jokaises-
sa kunnassa tehdään työtä sen eteen, että joka ikinen sotaveteraani ja lotta tavoitetaan, niin
että he saavat kotiin avun ja tuen.

Edustaja Salonen kertoi edellä myös, että kaikkien puolueiden yhteisin voimin ollaan
hyväksymässä lakialoite, joka parantaa kaikkien sotainvalidien asemaa, myös kaikkein lie-
vimmin invalidisoituneitten sotainvalidien asemaa, joilla on koko elämänsä ajan ollut kui-
tenkin tämä invaliditeetin taakka kannettavanaan. Monella veteraanilla on myös sirpale
sielussaan, vaikka fyysisiä vammoja ei olisikaan. He tarvitsevat kaiken sen tuen ja avun,
mitä me voimme antaa heille. 

Edustaja Hoskonen nosti puheenvuorossaan esille myös sotaorpojen tilanteen, ja toivon
itsekin, että myös sotaorpojen asemaan saadaan parannusta. Heillä on monella ollut karu
lapsuus, joka on vaikuttanut koko heidän elämänsä ajan.

Hauraat ja iäkkäät veteraanit ovat joukossamme enää vain hetken. Itsenäisyyspäivän
juhlavastaanotolla kaikkein vaikuttavimpia keskusteluja ja kohtaamisia oli juuri näiden ve-
teraanien kanssa, meidän kunniakansalaistemme kanssa, ja toivon, että eduskunta voisi no-
peuttaa kaikkia lakiesityksiä, kuten sosiaali- ja terveysvaliokunnassa käsittelyssä ollutta la-
kiesitystä, ja tuoda ne tänne, jotta voimme maksaa velkamme heille.

19.34 Kristiina Salonen sd: Arvoisa puhemies! On aivan totta, että kovin pitkään meillä
ei ole enää tätä kunniavelkaa maksettavana, ja sen vuoksi onkin ollut kovin ikävää, niin
kuin valiokunta kuuli, että kunnissa tilateet ovat vaihdelleet, vaikka periaatteessa olemme
ajatelleet, että veteraanien osalta nämä palvelut ovat heille yhtäläisesti saatavilla. Rintama-
veteraanit ovat siis olleet hyvin eriarvoisessa asemassa riippuen siitä, missäpäin Suomea he
ovat asuneet, ja tämä ei tietenkään ole ollut oikein. Aivan kuten edustaja Karimäkikin to-
tesi, nyt on tärkeää myöskin, että tieto lähtee kunnille ja kunnat aktivoituvat — myöskin ne
kunnat, joissa tässä on nyt sitten kuntoon laitettavaa.

 Minäkin kannan huolta sotaorvoista ja tiedän, että he osittain kokevat jääneensä täysin
ikään kuin huomiotta. Nyt kun tiedämme, että veteraanien joukko harvenee, niin minusta
olisi tärkeää lähteä luomaan myöskin valtion näkökulmasta aivan uudenlaista siltaa sinne
3



Pöytäkirjan asiakohta PTK 130/2018 vp
sotaorpoihin päin ja miettimään, miten me voimme olla auttamassa heitä heidän menetyk-
sissään ja heidän karussa lapsuudessaan, niin kuin edustaja Karimäki totesi.

19.35 Hanna Kosonen kesk: Arvoisa rouva puhemies! Sotaveteraanien koti- ja avopalve-
lut päätettiin — voi sanoa, että viimeinkin — laajentaa koskemaan kaikkia sotaveteraane-
ja, koska aikaisemmin sotainvalideilla on ollut laajemmat oikeudet verrattuna rintamave-
teraaneihin. Täytyy edelleen antaa kiitokset ihan koko eduskunnalle, kaikille eduskunta-
ryhmille, tästä yhteistyöstä, jolla tämä päätös on saatu aikaiseksi. Tämä on kyllä sellaisia
asioita, jotka todella nyt vasta laajassa yhteisymmärryksessä saatiin eteenpäin, jos ajatel-
laan, minkälainen velka meillä on näitä henkilöitä kohtaan, jotka ovat meidän isänmaatam-
me puolustaneet, ja että sen takia saamme täällä Suomessa, itsenäisessä, turvallisessa Suo-
messa, nyt asua. Minusta on äärimmäisen tärkeä ja hieno asia, että tämä laki nyt viimein tu-
lee pian myös voimaan.

19.36 Eerikki Viljanen kesk: Arvoisa puhemies! Kuten täällä monet kollegat ovat jo to-
denneet, minäkin olen erittäin tyytyväinen siitä, että kaikki veteraanit pääsevät nyt saman-
tasoisten, samanlaisten kotiin vietävien palveluiden piiriin asuinpaikasta, kotikunnasta, si-
jainnista riippumatta. On erittäin hyvä ja oikein, että jatkossa emme joudu tekemään luo-
kitteluja, erilaisia jakoja heidän välillään, jotka olivat valmiita ja asettivat koko elämänsä
alttiiksi sodan vaaroille Suomen itsenäisyyden varmistamiseksi ja Suomen itsenäisyyden
puolustamiseksi. Olen erittäin tyytyväinen, että me tänään täällä voimme olla vahvistamas-
sa lakia, jolla omalta osaltamme olemme maksamassa sitä kunniavelkaa, joka meillä vete-
raaneille ja heidän koko sukupolvelleen on. On erittäin hienoa, että tämä lakiesitys on naut-
tinut kaikkien eduskuntaryhmien jakamatonta luottamusta ja tukea ja että tämä asia nyt
vihdoinkin etenee.

Keskustelu päättyi.

Eduskunta hyväksyi ensimmäisessä käsittelyssä sisällöltään päätetyn, hallituksen esityk-
seen HE 207/2018 vp sisältyvän lakiehdotuksen. Eduskunta pysyi ensimmäisessä käsitte-
lyssä tekemässään päätöksessä lakialoitteisiin LA 76/2017 vp, 20/2018 vp sisältyvien la-
kiehdotusten hylkäämisestä. Lakiehdotuksen toinen käsittely päättyi. Asian käsittely päät-
tyi.
4


