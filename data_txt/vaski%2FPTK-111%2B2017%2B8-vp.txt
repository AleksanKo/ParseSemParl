















































DEM6C92.tmp.xml


Pöytäkirjan asiakohta PTK 111/2017 vp
Pöytäkirjan asiakohta 

PTK 111/2017 vp

Täysistunto

Torstai 26.10.2017 klo 16.00—20.49

8. Hallituksen esitys eduskunnalle valtion talousarvioksi vuodelle 2018
Hallituksen esitys HE 106/2017 vp
Talousarvioaloite TAA 1-535/2017 vp

Lähetekeskustelu

Ensimmäinen varapuhemies Mauri Pekkarinen: Lähetekeskustelua varten esitellään
päiväjärjestyksen 8. asia. Talousarvioaloitteet lähetetään valtiovarainvaliokuntaan.

Keskustelu

19.56 Arja Juvonen ps: Arvoisa herra puhemies! Hyvät kansanedustajat! Käsittelemme
täällä talousarvioaloitteita, ja nostan itse esille perussuomalaisten talousarvioaloitteita ja
periaatteita ja aihioita, joihin olemme niitä tehneet ja mitä pidämme erityisen tärkeänä. Ja
kun olen sosiaali- ja terveysvaliokunnassa, niin nostan sosiaali- ja terveysvaliokunnan
asioita, ja sitten meidän ryhmänjohtajamme Leena Meri nostaa yleisesti ottaen enemmän
meidän ryhmämme asioita esille. Mutta tässä käyn tiivistetysti läpi.

Perussuomalaisten teema on koti, hoiva ja hoito. Koti, hoiva ja hoito. Ne ovat kolme
erittäin tärkeää sanaa, ja ne pitävät sisällänsä paljon. Ne sisältävät omaishoitajat, vanhuk-
set, eläkeläiset, sotaveteraanit, ne sisältävät nuoret, ne sisältävät pieniä asiakohtia, jotka
ovat itse asiassa todella suuria, kuten esimerkiksi potilasturvallisuuden, ne sisältävät saat-
tohoidon ja ne sisältävät myös liikunnan, sen merkityksen niin ikäihmisille kuin myös nuo-
rille. Ne sisältävät myös mielekkään ja mukavan ympäristön, virikkeitä sinne omaan ko-
tiin. Ne sisältävät hoivaa, riittävästi hoitajien käsiä hoivakotiin ja erittäin hyvää hoivaa.

Yksi talousarvioaloite liittyy omaishoitajien mahdollisuuteen päästä maksuttomiin uin-
ti- ja kuntosalivuoroihin kautta Suomen. Tämä talousarvioaloite lähtee Espoosta, jossa
vuosi sitten, vuoden alusta, me päätimme valtuustossa ja liikuntalautakunnassa, että kaikki
omaishoitajat, joilla on voimassa oleva omaishoitosopimus, pääsevät maksutta kuntosali-
ja uintipalveluihin, ja sen on todettu edesauttavan ja kannustavan omaishoitajia jaksamaan
siinä vaativassa työssä. Eli tämä on yksi talousarvioaloite, jonka olen tehnyt.

Potilasturvallisuus on erittäin tärkeä asia, se on noussut esille lukuisia kertoja täällä
eduskunnassa vuosi toisensa jälkeen. On äärettömän harmillista, että meidän budjettikir-
jasta, jossa on erittäin tärkeät ja merkittävät luvut, indikaattorit siitä, mitä meidän Suomes-
sa tapahtuu, jo kahtena vuotena peräkkäin on jätetty pois potilasturvallisuuteen ja potilas-
vahinkoihin liittyvät tunnusluvut. Sitä on syytä kritisoida, että minkä ihmeen takia potilas-
vahingot eivät näy meidän budjettikirjassa enää, kahtena vuotena peräkkäin. Miten me
osaamme mennä kohti sotea, miten me voimme tietää, mitä täytyy parantaa, minkälaisia
 Tarkistettu
4.1



Pöytäkirjan asiakohta PTK 111/2017 vp
uhkakuvia meillä on, jos meille ei edes kerrota, kuinka paljon potilasvahinkoja Suomessa
tapahtuu? Ne pitää itse tarkastaa sieltä jostakin tilastoista, jos haluaa tämän asian tietää.

Talousarvioaloitteessa esitämme määrärahaa potilasturvallisen hoidon osaamisen vah-
vistamiseen ammatillisessa koulutuksessa. Tämä on erittäin tärkeä asia viedä eteenpäin.

No, sitten kun siellä kodissa asutaan, ollaan muistisairaina, väsyneinä, iäkkäinä, on erit-
täin tärkeää, että sitä asumista, elämistä, olemista tuetaan, ja yhdellä talousarviolla haluam-
me tukea muistisairaiden ikääntyneiden toimintakykyä kodeissa.

Tuossa jo saattohoito nousikin esille, jonka äsken mainitsin, arvoisa puhemies. Hallitus
kohdentaa miljoonan saattohoidon kehittämiseen Suomessa ja erityisesti saattohoidon ja
palliatiivisen hoidon kriteeristön yhdenvertaistamiseen. Se on erittäin hyvä asia, mutta pe-
russuomalaisten mielestä se ei kuitenkaan riitä, vaan me vaadimme ja esitämme saattohoi-
toa lain tasolle elikkä saattohoitolakia. Siihen liittyen olen tehnyt talousarvioaloitteen, jos-
sa esitetään, että valmistelutyö saattohoitolainsäädännön aloittamiseksi aloitetaan ja sinne
kohdistetaan myös resursseja. On erittäin tärkeää, että saattohoito-oikeudesta tehdään sub-
jektiivinen, että jokaisella suomalaisella kautta Suomen, olet sitten missä vain hoidossa, on
oikeus hyvään, oikea-aikaiseen, turvalliseen, varmaan saattohoitoon.

Sitten muutama enemmän henkilökohtainen ja oma talousarvioaloite, joita olen tässä
tehnyt.

Minun mielestäni kansanedustajan alue on koko Suomi. Rajana on vain Suomi, kun
kierretään ympäri ja mennään ja tutustutaan erilaisiin alueisiin, millaisia epäkohtia missä-
kin on, ja sitten mahdollisuuksien mukaan voi viedä niitä pieniä teemoja, mitä siellä nou-
see, eteenpäin. Kävin Pohjois-Pohjanmaalla pienessä Haapajärven kaupungissa, ja siellä
kuulin, että muun muassa tiehankkeita on vuosikausia yritetty ajaa eteenpäin. Ne ovat pie-
niä tienpätkiä, mutta niillä on suurta vaikutusta turvallisuuteen ja ihmisten liikkumiseen,
myös siihen, että teollisuus ja yrittäminen vahvistuvat, voimistuvat ja pyörät pyörivät tiel-
lä. Siellä on muun muassa yhdystie Oksava—Ahola—Parkkila, Tiitonranta—Autioranta,
Välioja—Kuona ja Autiorannantie, ja sinne olen tehnyt talousarvioaloitteen. Se on kauka-
na Uudeltamaalta. Olemme kansanedustaja Leena Meren kanssa Uudenmaan kansanedus-
tajia mutta molemmat varmasti sitä mieltä, että vain Suomi on rajana, kun me liikumme.
Me teemme ihmisille hyviä asioita. Se on perussuomalaisten kanta.

No, sitten tämä Uusimaa, mikä on toki erittäin tärkeä, kun se on sitä, missä täällä pää-
kaupunkiseudulla hyvin paljon liikutaan. Oli ikävää vuosi pari sitten, kun kuulimme hyvin
ikävän uutisen, että koululainen menehtyi kevyen liikenteen väylän puuttuessa ison kuor-
ma-auton alle, ja meidän mielestämme kyllä tarvitaan Suomeen kevyen liikenteen väylät
kohdalleen. Ne on ehdottomasti oltava. Turvallisuus on hyvin tärkeä asia, ei ainoastaan
pyöräilijöille vaan myös jalankulkijoille. Kyllä pääkaupunkiseudun, Uudenmaan alueen
kevyen liikenteen väylähankkeet olisi laitettava kuntoon niin, että koululaiset voivat liik-
kua turvallisesti. Sillä on myös muuten yrittämistä tehostava vaikutus, eli kun on esimer-
kiksi tulossa kaivoksia ja on tulossa tehtaita, on tulossa erilaista yritystoimintaa, niin jos
näiden alueiden kevyen liikenteen väylät ovat kunnossa, niin ne saavat myös kannatusta
kansalaisilta ja ihmisiltä osakseen, koska siinä samassa, kun luodaan yrittämisen mahdol-
lisuuksia, myös pidetään turvallisuudesta huolta.

Mutta sosiaali- ja terveyspuolelta koti, hoiva ja hoito, kolme tärkeää sanaa, sisältävät ää-
rettömän paljon asioita, ja perussuomalaisten varjobudjetti tulee vastaamaan siihen, että
koti, hoiva ja hoito on Suomessa tulevaisuudessa ensi vuonna kunnossa. — Kiitos.
2



Pöytäkirjan asiakohta PTK 111/2017 vp
20.03 Leena Meri ps: Arvoisa puhemies! Yllättävän vähän ihmisiä paikalla täällä. Taitaa
olla viisi perussuomalaista ja sitten yksi vihreä, vaikka näinkin tärkeitä asioita lähetetään
valiokuntiin.

Perussuomalaisten ryhmä, kuten muutkin oppositioryhmät, ovat tekemässä nytten vaih-
toehtobudjettejansa siitä, miten he rakentaisivat ensi vuoden budjetin, jos he saisivat sen
asian päättää. Kuten on tullut varmasti aikaisemminkin esille, meidän ohjelma rakentuu
siitä, että meillä on kansallinen etu ensisijainen ja sisäinen solidaarisuus, joka tarkoittaa si-
tä, että jaamme sisäisesti oikeudenmukaisesti tulot siten, että kasvu kuuluu kaikille.

Meidän vaihtoehtobudjetissamme tulemme ottamaan vähemmän velkaa ja verotus ei
kuitenkaan kiristy. Meillä on — kuten edustaja Juvonen toi tuossa hyvin esille — tuo "ko-
ti, hoiva ja hoito", siihen en mene enempää ja tietysti en nyt vielä kerrokaan kaikkea, mitä
meillä on, mutta otan ihan muutamia talousarvioaloitteita, joista minä itse ja ryhmämme
olemme erittäin iloisia.

Tässähän oli jo muutama esillä: elikkä nämä Yle-veron muutokset, ja sitten kehitysyh-
teistyöhön meillä on samantyyppistä verotusmallia kuin edustaja Laukkanen täällä tänään
esitteli mutta vähän toisella lailla. Meillähän tosiaan tämä pohja rakentuu niin, että mitä
saamme lahjoituksina, niin tietenkään valtio ei sitä vielä erikseen rahoita. Mutta näihin pa-
laamme sitten marraskuussa, kun meillä on lähetekeskustelut näistä vaihtoehtobudjeteista.

Eräs muutos, mikä meillä on, on se, että me lisäämme määrärahaa niihin tukiin, jotka on
sidottu kansaneläkeindeksiin. Ja tällöin nimenomaan puhumme pienituloisista, työttömis-
tä, puhumme asumistuesta ja eläkkeestä. Perussuomalaiset haluavat jättää nämä jäädytyk-
set tekemättä, ja tästä syystä meillä tulee korotuksia näiden kansaneläkeindeksiin sidottu-
jen tukien johdosta. Ja tämä on yksi erittäin tärkeä asia, ja tämä lähtee valiokuntaan.

Ja vielä tietysti hallituspuolueille toivomus siitä, että miettikää aidosti sitä, miten se pie-
nituloinen elää, koska meillä koko ajan menot nousevat. Meillä kävi esimerkiksi eduskun-
taryhmien, kaikkien eduskuntaryhmien, vieraana Eetu ry, ja he toivat terveiset, että esimer-
kiksi eläkeläiset ja pitkäaikaissairaat ja työttömät, ketkä eivät pääse töihin, yksinkertaisesti
eivät voi lisätä niitä tuloja millään. Vaikka olisi haluja, niin ei pysty, ja menot kasvavat
koko ajan. Se on ihan kamala tilanne. Täytyy pysähtyä sen edessä.

Sitten meillä on tämä, mikä meillä on ollut jo kesällä — perussuomalaisten eduskunta-
ryhmä esitteli kesällä kärkihankkeitaan, ja meillä oli silloin nämä sisäilmasairastuneet. On
hieno asia, että esimerkiksi tämä sisäilmatyöryhmä eduskunnassa toimii hyvin. Kuten
tuossa aikaisemmissa keskusteluissa tuli esille, tosiaan arviolta noin 800 000 ihmistä Suo-
messa kärsii näistä sisäilmasairauksista. Tästä syystä perussuomalaiset talousarvioaloit-
teissaan esittävät lisämäärärahaa huonon sisäilman vuoksi sairastuneille asumiseen, hoi-
toon, kuntoutukseen ja sosiaaliturvaan ja erityisesti lasten sairastumisista johtuvien epä-
kohtien hoitamiseen. Jos lapsi ei voi mennä kouluun, hänelle tulee järjestää opetusta. Tämä
on vakava asia. Ja lisäksi diagnostiikkaan pitää panostaa, koska kuten tuolla sisäilmasemi-
naarissa ilmeni, niin siinä diagnosoinnissa oli ongelmia: diagnosoitiin oireet mutta ei sitä
itse sairautta, ja sen takia oli ollut vaikeuksia tulojen ja sen sairauden näyttämisen kanssa.
Tämä täytyy tietysti hoitaa ehdottomasti kuntoon.

Yksi asia, minkä haluan nostaa esille, joka meillä on ollut paljon keskusteluissa, on maa-
hanmuuton kustannukset. Meillä on talousarvioaloite siitä, että eduskuntaryhmä ihmette-
lee sitä, että tulevassa hallituksen talousarviossa vastaanottokeskusten yksikkökustannuk-
set ovat nousseet, nimenomaan yksikkökustannukset. Me katsomme, että kalleimpia yksi-
köitä tulee sulkea ja tietysti noudattaa tässäkin sitä periaatetta, että kyllä täytyy katsoa, mi-
3



Pöytäkirjan asiakohta PTK 111/2017 vp
hin ne rahat menee, ei voi olla piikki auki. Tässä on tämmöinen säästökohde tuon äskeisen
Yle-veron lisäksi, ja siellä on paljon muitakin, mutta niihin voi tutustua. Niitä on myös jä-
tetty, ja osan me tietysti jätämme jännityksen vuoksi kertomatta vielä tässä vaiheessa, niin
pääsette sitten katsomaan koko kokonaisuutta.

Itse olen Uudeltamaalta, kuten tuossa edustaja Juvonenkin totesi, Hyvinkäältä. Meillä ei
ole vuosikausiin, 18 vuoteen, ollut edes kansanedustajaa, ja siksi olen erittäin ylpeä siitä,
että Hyvinkäälle saatiin kansanedustaja. Tästä syystä halusin muistaa Hyvinkäätä. En tie-
dä, onko sinne määrärahaesityksiä sitten tehtykään miesmuistiin, ja meillä on muutama lii-
tyntäpysäköintiin liittyvä ja sitten Hanko—Hyvinkää-tien tasoliittymään semmoinen mää-
rärahatarve, että me tarvitsisimme siihen suunnitteluun rahaa. Tästä syystä olen pyytänyt
200 000 euroa molempiin rahaa. Tässä toisessa on kysymys liityntäpysäköinnistä, siitä,
että ihmiset eivät pääse moottoritien liityntäpysäköintiin jättämään pyöriä tai pysähty-
mään. Että se on semmoinen asia. Tietysti toivon näille Uudenmaan edustajilta ja kaikilta
edustajilta myös kannatusta.

Ei mitään, kaikille mukavaa illanjatkoa, ja jään odottamaan kaikkien muidenkin hienoja
vaihtoehtobudjetteja. Uskon kyllä, että meidän tulee olemaan paras.

20.10 Ritva Elomaa ps: Arvoisa puhemies! Tahdon myös esittää näin aluksi osanottoni
omaisille tämän päivän järkyttävän tragedian johdosta Raaseporissa.

Arvoisa puhemies! Positiivinen talouskehitys niin Suomessa kuin Euroopassakin on
varsin hyvä asia valtion budjetin näkökulmasta. Parantuneet kasvuennusteet tuovat valtiol-
le hieman lisää taloudellista liikkumavaraa, mutta tästä huolimatta tarjolla ei ole liikaa ta-
loudellisia resursseja suomalaisen yhteiskunnan kehittämiseen ja ihmisten hyvinvoinnin li-
säämiseen. Hallitus on budjetin laatimisen yhteydessä aina arvovalintojen edessä. Halu-
taanko esimerkiksi käyttää rahaa varhaiskasvatuksen kehittämiseen tai vanhusten aseman
parantamiseen vai käytetäänkö satoja miljoonia veroeuroja kehitysapuun, jonka vaikutta-
vuudesta voi olla montaa mieltä? Me perussuomalaiset koemme, että valtion varat tulee en-
sisijaisesti käyttää julkisten palvelujen vahvistamiseen ja suomalaisten elämänlaadun pa-
rantamiseen.

Paksu keltainen kirja pitää sisällään valtavasti tärkeitä momentteja, mutta nyt haluan
nostaa esille muutaman tärkeän ja ajankohtaisen teeman.

Pieneläkeläisten tilanne on todella vaikea. Perussuomalaiset huomioivat vahvasti tämän
asian tulevassa varjobudjetissaan. Perussuomalaiset peräänkuuluttavat oikeudenmukai-
sempaa talouspolitiikkaa. Hallitus kyllä tarjoaa hyväosaisille hunajaa mutta unohtaa mo-
net sellaiset asiat, jotka ovat ihmisten tasa-arvoisen kohtelun kannalta tärkeitä.

Aloitetaan nyt vaikka sotiemme veteraaneista. Itsenäisyyden satavuotisjuhlavuonna
ikääntyvien veteraanien asemaan tulisi saada paljon parannuksia. Perussuomalaiset ehdot-
tavatkin talousarvioaloitteessaan sotaveteraanien haittaluokkavähennyksen helpotusta si-
ten, että kaikille sotien aikana palvelleille henkilöille korvattaisiin tietyt lainmukaiset pal-
velut. Veteraanien tilanteeseen on tehtävä merkittäviä parannuksia hallituksen toimesta
vielä, kun se ylipäätään on mahdollista. Veteraanien keski-ikä on jo yli 92 vuotta. Aikaa ei
ole yhtään hukattavaksi. Ei ole oikein, että veteraanit joutuvat marssimaan Eduskuntatalon
eteen hattu kourassa pyytämään valtiolta tukea joka vuosi.

Sitten päästään veteraaneista nuorempiin kansalaisiin. Liikuntaharrastukset ovat lapsil-
le tärkeitä. Niissä hankitaan hyvää kuntopohjaa koko loppuelämälle, opetellaan toimi-
maan yhdessä tavoitteiden eteen ja solmitaan ystävyyssuhteita. Lasten ja nuorten harrasta-
4



Pöytäkirjan asiakohta PTK 111/2017 vp
misen kovasta hintalapusta on puhuttu paljon viime vuosina. On sääli, jos lapsi ei pääse
mieluiseensa harrastukseen liian kalliiden maksujen takia. Perussuomalaiset ehdottavat
miljoona euroa lisätukea vähävaraisten lasten liikuntaharrastusten tukemiseen. Lasten har-
rastamisen tukemiselle on vahvat kansanterveydelliset perusteet, sillä liikunnallisen elä-
mäntavan vahvistaminen näkyy tulevien vuosien terveyspalvelujen tarpeessa. Sairauksien
ennaltaehkäisyyn samoin kuin syrjäytymisen ehkäisyyn voidaan vaikuttaa myös liikuntaa
lisäämällä. Siksi ei kysymyksessä ole vähäpätöinen asia.

Liian suuret ryhmäkoot ovat oppimisen ja koulurauhan suhteen keskeinen ongelmakoh-
ta. Ehdotammekin 10 miljoonan euron lisämäärärahaa perusopetuksen ryhmäkokojen pie-
nentämiseen. Perusopetuksen laadusta ei saa tinkiä säästöjen toivossa, sillä se leikkaa poh-
jaa Suomen ja suomalaisten nuorten tulevaisuudelta.

Arvoisa puhemies! Lopuksi nostan esille sisäilmasairaat ihmiset, aivan kuten meidän
eduskuntaryhmämme puheenjohtaja Leena Meri nosti hyvin asian esille ja puhui siitä,
mutta minä vielä vähän lisään. Mihin sisäilmaongelmat ja niistä sairastuneet unohtuivat,
kun koko asiasta ei ole paljoa puhuttu viime aikoina? Sisäilmaongelmat eivät ole mihin-
kään itsestään kadonneet, ja hometalkoot ovat vielä pahasti kesken. Lisäksi sisäilmaongel-
mien seurauksena sairastuneiden hoidossa ja hoidon tarpeen diagnosoimisessa on paranta-
misen varaa. Sisäilmaongelmien aiheuttamat sairaudet ovat usein vakavia ja saattavat joh-
taa elämänlaadun romahtamiseen ja työkyvyttömyyteen. Näiden ihmisten auttaminen on
yhteiskunnan velvollisuus. Sote-uudistuksen yhteydessä vähintään joka maakuntaan pe-
rustettavat sisäilmapoliklinikat toimisivat sisäilmasairaiden tilanteen helpottamiseksi.
Olen ylpeä siitä, että puolueemme jätti talousarvioaloitteen, jossa ehdotetaan 36 miljoonan
euron lisäämistä sisäilmasairaiden auttamiseen.

Toivottavasti hallitus heräisi budjettiasioiden käsittelyn yhteydessä näihin esittämiini
ongelmakohtiin ja ottaisi askeleen kohti suomalaiselle parempaa politiikkaa. Perussuoma-
laisten tuleva varjobudjetti sisältää monia tärkeitä esityksiä, joihin odotamme hallituksen
tarttuvan ripeästi. — Kiitos.

20.15 Satu Hassi vihr: Arvoisa puhemies! Vihreä eduskuntaryhmä on tehnyt oman vaih-
toehtobudjettinsa ainakin vuodesta 91 alkaen jokaisena sellaisena vuonna, kun olemme ol-
leet oppositiossa emmekä ole hallituspuolueiden budjettineuvotteluihin päässeet. Jo 80-lu-
vun puolella tehtiin ensimmäiset vihreät vaihtoehtobudjetit.

Vihreiden vaihtoehtobudjetin keskeisimmät ajatukset ovat lisätä varoja koulutukseen,
opiskelijoille, kehitysyhteistyöhön ja myös ympäristönsuojeluun, ja rahat esitämme otetta-
vaksi ennen kaikkea ympäristölle haitallisista tuista, joista myös Valtion taloudellinen tut-
kimuskeskus on todennut, että ne ovat pääosin myöskin yritystukina tehottomia. Sen lisäk-
si esitämme verotuksen rakenteeseen muutoksia verrattuna hallituksen esitykseen. Emme
kannata sellaista tuloveron kevennystä, joka kohdistuisi myös suurempituloisiin. Sen si-
jaan esitämme korotusta kunnallisveron perusvähennykseen, joka on pienituloisia suosiva
veronalennus. Rahallisesti suurimmat panostukset ryhmämme esittää kehitysyhteistyö-
hön, yleissivistävään koulutukseen, varhaiskasvatukseen, ammatilliseen koulutukseen, yli-
opistoille ja ammattikorkeakouluille, opintotuen tasokorotukseen, perhevapaiden uudis-
tukseen ja maksuttomaan päivähoitoon 5-vuotiaille, homekoulujen korjaamiseen ja lisäksi
luonnonsuojelualueiden hankintaan.

Omissa budjettialoitteissani, kuten koko ryhmän aloitteissa, on sekä valtion tuloja lisää-
viä tai menoja leikkaavia aloitteita sen lisäksi, että esitän määrärahakorotuksia. Omissa
5



Pöytäkirjan asiakohta PTK 111/2017 vp
aloitteissani suurin valtion tuloja kasvattava kohta on teollisuuden niin sanotun päästö-
kauppakompensaation poisto, 27 miljoonaa euroa. Tämä on yksi niistä ympäristölle haital-
lisista tuista, jotka Valtion taloudellinen tutkimuskeskus on todennut tehottomiksi. Omista
aloitteistani suurin rahasumma on luonnonsuojelualueiden hankintaan.

Homekouluille — ja on oikein hyvä, että perussuomalaiset ottivat tämän asian esille —
vihreät esittävät kaiken kaikkiaan kolmevuotista infrapakettia, jossa suurin panostus olisi
homekoulujen korjaamiseen. — Vielä haluan mainita tulopuolella vihreiden aloitteista so-
keriveron käyttöönoton. — Ja kun tästä sisäilmasta nyt on useampaan otteeseen tässä is-
tunnossa puhuttu, niin haluan kertoa myöskin sen, että eduskunnan ympäristövaliokunta
yksimielisesti on sitä mieltä, että tarvitaan tällainen klinikka, kliininen ympäristötervey-
den klinikka selkiyttämään sisäilmasta sairastuneiden hoitopolkua, joka on myöskin val-
tiontaloudelle edullinen, koko julkistaloudelle edullinen asia, koska sillä lailla saataisiin
lopetettua se, että sisäilmasta sairastuneet joutuvat kiertämään niin sanotusti luukulta luu-
kulle erikoissairaanhoidon yksiköstä toiseen.

20.19 Pia Viitanen sd: Arvoisa herra puhemies! Tässä vaiheessa iltaa oikeastaan aika ly-
hyesti vain muutama nosto näistä meidän sosiaalidemokraattien talousarvioaloitteista. Se
ei liene kenellekään iso salaisuus, että olemme eri mieltä siitä talouspolitiikan peruslinjas-
ta, ettäkö joillain leikkauksilla koulutukseen tai leikkauksilla pienituloisten ihmisten pe-
rusturvaan voitaisiin mitään hyvää saavuttaa. Mielestämme nämä hallituksen leikkaukset
ovat iso virhe tässä ajassa, ja siksi meidän määräraha-aloitteessamme me lähdemme siitä,
että emme hyväksy näitä hallituksen isoja koulutusleikkauksia vaan esitämme enemmän
voimavaroja siihen, että lapsemme ja nuoremme saavat hyvän koulutuksen lähtien ihan
varhaiskasvatuksesta peruskouluun ja sen jälkeisille opintoasteille. Osaaminen on Suo-
men valtti, ja sitä ei pitäisi päästää murentumaan, toisin kuin hallitus tällä hetkellä on teke-
mässä.

Mainittakoon eräänä mielestäni tärkeänä yksityiskohtana, kun esitämme erilaisia osaa-
mis- ja kasvupanostuksia, että esitämme myös ihan ryhmäaloitetasolla Tampere 3 -hank-
keen rahoituksen turvaamista, koska se on hyvin tärkeä asia. Vaikka se siellä Tampereella
omassa kotikaupungissani noin fyysisesti sijaitsee, niin katsomme niin, että se on kyllä
ihan koko maan etu, että tällainen kehityshanke on käynnissä ja käynnistynyt ja että sen
voimavarat turvataan. Mehän olemme aiemmin kantaneet ja kannamme edelleen huolta
muun muassa juuri Savonlinnan opettajakoulutuksesta ja ylipäätään siitä, että eri alueilla
Suomessa on hyvät mahdollisuudet kehittyä ja kasvaa. Sitä kautta haluamme tukea niin
osaamista kuin työllisyyttäkin eri puolilla Suomea.

Kuten siis sanottu, koulutuksesta emme leikkaisi emmekä myöskään ihmisten perustur-
vasta. Eli omissa aloitteissamme korostamme myös sitä, että indeksileikkauksia sosiaali-
etuuksiin ei tule tehdä. Eikä mielestämme ole oikein se, että näinä aikoina — samaan ai-
kaan, kun kaikkein rikkaimmille annetaan verohelpotuksia — esimerkiksi juuri työttömil-
tä, opiskelijoilta, erilaisten sosiaaliturvan muotojen saajilta leikataan niistä pienistä rahois-
ta, mitä näillä ihmisillä on käytettävissä. Se ei ole hyvää politiikkaa, se ei ole oikeudenmu-
kaista, eikä ole myöskään talouspoliittisesti viisasta ostovoimaan puuttua.

Olemme myös kovasti odottaneet hallitukselta toimia esimerkiksi eläkkeensaajien tilan-
teen parantamiseksi. Haluan tässä vielä kerrata sen, että oma toivoni heräsi joskus kesällä,
kun kuulin, että keskustan eduskuntaryhmän puheenjohtaja esimerkiksi esitti, että riihessä
tehtäisiin mittava korotus takuueläkkeisiin. Puhuttiin isoista summista ja samaan aikaan
6



Pöytäkirjan asiakohta PTK 111/2017 vp
joukosta toimenpiteitä, joilla eläkeläisköyhyyttä torjuttaisiin. Pettymys oli iso, kun näin ei
käynyt. Ja senkin pienen korotuksen, mikä tuli takuueläkkeisiin, tosiasiassa nyt syö pois se,
että samaan aikaan tehdään indeksileikkaukset. Siksi esimerkiksi sosiaalidemokraatit kui-
tenkin esittävät merkittäviä panostuksia pieni- ja keskituloisten eläkkeensaajien asemaan,
unohtamatta pientä työeläkettä saavia ihmisiä.

Sanottakoon tässä yhteydessä, vaikka nyt on kysymys näistä talousarvioaloitteista, että
kun tietenkin talousarvio koostuu sekä tuloista että menoista, niin meillä on myös verotuk-
sen puolella toimenpiteitä, joilla hallituksen politiikasta poiketen parantaisimme niin pie-
ni- ja keskituloisen eläkkeensaajan kuin sitten lapsiperheidenkin asemaa ja ylipäätään
päästäisimme pieni- ja keskituloiset palkansaajat helpommalla kuin hallitus päästää. Läh-
tisimme siitä sitten, että oikeudenmukaisuuden nimissä nämä kaikista suurimmat omista-
jat ja miljoonaperijät eivät ihan niin paljon saisi kuin mitä hallitus esittää.

Puhemies! Vielä sen lisäksi, että koulutukseen ja ihmisten perusturvaan panostaisimme,
nostamme esiin muutamia kulttuurimäärärahoja, siihen liittyviä kohteita, koska kuitenkin
kulttuurin edistäminen on hyvin tärkeää tänä päivänä ja on todella mielestäni tärkeää, että
kulttuurista pääsevät kaikki nauttimaan, ja siksi myös sinne tulee satsata. Samoin esimer-
kiksi siihen, että kaikilla ihmisillä, myös lapsilla on oikeus harrastaa. Meillä on myös mää-
rärahaesitys tämmöisen harrastuslupauksen antamiseksi, ja haluamme edistää tätä kautta
ihmisten henkistä hyvinvointia, luovaa kasvua ja kaikkea sitä hienoa, mitä kulttuuri ja har-
rastusmahdollisuudet laajemmin ovat.

Haluamme myös panostaa tärkeitä pieniä rahoja esimerkiksi kansalaisjärjestöjen toi-
mintaan, koska uskon aina niin, että se, että jollekin kansalaisjärjestölle annetaan hieman
apua, poikii moninkertaisesti tämän rahan takaisin. Siksi erityisesti haluamme panostaa
myös kansalaisjärjestöjen toimintamahdollisuuksiin.

Täällä mainitut homeasiat ovat myös meidän esityslistallamme kovin korkealla. Olem-
me koko ajan tässä niihin esittäneet lisämäärärahoja, jotta voimme korjata homekouluja ja
jotta voimme korjata esimerkiksi kirjastojamme tai muita julkisia rakennuksia ja myös ih-
misten koteja tässä suhteessa. Eli panostuksia meillä on tähän. Ja tietenkin luonnollisesti
me haluamme panostaa esimerkiksi lähiöihin noin kokonaisuutena ja esitämme voimava-
roja asukasneuvonnalle ja moneen muuhun tämänkaltaiseen periaatteeseen.

Puhemies! Myös meidän vaihtoehtobudjetissamme on lisämäärärahaesityksiä luonnon
ja ympäristön puolesta, koska on tänä päivänä tärkeää nähdä, että se, että meillä luonto voi
hyvin ja sitä ei tuhota ja että ympäristöstä pidetään hyvää huolta, vaatii myös voimavaroja.
Näihin olemme omissa määrärahaesityksissämme myös, puhemies, puuttuneet.

Lisäksi meillä on joukko tietynlaista työllisyyttä ja rakenteellistakin muutosta tukevia
aloitteita, ja näin ollen haluamme ottaa kokonaisvaltaista otetta tähän vaihtoehtobudjettiin.

Kuten tiedämme, niin sitten tässä lähiviikkoinahan nämä vaihtoehtobudjetit kokonai-
suutenaan esitellään täällä eduskunnassa ja niistä käydään keskusteluja, ja meidän ehkä
semmoinen punainen lanka siinä on, että kun kasvua on — ja hyvä, että sitä on — niin kas-
vun on kuuluttava kaikille. Ensinnäkin on oltava aktiivinen työllisyyden suhteen ja sitten
huolehdittava, että kasvu kuuluu kaikille. Siinä suhteessa olemme hieman huolestuneita ol-
leet tästä hallituksen linjasta, jonka mukaan kasvu tuntuu kuuluvan vain lähinnä miljonää-
reille ja muille hyväosaisille ja sitten pienet ihmiset ovat jäämässä tästä kasvusta paitsi.
Mainittakoon eräs tärkeä esimerkki: haluamme, että kasvu kuuluu kaikille, myös niille jul-
kisen sektorin ahkerille opettajille, hoitajille, siivoojille, laitosapulaisille, kaikille näille
7



Pöytäkirjan asiakohta PTK 111/2017 vp
hienoille ihmisille, jotka tekevät yhteisen hyvinvointimme, ja siksi haluamme, että esimer-
kiksi nämä epäreilut lomarahaleikkaukset perutaan.

Tässä, puhemies, hyvin tiivistetyssä pähkinänkuoressa määräraha-aloitteistamme.

20.27 Jani Mäkelä ps:  Arvoisa puhemies! Liikennevaliokunnan jäsenenä ja autoilijan
asiasta huolestuneena edustajana haluan tuoda esiin kaksi perussuomalaisten ryhmän aloi-
tetta, jotka ovat itse asiassa summaltaan tasasuuria: toinen plus 5 miljoonaa, toinen miinus
5 miljoonaa, vaikkakin siitä miinus 5 miljoonastakin käytännössä kyllä palautuu suurin osa
kulutukseen, kuten myöhemmin selviää.

Ensimmäisenä otan esille sen plusmerkkisen, elikkä talousarvioaloite 291 raskaan lii-
kenteen vinjetin käyttöönotosta johtuvasta tuloveroarvion korottamisesta. Tästähän on pu-
huttu vuosia, että Euroopan unionissa kerätään erilaisia tienkäyttömaksuja kaikissa muissa
maissa paitsi Suomessa, Virossa, Latviassa ja Liettuassa. Ulkomaalaiset yritykset voivat
kuljettaa Suomen tieverkostoa käyttäen, koska se on niille ilmaista. Tieverkon ylläpidosta
huolehtii suomalainen veronmaksaja, ja ulkomaalaiset yritykset eivät osallistu tieverkon
kunnossapitoon millään tavalla. Nyt kun EU meille mahdollisuuden tällaisen vinjettimak-
sun asettamiseen antaa, niin meidän tulisi viimeinkin viedä se täytäntöön ja ottaa siitä tuol-
lainen raha irti.

Sitten talousarvioaloite 292 liikenteen käyttömaksujen korotusten perumisesta johtuvan
tuloveroarvion vähentämisestä. Tässä on kysymys siitä, että autojen käyttömaksut ovat jo
nyt kohtuuttomia. Ne ovat erityisen kohtuuttomia pienituloiselle, autoa välttämättä tarvit-
sevalle maakunnan kansalaiselle, jolla ei ole varaa ostaa uusia vähäpäästöisiä autoja vaan
joka joutuu ostamaan vanhempia runsaspäästöisempiä autoja, joissa nämä maksut ovat
suurempia. Me esitämme, että näitä maksun korotuksia ei ainakaan enää tehtäisi. Olisi hy-
vä, jos maksuja voitaisiin jopa alentaa, mutta korotusten peruminenkin on hyvä alku tässä.

20.29 Sami Savio ps: Arvoisa puhemies! Otan vielä muutaman kohdan verran kantaa pe-
russuomalaisen eduskuntaryhmän tekemiin talousarvioaloitteisiin, vaikka niitä on tässä jo
ainakin kolmen edustajan toimesta hyvin jo avattukin, mutta vielä ehkä muutama kohta an-
saitsee tosiaan esittelyn.

Ensinnäkin meillä on sellainen talousarvioaloite, joka koskee muuttoavustusten pilotti-
hanketta. Laajamittaista työvoimapulaa Suomessa ei ole mutta kieltämättä joillakin aloilla
voi olla työvoimasta pulaa kohtaanto-ongelmasta johtuen esimerkiksi eli työpaikka voi
olla hieman kauempana kuin oma asuinseutu on. Jos tällainen muuttoavustus olisi, niin ly-
hytaikaistakin työtä olisi mahdollista ottaa vastaan paljon helpommin. Meidän mielestäm-
me se olisi erittäin hyvä, että tällainen pilotti järjestettäisiin ja katsottaisiin, edistäisikö se
työllisyyttä.

Sitten toinen asia: Koulutus on todella tärkeää, siitä on valitettavia leikkauksia tehty,
mutta nyt sitten täytyy vain satsata niihin koulutuksen aloihin, joilla on hyvät mahdollisuu-
det työllistyä jatkossakin. Me esitämme oppisopimuskoulutukseen lisämäärärahoja. Siel-
lähän nuori voi sitten oppisopimuskoulutuksen kautta saada todelliselta osaajalta ohjausta
ja opastusta, ja hänen työllistymismahdollisuutensa ovat erittäin hyvät.

Vielä kolmantena haluaisin nostaa esiin sen, että päättäjien täytyy näyttää esimerkkiä
näissä taloudellisesti vaikeina aikoina tehtävissä leikkauksissa. Siksi esitämme puoluetu-
keen 15 prosentin leikkausta, samoin poliittisille nuorisojärjestöille 15 prosentin leikkauk-
sia. Ne ovat varsinkin moraalisesti tärkeitä esityksiä mielestämme.
8



Pöytäkirjan asiakohta PTK 111/2017 vp
Edustaja Meri otti tietysti jo aiemmin esille maahanmuuton kustannukset, niihin olem-
me tehneet leikkausesityksiä myös.

20.31 Krista Mikkonen vihr:  Arvoisa puhemies! Edustaja Hassi jo esittelikin hieman
vihreitten talousarvioaloitteita, ja aivan kuten edustaja Hassi sanoi, me olemme tehneet
aina oman vaihtoehtobudjettimme niinä vuosina, kun emme ole olleet hallituksessa vaikut-
tamassa, ja niin tänäkin vuonna. Tämä meidän budjettimme on aivan tasapainossa sen bud-
jetin kanssa, mitä hallitus on tehnyt, ja se kertoo siitä, että resurssien jako on aina arvova-
lintoja: Samalla rahalla voidaan tehdä eri asioita riippuen siitä, mihin halutaan panostaa ja
mitkä nähdään tärkeäksi maamme kehityksen ja tulevaisuuden näkökulmasta. Vihreiden
panostukset ovat koulutuksessa, ne ovat eriarvoisuuden vähentämisessä ja ne ovat tulevai-
suuteen satsaamisessa, ilmastonmuutoksen torjunnassa ja luonnonsuojelussa, näin tiiviste-
tysti sanottuna.

Aivan kuten edustaja Hassi jo avasi näitä, niin meillä todella isot panostukset laitetaan
koulutukseen, ihan alusta loppuun asti eri tasoille alkaen varhaiskasvatuksesta ja ylettyen
aina niin peruskouluun, ammattikouluille, yliopistoille ja ammattikorkeakouluille kuin
myös sitten tutkimukseen. Me olemme tehneet myös talousarvioaloitteen opintotuen koro-
tuksesta, sillä on tärkeätä, että opiskelijat voivat täysipainoisesti keskittyä opintoihin ja
näin saamme lyhennettyä opintojen kestoa, mikä on myös asia, minkä hallitus on kovasti
nostanut esiin mutta samanaikaisesti kuitenkin leikannut esimerkiksi opintotuesta. Ne sat-
saukset, mitä me laitamme koulutukseen, ovat noin puolen miljardin luokkaa.

Sitten meillä on useitakin aloitteita, jotka liittyvät tämmöiseen infrapakettiin. Siinä
nämä homekoulut ja sisäilmaongelmalliset koulut ovat yksi osa. Haluamme, että niitten
korjaamiseen satsataan, sillä sekä siellä työskentelevien että oppilaiden näkökulmasta on
ensisijaisen tärkeää, että he voivat kaikki työskennellä ja opiskella terveissä tiloissa, ja tie-
dämme myös, että aiheutuvat sairauskulut myöhemmin tulevat aiheuttamaan paljon kus-
tannuksia. Siksi on äärimmäisen tärkeää, että saamme meidän koulumme ja muut raken-
nukset kuntoon. On ilahduttavaa kuulla, että useammastakin ryhmästä on tähän asiaan
kiinnitetty huomiota.

Me haluamme satsata myös uusiutuvaan energiaan. Olemme tehneet myös uudenlaisia
avauksia ja laitamme rahaa maatilojen biokaasuinvestointien vauhdittamiseen samoin kuin
asunto-osakeyhtiöiden aurinkopaneelien käyttöönottoon ja myös esimerkiksi sähköauto-
jen latausinfran vauhdittamiseen. Tarvitsemme tällaisia pieniä konkreettisia toimia, joilla
me käytännössä pääsemme sanoista tekoihin sillä tavalla, että me pääsemme uusiutuvaan
energiaan ja pystymme tekemään fossiilisiin energioihin perustuvan energiaremontin:
päästään niistä eroon ja katsotaan tulevaisuuteen. Meidän infrapakettiimme liittyy myös
rahaa ratahankkeisiin.

Veropolitiikka eroaa hallituksen veropolitiikasta aika merkittävästi myös siinä, että me
haluamme veropolitiikalla nimenomaan torjua eriarvoisuutta. Siksi meillä on siellä iso sat-
saus kunnallisveron perusvähennyksen korottamiseen, joka tarkoittaa sitä, että niiden kaik-
kein pienituloisimpien eli heidän, jotka eivät saa palkkatuloa vaan elävät esimerkiksi eläk-
keillä tai erilaisilla etuuksilla, verotuksensa silloin kevenee. Tuloveron kevennyksiä emme
tekisi niin avoimin käsin kuin hallitus on tekemässä, vaan kohdentaisimme ne ennen kaik-
kea pienituloisille. Sen sijaan verotuksen puolella olemme valmiita kiristämään osinkove-
rotusta, ja myös tämän perintöveron kevennyksen, minkä hallitus on tekemässä, peruisim-
me. Ja aivan kuten edustaja Hassi jo edellä kertoi, niin sokerivero on sellainen, minkä me
9



Pöytäkirjan asiakohta PTK 111/2017 vp
ottaisimme käyttöön, ja sitten me leikkaisimme ympäristölle haitallisia tukia reilusti, sa-
moin kuin tehottomia yritystukia. Uutena haluaisimme ottaa käyttöön esimerkiksi kaivos-
veron, ja sitten nämä tehottomiksi todetut energiaveron palautukset me lakkauttaisimme —
siinä puhutaan yli 200 miljoonan summasta, ja se on todella merkittävä summa, kun tie-
dämme, että VATTin tutkimusten mukaan nämä eivät edes ole näille yrityksille sinänsä
tarpeellisia.

Me usein tässä salissa puhumme siitä, että nyt tämän suuren pakolaiskriisin aikana pi-
täisi pystyä auttamaan ihmisiä siellä heidän lähtömaissaan, mutta samanaikaisesti on kui-
tenkin kehitysyhteistyöstä leikattu. Me tekisimme toisin. Me panostaisimme kehitysyhteis-
työhön, ja me myös haluaisimme nostaa pakolaiskiintiötä, jotta me pystyisimme suoraan
ottamaan tänne ne, jotka apua tarvitsevat, eikä niin, että he joutuvat tekemään vaarallisen
matkan halki Euroopan. Toisaalta meillä on sitten tilanne, missä täällä on turvapaikanha-
kijoita, jotka kaikki eivät todellakaan edes tarvitse sitä apua, mutta jos ottaisimme suoraan
pakolaiskiintiön kautta lisää ihmisiä, niin silloin pystyisimme myös varmistamaan, että ne
paikat tulevat niille apua tarvitseville. Haluaisimme myös lisätä rahaa Migrille turvapaik-
kaprosessin laadun varmistamiseksi ja nopeuttamiseksi, jotta se olisi mahdollisimman su-
juva ja ennen kaikkea laadukas.

Sitten ihan pari pientä nostoa näistä meidän talousarvioaloitteistamme: Puurakentami-
seen haluaisimme satsata nykyistä enemmän. Samoin meillä on siellä lisäpanostuksia teat-
tereille, orkestereille ja museoille — ja myös turvakodeille, vaikka nykyinen hallituskin on
osoittamassa niille rahaa, mutta tiedämme, että tarve on paljon suurempi kuin mitä Suo-
messa on toteutettu ja mitä näillä lisärahoillakaan pystytään toteuttamaan, ja siksi me vauh-
dittaisimme tätä kehitystä laittamalla sinne vielä hieman lisää rahaa.

Mutta tässä tällä tavalla nopeasti kerrottuna tästä laajasta talousarvioaloitteiden paketis-
ta, mitä vihreä eduskuntaryhmä on jättänyt.

20.39 Ritva Elomaa ps:  Arvoisa puhemies! Tässä toisessa talousarvioaloitepuheenvuo-
rossani käsittelen henkilökohtaisesti tekemiäni aloitteita.

Suomalaisten hyvinvoinnin eteen riittää tehtävää. Laadin muutamista minulle tärkeistä
asioista talousarvioaloitteet. Tarpeellisia aiheita olisi ollut ruuhkaksi asti, mutta tänä vuon-
na tein aloitteet lastensuojelun edistämisestä, rintamaveteraanien kuntoutuksesta, veteraa-
nien ystävätoiminnan kehittämisestä, liikenneverkon parantamisesta, eläinsuojelusta ja vä-
hävaraisten lasten ja nuorten liikuntaharrastuksen tukemisesta.

On päivänselvää, että valtiovallan tulisi toimia veteraanien hyvinvoinnin parantamisek-
si heti, koska vitkasteluaikaa ei enää ole. Veteraanien keski-ikä on 92,5 vuotta. Ehdotan ta-
lousarvioaloitteessani miljoonan euron lisäämistä rintamaveteraanien kuntoutustoimin-
taan liittyvien ohjauspalvelujen kehittämiseen. Veteraanien korkean keski-iän seuraukse-
na tarve erilaisille terveys- ja avustuspalveluille on suuri.

Yksi käytännön ongelma veteraanien auttamiseen liittyen on heidän paikantamisensa.
Suomessa elää paljon sellaisia rintamaveteraaneja, jotka ovat oikeutettuja erilaisiin palve-
luihin mutta eivät niitä käytä. Tästä johtuen on tärkeää paikantaa apua tarvitsevia veteraa-
neja ja ohjata sekä neuvoa heitä palvelujen hakemisessa. Tämän tyyppisiä ohjauspalveluja
tulisi kehittää edelleen, jotta mahdollisimman moni rintamaveteraani saisi hänelle kuulu-
vat palvelut.

Lisäksi ehdotan 250 000 euron lisäämistä veteraanien ystävätoiminnan edistämiseen.
Koska yksinäisyys on valitettavan yleinen ongelma niin rintamaveteraanien kuin monien
10



Pöytäkirjan asiakohta PTK 111/2017 vp
muidenkin vanhuksien kohdalla ja keskuudessa, eri puolilla Suomea kylläkin järjestetään
veteraaneille suunnattua ystävätoimintaa, mutta se pyörii vapaaehtoisvoimin. Tämän ar-
vokkaan toiminnan järjestämisestä vastaavat pitkälti erilaiset järjestöt. Esimerkiksi Varsi-
nais-Suomessa on havaittu vaikeuksia vapaaehtoisten löytämisessä ystävätoimintaan.

Resursseja elikkä aloitteen olen laatinut 50 000 euron edestä myös Turun Eläinsuojelu-
yhdistykselle. Länsimaisessa yhteiskunnassa tulee ihmisten lisäksi panostaa myös eläinten
hyvinvoinnin ja oikeuksien kehittämiseen. Turun Eläinsuojeluyhdistys on Suomen vanhin
eläinsuojeluyhdistys, ja se tekee Varsinais-Suomessa arvokasta työtä eläinten puolesta.
Toiminnan lisääminen ja kehittäminen edellyttää lisää taloudellisia resursseja, ja laadin ta-
lousarvioaloitteen, juuri tämän 50 000 euron suuruisen summan, Turun Eläinsuojeluyhdis-
tyksen toiminnan tukemiseen.

Suuri Postitie on tärkeä ja perinteinen väylä, joka kulkee Turusta Ahvenanmaalle saak-
ka. Paikallisten asukkaiden käytön lisäksi Postitiellä on runsaasti ohikulkuliikennettä. Eri-
laiset tien varrella sijaitsevat palvelut ja Postitien merkittävä historia houkuttelevat myös
matkailijoita. Lisäksi monet alueella järjestettävät tapahtumat lisäävät tien käyttöä tuntu-
vasti. Postitien kunto on paikoin valitettavan heikko. Esimerkiksi Himoisten ja Taivassa-
lon välinen runsaasti liikennöity päällystämätön tieosuus on huolestuttavassa kunnossa.
Kuoppaisella tiellä moni on jopa rikkonut autonsa. Tästä johtuen päätin tehdä talousarvio-
aloitteen, jossa ehdotan 500 000:ta euroa Postitien kunnostamiseen välillä Himoinen—
Taivassalo.

Ehdotan 300 000 euron lisäystä Kaukurintien alittavan alikulun rakentamiseksi Lupa-
jantiellä Perniössä ja siihen liittyvien kevyen liikenteen järjestelyjen toteuttamiseen. Han-
ke on perusteltu liikenneturvallisuuden näkökulmasta. Reitillä liikkuu erityisen paljon
koululaisia, ja liikennemäärät ovat kasvaneet rakentamisen myötä. Tie on lisäksi raskaan
liikenteen käytössä.

Arvoisa puhemies! Nämä kaikki talousarvioaloitteet olisivat hyviä edistysaskelia läpi
mennessään. Vanhukset, eläkeläiset, veteraanit, lapset, eläimet ja liikenneturvallisuus ovat
kaikki hurjan tärkeitä teemoja, joihin hallituksen tulisi panostaa myös paljon talousarvio-
aloitteitani suuremmassa mittakaavassa. — Kiitos.

20.44 Sami Savio ps: Arvoisa puhemies! Esittelen itsekin muutaman henkilökohtaisesti
jättämäni talousarvioesityksen varsin lyhyesti.

Jätin talousarvioesityksiä muun muassa yrittäjyyttä tukevan koulutuksen lisäämiseksi.
Mielestäni on tärkeää, että jo viimeistään lukioissa oppilaat saavat mahdollisuuden pereh-
tyä yrittäjyyteen. Ylöjärven lukiossa on muun muassa yrittäjyyspohjainen linja, ja sieltä on
saatu erittäin hyviä kokemuksia lukio-opiskelijoiden työllistymisessä ja yritysten perusta-
misen osalta. Toivon, että tällainen toimintatapa leviäisi muuallekin maahan.

Lisäksi toivon, että valtio myöntäisi pienen määrärahan elinkeinopolitiikan edistämi-
seen, erityisesti kustannustehokkaan yritysneuvonnan kehittämiseen. Samoin tein talous-
arvioaloitteen liikenneturvallisuuden lisäämiseen kevyen liikenteen väylän rakentamisek-
si Mutalaan.

Sitten vielä yksi asia, josta haluan erityisesti mainita. Viime vuonna valtiovarainvalio-
kunnassa perussuomalaiset saivat vielä hallituksessa ollessaan neuvoteltua miljoonan eu-
ron lisämäärärahan ruoka-apua tarvitseville järjestöille. Ruoka-apu ja leipäjonot ovat mo-
nelle henkilölle viimesijainen keino saada välttämättömät elintarvikkeet. Monelle se on
jopa sellainen asia, josta ei mielellään puhuta, mutta kuitenkin sinne on pakko mennä hen-
11



Pöytäkirjan asiakohta PTK 111/2017 vp
gissä pysyäkseen. Emme ole enää hallituksessa, mutta tein nyt sitten tänä vuonna vastaa-
van aloitteen miljoonan euron lisäykseksi leipäjonoavustuksia tarjoavien järjestöjen mää-
rärahojen lisäämiseksi, ja toivon, että hallituspuolueet ottavat tämän huomioon valiokun-
nassa.

20.46 Krista Mikkonen vihr: Arvoisa puhemies! Ajattelin vielä käyttää lyhyen puheen-
vuoron kansalaistoiminnan tukemisesta, joka on äärimmäisen tärkeää niin koko meidän
yhteiskuntamme näkökulmasta kuin niiden yksittäisten ihmisten näkökulmasta, jotka toi-
mivat erilaisissa järjestöissä tai osallistuvat vaikka vapaaseen sivistystyöhön. Näihin me
olemme esittämässä pieniä määrärahoja, ja itse asiassa, niin kuin me kaikki tiedämme, va-
paaehtoistyön ja järjestötoiminnan tukemisessahan se raha tulee moninkertaisena takaisin,
ja sen takia onkin äärimmäisen viisasta satsata siihen vaikka pieniäkin summia, koska me
tiedämme, että niitten vaikutus on moninkertainen.

Me itse, vihreä ryhmä, olemme jättäneet talousarvioaloitteita ympäristöjärjestöjen tu-
keen 300 000 euroa, rauhantyötä ja globaalikasvatusta edistäville järjestöille 400 000 ja Ih-
misoikeusliitolle 200 000 sekä vapaaseen sivistystyöhön miljoona euroa. Ja kaiken kaik-
kiaan tästä alle 2 miljoonan suuruisesta summasta me tiedämme, että sen kertausvaikutuk-
set ovat äärimmäisen suuret, ja toivoisin, että myös tämä näkökulma tulisi aina esiin, kun
mietitään, mihin laitetaan panostuksia ja mitä niillä saadaan. Kansalaistoiminnan tukemi-
nen on kyllä sellainen asia, jossa se yksi euro moninkertaistuu, ja siihen kannattaa ilman
muuta satsata.

Keskustelu päättyi.

Talousarvioaloitteet TAA 1—535/2017 vp lähetettiin valtiovarainvaliokuntaan.
12


