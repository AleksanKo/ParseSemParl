















































DEM8CBE.tmpSave.xml


Pöytäkirjan asiakohta PTK 63/2016 vp
Pöytäkirjan asiakohta 

PTK 63/2016 vp

Täysistunto

Torstai 2.6.2016 klo 16.01—17.24

8. Hallituksen esitys eduskunnalle laiksi korkealaatuisen siemenperunan tuotantoalueesta
Hallituksen esitys HE 61/2016 vp
Valiokunnan mietintö MmVM 9/2016 vp

Ensimmäinen käsittely

Puhemies Maria Lohela: Ensimmäiseen käsittelyyn esitellään päiväjärjestyksen 8. asia.
Käsittelyn pohjana on maa- ja metsätalousvaliokunnan mietintö MmVM 9/2016 vp. Nyt
päätetään lakiehdotuksen sisällöstä.

Keskustelu

17.19 Kari Kulmala ps: Arvoisa rouva puhemies! Esityksessä ehdotetaan säädettäväksi
laki korkealaatuisen siemenperunan tuotantoalueesta. Ehdotetulla lailla kumottaisiin laki
korkealaatuisen siemenperunan tuotantoalueella noudatettavista perunanviljelyn vaati-
muksista. Mielestäni esitys on tarpeellinen ja tarkoituksenmukainen.

Tyrnävän ja Limingan kuntien alue on erittäin tärkeä kotimaisen siemenperunan huol-
lon ja myös huoltovarmuuden turvaamisen kannalta. Hallituksen esityksellä voidaan osal-
taan nostaa sadon laatua ja siten turvata hyvälaatuisen perunan tuotanto. Tämä olisi mei-
dän kaikkien suomalaisten perunansyöjien etu.

Edellä mainittujen alueiden ruokaperunantuottajat joutuvat ostamaan uuden, vähintään
E-luokan siemenen vuosittain. Tästä on aiheutunut heille lisäkustannuksia verrattuna
muun Suomen ruokaperunantuottajiin. Näitä lisäkustannuksia ei ole enää korvattu valtion
varoin vuoden 2011 jälkeen. Siementuotanto kuitenkin hyötyy alueen erittäin hyvästä kas-
vinterveystilanteesta ja korkealaatuisen siemenperunan tuotantoalueen statuksesta. Samal-
la se tarkoittaa, että tästä hyötyvät kaikki suomalaiset perunansyöjät, joita valitettavasti on
vuosi vuodelta vähemmän.

Samaan aikaan kun Aasiassa, Etelä-Amerikassa ja Afrikassa perunan kulutus kasvaa
voimakkaasti, perunan kulutus vähenee Suomessa. 50 vuodessa perunan kulutus on vähen-
tynyt Suomessa 70 prosenttia. 2000-luvulla perunan vuosikulutus on pysytellyt 50—60 ki-
lon tuntumassa henkilöä kohden, kun vielä 50-luvulla perunaa syötiin noin 180 kiloa. Ny-
kyisin pasta ja riisi korvaavat perunan yhä useammin ruokapöydässä, vaikka perunanvilje-
lijät, pakkaamot ja teollisuus yrittävät kääntää kehityksen suuntaa. Toivottavasti kotimai-
nen, lähialueella terveellisesti kasvatettu peruna saa jälleen sen aseman, mikä sille kuuluu.
Peruna on perheiden perusruokaa, ja se sisältää vähemmän energiaa kuin riisi ja pasta, jo-
ten keitettynä ja uunissa paahdettuna peruna sopii myös painoaan tarkkailevan lautaselle
erittäin hyvin.

Alussa mainittujen alueiden ruokaperunatuotanto hyötyy myös turvallisesta tuotanto-
ympäristöstä ja siemenhuollon läheisyydestä. Myös maa- ja metsätalousvaliokunta korosti
 Tarkistettu
4.0



Pöytäkirjan asiakohta PTK 63/2016 vp
sitä, että ruokaperuna- ja siemenperunasektoreiden on pystyttävä ei-lakisääteisin keinoin
sopimaan laajalla yhteistyöllä menettelyistä, joilla molempien sektoreiden edut ja tuotan-
non jatkomahdollisuudet turvataan tasapuolisesti.

Yleiskeskustelu päättyi.

Eduskunta hyväksyi hallituksen esitykseen HE 61/2016 vp sisältyvän lakiehdotuksen sisäl-
lön mietinnön mukaisena. Lakiehdotuksen ensimmäinen käsittely päättyi.
2


