















































DEMCA1D.tmpSave.xml


Pöytäkirjan asiakohta PTK 90/2016 vp
Pöytäkirjan asiakohta 

PTK 90/2016 vp

Täysistunto

Tiistai 27.9.2016 klo 14.03—21.47

16. Hallituksen esitys eduskunnalle laiksi kunnan peruspalvelujen valtionosuudesta anne-
tun lain muuttamisesta

Hallituksen esitys HE 140/2016 vp

Lähetekeskustelu

Puhemies Maria Lohela: Lähetekeskustelua varten esitellään päiväjärjestyksen 16. asia.
Puhemiesneuvosto ehdottaa, että asia lähetetään hallintovaliokuntaan, jolle sivistysvalio-
kunnan ja sosiaali- ja terveysvaliokunnan on annettava lausunto.

Keskustelu

20.22 Ilmari Nurminen sd: Arvoisa rouva puhemies! Haluan edelleen nostaa nämä halli-
tuksen ajamat vanhuspalvelulain heikennykset ja budjetin merkittävät leikkaukset näiltä
osin tässä esille. Eli täällä on kaavailtu vanhuspalvelujen henkilöstömitoituksen tarkista-
misella ja vanhuspalvelulain eräiden tehtävien poistamisella merkittävät leikkaukset van-
huspalveluihin. Muistuttaisinkin eduskunnan yhteisestä tahtotilasta viime kaudella, joka
oli, että mitoitusta tulisi nostaa vuoden 2014 loppuun mennessä 0,5-tasolle, ja nythän hal-
litus ajaa tätä 0,4:ää. Tätä tahtotilaa on hyvin noudatettu siten, että tämä keskiarvo on nous-
sut THL:n tutkimusten mukaan 0,63:een. Eli siinä mielessä on huono, että nyt tätä hyvää
tahtotilaa heikennetään ja annetaan signaali, että vanhustenhoidon kehittämisestä voitai-
siin leikata.

Muistuttaisin myös, että tämä eriarvoistaa Suomen ikäihmisten ja ylipäätänsä vanhus-
ten hoitoa. Kuten tiedetään asiakasmaksujen merkittävästä nostosta, niin varakkaat alueet
ja varakkaat kunnat pidättäytyivät pitkälti nostamasta näitä maksuja, kun taas köyhemmät
alueet olivat pakotettuja nostamaan ne. Pelkään, että samalla tavalla käy myös ikäihmisten
hoidossa, että köyhemmät alueet ovat pakotettuja tiputtamaan ja laskemaan tätä mitoitusta.

Nämä heikennykset vaikuttavat monilta osin myöskin ikäihmisten perusoikeuksiin ja
hoitohenkilökunnan jaksamiseen. En pidäkään näitä esityksiä ja leikkauksia nämä olemas-
sa olevat vanhustenhoidon haasteet tiedostaen hyväksyttävinä.

20.24 Merja Mäkisalo-Ropponen sd: Arvoisa puhemies! Minäkään en voi olla palaa-
matta tähän vanhustenhoidon henkilöstömitoitukseen. Viime torstaina keskustelimme täs-
tä asiasta paljon kyselytunnilla, ja ministeri Rehula perusteli silloin henkilöstömitoitusten
vähentämistä sillä, että hoidolliset tarpeet ratkaisevat henkilökuntamäärän. Valitettavasti
tämä ei ihan käytännössä mene näin, koska minulle on jo nyt kerrottu hoitajien toimesta,
että henkilökunnalle on jo ilmoitettu, että ensi vuoden alusta henkilökuntaa vähennetään, ja
sitä on perusteltu nimenomaan sillä, että nyt tälle asialle on hallituksen lupa. Kukaan ei siis
kysy asiakkaan tai ikäihmisen tarpeita, vaan 0,4 laitetaan suoraan työvuorosuunnittelun ja
 Tarkistettu
4.0



Pöytäkirjan asiakohta PTK 90/2016 vp
henkilöstömäärän laskentapohjiin. Minimisuosituksesta tulee siis suoraan maksimimitoi-
tus.

Tätä hallituksen esitystä ovat kritisoineet kaikki asiantuntijat. En usko, että Suomesta
löytyy yhtään asiantuntijaa, joka olisi sitä mieltä, että tämä voidaan tehdä ilman, että ikäih-
misten hoidon laatu heikkenee. Tätä kritisoivat myös alan ammattilaiset, omaiset ja ikäih-
miset itse.

20.25 Anneli Kiljunen sd: Arvoisa rouva puhemies! Oikeastaan jatkan tätä äskeistä kes-
kustelua. Me kävimme tässä jo aikaisemmin tänään iltapäivällä keskustelua tästä ikäänty-
vien ihmisten hoivasta ja siitä, että nyt hallituksen esityksellä hallitus heikentää ikäihmis-
ten tai vanhusten mahdollisuutta saada kaikki tarvittavat palvelut. Tässä on kyse ennen
kaikkea ihmisten oikeusturvasta ja siitä, että ihmisen oikeutta niihin tarvittaviin palvelui-
hin, mitä vanhuspalvelulaki on hänelle turvannut, nyt tällä esityksellä vaikeutetaan myös
siten, että kunnat rupeavat säästämään henkilöstömitoituksessa, mahdollisesti korottavat
asiakasmaksuja tasapainottaakseen omaa talouttaan, ja vaikeutetaan myös näitten moniam-
matillisten geriatristen tiimien toimintaa, koska nyt nämä tulevat lakiesitykset tulevat vai-
kuttamaan siihen, että myös näissä voidaan toteuttaa heikennyksiä.

Vastuuhenkilö poistetaan. Tämä tulee ennen kaikkea vaikuttamaan siihen, että yksin
asuvien, joilla ei ole läheisiä tai omaisia, tilanne tulee vaikeutumaan, kun ei ole ketään,
joka huolehtii heistä. Tämä tulee lisäämään turvattomuutta monien vanhusten kohdalla.

Ja se, mikä täällä tietenkin näkyy vielä: hallitus on suunnittelemassa yli 75-vuotiaitten
vammaisten oikeuksien rajoittamista siten, että he eivät kuuluisi enää vammaispalvelulain
piiriin.

Aivan kuten täällä on edellisissä puheenvuoroissa todettu, niin kaikki asiantuntijat ovat
osoittaneet ja sanoneet, että ensinnäkin nämä leikkaukset ovat mahdottomia, ne eivät ole
järkeviä ja ne eivät myöskään noudata meidän perustuslaillista oikeusturvaa. Tämä on he-
rättänyt erittäin paljon huolta, ei pelkästään vanhuksissa itsessään, vaan myös heidän lähei-
sissään ja omaisissaan, koska voi olla tilanteita, että yksinkertaisesti läheiset asuvat ihan
toisella paikkakunnalla kuin vanhus itse, minkä takia sitten ei päästä hoitamaan ja huoleh-
timaan näistä omista läheisistä. Sen takia tämä liittyy vahvasti tähän peruspalvelun val-
tionosuuteen, ja siihenhän myös viitataan tässäkin esityksessä.

20.27 Toimi Kankaanniemi ps: Arvoisa rouva puhemies! Kunta—valtio-suhde on hyvin
moniosainen, ja nyt tässä valtion talousarvioesityksessä monet näistä osista liikkuvat. Kil-
pailukykysopimus, eläkelainsäädännön uudistus, joka tulee ensi vuonna voimaan, ja niin
edelleen, vaikuttavat kunta—valtio-suhteeseen. Välillä kunnat ovat voittamassa, välillä
kunnat ovat häviämässä tässä suhteessa.

Mutta oleellista on se, mikä on tänne budjettikirjan selvityksiin kirjoitettu ja jonka Kun-
taliiton hallitus totesi yksimielisesti hyvin tyytyväisellä mielellä muun muassa viime tors-
taina, että tämä budjetti kokonaisuutenaan pitkästä aikaa, ehkä kahdeksan vuoden jälkeen,
vahvistaa kuntataloutta. Ei paljon, 39 miljoonaa, mutta vahvistaa kuitenkin. Ja kun katsoo
näitä lukuja täältä liitetiedostosta viime vuosilta, niin viime vaalikaudella valtio säästi leik-
kaamalla kuntien valtionosuuksia todella rajusti. Eihän se ole mitään säästämistä, että lei-
kataan toiselta julkisyhteisöltä näyttääkseen valtion budjetissa kauniimpia lukuja. Sehän
on itsepetosta suoraan sanoen, ja näin tapahtui. Ja nyt, vuonna 2017, ei enää leikata, valtio
2



Pöytäkirjan asiakohta PTK 90/2016 vp
ei leikkaa kokonaisuutena kaikkien näitten tekijöitten yhteisvaikutuksesta, ei leikkaa kun-
nilta. Säästöt kohdistuvat muualle.

Se, että näin tapahtuu, on kuntien kannalta erittäin tärkeää. Se vahvistaa kuntien itsehal-
lintoa. Se antaa kunnille mahdollisuuden palkata ihmisiä vanhustenhoitoon ja niin edel-
leen, mihin kunnallinen, paikallinen itsehallinto antaa mahdollisuuden eli varojen käyt-
töön järkevällä, harkitulla tavalla. Tämä on raju muutos siihen nähden, mikä on viime vuo-
sina ollut. Tämän hallituksen kunniaksi on lausuttava näin.

20.30 Elsi Katainen kesk: Arvoisa puhemies! Vanhuspalveluissa on varmasti paljon ke-
hittämistä, ja on tietysti ihan aiheellista kiinnittää huomiota niihin epäkohtiin, mutta toi-
saalta sitten en pidä tarkoituksenmukaisena sitä, että ikään kuin korostetaan vain niitä kiel-
teisiä asioita, ja sillä tavalla varmasti myöskin luodaan epävarmuutta ja huolta, ehkä tur-
haankin, koska kaikki tiedämme ihan hyvin sen, että on erilaisia paikkoja, missä hoide-
taan, ja se ei välttämättä todellakaan ole aina siitä hoitajamitoituksesta kiinni, joka sekin
tietysti on osaltaan vaikuttamassa mutta ei varmasti ole edes se vaikuttavin asia, kun puhu-
taan siitä, kuinka vanhuksia hoidetaan, minkälainen heidän hoitonsa taso on.

Viime kaudellahan hallitus kohdisti kuntiin todella rajut valtionosuusleikkaukset, mutta
sitten se viime kaudella paljon kritisoitu rahoitusvastuun periaate, joka silloin ei toteutu-
nut, toteutuu nyt, elikkä valtio korvaa kunnille täysimääräisesti ne tehtävät, joihin se on
kunnat velvoittanut. Viime kaudella monet tehtävät vain puoliksi korvattiin kunnille, ja sen
tietää, mitä siitä kunnille seurasi. Tämä on ainoa oikeudenmukainen tapa siirtää näitä teh-
täviä, ja se myöskin turvaa ihan parhaiten ne palvelut, joita joka ikinen kuntalainen arjes-
saan käyttää. Olennaisinta on aina kuntien valtionosuuksien kokonaisuus, se kokonaisuus,
eivät niinkään ne yksityiskohdat siinä ja ne yksittäiset tekijät valtionosuusjärjestelmässä.
Kuntien kannalta tämä hallitus on todellakin tehnyt hyvää sillä tavalla, että pikkuhiljaa ol-
laan suuntaa kääntämässä kunnille edullisempaan suuntaan. Tästä yhtenä esimerkkinä on
myöskin se, että reformiministeriryhmähän linjasi viime viikolla, minun mielestäni aivan
oikein, etteivät kunnat jää yksin esimerkiksi näitten sote-kiinteistöjensä (Puhemies koput-
taa) riskin kanssa.

20.32 Sirpa Paatero sd: Arvoisa rouva puhemies! Aloitin aamuni sillä, että luin paikalli-
sesta lehdestä, että varhaiskasvatuksen ryhmäkokoja ei suurenneta, subjektiivisesta päivä-
hoito-oikeudesta pidetään kiinni, vanhuspalveluiden henkilöstömitoitusta ei lasketa — hal-
lituksen tahdosta huolimatta. Tämä oli meidän paikallisessa lehdessämme, ja Kotka, jonka
velkamäärä on ehkä Suomen suurin tällä hetkellä, yrittää siitä huolimatta pitää näistä kiin-
ni.

Niin kuin täällä on useamman kerran jo todettu, valtio ohjaa kyllä näillä omilla linjauk-
sillaan kuntia tekemään näitä päätöksiä, ja siinä kohtaa, kun se kokonaisuus eittämättä on
plussan puolella, sikäli mikäli kikyn 90 miljoonan euron miinus ei tule realisoitumaan,
kuntakohtaiset erot ovat kuitenkin varsin suuret sekä tämän kilpailukykysopimuksen vai-
kutuksista että näistä muista vaikutuksista, ja kunnilla ei monessa kohtaa ole mahdollisuut-
ta tehdä muuta kuin vetää ne minimit siinä kohtaa, jos valtion puolelta se ohjaus tulee niin,
että nämä mitoitukset muutetaan, laki muutetaan sen mukaan ja valtionosuudet muutetaan
sen mukaan, ja tästä on tämän kohdalla kyse. Voi olla, että kaikki muuttuu, ja todennäköi-
sesti muuttuu siinä kohtaa, kun kunnat eivät voi enää säätää omaa veroprosenttiaan muu-
taman vuoden päästä. Voi olla, että kaikki muuttuu siinä kohtaa, kun tulee itsehallinto, jos-
3



Pöytäkirjan asiakohta PTK 90/2016 vp
sa ei itsehallinnollisesti saa päättää taloudesta, ei siellä kunnan puolella eikä siellä maakun-
nan puolella.

20.34 Jani Mäkelä ps: Arvoisa puhemies! Tästä hallituksen esityksestä on löydettävissä
se selvä linja ja toteamus, että kilpailukykysopimuksen kautta saadaan konkreettisia sääs-
töjä. Suomessa julkiset menot ovat olleet koko 2010-luvun vaihteen kestämättömän suuret
suhteessa vientiteollisuuden tuomiin tuloihin. Velkaa on tästä syystä kertynyt kuntiin.
Edustaja Kankaanniemi on oikeassa. Hallituksen toimet sen lisäksi, että ovat vahvistaneet
kuntataloutta, antavat myös näyttöä siitä, että tätä kestämätöntä suhdetta voidaan ja halu-
taan muuttaa. Me kaikki, jotka olemme kuntapäättäjiä — useimmat meistä kansanedusta-
jista olemme — tiedämme, ettei kuntataloudessa ole luvassa lihavia vuosia seuraaviin
muutamiin vuosikymmeniin. Tämän tosiasian kiistäminen on vaarallista populismia. Sen
sijaan, että lähdetään kiistämään tosiasioita, on otettava vastuu korjaavista toimista, kun
vielä on aikaa. Tuli maakuntauudistus missä muodossa tahansa, taloudellisiin realiteettei-
hin nyt vain törmätään ja meidän on tehtävä ne rakennemuutokset, mitkä ovat välttämättö-
miä hyvinvointipalveluiden turvaamiseksi myös tulevaisuudessa.

20.35 Anneli Kiljunen sd: Arvoisa rouva puhemies! Kun me puhumme kuntataloudesta,
niin meidän pitää muistaa se, että kunta on ennen kaikkea ihmisiä varten. Kun siitä lähtö-
kohdasta täällä luodaan lainsäädäntöä, joka tuo ne puitteet, johonka kunta sitten sitä kun-
talaisten palvelua lähtee rakentamaan, niin ongelma tämän hallituskauden aikana on ollut
se, että — otetaan nyt vaikka sosiaali- ja terveyspalveluiden asiakasmaksut — sen seurauk-
sena, että täällä tehdään päätöksiä, että asiakasmaksuja voidaan nostaa 30 prosenttia, nyt
kunnat ovat suhtautuneet tähän hyvin eri lailla. Meillä Etelä-Karjalassa ei ole nostettu asia-
kasmaksuja, mutta täällä on paljon kuntia, joissa asiakasmaksuja on nostettu, ja tämän seu-
rauksena kuntalaiset eri puolilla Suomea ovat eriarvoisessa asemassa.

Toinen, johon täällä jo viitattiin edustaja Paateron toimesta, on esimerkiksi subjektiivi-
sen päivähoidon rajaus. Nyt meillä on kuntia, joissa tätä rajausta ei ole tehty siinä mitta-
suhteessa, mitä se voitaisiin tehdä. Tulkintoja tämän rajauksen osalta on hyvin erilaisia.
Tulkinnat siitä, milloin tämä rajaus voidaan tehdä ja millä perusteella ja kriteereillä, vaih-
televat hyvin pitkälle eri kunnissa. Tältä osin hallituksen seurauksena meidän kuntalaisem-
me, myös nämä lapset, ovat hyvin eriarvoisessa asemassa niissä tilanteissa, jos tämä rajaus
lähdetään toteuttamaan. Osissa kunnissa onneksi tätä rajausta ei lähdetä tekemään.

Samoin esimerkiksi sosiaalihuoltolain mukaan, kun on mahdollistettu erilaisia väljen-
nyksiä, niin esimerkiksi nyt tuli eräässä seminaarissa viestiä, että Jyväskylän kaupunki on
suunnittelemassa 300 lapsiperheen sosiaalihuollon palveluiden heikentämistä sen takia,
että tämä lainsäädäntö sen tulevaisuudessa mahdollistaa. Elikkä tämä kuvaa sitä, mitä kun-
tataloudessa tällä hetkellä tämäkin esitys nyt tavallaan mahdollistaa, että kun kunnille an-
netaan lisää vapauksia, kun kunnat katsovat sitä hyvin tiukasti pelkästään kunnan talouden
näkökulmasta, niin kuntalainen herkästi unohtuu tässä.

20.37 Toimi Kankaanniemi ps: Arvoisa puhemies! Tämä käsittelyssä oleva kunnan pe-
ruspalvelujen valtionosuuslaki sisältää sen mekanismin, jolla sitten nämä kunnan ja val-
tion väliset suhteet rakennetaan lopulta. Eli tällä järjestetään kunnille riittävästi rahaa val-
tion näkökulmasta, enemmän tai vähemmän sama määrä kuin edellisvuosina, ja siksi tämä
on sinänsä tärkeää. Mutta tästä huolimatta kunnalla on ja kunnalle jää itsehallinto, jonka
4



Pöytäkirjan asiakohta PTK 90/2016 vp
puitteissa se päättää veroprosentistaan. (Sirpa Paatero: Eihän, kun just rajoitetaan!) —
Edustaja Paatero, sitä ei rajoiteta kuin määräajaksi, tietyn siirtymäkauden ajaksi. Sitä ei
voida rajoittaa, koska kuntalaisten itsehallintoon kuuluu se, että kunnalla on verotusoi-
keus. Tiedätte hyvin, että se on iso asia, jos ruvettaisiin rajoittamaan. Siinä kunnan luotto-
kelpoisuus romahtaisi ja tulisi paljon seurauksia ja se rikkoisi perustuslakia. Ei ole kerta
kaikkiaan edes mahdollisuutta rajoittaa pysyvästi. Lyhyen ajan tietyillä edellytyksillä voi-
daan rajoittaa kunnan veroprosentin määrää.

Mutta kunnalla on siis verotusoikeus, sillä on maksujen suhteen oikeus. Nämä ovat suo-
situksia kaikki. Niin kuin kuulimme, kaikki kunnat eivät ole noudattaneet — se on kunnan
itsehallintoa. Päättäjät siellä vastaavat siitä, etsivät rahat ehkä jostakin muualta. Maksujen
suhteen tapahtuu näin. Myös se, että kunnalla on täysi oikeus panna vanhainkotiin tai jo-
honkin laitokseen henkilöstöä niin paljon kuin haluaa ja tarpeelliseksi näkee, on arvovalin-
ta. Näitä tehdään kunnassa jatkuvasti ja vaikka suosituksia muutetaan, niin ne ovat sitten-
kin vain suosituksia. Tässä suhteessa ne vain lisäävät kunnan itsehallinnollista päätösval-
taa, ja siinä mielessä ihan positiivista, että näitä määräyksiä, ohjeita ja suosituksia keven-
netään.

20.39 Merja Mäkisalo-Ropponen sd: Arvoisa puhemies! Edustaja Kataiselle haluan to-
deta, että tässä henkilöstömitoitusasiassa ei ole mitään hyvää. Siis minä ymmärrän, että
hallitus tekee hyviä päätöksiä muun muassa parantaessaan kotihoitoa ja omaishoidon tu-
kea ja niin edelleen, niin että en suinkaan ole sanomassa, että kaikki hallituksen esitykset
ovat huonoja, mutta tässä asiassa ei ole mitään hyvää. Nämä henkilöstömitoitukset laske-
vat nyt tehostetussa palveluasumisessa. Jos me tiedämme, keitä asuu tehostetussa palve-
luasumisessa, niin siellä nykyään asuu hyvin paljon apua tarvitsevia ihmisiä. Kun tämä esi-
tys nyt mahdollistaa sen, että neljäätoista paljon apua tarvitsevaa ihmistä on hoitamassa
yksi työntekijä työvuorossa, niin jokainen meistä voi kyllä päätellä jo tästä, että ei hoidon
laadusta voi silloin enää puhua. Tämä johtaa kyllä kansalaiset eriarvoiseen asemaan, eli nyt
kannattaa kyllä miettiä, missä kunnassa aikoo ikääntyneenä viettää viimeisiä päiviään,
koska jossakin kunnassa saat ihan laadukasta, hyvää palvelua, siellä riittävät rahat palkata
niitä hoitajia, vaikka valtionosuutta ei saa, mutta jossakin kunnassa — jos asut siellä, mis-
sä on vähän rahaa — sinua voi olla hoitamassa yksi hoitaja, ja siellä on kolmetoista muuta
sinun lisäksesi.

20.41 Ilmari Nurminen sd: Arvoisa rouva puhemies! Täällä erilaisissa puheenvuoroissa
on tuotu esille kuntien oikeuksia ja kuitenkin samaan aikaan on vaadittu, että kuntien vel-
vollisuuksien ja rahojen on tultava käsi kädessä. Ja kuten edustaja Mäkisalo-Ropponen toi
esille, niin tämä eriarvoistaa kuntia, esimerkiksi henkilöstömitoituksen lasku tai subjektii-
visen päivähoito-oikeuden rajaaminen tai asiakasmaksujen korotukset, koska meidän teh-
tävänämme on huolehtia tasavertaisesta ja oikeudenmukaisesta kohtelusta, vastuista ja vel-
vollisuuksista siinä.

No, sitten kiinnittäisin muihin asioihin myös huomiota. Täällä on tämä kuntien perus-
toimeentulotukimenojen muutos ja nimenomaan tämä toimeentulotuen siirto Kelaan. Se-
hän on hyvä päätös, mutta jatkossa on hyvä huomioida kuntiin jäävä sosiaalityö ja sen re-
sursointi ja myös sitten Kelan ja sosiaalityön saumaton yhteistyö tämän muutoksen keskel-
lä ja muutoksen jatkossa. Varsinkin kun hallituksen monet leikkaukset uhkaavat ajaa yhä
5



Pöytäkirjan asiakohta PTK 90/2016 vp
useampia suomalaisia köyhyysrajan alapuolelle ja monet joutuvat turvautumaan toimeen-
tulotukeen, niin tässä tilanteessa tähän on kiinnitettävä ehdottomasti huomiota.

Ja lopuksi haluan vielä myös kiittää näistä omaishoidon panostuksista ja näihin lisäre-
sursoinnista, siellä omaishoitajille on vapaapäivää ja erilaisia terveystarkastuksia. Nämä
ovat olleet erittäin toivottuja omaishoitajille jo pitkään, ja nyt meidän velvollisuutemme on
tietysti kunnissa vielä huolehtia, että nämä tulevat sitten oikeaan käyttöön. Myös kiitos sii-
tä.

20.43 Matti Semi vas: Arvoisa rouva puhemies! Jäin pohtimaan tuon edustaja Kankaan-
niemen puheenvuoron jälkeen, että mistäpä ne säästöt kunnille tulevat ja millä se tulos on
siellä edes muka vahvistunut. Sehän tulee yksinkertaisesti siitä, kun yksittäisiltä ihmisiltä
ruvetaan palvelumaksuja keräämään enemmän. Taksojen nostot, mitkä vaikuttavat per-
heellisiin, työttömiin, sairaisiin, ja näitten omavastuuosuuksien nosto vievät köyhiltä ra-
haa pois. Toisaalta kun miettii, mitä kiky toi tullessaan: se leikkaa lomarahoja pienipalk-
kaisilta työntekijöiltä, pidentää työaikaa, työnantajamaksuja siirretään työntekijöille.
Nämä ovat sitten siltä työntekijältä pois ja ostovoimasta pois. Ja kyllä siinä nyt käy sillä ta-
valla, että siinä pienessä nousussa, mikä siellä olisi kuntataloudessa muka tulossa, maksa-
jina ovat köyhät ja kuntalaiset ja kunnan työntekijät. Näin siinä käy. Jos miettii noita van-
huspalveluita ja niiden henkilöstömitoituksien tiukentamista, niin siinä on ajatuksena se,
että siellä saadaan noin 13 miljoonan euron säästöt. Kyllä se minusta on selvää rahansiir-
toa asukkailta kunnille eikä oikeita säästötoimenpiteitä, mitä valtiontaloudessa pitäisi teh-
dä.

20.44 Jani Mäkelä ps: Arvoisa puhemies! Kommentoisin vielä hieman tätä kuntien itse-
hallinnon näkökulmaa. Eli kyllähän nämä tietysti ovat kuntatasolla myös arvovalintoja ja
kysymyksiä siitä, mihin sitä rahaa halutaan käyttää. Otan esimerkin omasta vaalipiiristäni,
jossa jokainen kaupunki, myös ne velkaantuneimmat kaupungit, haluaa välttämättä pitää
omaa laitosteatteria, useimmat haluavat pitää omaa laitosorkesteria. Ne ovat täysin vapaa-
ehtoisia kulttuuritoiminnan muotoja, koska ainoastaan kirjastotoimintahan on lakisääteis-
tä. Nämä kunnat valitsevat nyt käyttää rahaa näihin asioihin esimerkiksi niitten hoitajien si-
jaan. Onko se oikein vai väärin? Siitä päättävät jokaisen kunnan omat päättäjät, mutta ha-
lusin vain tuoda tämän esille.

Kommentteina tuohon, että subjektiivinen päivähoito ei ole rinnasteinen hoitajamitoi-
tukseen monessakaan suhteessa: Tuskin kukaan tulee sanomaan, että hoitajamitoituksen
vähentäminen sinänsä on hyvä tai tavoiteltava asia. Sitä en usko. Mutta taas subjektiivisen
päivähoito-oikeuden rajoittamisella on laaja kansalaismielipide takanaan. Enemmistö ih-
misistä on sitä mieltä, että ihminen ei tarvitse päivähoitoa, jos hän ei ole töissä. Lisäksi se
säästöpotentiaali, mikä näissä toimenpiteissä on, on täysin erilainen. Päivähoidon järjestä-
mistoimenpiteillä voidaan saavuttaa yksittäisen keskikokoisen kaupunginkin tasolla mil-
joonasäästöt vuodessa, kun taas tässä hoitajamitoituksessa puhutaan ainoastaan kymme-
nistä miljoonista valtion tasolla. Elikkä mittakaava on täysin erilainen.

20.45 Anneli Kiljunen sd: Arvoisa rouva puhemies! Ihan tästä lapsen subjektiivisesta oi-
keudesta varhaiskasvatukseen haluan siltä osin sanoa, että kyse on lapsen oikeudesta ja se
lapsen oikeus ei saa olla riippuvainen siitä, mikä hänen vanhempiensa työllisyystilanne on.
On sitten perheen ja päivähoidon ja varhaiskasvatuksen asia miettiä sitä, kuinka monta tun-
6



Pöytäkirjan asiakohta PTK 90/2016 vp
tia hän mahdollisesti siellä on. Ongelma tässä on myös se, että nyt, kun tämä rajaus on,
meillähän on mahdollista, että erinäisissä tilanteissa lapselle mahdollistetaan kokopäiväi-
nen varhaiskasvatus, mutta ne kriteerit, joilla sitä tehdään tällä hetkellä eri puolilla Suo-
mea, vaihtelevat hyvin paljon, ja siinä mielessä lapset ovat siltäkin osin hyvin eriarvoises-
sa asemassa. Nyt haluaisin ennen kaikkea tähdentää, että varhaiskasvatuspäivähoito ei ole
mikään, voisiko sanoa, tämmöinen vanhempien sijoituspaikka, johon vanhemmat vain vie-
vät lapsen ja lapsi on siellä kuin säilytyksessä ja sitten hänet haetaan pois, vaan se on ennen
kaikkea varhaiskasvatuspaikka, missä lapsen kasvua ja kehitystä tuetaan.

Mutta sitten toinen asia, josta haluaisin antaa kiitoksen, on tämä omaishoidon kehittämi-
nen, johon nytten kaiken kaikkiaan tullaan panostamaan 90 miljoonaa euroa. Ja sen panos-
tuksen pääasiallinen tarkoitushan on nimenomaan näitten vapaapäivien, näitten paikkojen
kehittäminen: se, että erilaisessa elämäntilanteessa olevien perheiden ja ennen kaikkea
näitten hoidettavien kannalta löydetään semmoisia hoitopaikkoja, mihinkä sitten tämä hoi-
dettava voi mennä, ja omaishoitaja voi pitää hyvin tämän vapaapäivänsä.

Mutta se, mikä minua huolestuttaa tässä, on se, että jos on 90 miljoonan euron panostus,
niin samanaikaisesti budjetissa odotetaan 60 miljoonan euron säästöä. Näiden vapaapäi-
vien kehittäminen ei voi tarkoittaa sitä, että pelkästään sillä odotetaan, että me saamme sit-
ten myös 60 miljoonaa euroa säästöä. Elikkä tämä ajattelu ei minulle nyt kyllä oikein sovi.

20.48 Toimi Kankaanniemi ps: Arvoisa puhemies! Minäkin olen huolissani kuntien vä-
lisistä eroista. Esimerkiksi Kauniaisissa, jossa ovat Suomen rikkaimmat, suurituloisimmat
veronmaksajat, maksetaan 6 prosenttiyksikköä alhaisempaa kuntaveroa kuin Kiteellä, mis-
sä varmasti on paljon pienituloisempia. Näin on kehitys käynyt, ja se on kohtuuton. Näitä
kuntien välisiä talouseroja ja sitä kautta palvelueroja tasataan valtionosuusjärjestelmällä.
Ja edellisessä hallituksessa viime vaalikaudella teidän johdollanne valtionosuusjärjestel-
mä uudistettiin. (Anneli Kiljunen: Kokoomuksen johdolla!) — Sosialidemokraatit olivat
valtiovarainministeripuolueena ja... (Anneli Kiljunen: Mutta pääministeripuolue oli ko-
koomus!) — Ei nyt puhuta siitä. Te olitte vastuussa. Vastuutatte meitä kaikesta tänä päivä-
nä, ja me olemme vain toiseksi suurin hallituspuolue. Mutta te olitte toiseksi suurin, teillä
oli muun muassa valtiovarainministeri. (Anneli Kiljunen: Te ette halunnut ottaa sitä vas-
tuuta!) Teillä oli mahdollisuus korjata valtionosuusjärjestelmä, muuttaa se sellaiseksi, että
Kotka ja Kitee olisivat siitä hyötyneet eivätkä niinkään Helsinki, Espoo, Kauniainen, jotka
siitä eniten hyötyivät.

Tämä järjestelmä on nyt uusittava. Tietysti soten myötä tai maakuntauudistuksen myötä
se on pakkokin uudistaa. Ja silloin on vain katsottava, että tehdään oikeudenmukainen kun-
tienvälinen rahoitusjärjestelmä. Nykymalli ei ole oikeudenmukainen.

Tärkeätä on siis, arvoisa puhemies, että kuntatalous ensi vuonna pitkästä aikaa vahvis-
tuu valtion budjetin vaikutusten ansiosta. Se on aivan oleellinen kysymys. Ja sitten toinen
oleellinen kysymys on, että kunnilla on täysi vapaus kohdentaa ne varat, joita on vanhus-
tenhuoltoon tai jäähalliin tai teatteriin. Pannaan arvovalinta eteen ja sanotaan, kumpaan.
Minun mielestäni pitää vanhustenhuoltoon panna, ovat suositukset mitkä tahansa, eikä sin-
ne hyväosaisten huvituksiin.

Keskustelu päättyi.
7



Pöytäkirjan asiakohta PTK 90/2016 vp
Asia lähetettiin hallintovaliokuntaan, jolle sivistysvaliokunnan ja sosiaali- ja terveysvalio-
kunnan on annettava lausunto.
8


