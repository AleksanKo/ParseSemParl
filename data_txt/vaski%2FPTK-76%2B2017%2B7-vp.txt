















































DEM5BE7.tmp.xml


Pöytäkirjan asiakohta PTK 76/2017 vp

 Tarkistettu
4.1

Pöytäkirjan asiakohta 

PTK 76/2017 vp

Täysistunto

Maanantai 26.6.2017 klo 14.21—16.08

7. Hallituksen esitys eduskunnalle laiksi valtion virkamatkoilla sattuneiden vahinkojen 
korvaamisesta

Hallituksen esitys HE 38/2017 vp
Valiokunnan mietintö HaVM 11/2017 vp

Toinen käsittely

Ensimmäinen varapuhemies Mauri Pekkarinen: Toiseen käsittelyyn esitellään päivä-
järjestyksen 7. asia. Nyt voidaan hyväksyä tai hylätä lakiehdotus, jonka sisällöstä päätet-
tiin ensimmäisessä käsittelyssä.

Keskustelu

15.09 Jani Mäkelä ps: Arvoisa puhemies! Kiinnitin jo aiemmissa käsittelyissä huomiota
tähän mielenkiintoiseen esitykseen, jossa siis esitettäisiin valtion virkamatkoilla sattunei-
den vahinkojen korvaamisen siirtämistä yksityiseltä yritykseltä valtion omaksi toiminnak-
si, ja tästä koituisi jopa puoli miljoonaa euroa säästöjä vuodessa. Miksi tämä on mielen-
kiintoista? Mielestäni sen vuoksi, että näinkin pienessä asiassa voitaisiin saavuttaa näinkin
suuri säästö sillä, että itse asiassa perutaan yksityistämistä sen sijaan, että vietäisiin yksi-
tyistämistä eteenpäin. Eikö tämä olekin mielenkiintoista, miten suuri säästöpotentiaali voi-
si olla muilla hallinnonaloilla, jos vastaavia toimenpiteitä tehtäisiin sielläkin? Eli ideologi-
sesta yksityistämisestä siirryttäisiinkin takaisin omaan toimintaan.

Yhteiskunnassa yleensäkin ja erityisesti suuren rahan sote-keskustelussa muistuttaisin,
että markkinatalous on hyvä renki mutta huono isäntä. Kannattaa ajatuksen kanssa ja re-
hellisesti pohtia sitä, onko toiminta todella kannattavampaa tuottaa yksityisellä vai tehdä
yhteiskunnan toimesta, tuottaako valinnanvapaus säästöä vai tuoko se itse asiassa lisää
kustannuksia.

Keskustelu päättyi.

Eduskunta hyväksyi ensimmäisessä käsittelyssä sisällöltään päätetyn, hallituksen esityk-
seen HE 38/2017 vp sisältyvän lakiehdotuksen. Lakiehdotuksen toinen käsittely päättyi.
Asian käsittely päättyi.


