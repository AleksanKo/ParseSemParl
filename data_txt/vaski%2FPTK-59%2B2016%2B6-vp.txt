















































DEMC2C2.tmpSave.xml


Pöytäkirjan asiakohta PTK 59/2016 vp
Pöytäkirjan asiakohta 

PTK 59/2016 vp

Täysistunto

Torstai 26.5.2016 klo 16.00—19.04

6. Lakialoite laiksi tuloverolain 33 a §:n muuttamisesta
Lakialoite LA 30/2016 vp Ville Tavio ps ym.

Lähetekeskustelu

Ensimmäinen varapuhemies Mauri Pekkarinen: Lähetekeskustelua varten esitellään
päiväjärjestyksen 6. asia. Puhemiesneuvosto ehdottaa, että asia lähetetään valtiovarainva-
liokuntaan.

Keskustelu

18.56 Ville Tavio ps (esittelypuheenvuoro):  Arvoisa puhemies! Nyt käsiteltävänä on
aloitteeni pienten pörssiosinkojen verovapaudesta 500 euroon asti. Punainen lanka tämän
lakialoitteen taustalla on piensijoittajien verotuksen kohtuullistaminen oikeudenmukai-
semmaksi sekä myös sijoittamaan kannustaminen. Päätavoitteitani politiikassa on tehdä
Suomesta entistä kannustavampi ja reilumpi yhteiskunta. Nykyinen järjestelmä on epäoi-
keudenmukainen, koska piensijoittajat maksavat osingoistaan täyden 25,5 prosentin ve-
ron, kun taas suursijoittajat maksavat pienempiä veroja sijoitusyhtiöiden, kapitalisaatioso-
pimusten ja vakuutuskuorten kautta. Lisäksi täytyy muistaa, että yritykset ovat jo kertaal-
leen maksaneet 20 prosentin yhteisöveron tuloksestaan. Ehdotetulla verovapaudella pien-
sijoittajat säästyisivät tältä kahdenkertaiselta verotukselta. Piensijoittajien ja pörssieliitin
välille on muodostunut verotuskuilu, joka voidaan korjata joko pörssieliitin veroja nosta-
malla tai piensijoittajien verotusta laskemalla. Olen valinnut lakialoitteessani piensijoitta-
jien verotuksen laskemisen vaihtoehdon, koska se on varsin toteuttamiskelpoinen. Pidem-
män aikavälin tavoitteena tulisi kuitenkin olla veronmaksun täysi tasapuolisuus.

Olemme keskustelleetkin tällä istuntokaudella paljon veronkierrosta ja veropakoilun es-
tämisestä. Toivon nyt osaltani keskustelua positiivisessa hengessä sijoittamaan kannusta-
misesta ja aidosta kansankapitalismista. On nimittäin nykyisen omistusjärjestelmän hie-
noimpia saavutuksia, että tavallinen suomalainen keskiluokka voi omilla säästöillään hyö-
dyttää koko kansakuntaa. Suomalaisten varallisuudesta merkittävä osa on nykyään pank-
kitalletuksina. Säästäväisyys on hyve, jota arvostan. Suomalaisten varallisuuden ohjaami-
nen nykyistä enemmän osakesäästämiseen olisi suotavaa. Keskiluokkaan kuuluva, työssä
käyvä suomalainen voisi saavuttaa säästötavoitteensa osakesäästämisen kautta, jolloin yh-
teiskunnallinen hyöty olisi selvästi suurempi kuin säästämällä tilille.

Ehdottamani lainmuutos, jonka myötä julkisesti noteeratusta yhtiöstä saatu osinko on
kokonaan verovapaa, jos sen määrä ei ylitä 500:aa euroa kalenterivuodessa, hyödyttäisi
piensijoittajien omien säästötavoitteiden lisäksi suomalaisia yrityksiä. Pienet suomalaiset
pörssiyhtiöt eivät toisinaan ole kelvanneet eläkerahastojen tai muiden suurten sijoittajien
salkkuun, koska niiden osakkeiden likviditeetti on heikko. Piensijoittajia siis tarvitaan.
 Tarkistettu
4.0



Pöytäkirjan asiakohta PTK 59/2016 vp
Joku voisi sanoa, että rahoitus ei ole ennennäkemättömän alhaisen korkotason aikana on-
gelma, mutta oma rahoitus on aina eri kuin lainarahoitus. Sitä paitsi korot eivät pysy alhai-
sina ikuisesti, joten mitä haittaa olisi, jos yritysten omat pääomat nyt kasvaisivat? En näe
tässä kerrassaan mitään haittaa. Eivät yrityksetkään rahojaan vain seisota tilillä, vaan kyllä
liikkuva raha aina luo kasvua ja investointeja.

Huhtikuussa 2016 uutisoitiin Aalto-yliopiston kauppakorkeakoulun ja norjalaisen BI
Norwegian Business Schoolin tutkimuksesta, jonka mukaan erityisesti laman kokeneet si-
joittavat muita varovaisemmin. Ilmiö näkyy taloudellisessa päätöksenteossa jopa 15 vuot-
ta myöhemmin, vaikka koettu lama ei olisikaan vaikuttanut suoraan omaan varallisuuteen.
Vaikutus jopa siirtyy sukupolvelta toiselle. Tilanne, jossa suomalaiset pörssiyhtiöt eivät
löydä kipeästi kaipaamiaan piensijoittajia ja samanaikaisesti potentiaaliset sijoittajat muut-
tuvat entistä varovaisemmiksi talouden pitkään jatkuneen yleisen epävarmuuden myötä,
voi muodostua itseään ruokkivaksi haitalliseksi kierteeksi. Lainsäätäjien on estettävä se.

Ehdottamani lainmuutos loisi kannustusmekanismin, jotta yhä useammat sijoittamista
empivät suomalaiset säästäjät rohkaistuisivat sijoittamaan pörssiosakkeisiin. On selvää,
että kannustimen myötä syntyvistä uusista sijoituksista suurin osa menisi Helsingin pörs-
siin ja sitä kautta Suomen kansantalouteen. Kannustimen myötä tehdyt ostot ulkomaisiin
pörsseihin puolestaan lisäisivät suomalaisomistusta ulkomailla.

Kiitän läsnäolijoita, perussuomalaisten kansanedustajia, kun valitettavasti muita ei nyt
ole näköjään päässyt paikalle.

19.01 Sami Savio ps: Arvoisa puhemies! Tämä edustaja Tavion laatima lakialoite tulove-
rolain 33 a §:n muuttamisesta pureutuu tärkeään asiaan. Tässä aloitteessahan esitetään tu-
loverolakiin muutosta, jolla korkeintaan 500 euron vuosittaiset osingot julkisista osakeyh-
tiöistä muuttuisivat verovapaiksi ja osinkoveroa perittäisiin vain tämän mainitun summan
ylittävältä osalta. Vastaavan kaltainen käytäntö on jo voimassa muutamassa EU-maassa.

Kuten edustaja Tavio äsken toi esille, tämä lakialoite on ensinnäkin merkittävä tasapuo-
lisuuden ja oikeudenmukaisuuden näkökulmasta, saavathan yli 10 prosenttia pörssiyrityk-
sistä omistavat tahot osinkonsa verottomina ja sitä vastoin piensijoittajat joutuvat maksa-
maan osinkoveroa jokaisesta sentistä. Toisekseen tällä lakialoitteella kannustettaisiin suo-
malaisia yksityishenkilöitä sijoittamaan varojaan pörssiosakkeisiin, ja kuten lakialoittees-
sakin todetaan, suurin osa tästä sijoitusvarallisuudesta kohdentuisi mitä todennäköisim-
min Helsingin pörssissä noteerattuihin yhtiöihin. Kuten olemme viime aikoina saaneet
huomata, kotimaisella omistuksella on merkitystä myös yritystemme pitkän tähtäimen in-
vestointihalukkuudelle ja samalla suomalaisten työpaikkojen säilymiselle ja syntymiselle.
Valitettavan suuri osa suomalaisten varallisuudesta makaa kuitenkin nykyään huonosti
tuottavilla pankkitileillä eikä siten ole kansantaloudellisesti optimaalisessa käytössä, ei
myöskään säästäjien kannalta optimaalisesti sijoitettuna.

Tätä aloitteessa esitettyä asiaahan on yritetty edistää jo aiemmilla vaalikausilla, mutta se
ei ole vielä edennyt lakimuutokseksi (Puhemies koputtaa) asti. Nyt olisi oikea aika korjata
tämä tilanne, (Puhemies koputtaa) ja toivonkin aloitteelle vakavaa käsittelyä ja läpimenoa.
Kannatan tätä lakialoitetta.

19.03 Ville Tavio ps: Arvoisa puhemies! Kiitän edustaja Saviota puheenvuorosta, josta
käy ilmi, että olet hyvin sisäistänyt tämän aloitteen merkityksen, ja pidän hyvänä sitä, että
otit esille vielä sen suomalaisen työn merkityksen siinä, että kun juuri Helsingin pörssin
2



Pöytäkirjan asiakohta PTK 59/2016 vp
yhtiöihin sijoitettaisiin, niin se hyvinkin toimisi nimenomaan suomalaisen työn intressis-
sä. Siksi tässä yhteydessä olenkin käyttänyt tätä termiä "kansankapitalismi", koska se saa
tämän kapitalistisen järjestelmän hyödyttämään myös kantakuntaa.

Keskustelu päättyi.

Asia lähetettiin valtiovarainvaliokuntaan.
3


