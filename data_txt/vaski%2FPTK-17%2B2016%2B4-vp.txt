















































DEMC93A.tmpSave.xml


Pöytäkirjan asiakohta PTK 17/2016 vp
Pöytäkirjan asiakohta 

PTK 17/2016 vp

Täysistunto

Keskiviikko 2.3.2016 klo 13.59—16.57

4. Lakialoite laiksi perusopetuslain 32 §:n muuttamisesta
Lakialoite LA 5/2016 vp Mikko Kärnä kesk ym.

Lähetekeskustelu

Toinen varapuhemies Paula Risikko: Lähetekeskustelua varten esitellään päiväjärjes-
tyksen 4. asia. Puhemiesneuvosto ehdottaa, että asia lähetetään sivistysvaliokuntaan.

Keskustelu

16.25 Mikko Kärnä kesk (esittelypuheenvuoro): Arvoisa rouva puhemies! Tuon tässä
terveisiä Lokan kylältä Tanja Pyhäjärveltä, joka kirjoitti minulle eilen näin: "32 000 kilo-
metriä. Sitä lukuvuosi tarkoittaa 7-vuotiaalle lapselleni, 32 000 kilometriä vuodessa taksin
kyydissä istumista. Miten on mahdollista, että vaadimme lasten jaksavan pidempiä koulu-
matkoja kuin aikuisten työmatkat? Missä ovat koulutuksen osalta uudet toimintatavat, ke-
hittyvät ja eteenpäin vievät ratkaisut? Valtion kaltaisen koneiston on haastavaa olla kette-
rä. Joskus kuitenkin pienillä muutoksilla voi olla suurempiakin tai uutta luovia vaikutuk-
sia. Toivottavasti tämä lakialoite olisi juuri sellainen pieni muutos, jonka myötä tapahtuisi
kehitystä ja ratkaisuja saavutettaisiin yhdessä yrittämällä. Kohtuullinen koulumatka, sitä
minä pyydän lasten hyvinvoinnin tähden."

Arvoisa rouva puhemies! Lakialoitteessani ehdotetaan, että oppilaan koulumatka saisi
olla korkeintaan 160 kilometriä päivässä ja kestää odotuksineen enintään 2,5 tuntia. Mikäli
oppilas on lukuvuoden alkaessa täyttänyt 13 vuotta, saisi koulumatka kestää enintään 3
tuntia. Lapsen huoltaja voisi kuitenkin sopia myös toisin.

Nykyisessä laissa ei määritellä selkeää kilometrirajaa oppilaan koulumatkalle vaan ai-
noastaan aikarajoite. Tämä aikarajoite on erittäin epämääräinen, ja matka-ajat vaihtelevat
usein keliolosuhteiden mukaisesti. Huonolla ajokelillä koulumatkat voivat siten venyä
kohtuuttoman pitkiksi. Tämän kilometrirajan lisääminen perusopetuslakiin toisi lapsille ja
lasten huoltajille varmuutta siitä, että koulumatkoista ei muodostu täysin kohtuuttomia.

Nykyinen laki ja sen tulkinta ovat johtaneet ongelmiin ja ristiriitoihin esimerkiksi juuri
tuolla Lokan kylällä, jossa lasten koulumatkaksi Sodankylään on muodostumassa noin 85
kilometriä suuntaansa. Perheiden oltua yhteydessä oikeusasiamieheen tämäkin on toden-
nut ja lausunut, että ainoa mahdollisuus näiden tulkinnanvaraisuuksien poistamiseen on li-
sätä tähän lakiin selkeä kilometrirajoite.

Tämän kilometrirajan asettamisen puolesta puhuu myös aikuisille asetettu 80 kilomet-
rin työssäkäyntialue, jonka puitteissa velvoitamme esimerkiksi työttömän työnhakijan vas-
taanottamaan työtä työttömyysetuuksien edellytyksenä. On täysin kohtuutonta, että esi-
kouluikäisen lapsen koulumatka saisi olla tätä pidempi. Mikäli koulupäivät venyvät koh-
tuuttoman pitkiksi, vaikuttaa se suoraan lasten opiskelumotivaatioon ja jaksamiseen sekä
 Tarkistettu
4.0



Pöytäkirjan asiakohta PTK 17/2016 vp
vaikeuttaa esimerkiksi lasten harrastustoimintaa. Lasten huoltajille on kuitenkin jätettävä
mahdollisuus sopia viranomaisen kanssa myös pidemmästä koulumatkasta, mutta sellaista
ei voitaisi lapselle asettaa ilman huoltajan suostumusta.

On myös täysin selvää, että yhden lapsen takia ei varmaankaan ole tarkoituksenmukais-
ta ryhtyä perustamaan uusia kouluja. Sen sijaan meidän on otettava käyttöön uusia mene-
telmiä ja uusia tapoja, ei siirrellä sitä lasta edestakaisin vaan tuotava se opetus sitten lap-
selle sinne kotiin. Näin tapahtuu jo nykyisellään tietyillä paikkakunnilla Lapissa, esimer-
kiksi Sallassa, jossa on todettu, että koska ei kyetä täyttämään tätä aikarajoitetta, lapset
opiskelevat suuren osan ajastaan kotona etäopetuksen keinoin ja välillä käyvät sitten lähi-
päivinä koulussa, ja tämä on myös sitten huoltajien kannalta ollut erinomainen ja hyvä rat-
kaisu.

Arvoisa rouva puhemies! Haluan tässä puheeni lopussa kiittää kaikkia niitä 118:aa kan-
sanedustajaa tämän lakialoitteeni allekirjoittamisesta. Toivon todella, että asia saa arvoi-
sensa ja nopean käsittelyn sivistysvaliokunnassa aivan lasten oikeuksien takia. — Kiitos.

16.29 Antti Kurvinen kesk: Arvoisa rouva puhemies! Hyvät edustajakollegat! Käsitte-
lyssämme on tänään päivän päätteeksi kansanedustaja Mikko Kärnän ynnä muiden tekemä
lakialoite perusopetuslain 32 §:n muuttamisesta. Tämä lakialoite perusopetuslain muutta-
misesta koskee verratenkin pientä joukkoa pieniä suomalaisia, meidän koululaisiamme,
mutta siitä huolimatta pidän sitä erittäin hyvänä. Voisi sanoa, että se on kohtuuden ajatte-
lua ja varmasti ihan oikeudenmukaisuusajatteluakin, että niille lapsille, jotka asuvat sellai-
silla alueilla, joilla meillä alkavat olla koulutuksen peruspalvelut aika kaukana, järjestettäi-
siin koulumatkat inhimillisellä kilometrimäärällä ja inhimillisillä aikamäärillä. Pidän tässä
lakialoitteessa esitettyjä tarkennuksia aikarajoihin ja esitettyjä kilometrimääriä hyvin pe-
rusteltuina, ja siksi olenkin itsekin allekirjoittanut tämän lakialoitteen, olen yksi niistä
118:sta.

Mutta, arvoisa puhemies, kysymyksessä on lakialoite, kansanedustajien tekemä laki-
aloite. Voimme katsoa omasta perustuslaistamme, valtiosäännöstämme, ja varmasti ihan
koulun oppitunneiltakin on jo tuttua se, että Suomessa lakeja voidaan säätää joko hallituk-
sen esityksellä tai kansanedustajan tai kansanedustajien tekemällä lakialoitteella. Nyt sit-
ten meidän järjestelmään on tuotu uusi tapa tuoda lakeja, rakentaa lakeja, se on tämmöinen
kansalaisaloite. Tällä hetkellä meillä on sellainen tilanne, että 50 000 suomalaisella allekir-
joituksella me voimme saada tänne eduskunnan käsittelyyn kansalaisaloitteita. Niitä ei mi-
tenkään etukäteen tarkisteta, niitten perustelujen ei tarvitse olla kummoisia, ja ne liikkuvat
hyvin laajalla skaalalla. Meillä on ollut kansalaisaloitteita isoista arvokysymyksistä, avio-
liittolain muuttamisesta, jota voidaan pitää ihan perusteltuna, sitten tämmöisiin pienem-
piin, sanoisin, aika tavanomaisiin, poliittisiin kysymyksiin liittyviä, niin kuin nollatunti-
siin työsopimuksiin tai pieniin synnytyssairaaloihin, ja tuntuu, että näitä kansalaisaloitteita
nousee kuin sieniä sateella.

Arvoisa puhemies! Tein tuossa pienen laskutoimituksen. 118 kansanedustajaa on alle-
kirjoittanut tämän edustaja Kärnän laatiman lakialoitteen. Keskimäärin, oman arvioni mu-
kaan, mitä olen politiikkaa seurannut, noin 5 000 ääntä tarvitaan Suomessa siihen, että pää-
see eduskuntaan kansanedustajaksi. Toki on sitten niitä haravia, jotka vetävät yli 10 000,
pääsee jostakin 2 000:llakin — tunnemme tämän d’Hondtin menetelmän — mutta ehkä
noin 5 000 on se keskimääräinen. Laskin tuossa, että nämä 118 kansanedustajaa, jotka ovat
tämän lakialoitteen allekirjoittaneet, edustavat noin 590 000:ta suomalaista. Ja, arvoisa pu-
2



Pöytäkirjan asiakohta PTK 17/2016 vp
hemies, minusta on varsin omituista ja erikoista, ihan meidän demokratian ja parlamenta-
rismin kannalta, että 50 000:lla netissä verkkopankkitunnuksella tehdyllä allekirjoituksel-
la hyvinkin sekaviin kansalaisaloitteisiin saadaan aikaan eduskunnassa prosessi, jossa
nämä kansalaisaloitteet jumpataan läpi valiokunnista, aina tehdään huolelliset mietinnöt,
sinne mietintöihin tulee useita vastalauseitakin, ja vielä salissakin on paljon edustajia kes-
kustelemassa niistä kansalaisaloitteista. Minusta kyllä on jonkun verran vääristynyt tämä
meidän järjestelmä. Uutena edustajana se ei niin tuttu vielä ole, mutta meillähän on täällä
olemassa sellainen tapa, että yli 100 edustajan allekirjoittama lakialoite saa nopeamman ja
huolellisemman käsittelyn, ja todellakin toivon, että kun 118 kansan valitsemaa meidän
ylintä vallankäyttäjää on tämän lakialoitteen allekirjoittanut, niin se saa todella nopean ja
huolellisen käsittelyn, sillä tuntuu oudolta, jos nämä, kun on tämmöisiä huolellisia lakia-
loitteita, erittäin hyvin perusteltuja — kiitän siitä edustaja Kärnää — haudataan johonkin
valiokunnan perukoille ja sitten nämä tämmöiset virheellisillä perusteluilla tehdyt kansa-
laisaloitteet saavat paremman käsittelyn, pidän sitä hyvin outona.

Tahdonkin tässä lähetekeskustelussa lähettää sivistysvaliokunnalle sen viestin, että toi-
von, että tämä otetaan nopeaan käsittelyyn ja tämä saa vähintään yhtä vakavan käsittelyn ja
yhtä vakavan tarkastelun kuin nämä kansalaisaloitteemme.

16.34 Markku Pakkanen kesk: Arvoisa rouva puhemies! Täällä salissa on käyty paljon
keskustelua suomalaisesta koulutusjärjestelmästä, ja yksi suomalaisen koulutusjärjestel-
män hyviä puolia on lapsien ilmainen koulukuljetus. Mutta on aivan oikein, että edustaja
Kärnän tekemä aloite, jonka itsekin olen allekirjoittanut, on otettu tässä käsittelyyn. Toi-
von myös itse sille valiokunnassa asiallista ja hyvää käsittelyä. Toivon myös lakiesityksen
läpimenoa, sillä on täysin perusteltua, että lapsien koulupäivän pituutta ja koulumatkan pi-
tuutta rajataan hiukan tarkemmin kuin nykyinen laki edellyttää. Tämä vertaus aikuisten
työssäkäyntialueeseen on erittäin hyvin perusteltu ja hyvä lähtökohta siinä.

Kaiken kaikkiaan suomalainen koulukuljetusjärjestelmä on kuitenkin lapsille hyvä, ja
tärkeää siinä on myös turvallinen koulumatka nuorille koululaisille. Itselläni on yli 20 vuo-
den kokemus koulukuljetuksista. Täällä Etelä-Suomessahan tämmöinen pitkä etäisyys, ki-
lometreihin perustuva, ei ole se ongelmakysymys, mutta tämä tuntirajoitus myös täällä
Etelä-Suomen kunnissa jo joillakin alueilla paukkuu yli. Siihenkin on hyvä saada rajoitus,
koska koulupäivän pituus on nuorelle koululaiselle se oleellinen asia.

Sitten haluan vielä ottaa kantaa tähän edustaja Kurvisen näkemykseen kansalaisaloit-
teista ja niiden merkityksestä. Allekirjoitan täysin sen, että jos 50 000 allekirjoituksella saa
laajemman käsittelyn kuin tämä, minkä edustaja Kurvinen arvioi edustavan 590 000:ta ää-
nestäjää, niin tässä on selvä epäkohta. Toivonkin myös siitä keskustelua tässä yhteydessä.

16.36 Satu Taavitsainen sd: Arvoisa puhemies! Aloitteessa todetaan, että oppilaan kou-
lumatka saisi olla korkeintaan 160 kilometriä päivässä ja kestää odotuksineen enintään 2,5
tuntia päivässä ja 13 vuotta täyttäneen oppilaan koulumatka saisi kestää enintään 3 tuntia
päivässä. Kannatan tätä edustaja Kärnän aloitetta. Meillä Itä-Suomessa on samanlaisia on-
gelmia kuin Lapissa ja myös muualla Suomessa. Edustamani Saimaan alue on kauttaaltaan
asuttua, mutta järvien vuoksi matkat ovat pitkiä. Liian monen lapsen koulupäivä venyy tä-
män vuoksi liian pitkäksi, ja koska kouluja on lakkautettu ja keskitetty, tilanne on tällä het-
kellä lapsen kannalta huono. Myöskään koulukyyteihin ei ole resursoitu riittävästi eikä
reittejä mietitty lapsen kannalta järkevästi.
3



Pöytäkirjan asiakohta PTK 17/2016 vp
Yhä useammat lapset siis istuvat tuntikausia taksissa tai linja-autossa aamuin illoin.
Myös koulukyydin odottamiseen kuluu aikaa. Koulupäivien venyminen kuljetusten takia
ylipitkiksi vaikuttaa monella tavalla lapsen ja myös koko perheen arkeen. Se vähentää
muun muassa lapsen kykyä ja halua oppia, kun lapsi on valmiiksi kouluun tullessaan vä-
synyt matkasta. Lisäksi moni lapsi voi autossa pahoin. Lapsen koko koulupäivä menee pi-
lalle, kun taksi tai bussi kiertelee ja kaartelee kaikki pikkutiet. 15 minuutin suora matka voi
muuttua 1,5 tunnin istumiseksi, kun kyydeissä säästetään ja kaikki lapset kuljetetaan sa-
malla taksilla. Opettajat huomauttavat myös siitä, että koulut eivät pysty tarjoamaan kulje-
tusoppilaille tukiopetusta. Myös koulujen kerhoihin osallistuminen on näille oppilaille lä-
hes mahdotonta.

Täällä eduskunnassakin on kiinnitetty paljon huomiota liikkumattomuuden epäterveel-
lisiin vaikutuksiin. Ei ole lapsenkaan terveydelle hyväksi istua tuntikausia autossa liikku-
mattomana. Koulumatkaan kuluva pitkä aika merkitsee sitä, että lapsi ei ole ulkona leikki-
mässä ja liikkumassa. Liikunta on parasta ennalta ehkäisevää terveydenhoitoa, joten lii-
kuntavaikutus pitää ottaa huomioon kaikessa päätöksenteossa, ja toivon, että erityisesti täs-
sä lakialoitteessa. Liikkumattomuuden merkitys vain pahenee, kun koulumatkoihin kulu-
va pitkä aika hankaloittaa lapsen harrastamista myös koulupäivän jälkeen. Ilta-aikaa jää
vain vähän, eikä harrastuksiin välttämättä ehdi eikä jaksakaan pitkän koulupäivän takia.

Aikuisille on asetettu 80 kilometrin työssäkäyntialue, jonka puitteissa työnhakija on vel-
voitettu vastaanottamaan työtä. Mielestäni lapsillakin tulee olla oikeus kohtuullisen pitui-
siin koulumatkoihin, ja toivon tälle aloitteelle myönteistä käsittelyä täällä eduskunnassa ja
valiokunnissa.

16.40 Katja Taimela sd (varsinainen puheenvuoro): Arvoisa rouva puhemies! Erittäin
kannatettava lakialoite, ja kun se vielä keräsi tosissaan yli 100 kansanedustajan nimen, tar-
kalleen 118 kansanedustajan nimen, niin pitää onnitella edustaja Kärnää ensimmäisen kau-
den kansanedustajana.

Suomi on todellakin harvaan asuttu maa, ja huoli lastemme koulumatkojen pituudesta ei
todellakaan ole turha. Me olemme varmaan joka ikisessä puolueessa huolissamme siitä,
että lapsia kärrätään tosi pitkiä matkoja busseilla ja pikkutakseilla, niin että ne koulupäivät
venyvät matkoineen tosi tosi pitkiksi.

Edustajakollega Kärnä totesi minun mielestäni todella hyvin sen, että aikuisilla on ny-
kyään enintään 80 kilometrin työssäkäyntialue velvoitteena työn vastaanottamiseen ja
nämä lasten nykyiset koulumatkat kestoineen ja kilometreineen ovat aivan jotain muuta.
Joku voisi väittää, että tämä on huono vertaus, mutta itse pidin siitä vertauksesta.

Edustaja Kurvinen totesi omassa puheenvuorossaan realistisena edustajana, että tämä la-
kialoite toteutuessaan koskee suhteellisen pientä osaa lapsia. Tuo on totta. Minä olen itse-
kin sitä mieltä. Mutta kuten edellisissäkin keskusteluissa tänään tässä salissa olimme huo-
lissamme kaikki puolueet siitä, että ihmisten ja perheiden pitää saada asua siellä, missä he
itse haluavat, niin sinänsä meidän kaikkien tehtävä tässä päätöksenteossa on ratkaista niitä
ongelmia, jotta koko Suomi pysyy asuttuna ja joka puolella pystyvät myös perheet asu-
maan niin, että lapsilla nämä koulumatkat ovat säällisiä ja ne pystytään hoitamaan niin, että
ne eivät rasita liikaa näitä meidän pieniä koululaisiamme.

Tämä aloite on varsin kannatettava, ja minä haluan tässä keskustelussa myös tukea edus-
tajakollega Kurvista siinä — jälleen kerran toinen hyvä vertaus keskustakollegalta — kun
vertasit tätä kansalaisaloitenäkökulmaan. Nehän saavat valtavan mediahuomion, ja niistä
4



Pöytäkirjan asiakohta PTK 17/2016 vp
keskustellaan täällä hyvin laajasti, ja on väkeä paikalla enemmän kuin tänään tässä keskus-
telussa. Medianäkyvyys on todellakin taattu. Mikä on näitten edustajien lakialoitteiden
medianäkyvyys?

16.43 Joona Räsänen sd: Arvoisa puhemies! Itsekin halusin tulla tänne saliin tukemaan
edustaja Kärnän oivallista lakialoitetta, minkä itsekin olen allekirjoittanut. Ehkä nämä ovat
niitä pieniä hetkiä, kun täällä sopivasti myös yli hallitus—oppositio-rajojen tehdään hyvää
lainsäädäntötyötä, ja toivon todella, että tämä lakialoite nyt myös edistyy valiokunnassa ja
tulee sitä kautta uudestaan saliin ja päätyy sitten lainsäädännöksi.

Olisi ihan hyvä, että myös vielä hieman laajempi joukko olisi tästä keskustelemassa,
koska se toisi vähän perspektiiviä tähän, kun tuntuu, että kun täällä Ruuhka-Suomessa kou-
lumatka pitenee 800 metriä tai 8 kilometriä, niin sitä pidetään jotenkin varsin epäoikeuden-
mukaisena eikä voida millään ymmärtää, että näin voitaisiin tehdä. Kun todella mennään
sinne harvaan asutulle seudulle, missä tällä hetkellä todella moni lapsi joutuu aivan tolkut-
toman pitkän matkan istumaan autossa päästäkseen kouluun, niin tämä tuo kyllä siihen pal-
jon paremman mittarin, mitä se koulumatka voi olla, kuin tämä nykyinen aikamääre.

Toisaalta tämä myös pakottaa kehittämään näitä uusia opettamisen muotoja, mihin
myös edustaja Kärnä viittasi. Toivoisin kyllä, että kun tämä koulutuksen digitalisaatio on
myös näitä hallituksen kärkihankkeita, niin haettaisiin myös uusia keinoja, millä myös sitä
etäopetusta pystyttäisiin paremmin antamaan, ja sillä tavalla mahdollistettaisiin se, että mi-
käli edelleen on sellaisia perheitä, jotka asuvat valtavan pitkän matkan päässä koulusta,
niin sitä opetusta voitaisiin osittain paljon paremmin antaa siellä kotona ja sitten ehkä täl-
laisilla lähipäivillä tuoda kouluun. Tätä kautta kuitenkin varmistettaisiin se, että jokainen
lapsi riippumatta asuinpaikastaan saa laadukkaan opetuksen.

Näillä sanoillani haluan kyllä lämpimästi tukea tätä aloitetta, ja toivoisi, niin kuin tässä
moni muukin edustaja on toivonut, että tällaisestakin asiasta, missä kansanedustaja on saa-
nut yli 100 kansanedustajakollegaa allekirjoittamaan aloitteen, keskusteltaisiin hieman
enemmän myös julkisuudessa kuin joistain kansalaisaloitteista, missä ei kyllä aina ole ihan
sitä järjenkään häivää.

16.45 Ulla Parviainen kesk: Arvoisa puhemies! Kouluverkosta huolehtiminen ja koulu-
matkoista ja koulukuljetuksista päättäminen kuuluvat opetuksen järjestäjän päätös- ja har-
kintavaltaan. Koulumatkojen pituuteen vaikuttavat osaltaan kuntien kouluverkkoa koske-
vat päätökset. Kouluverkon harventaminen johtaa yleensä koulumatkojen pidentymiseen,
minkä vuoksi kuntien on tarpeen määritellä ne kuljetustarpeet ja suunnitella kuljetukset si-
ten, että koulumatkoihin käytettävä aika jäisi mahdollisimman lyhyeksi.

Koulumatka-aikaan vaikuttavat koulumatkojen pituuden ohella myös kuljetusjärjeste-
lyt ja koulujen työjärjestyksetkin. Joissakin tapauksissa siihen voivat vaikuttaa myös oppi-
laan oppiainevalinnat sekä esimerkiksi oppilaan huoltajan tekemät kouluvalintaratkaisut,
mikäli sellainen on mahdollista. Koulukuljetuksen tulisi olla koulunkäyntiä tukevaa, ja
kuljetus ei saisi muodostua kynnyskysymykseksi, kun koulumotivaatiota mietitään. Hyvin
suunnitellut ja toimivat kuljetukset ovat yksi sujuvan ja joustavan arjen perusta.

Laissa säädetty enimmäisaika sisältää varsinaisen matkan lisäksi mahdollisen odotus-
ajan. Jos oppilaan koulumatkaa ei voida järjestää säädetyn aikarajan mukaisesti, on oppi-
laalla oikeus maksuttomaan majoitukseen ja täysihoitoon. Tämän ei tietenkään pidä olla
ensisijainen ratkaisu.
5



Pöytäkirjan asiakohta PTK 17/2016 vp
Kun itse pohdin tämän lakialoitteen kilometrirajoituksen ja matka-ajan suhdetta, ajatuk-
set väistämättä menivät sinne omaan peruskouluaikaan ja omiin kokemuksiini peruskou-
lun yläluokilta koulumajoituksesta. Etäisyys Kuusamon taajamassa sijaitsevaan kouluun
oli vain 56 kilometriä, mutta linja-autokuljetuksen kuljetusreittien vuoksi matka-ajasta tuli
kohtuuton. Kotikyläni nykyisen peruskoululaisen ei tarvitse olla väliaikaismajoituksessa,
vaan hän saa päivän toisen matkan linja-autoa nopeammalla, suoralla taksikyydityksellä.
Koulumatka hänellä on 68 kilometriä. Lakialoitteen 160 kilometrin rajaus ei tuo muutosta
nykyiseen tilanteeseen yhdellekään kuntamme peruskoululaiselle.

Arvoisa rouva puhemies! Lakisääteisten koulukuljetusten toteutumista ja koulutuksen
saavutettavuutta on arvioitu säännöllisesti peruspalvelujen arvioinnin yhteydessä. Vii-
meisten vuosikymmenten aikana Pohjois-Suomessa tapahtunut kouluverkon harventumi-
nen näyttää nyt laantuneen. Lukuvuonna 2013—14 Lapissa oli 18 oppilasta, joilla jonakin
koulupäivänä koulumatkan aikarajoitus ylittyi, yhdellä oppilaalla se ylittyi joka ainut kou-
lupäivä. Paria vuotta aikaisemmin Suomessa oli 80 oppilasta, joilla tämä koulumatkan ai-
karajoitus ylittyi.

Peruskoulu on lapselle lähipalvelu. 50-luvulla rakennettiin koulut 10—15 kilometrin
etäisyydelle toisistaan, koska kouluun kuljettiin jalkaisin ja meillä joskus jopa veneellä.
Koulumatka saattoi olla nykykäsityksen mukaan erittäin rasittava ja kestää useita tunteja
päivittäin. Nykyperuskoululainen on oikeutettu kuljetukseen yli 5 kilometrin pituisilla
matkoilla. Käsitys lähikoulusta, tästä lapsen lähipalvelusta, kuitenkin vaihtelee eri olosuh-
teissa.

Minulla liittyy tehtyyn 160 kilometrin ehdotukseen myös huoli. Tulisiko tästä etäisyy-
destä tietynlainen kriteeri lapsen lähipalvelulle — kriteeri, joka hiljalleen alkaisi ohjata
kuntia kouluverkkoratkaisuissa ja venyttäisi niitä negatiiviseen suuntaan? Jokaisella lap-
sella on oikeus turvalliseen ja laadukkaaseen lähikouluun, mutta kuinka turvataan laadu-
kas, turvallinen ja yhdenvertainen koulutus koko maan alueella? Digitalisaation avulla var-
masti saadaan joitakin ratkaisuja, mutta lapsen oikeutta koulukavereiden kanssa oppimi-
seen ja vuorovaikutukseen kasvokkain se ei missään tapauksessa korvaa.

Minä kiitän lämpimästi edustaja Kärnää, että hän tällä lakialoitteellaan nostaa peruskou-
lulaisen koulumatkaoikeuden ja myöskin perusopetuksen lähipalveluna yhteiseen keskus-
teluun. Ja todellakin toivon, että tämä näkyisi myös julkisessa keskustelussa. — Kiitos.

16.50 Markku Pakkanen kesk: Arvoisa rouva puhemies! Edustaja Parviainen otti oival-
lisesti keskusteluun myös tämän lähipalvelun määritelmän. Uskon, että tässä tulevassa ja
syntyvässä aluehallintouudistuksessa myös tähän joudutaan ottamaan kantaa, mikä on lä-
hipalvelua, ja toivottavasti myös tämä lasten koulumatka-asia siinä on asiaan vaikuttava te-
kijä.

Haluan kuitenkin korostaa myös tässä koulukuljetuksessa sitä, että joissakin tapauksis-
sa kuitenkin on lapsia, joille koulukuljetukset ovat välttämättömiä, ja kun ne ovat turvalli-
sia, niin ne lapset osittain nauttivatkin siitä koulumatkasta, se ei ole aina sille nuorelle, pie-
nelle koululaiselle pelkästään rasite. He oppivat siinä myös liikennesääntöjä, liikennekult-
tuuria, tietenkin mikäli kuljettaja on asiallinen ja hoitaa sen asian. Siinä puolen tunnin ja
tunnin aikana — kokemuksesta tiedän — käydään monta mielenkiintoista keskustelua sen
kuljetettavan lapsen kanssa, ja sellainen kanssakäyminen aikuisen kanssa on myös sellai-
nen sosiaalinen tapahtuma sille lapselle, se ei ole missään nimessä aina sellainen negatii-
6



Pöytäkirjan asiakohta PTK 17/2016 vp
vinen. Mutta kaikki nämä esille nostetut huolet, pitkät koulupäivät, mitä rasitteita se antaa
lapselle, ovat täysin aiheellisia, ja niihin on syytä kiinnittää huomiota.

Täällä kannettiin huolta myös siitä, että lapset eivät liiku sinä aikana. No, aika moni lap-
si tänä päivänä koulupäivän päätteeksi menee kyllä tietokoneen äärelle ja kotiin istumaan,
— jos olisikin sitä perinteistä puussa kiipeilyä ja pesäpallon peluuta koulupäivän jälkeen,
niin se olisi toki hyvä liikunnan kannalta.

Mutta haluan nostaa myös näitä asioita esille, että se koulukyyti on myös sille lapselle
aika usein sellainen miellyttävä kokemuskin.

16.52 Mikko Kärnä kesk: Arvoisa rouva puhemies! Kiitoksia vielä, edustajakollegoiden
puheet kyllä lämmittävät mieltä, ja on hienoa saada tällaista tukea ensimmäiselle lakialoit-
teelle, jonka on valmistellut ja tehnyt. Tässä on tullut keskusteluun hyviä näkökulmia, ja
uskon kyllä, että mikäli nyt sivistysvaliokunta asian käsiteltäväkseen ottaa, niin nämä tu-
levat sitten huomioiduiksi.

Toivon todella, kuten tässä jo todettiin, että tämä olisi nyt yksi sellainen pieni asia, jossa
voidaan nimenomaan tätä yhteistyötä tehdä yli hallitus—oppositio-rajojen ja viedä yhdes-
sä tällaista tärkeää lasten asemaa edistävää lakiesitystä eteenpäin.

Erityisen mukavaa on kyllä päättää päivä tällaisiin sanoihin kohtalaisen kiihkeänkin de-
batoinnin jälkeen, mitä tänään muissa asioissa käytiin.

16.53 Satu Taavitsainen sd: Arvoisa puhemies! Vielä tähän keskusteluun sellainen li-
säys, että kun näistä kuljetuksista puhutaan, on syytä pitää selkeänä mielessä se, että nämä
koulukuljetukset ovat osa lapsen koulupäivää ja niitten laadusta ja turvallisuudesta on pi-
dettävä kiinni kaikissa olosuhteissa. Ja nykyään kun näitä palveluja kilpailutetaan, niin täs-
säkään asiassa ei saataisi mennä se raha edellä, vain se rahankiilto silmissä, että kuinka pal-
jon kunta voi säästää kilpailuttamalla, vaan niiden laatukriteereiden on erityisesti lapsia
kuljetettaessa oltava ykköskriteereinä ja on pidettävä huoli siitä, että näitten kuljetusyritys-
ten, taksifirmojen ja bussifirmojen, kaikki asiat ovat kunnossa ja kuljettajat ovat asianmu-
kaisia, kaikki koulutukset käyneitä sekä että kuljetusyritykset huolehtivat siitä, että makse-
taan työehtosopimusten mukaiset palkat. Ja myöskin perheille on tärkeää tietää se, että lap-
si on turvallisessa kyydissä. Esimerkiksi asia, mikä on noussut esille, on se, että perheille
on hieman epäselvää, tarkistaako kunta, että kuljettajilla on muun muassa rikosrekisteriote
annettuna, että ei mitään tällaisia lasten kanssa työskenteleviltä vaadittavia papereita puu-
tu. Elikkä pitäisin tärkeänä sitä, että kuljetusten laadusta pidetään kiinni.

16.55 Ulla Parviainen kesk: Arvoisa puhemies! Edustaja Pakkasen puheenvuoro kirvoit-
ti pyytämään tämän pienen kommentin.

Totta tosiaan, koulukuljettaja on se kasvattaja, joka useinkin viettää lapsen kanssa ken-
ties pisimmän ajan, mitä yksittäinen aikuinen siellä kouluyhteisössä. Tein kerran koulukul-
jetuskoulutusta varten tämmöisen aikuiskontaktien kartan ja laskelman yhtä luokkaa var-
ten. Siinä luokassa sattui olemaan useampia pitkän matkan koulukuljetuksessa olevia lap-
sia, ja heillä ylivoimaisesti pisin aika vietettiin koulukuljettajan kanssa pienessä ryhmässä:
kolme lasta ja koulukuljettaja. Siinä kyllä sitten tulee tämä kasvattajan rooli. Eli hyvä kou-
lukuljettaja on kullanarvoinen asia kouluyhteisössä.
7



Pöytäkirjan asiakohta PTK 17/2016 vp
16.56 Markku Pakkanen kesk: Arvoisa rouva puhemies! Juuri näin kuin edustaja Parvi-
ainen tuossa sanoi: hyvä kuljettaja on sille kuljetusyrityksellekin tärkeä ja kullanarvoinen
henkilö.

Edustaja Taavitsainen otti tärkeän asian esille — kuinka kuljettajien taustat selvitetään
— ja tänä päivänä ainakin niissä kunnissa, joissa tarjouskilpailu käydään koulukuljetuksis-
ta, joutuu yrittäjä kirjoittamaan tarjouksen yhteyteen käytettävät kuljettajat, heidän henki-
lötietonsa. Ja heidän rikosrekisterinsä selvitetään, on työnantajan velvollisuus selvittää se.
Toisaalta kunnan tehtävä on myös sitten selvittää, onko kaikki asianmukaisesti. Kyllä näis-
sä osissa tällä hetkellä lainsäädäntö on kohdallaan, ja voin sanoa, että ehkä yksi tarkimmin
vartioitu henkilöstö tänä päivänä on pienten lasten koulukuljettajat, ja se on kyllä ihan pe-
rusteltua, siihen on ihan syytä. Ei siinä ole epäilystäkään, näin pitää toimiakin, mutta kyllä
tämä asia on nykyisessä laissa jo kunnossa. Hankintalaki edellyttää tämäntyyppisiin asioi-
hin puuttumista.

Keskustelu päättyi.

Asia lähetettiin sivistysvaliokuntaan.
8


