















































DEM49CA.tmp.xml


Pöytäkirjan asiakohta PTK 110/2018 vp
Pöytäkirjan asiakohta 

PTK 110/2018 vp

Täysistunto

Keskiviikko 7.11.2018 klo 14.04—17.26

5. Hallituksen esitys eduskunnalle laiksi vuosilomalain muuttamisesta
Hallituksen esitys HE 219/2018 vp

Lähetekeskustelu

Puhemies Paula Risikko: Lähetekeskustelua varten esitellään päiväjärjestyksen 5. asia.
Puhemiesneuvosto ehdottaa, että asia lähetetään työelämä- ja tasa-arvovaliokuntaan.

Lähetekeskusteluun varataan enintään 30 minuuttia. Mikäli puhujalistaa ei ehditä anne-
tussa ajassa käydä loppuun, asiakohdan käsittely keskeytetään ja sitä jatketaan tämän päi-
vän istunnossa muiden asiakohtien tultua käsitellyiksi. Jos keskustelu asiasta puolestaan
päättyy ennen sille varatun määräajan päättymistä, siirrytään päiväjärjestyksen seuraavaan
eli 6. asiakohtaan.

Keskustelu

15.08 Työministeri Jari Lindström (esittelypuheenvuoro): Arvoisa puhemies! Tämän
esityksen tarkoituksena on tehdä vuosilomalakiin EU-lainsäädännön edellyttämät muutok-
set. Työaikadirektiivissä säädetään työntekijän oikeudesta vähintään neljän viikon palkal-
liseen vuosilomaan, ja unionin tuomioistuimen työaikadirektiiviä koskevan oikeuskäytän-
nön mukaan työntekijällä on oltava oikeus neljän viikon palkalliseen vuosilomaan myös
sairauspoissaolosta huolimatta.

Voimassa olevan vuosilomalain mukaan sairauspoissaolon tai lääkinnällisen kuntoutuk-
sen ajalta vuosilomaa ansaitaan enintään 75 työpäivän ajalta lomanmääräytymisvuoden ai-
kana. Vuosilomalaki ei siten turvaa työntekijän oikeutta vuosilomaan riittävällä tavalla ti-
lanteessa, jossa työntekijän sairaus- tai kuntoutuspoissaolo kestää tätä pidempään.

Tämän ristiriidan poistamiseksi vuosilomalakiin ehdotetaan lisättäväksi uusi säännös
työntekijän oikeudesta vuosilomaa täydentäviin lisävapaapäiviin. Työntekijällä olisi oi-
keus lisävapaapäiviin tilanteessa, jossa hän ei sairaus- tai kuntoutuspoissaolon vuoksi ole
ansainnut vähintään 24:ää vuosilomapäivää.

Oikeutta lisävapaapäiviin ei kuitenkaan olisi enää poissaolon jatkuttua yhdenjaksoisesti
yli 12 kuukautta. Jos työntekijä olisi poissaolosta huolimatta ansainnut vähintään 24 vuo-
silomapäivää lomanmääräytymisvuoden aikana, lisävapaapäiviä koskeva säännös ei tulisi
sovellettavaksi. Lisävapaapäiviltä työntekijällä olisi oikeus saada säännönmukaista tai kes-
kimääräistä palkkaansa vastaava korvaus. Korvauksen laskemiseen ei siis sovellettaisi
vuosilomapalkan laskentasääntöjä. Lisävapaapäivät eivät olisi vuosilomaa, eikä niiden
ajalta kertyisi myöskään uutta vuosilomaa.

Lisäksi ehdotetaan, että työkyvyttömyyden vuoksi siirretyn vuosiloman antamisajan-
kohtaa pidennetään. Vuosiloma voitaisiin antaa vielä lomakautta seuraavan kalenterivuo-
 Tarkistettu
4.0



Pöytäkirjan asiakohta PTK 110/2018 vp
den lomakauden aikana, viimeistään kuitenkin kyseisen kalenterivuoden päättymiseen
mennessä. Myös tämä muutostarve johtuu unionin tuomioistuimen oikeuskäytännöstä.

Vuosilomalain uudistamista koskevan toimeksiannon tavoite oli valmistella vuosiloma-
lain kokonaisuudistus. Vuosilomalaki on erittäin monimutkainen eikä millään lailla käyt-
täjäystävällinen. Lisäksi meidän vuosilomalaki poikkeaa systematiikaltaan eurooppalaisis-
ta järjestelmistä, ja tämä näyttää nyt sitten aiheuttavan päänvaivaa, kun EUT:stä, Euroo-
pan unionin tuomioistuimesta, tulee uusia ratkaisuja työaikadirektiivin tulkinnoista. Tä-
män vuoksi olisi ollut suotavaa, että me olisimme päässeet ratkaisuun nykyistä yksinker-
taisemmasta vuosilomasääntelystä, mutta kesken valmistelun työmarkkinajärjestöt kuiten-
kin katsoivat, että edellytyksiä tämmöiselle kokonaisuudistukselle ei käytettävissä olevalla
aikataululla ollut, koska siellä oli työaikalain valmistelu mukana. Vuosilomalaki on myös
rahalaki, ja se asettaa omat haasteensa: kenenkään ei pitäisi hävitä, ja uudelleen kirjoitta-
minen olisi sitä väistämättä joillekin merkinnyt.

Vuosilomalaki on kuitenkin ehdottomasti uudistamisen tarpeessa, ja toivottavasti pääs-
tään kirjoittamaan uusi laki mieluummin nopeammin kuin hitaammin.

Puhemies Paula Risikko: Sitten puhujalistalle.

15.11 Tytti Tuppurainen sd: Arvoisa rouva puhemies! Työhyvinvointia ja työsuojelua
edistävien lakien joukossa vuosilomalaki on erityisasemassa. Esimerkiksi työaikalaista
voidaan poiketa, kun kyseessä on johtavassa asemassa oleva työntekijä. Vuosilomalaki sen
sijaan koskee kaikkia, jotka ansaitsevat elantonsa toisen palveluksessa. Työmies on loman-
sa ansainnut ja niin myös johtaja. Vuosilomalakiin on viime vuosina tehty parannuksia, jot-
ka auttavat myös lyhyissä työsuhteissa olevia ja lyhyttä työaikaa tekeviä. Vähintään neljän
viikon vuosiloman turvaaminen palkansaajalle on jo edellä sanotuista syistä perusteltu ta-
voite.

Euroopan unionin sosiaalisesta ulottuvuudesta on tässä erinomainen esimerkki — missä
EU, siellä palkansaajan turva. Hallitus on kuitenkin tehnyt esityksensä ehkä tarpeettoman
niukkalinjaisesti vain näitä EU:n minimiehtoja seuraillen. Tässä samassa yhteydessä olisi
voinut vuosilomalakia korjata enemmänkin. Erityisenä puutteena tässä esityksessä on, et-
tei siinä ole riittävästi arvioitu osa-aikaista ja määräaikaista työtä tekevien aseman muutos-
ta. Tämä olisi ollut jo tasa-arvo- ja yhdenvertaisuussyistä tarpeen. Ottaen huomioon sen,
mitä ministeri esittelypuheenvuorossaan edellä sanoi, siitä huolimatta, kun on kysymyk-
sessä merkittävä työntekijöitten arkea ja hyvinvointia koskeva lakiesitys, kunnianhimota-
so olisi voinut olla vielä suurempi.

15.13 Merja Mäkisalo-Ropponen sd: Arvoisa puhemies! Tässä lakiesityksessä tavoit-
teena on EU:n oikeuskäytännön vahvistaminen osaksi kansallista sääntelyä — hyvä asia,
sillä lomaoikeus on tärkeä myöskin työhyvinvoinnin kannalta.

Tässä lakiesityksessä on kuitenkin muutama periaatteellinen ongelmakohta, joihin osa
lausunnonantajista otti kantaa. Kysynkin ministeriltä: Eikö lakiesityksessä oleva lisäpäi-
vän käsite ole ristiriidassa ILOn yleissopimuksen palkallista vuosilomaa koskevan artik-
lan kanssa, jossa sanotaan, että poissaolot työstä, jotka johtuvat asianomaisen työntekijän
määräämisvallasta riippumattomista syistä, kuten sairaudesta, tapaturmasta tai raskaudes-
ta, on laskettava työssäoloajaksi — työssäoloajaksi? Eikö olisi selkeämpää noudattaa ILOn
2



Pöytäkirjan asiakohta PTK 110/2018 vp
sopimusta sellaisenaan? Lisäksi lisäpäiviä ei esityksessä katsota työssäoloajaksi eikä vuo-
silomaan oikeuttavaksi ajaksi. Miksi näin? Onko tämä juridisesti oikein?

Toiseksi, edustaja Tuppuraisen tavoin kritisoin vaikutusarviointien puutteellisuutta. Esi-
tyksestä puuttuu sen arviointi, mitä tästä aiheutuu osa-aikaisille ja määräaikaisille työnte-
kijöille. Ja tästä johtuen myös esimerkiksi tasa-arvovaikutusten arviointi jää osittain puut-
teelliseksi ja epävarmaksi tässä lakiesityksessä.

15.14 Simon Elo sin: Arvoisa puhemies! Jatkossa neljän viikon palkallisen vuosiloman
voisi saada, vaikka lomapäiviä olisi kertynyt vähemmän sairauden tai tapaturman vuoksi.
Tämähän on työntekijälle merkittävä muutos vuosilomalakiin, mutta niin kuin ministeri sa-
noi, sinänsä se liittyy EU-säädöksien täyttämiseen. Siinä mielessä tämä on myös esimerkki
— sinänsä hyvin konkreettinen esimerkki — kansalaiselle siitä, kuinka suuri vaikutus EU-
sääntelyllä Suomeen on, ja se vaikutus on syvä ja kiistaton.

Mutta kaikki yrittäjät — täytyy samaan hengenvetoon sanoa — eivät ole tästä esitykses-
tä sinänsä innoissaan. Yrittäjien mukaan muutos voisi lisätä työnantajille aiheutuvia kus-
tannuksia, hallinnollista taakkaa. Ja tähän liittyen haluaisin ministeriltä kysyä: Miten näet-
te tämän yrittäjäpuolen huolet, jotka nekin täytyy huomioon ottaa yhtä lailla kuin täytyisi
ottaa huomioon työntekijäpuolen huolet, jos esityksessä sellaisia olisi? Miten nämä yrittä-
jäkysymykset näette?

Puhemies Paula Risikko: Edustaja Suutari, ja sitten, mikäli ministeri haluaa vastata, vas-
tauspuheenvuoro.

15.15 Eero Suutari kok: Arvoisa puhemies! Edellisellä vaalikaudella käytiin ensimmäi-
sen kerran tämän asian käsittelyä tuolla työelämä- ja tasa-arvovaliokunnassa, jossa minis-
terikin silloin oli paikalla, ja siellä tehtiin ratkaisu, jossa neljä viikkoa tuli minimissään,
mutta tuli myös enemmän sitten niille henkilöille, joilla oli pitemmät lomat kuin tämä nel-
jä viikkoa. Tämä hallitus on sitä muuttanut täksi neljäksi viikoksi, ja tässä nyt sitten korja-
taan tämä EU:n vaatima palautumisaika, jos se neljä viikkoa ei täyty niitten osalta, jotka ei-
vät ole vielä tarpeeksi olleet palveluksessa jossakin yrityksessä. Mutta tämähän todella to-
dennäköisesti lisää kustannuksia sille yritykselle, joka ottaa henkilön töihin sillä tavalla,
että tälle ei tule aikaisemmasta, työmarkkinajärjestöjen sopimasta kesäloma-ajasta tar-
peeksi loma-aikaa, jolloin tämä sitten todennäköisesti vähentää työllisyyttä minun laskel-
mieni mukaan. Kysyisin ministeriltä, olenko minä laskenut väärin.

Puhemies Paula Risikko: Sitten ministeri, olkaa hyvä.

15.17 Työministeri Jari Lindström: Arvoisa rouva puhemies! Kiitos kysymyksistä.
Ensinnäkin edustaja Mäkisalo-Ropposen havaintoihin. Nyt tällä ehdotettavalla sään-

nöksellä me turvaamme työaikadirektiivin 7 artiklassa edellytetyn vähimmäisoikeuden
palkalliseen lepoaikaan. Ja toistan sen, mitä tässä alussa sanoin, että tässä tehdään se mini-
mi juuri siitä syystä, että kolmikannassa todettiin, että muuta ei ehditä tekemään, koska
siellä oli sama porukka tekemässä työaikalakia. En siis lainkaan vastusta sitä, että tässä oli-
si pitänyt kyetä tekemään kokonaisuudistus, mutta nyt tehdään vain se, minkä EU vaatii, eli
se minimi.
3



Pöytäkirjan asiakohta PTK 110/2018 vp
Jos työntekijälle nyt sitten turvattaisiin vapaapäivien sijasta tämmöinen oikeus ikään
kuin normaaliin vuosilomaan sairaus- tai kuntoutuspoissaoloista huolimatta eli niin, että
maksettaisiin vuosilomapalkkaa, niiden ajalta kertyisi uutta vuosilomaa ja työ- ja virkaeh-
tosopimusten lomarahaa koskevat määräykset tulisivat sovellettavaksi ja kustannukset oli-
sivat korkeammat kuin lisäpäiväoikeudesta johtuvat kustannukset.

Tällä on vaikutuksia, totta kai, työnantajiin, tällä on vaikutus yksityiseen sektoriin ihan
rahallisesti. Tästä tulee hallinnollista taakkaa ja myös kustannuksia yksityiselle sektorille
18 miljoonaa, kunnille 4 miljoonaa, valtiolle 400 000 euroa, yhteensä noin 22 miljoonaa.
Tämä esitys vaikuttaa vuosittain arviolta noin 13 000:een yksityisen ja julkisen sektorin
palkansaajaan.

Ja minkä takia esityksen vaikutuksia määräaikaisissa, osa-aikaisissa työsuhteissa työs-
kenteleviin ei ole arvioitu? Me emme ole katsoneet sitä tarpeelliseksi ottaen huomioon tä-
män esityksen tavoitteet, koska tässä esityksessä ei ehdoteta muutettavaksi niitä perusteita,
joiden mukaan vuosilomaa ansaitaan.

Ja kyllä työnantajapuolen näkemyksiä, lausuntopalautetta, edustaja Elo, on käyty läpi.
EK:han katsoi, että tätä uudistusta ei tulisi toteuttaa ollenkaan, koska unionin tuomioistuin
ei ole todennut Suomen vuosilomalakia työaikadirektiivin vastaiseksi. No, me nyt kuiten-
kin katsoimme, että tälle on tarve, ja me teemme tässä vaiheessa minimin.

Kuten sanoin, tälle on olemassa tilaus, ja on sitten varmaan seuraavan hallituksen kes-
keisimpiä tehtäviä viedä tämä kokonaisuudistus maaliin.

Keskustelu päättyi.

Asia lähetettiin työelämä- ja tasa-arvovaliokuntaan.
4


