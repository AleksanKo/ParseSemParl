















































DEM71A9.tmpSave.xml


Pöytäkirjan asiakohta PTK 95/2016 vp
Pöytäkirjan asiakohta 

PTK 95/2016 vp

Täysistunto

Keskiviikko 5.10.2016 klo 13.59—17.00

6. Keskustelualoite ääriliikkeistä ja väkivallasta Suomessa
Keskustelualoite KA 13/2016 vp

Keskustelu

Puhemies Maria Lohela: Päiväjärjestyksen 6. asiana on ajankohtaiskeskustelu ääriliik-
keistä ja väkivallasta Suomessa.

Ajankohtaiskeskustelu alkaa ryhmäpuheenvuorokierroksella, jossa puheenvuorojen pi-
tuus on enintään 5 minuuttia. Niiden jälkeen 3 minuutin puheenvuoron käyttävät sisämi-
nisteri Paula Risikko ja oikeus- ja työministeri Jari Lindström.

Muut puheenvuorot varataan P-painikkeella, ja ne saavat kestää enintään 2 minuuttia.
Myönnän nämä puheenvuorot harkitsemassani järjestyksessä, ja harkintani mukaan myön-
nän myös enintään 1 minuutin mittaisia vastauspuheenvuoroja.

Kehotan pysymään näissä annetuissa aikarajoissa, koska tälle keskustelulle on varattu
aikaa vain 2 tuntia. Näin huolehdimme, että mahdollisimman moni ehtii käyttämään pu-
heenvuoron.

Sitten siirrytään keskusteluun.

Keskustelu

14.02 Antti Kaikkonen kesk (ryhmäpuheenvuoro): Arvoisa puhemies! Alkuun lämmin
kiitos puhemiesneuvostolle, että tähän eduskuntaryhmien puheenjohtajien yhteiseen kes-
kustelualoitteeseen löytyi aika täältä täysistunnosta aika nopeasti. Kiitoksia siitä.

Arvoisa puhemies! Hallitus päätti Helsingin Asema-aukion tapahtumien jälkeen ratkai-
suista, joilla puututaan ääriliikkeiden toimintaan maassamme. Nykyisten lakien sovelta-
mista käytäntöön tehostetaan. Viranomaisille osoitetaan lisää voimavaroja. Keskusta tu-
kee näitä ratkaisuja. Katsomme, että ratkaisut on sovitettu kestävästi yhteen ihmisten sa-
nan- ja mielipiteen- sekä yhdistymis- ja kokoontumisvapauden kanssa. Perusoikeuksiin
puuttumisen kynnys on tietoisesti asetettu korkealle. On myös ollut tärkeää, että puolueet
ovat yhdessä tuominneet väkivallan, vihateot, vihapuheen ja rasismin.

Arvoisa puhemies! Uskomme keskustassa suomalaisten odottavan meiltä päättäjiltä en-
nen muuta näkemystä siitä, millaisen haluamme tulevaisuuden Suomen olevan. Keskustan
tavoite on uudistamalla rakentaa turvallinen, työllistävä ja tasa-arvoinen Suomi, jossa jo-
kaisesta pidetään huolta ja koko maata kehitetään tasapainoisesti. Puolustamme myös täs-
tä eteenpäin kansanvaltaa, oikeusvaltiota ja ihmisoikeuksia. Millään väkivaltaan tai mui-
hin rikoksiin syyllistyvillä ääriliikkeillä ei saa olla sijaa Suomessa. Kansanvallassa vaiku-
tusvalta haetaan ja ansaitaan vaaleissa. Vaikutusvalta tulee tällöin suoraan Suomen kansal-
ta.
 Tarkistettu
4.0



Pöytäkirjan asiakohta PTK 95/2016 vp
Arvoisa puhemies! Työttömyys on lisääntynyt Suomessa vuosikausia. Työttömyyden
ongelma on vakava, ja sillä voi olla monia sivuvaikutuksia. Kestävin tae myös yhteiskun-
tarauhalle on, että saamme aikaan suunnanmuutoksen ja työllisyys saadaan Suomessa vih-
doin paranemaan. Keskusta on sitoutunut tekemään työllisyyden parantamiseksi kaiken
voitavan. Etenkin nuoret ja pitkäaikaistyöttömät on saatava työn kautta takaisin mielek-
kään elämän syrjään kiinni. Jokaisella on oltava mahdollisuus tämän maan rakentamiseen
omalla panoksellaan.

Arvoisa puhemies! Suomalaiseen elämänmenoon on kuulunut moniääninen ja moniar-
voinen keskustelu, jonka kautta olemme pystyneet aikaansaamaan yhteisen näkemyksen,
sopimaan asioista ja uudistamaan Suomea. Olen saanut aika paljon yhteydenottoja tavalli-
silta suomalaisilta, joiden mielestä keskustelusta on monissa asioissa tullut kahden vasta-
puolen toisiaan leimaavaa ja loukkaavaakin huutelua, jossa maltillisille ja rakentaville nä-
kemyksille ei oikein ole tilaa. Mustavalkoinen vastakkainasettelu ja myös vihapuhe jyllää-
vät etenkin nettipalstoilla ja sosiaalisessa mediassa, valitettavasti. Keskusta haluaa olla pa-
lauttamassa Suomeen keskustelukulttuuria, joka nojaa vanhaan viisauteen "arvaa oma tila-
si, anna arvo toisellekin". Moniääninen ja -arvoinen keskustelu on yksi ratkaisu myös ihan
kaikenlaisten ääriliikkeiden hillinnässä.

Etenkin tällaisena murrosaikana, arvoisa puhemies, eri mielipiteitä suvaitsevalle mutta
ratkaisukeskeiselle keskustelulle on tarve. Uskomme suomalaisten tolkullisen enemmis-
tön odottavan myös tätä meiltä päättäjiltä. Eduskuntakin itse voisi kenties omalta pieneltä
osaltaan olla näyttämässä esimerkkiä. Kenties. Voisimmeko lopettaa toistemme ohi puhu-
misen, tai ainakin vähentää sitä, ja tahallisen väärinymmärtämisen, ja sen sijaan laittaa voi-
mavaroja ratkaisujen hakemiseen, aidosti yhdessä?

Arvoisa puhemies! Suomi on pian satavuotias. Tulevan juhlavuoden tunnus on "Yhdes-
sä". Tuossa sanassa kiteytyy kosolti suomalaisuuden perimmäistä olemusta ja sitä, miksi
olemme pärjänneet, vaikka isänmaatamme on vuosikymmenten aikana koeteltu niin sisäl-
tä kuin ulkoa, niin monin eri tavoin.

Hyvät kollegat! Arvoisa puhemies! On jälleen meistä itsestämme kiinni, kohtaammeko
tulevaisuuden yhdessä vai erillään. Keskusta katsoo, että tämä maa pitää rakentaa yhdessä
työtä tekemällä ja toisistamme välittäen. Ollaan ihmisiksi.

14.07 Sami Savio ps (ryhmäpuheenvuoro): Arvoisa puhemies! Perussuomalaisten edus-
kuntaryhmä on sitoutunut kitkemään kaikenlaisen aatteellisen väkivallan pois Suomesta.
Tarkoitus ei pyhitä keinoja minkään aatteellisen päämäärän edistämiseksi, eivätkä ihmis-
ten pahoinpiteleminen tai omaisuuden tuhoaminen yksinkertaisesti kuulu suomalaiseen
yhteiskuntaan. Henkilöihin, yhteisöihin tai omaisuuteen kohdistuvat hyökkäykset eivät ole
yhteiskunnallista vaikuttamista. Ne ovat rikollista toimintaa, jolle ei ole sijaa yhteiskun-
nassamme.

Olen varma, että kaikki eduskuntapuolueet ovat yhtäläisen sitoutuneita puolustamaan
länsimaista demokratiaa. Tuomitsemme yksiselitteisesti kaiken ihmisvihan, syrjinnän ja
väkivallan. Demokraattisiin ja laillisiin yhteiskunnallisiin vaikuttamiskeinoihin eivät kuu-
lu sen enempää äärioikeiston harjoittama ihmisten potkiminen kadulla kuin radikaalin ym-
päristöliikkeen suosima ilkivalta ja väkivalta esimerkiksi tuhopolttojen muodossa useita
EU-maita kohdanneesta terrorismista puhumattakaan.

Me perussuomalaiset emme halua Suomea, jossa vallitsee vahvemman oikeus tai anar-
kia. Kansan etua tulee edistää kansanvaltaisin keinoin ja kunnioittaa Suomen lakeja sekä
2



Pöytäkirjan asiakohta PTK 95/2016 vp
niiden puolustajia. Puolustamme sananvapautta ja vaadimme poliisille riittäviä resursseja
poliittisen väkivallan kitkemiseen sekä väkivaltaan syyllistyneille kovempia tuomioita.
Demokraattisessa yhteiskunnassa mielipidettä ei ilmaista virkavaltaa väkivaltaisesti vas-
tustamalla, mailalla hakkaamalla tai polttopulloja tai kiviä heittämällä. Sitä vastoin mieli-
pide ilmaistaan vaaleissa tai rauhanomaisissa mielenosoituksissa, joihin osallistuvien kos-
kemattomuus on taattava.

Arvoisa puhemies! Keskustelemme nyt erittäin vakavasta asiasta. Suomalaisessa yhteis-
kunnassa on alkanut esiintyä säröjä, joiden korjaamiseen meidän kansanedustajien on yh-
teiskuntamme korkeimpina kansan valitsemina päättäjinä löydettävä ratkaisut. Ääriliikkei-
siin ja poliittiseen toimintaan perustuvan väkivallan osuus suomalaisen yhteiskunnan koko
väkivallasta on onneksi yhä pieni. Vuonna 2015 Suomessa tilastoiduista 30 000 pahoinpi-
telystä vain 17 oli ääriliikkeiden tekemiä. Silti jokainen tapaus on liikaa.

Perussuomalaisten mielestä ratkaisu ei kuitenkaan ole erillinen, tiettyjen järjestöjen toi-
minnan kieltävä lainsäädäntö. Nykylainsäädäntö ja viranomaisten aiempi valmistelutyö
antavat jo keinot puuttua väkivaltaisten ääriliikkeiden toimintaan. Toimeenpanossa on sitä
vastoin petrattavaa. Myöskään sananvapauden rajoittaminen tai kansalaisoikeuksiin puut-
tuminen eivät kuulu demokraattiseen Suomeen. Historiaa lukeneet tietävät hyvin, että har-
kitsematon järjestöjen toiminnan kieltäminen ja sananvapauden rajoittaminen voisivat joh-
taa entistä radikaalimpaan maanalaiseen toimintaan. Kiellettäviksi katsottavien yksittäis-
ten järjestöjen tai ideologioiden nimeäminen on kansalaisoikeuksien näkökulmasta arve-
luttavaa, eikä lainsäädäntöteitse kuulu laatia tällaisia mustia listoja. Ääriliikkeen määritel-
män täytyy olla kaikille liikkeille ja ideologioille yhtäläinen, jotta poliittiset ajojahdit väl-
tetään ja tasapuolinen kohtelu lain edessä varmistetaan.

Arvoisa puhemies! Perussuomalaiset haluavat torjua ääriliikkeiden aiheuttamaa uhkaa
siten, että nykyistä lainsäädäntöä toimeenpannaan tehokkaammin ja uhkakuviin puututaan
mahdollisimman varhaisessa vaiheessa. Sisäministeriö on julkaissut uudistetun Kansalli-
sen väkivaltaisen radikalisoitumisen ja ekstremismin ennaltaehkäisyn toimenpideohjel-
man. Kohdentamalla ohjelman keinoja radikalisoitumisvaarassa oleviin ryhmiin on mah-
dollista saada aikaan hyviä tuloksia.

Puolueiden, kansalaisjärjestöjen ja viranomaisten on haastettava kaikki suomalaiset
osallistumaan asialliseen julkiseen keskusteluun. Mitä paremmin ääritahojen tavoitteista
ollaan selvillä, sitä helpompaa on ongelmien torjunta demokraattisin keinoin, ja toisaalta,
asiallisen ja perustellun keskustelun esimerkiksi maahanmuutosta on oltava jatkossakin
mahdollista ilman pelkoa leimautumisesta ääriliikkeen edustajaksi. Sananvapaus on länsi-
maisen demokratian tärkeä kulmakivi, ja sitä tulee kunnioittaa maailmankatsomuksellisis-
ta eroista huolimatta. Yhteiskunnassamme on kiistämättä yhä lukuisia korjaamista vaati-
via epäkohtia. Niitä on korjattava demokratian keinoin, jolloin kansalaisten tukemat uudis-
tukset ja todistetusti toimiva kansanvaltainen hallintojärjestelmä vievät onnistuessaan tilaa
myös ääriliikkeiden kasvulta. Niin kauan kuin me yhdessä uskomme yhteisten pelisääntö-
jen noudattamiseen, meillä on yhteiskunta.

Perussuomalaisten eduskuntaryhmä antaa tukensa hallituksen toimenpiteille, jotka
edesauttavat ääriliikehdinnän kitkemistä Suomesta ja tekevät kotimaastamme turvallisem-
man sekä nykyisille että tuleville sukupolville.

14.12 Kari Tolvanen kok (ryhmäpuheenvuoro): Arvoisa puhemies! Turvallisuus on ih-
misen välittömin perustarve heti säällisen toimeentulon jälkeen. Turvallisuudentunteen ta-
3



Pöytäkirjan asiakohta PTK 95/2016 vp
kaaminen onkin eräs järjestäytyneen yhteiskunnan tärkeimmistä tehtävistä. Euroopassa ta-
pahtunut turvallisuusympäristön muutos on muuttanut yleistä asenneilmastoa kireämmäk-
si. Myös suomalaisten varsin hyvä luottamus turvallisuuteen on järkkynyt.

Muutaman viikon takaiset Asema-aukion tapahtumat ovat järkyttäneet meitä kaikkia.
Äärinationalistien mielenilmauksen yhteydessä ihminen joutui vakavan väkivallan uhrik-
si. Teemme kaikkemme sen eteen, että vastaavia tekoja ei enää tapahtuisi. Kokoomus tuo-
mitsee kaiken poliittisen väkivallan, rasismin ja vihapuheen. Siis kaiken poliittisen väki-
vallan, rasismin ja vihapuheen. Meidän tulee tehdä kaikki voitavamme, jotta väkivalloin
tai muilla rikoksilla ei enää ajettaisi Suomessa aatteellisia päämääriä.

Hallitus hyväksyi viime viikolla sisäministeri Paula Risikon johdolla valmistellut toi-
menpiteet äärijärjestöjen toimintaan puuttumiseksi. Nyt tulee pyrkiä rajoittamaan äärijär-
jestöjen toimintaedellytyksiä, arvioimaan niiden laillisuutta, tehostamaan viharikosten tut-
kintaa ja parantamaan rikosten ennaltaehkäisyä. Väkivaltaiset äärijärjestöt eivät ansaitse
lainsuojaa. Nykyinen lainsäädäntömme tuntee mahdollisuuden lakkauttaa sellainen järjes-
tö, joka toimii olennaisesti vastoin lakia tai hyviä tapoja. Pidämme tärkeänä, että viran-
omaiset ja tuomioistuimet tulevat arvioimaan Suomen vastarintaliikkeen ja muiden vastaa-
vien järjestöjen laillisuuden.

Äärijärjestöjen toimintaedellytyksien rajoittamiseksi tulee arvioida myös mahdollisuut-
ta kieltää äärijärjestöjen tunnusten käyttäminen ja mielenosoitusten riskiarvioinnin paran-
tamista esimerkiksi pidentämällä mielenosoituksista ilmoittamisen määräaikaa. Hallitus
linjasi poliisin resurssien kohdentamisesta äärijärjestöjen toiminnan selvittämiseen, ennal-
taehkäisyyn ja vihapuheen tutkintaan. Viime viikonloppuna mediassa kerrotun mukaisesti
viharikosten määrä on kasvanut. Erityisen huolestuttavaa on, että näissä teoissa näkyy vä-
kivaltaisten äärijärjestöjen lisäksi radikalisoituneita yksittäisiä tekijöitä.

Poliisitutkinnassa tulee panostaa aikaisempaa paremmin siihen, että viharikoksiin liitty-
vät motiivit saadaan tutkittua, jotta ne voitaisiin ottaa tuomioistuimissa nykyistä parem-
min huomioon. Motiivin tutkinta on kyllä kieltämättä haastavaa, mutta sitä tulisi tehostaa,
jotta rikoksen vihamotiivi voidaan huomioida syyteharkinnassa nykyistä useammin.

Kukaan ei ole syntyessään rasisti. Syrjivä ajattelu ja vihapuhe ovat asioita, jotka opi-
taan. Esimerkiksi osattomaksi jäämisen kokemukset, syrjäytyminen ja turhautuminen aja-
vat etsimään merkityksiä ääriliikkeistä. Opetus- ja kulttuuriministeri Sanni Grahn-Laaso-
nen julkisti toukokuun alussa ohjelman rasismin ja vihapuheen estämiseksi ja yhteiskun-
nallisen osallisuuden edistämiseksi. Merkityksellinen Suomessa -nimisessä ohjelmassa
otetaan käyttöön koulutuksen, kulttuurin, nuorisotyön ja liikunnan toiminnot sen varmis-
tamiseksi, että lapset ja nuoret oppisivat alusta alkaen suvaitsevaisiksi, toista kunnioitta-
viksi ja yhdenvertaisuutta arvostaviksi. Lasten ja nuorten parissa työskenteleviä koulutta-
malla varmistetaan, että heillä on ammattitaitoa puuttua vihapuheeseen. Varhain puuttu-
malla voidaan ehkäistä vihapuheen muuttuminen vihateoiksi.

Arvoisa puhemies! Viime aikojen keskustelu on keskittynyt oikeutetusti äärinationalis-
tiseen väkivaltaan. Sen ohella on tärkeää toimia kaiken poliittisen väkivallan kitkemiseksi.
Kenenkään ei tulisi joutua pelkäämään turvallisuutensa puolesta työpäivänsä aikana. On
käsittämätöntä esimerkiksi, että mielenosoituksen yhteydessä virkatehtävää hoitava poliisi
tai lepovuorossa oleva bussinkuljettaja joutuu väkivallanteon tai sen yrityksen uhriksi ää-
rijärjestöjen toimesta. Vuosittain mielenosoituksissa, tai pikemminkin mellakoissa, aiheu-
tetaan kymmenientuhansien eurojen vahinko sivullisten omaisuudelle. Väkivallan käyttä-
4



Pöytäkirjan asiakohta PTK 95/2016 vp
minen tai sivullisten omaisuuden tuhoaminen ei ole sallittua mielenosoittamista. Pidetään
huoli, että myös näihin rikoksiin puuttumiseen on riittävät keinot.

Arvoisat kansanedustajat, meillä päättäjillä on vastuu siitä, että maamme turvallisuus
taataan. Väkivaltaisten äärijärjestöjen toimintaan ja viharikollisuuteen tulee nyt puuttua.
Hallituksen tekemät linjaukset ovat hyvä alku tähän työhön, jota tulee nyt jatkaa edelleen.

14.18 Ilkka Kantola sd (ryhmäpuheenvuoro): Arvoisa rouva puhemies! Romaanissaan
Kärpästen herra Nobel-kirjailija William Golding kuvaa taitavasti sitä, miten sivistynei-
den ihmisten käy kriisitilanteessa liikkeelle laitettujen perättömien huhujen vaikutuksesta.
Peloissaan olevat ihmiset alkavat toimia irrationaalisesti. He alkavat epäillä toistensa aikei-
ta. Syntyy liittoutumia. Järjettömät mielikuvat muuttuvat viholliskuviksi. Lopulta viha joh-
taa järjettömiin surmatekoihin yhteisössä, jonka piti olla kaikin puolin järkevä ja sivisty-
nyt. Nobel-kirjailijan viesti on vahva: demokratian ja sivistyksen mureneminen johtaa lo-
pulta järjettömään vihaan, väkivaltaan ja syyttömien kuolemaan.

Arvoisa puhemies! Suomi on hyvä maa. Menestyksemme rakentuu demokratialle ja si-
vistykselle. Monipuoluejärjestelmämme on osoittautunut keinoksi, jonka kautta kansalais-
ten erilaiset näkemykset ovat päässeet vaikuttamaan yhteiskuntamme kehitykseen. Yhdes-
sä olemme kyenneet luomaan suotuisat puitteet tasa-arvon ja oikeudenmukaisuuden vah-
vistumiselle.

Tilanne on kuitenkin muuttumassa. Muutos näkyy demokratian vastaisten äärioikeisto-
laisten, uusnatsismia edustavien ääriliikkeiden vahvistumisena. Näkyviin tullut poliittinen
väkivalta on merkki pinnan alla tapahtuvasta huolestuttavasta liikehdinnästä. Olemme yhtä
mieltä siitä, että on syytä nyt olla valveilla. Olemme nähneet kansalaisen menettävän hen-
kensä poliittisen väkivallan uhrina. Poliittisista vaikutteista syntyvä väkivalta on uhka
koko demokraattiselle järjestelmällemme, jos annamme väkivallan hyväksyville ääriliik-
keille tilaa.

Arvoisa puhemies! On tärkeätä, että meillä on yhteinen halu sanoa jyrkkä ei kaikelle po-
liittiselle väkivallalle ja demokratian vastaisille ääriliikkeille. Vastuu demokratian puolus-
tamisesta ja yhteiskuntarauhan lujittamisesta kuuluu meille kaikille. Se, mitä me lausum-
me tai mitä kantoja otamme tai minkälaisissa järjestöissä toimimme, on monille kansalai-
sille malli, jota he ovat valmiita seuraamaan. Äänestäjät ovat asettaneet meidät kantamaan
vastuuta. Heillä on oikeus odottaa, että me myös puhumme ja toimimme vastuullisesti.
Huonosti harkituilla sanoillamme ja teoillamme voimme vahvistaa asenteita, jotka antavat
hyväksynnän demokratiaa halveksiville ääriliikkeille ja väkivaltaan johtavalle vihalle. Tai
voimme viisaasti perustella ja vakuuttaa, että kaikista puutteistaan huolimatta demokratia
on paras menetelmä edistää niin yksilön kuin koko kansakunnankin hyvää.

  Samhällets värderingar mäts i hur det förhåller sig till sina minoriteter. Att godkänna olik-
het är en del av bildningen. Vi kan inte acceptera att någon diskrimineras på basis av ålder,
nationalitet, språk, religion, övertygelse, åsikt, politisk verksamhet, sexuell läggning eller
annan personlig egenskap.

  Arvoisa puhemies! Eurooppalaisten demokraattisten puolueiden rasismin vastaisessa pe-
ruskirjassa puolueet sitoutuvat "puolustamaan ihmisoikeuksia ja demokraattisia periaattei-
ta, torjumaan rodullista häirintää ja kiihottamista kansanryhmää vastaan sekä rotusyrjintää
ja kaikkia rasistisen väkivallan muotoja". SDP on esittänyt, että puolueet nykytilanteessa
5



Pöytäkirjan asiakohta PTK 95/2016 vp
allekirjoittaisivat uudelleen rasisminvastaisen julistuksen ja edellyttäisivät kunnallisvaa-
liehdokkailta siihen sitoutumista.

Arvoisa puhemies! Kansanedustajan puhevapaus on perustuslaissa turvattu. Tämä ei
kuitenkaan tarkoita, että kansanedustaja voisi lausua mitä tahansa joutumatta rikosvastuu-
seen. Kansanedustajien saamat syytteet ja epäilyt sananvapauden väärinkäyttämisestä ei-
vät ole edustuksellisen demokratiamme kauneimpia kukkia. Kiihottaminen kansanryhmää
vastaan on jyrkässä ristiriidassa demokraattisesti päätettyjen yhteisten arvojemme kanssa.
Sillä leikkiminen on leikkiä tulella, jonka vaarallisuuden me tiedämme fasismin ja natsis-
min historiasta Euroopassa.

Arvoisa puhemies! Vallanhaluun nojaavat rasistiset ja väkivaltaan valmiit poliittiset ää-
riliikkeet käyttävät hyväksi ihmisten katkeruutta ja toivottomuutta kasvavan eriarvoisuu-
den keskellä. Meidän on demokraattisin keinoin ponnisteltava tarmokkaammin yhteiskun-
nan kahtiajakautumisen torjumiseksi. On luotava tukevammat jalansijat heille, jotka ovat
pudonneet ja joutuneet syrjään. On vahvistettava aitoa dialogia päättäjien ja eri kansalais-
ryhmien välillä. On lisättävä kansalaisten demokraattisia vaikutusmahdollisuuksia.

Arvoisa puhemies! Hyvät edustajakollegat! Demokratia on puolustamisen arvoinen.
Demokratiaa on puolustettava.

14.23 Pekka Haavisto vihr (ryhmäpuheenvuoro): Arvoisa puhemies! Suomessa sano-
taan, että puhuminen on hopeaa mutta vaikeneminen kultaa. Hiljaisuus on meidän tavara-
merkkimme. Bertolt Brechtin mukaan Suomi on maa, jossa vaietaan kahdella kielellä. On
aika rikkoa tämä hiljaisuus.

Kuolemaan johtanut väkivalta ääriliikkeen tilaisuudessa Helsingissä on herätys siihen,
että Suomessa pesii väkivaltaan turvautuvia poliittisia liikkeitä. Sama nähtiin Jyväskylän
kirjastopuukotuksessa tammikuussa 2013. Demokratialla on oikeus itsepuolustukseen.
Emme hyväksy väkivallan käyttöä koskaan poliittisten tavoitteiden ajamiseen. Lainsää-
dännössä on jo nyt välineet väkivallan käytön, väkivaltaan yllyttämisen, rasismin, vihapu-
heen ja järjestäytyneen rikollisuuden torjumiseksi. Käytetään niitä. Rikoslakiin tulee myös
lisätä järjestäytyneen rasismin kielto.

Suomessa ei aina tunnisteta viharikoksia tai rasistisia motiiveja rikollisuudessa. Vuosit-
tain tehdään 600—700 rikosilmoitusta, jotka sisältävät epäilyn rasismista. Rasismia ran-
gaistuksen koventamisperusteena käytetään vuosittain alle 20 tapauksessa.

Arvoisa puhemies! Viharikokset ja rasistiset rikokset ovat usein sanallisia loukkauksia.
Saatamme vähätellen sanoa, että jokin asia on "vain puhetta". Unohdamme, että myös puhe
on teko — puheella voi loukata, lannistaa, alistaa, syrjäyttää. Suuret muutokset maailmas-
sa käynnistyvät aina puheella. Raamattu on puhetta. Perustuslaki on puhetta. YK:n ihmis-
oikeuksien julistus on puhetta. Puhe luo yhteiskuntamme ja muuttaa maailmaa. On tär-
keää, mitä ja miten puhumme ja miten toisten puheisiin vastaamme.

Vihapuhe ei ole Suomessa uutta. Vuoden 1918 sisällissodassa tapettiin "punaroistoja"
tai "lahtariperkeleitä", aivan tavallisia suomalaisia, jotka eri syistä olivat ajautuneet kon-
fliktin äärilaidoille — lopulta aseet kädessä. Maltillisesta puheesta oli puute. Näin tiedäm-
me käyneen myös Jugoslavian hajoamissodissa ja Ruandan kansanmurhassa.

Uusnatsien toimintakulttuuriin kuuluu väkivallan käytöllä pelottelu. Jokainen poliitti-
nen liike joutuu tekemään selväksi suhteensa väkivaltaan. Vasemmisto on tehnyt pesäeron
aseelliseen vallankumoukseen, oikeisto oikeistoradikalismiin, me vihreät ekoterrorismiin.
6



Pöytäkirjan asiakohta PTK 95/2016 vp
Poliittisella kentällä kukaan ei saa flirttailla väkivallan tai vihapuheen kanssa. Kaikilla po-
liittisilla liikkeillä on tästä vastuu.

Arvoisa puhemies! Pitäisikö Suomen vastarintaliike järjestönä ja sen tunnusten käyttö
lailla kieltää? Viranomaisten asia on nyt selvittää, onko järjestöön pesiytynyt sellainen jär-
jestyneen väkivallan ihannointi ja yllytyskulttuuri, että kovat keinot on otettava käyttöön.

Sosiaalinen media on arkipäiväistänyt vihapuheen. Häpäisy ja väärien väitteiden esittä-
minen on jokapäiväistä. Julkisen sanan neuvoston langettavia päätöksiä keräillään. Kun
somessa ja muussa mediassa asetutaan kokonaan hyvien tapojen ja lainsäädännön ulko-
puolelle, on viranomaisten aika toimia. Vihapuheelle on laitettava raja.

Mitä tapahtuu kouluissa tänään, se tapahtuu laajemmin yhteiskunnassa myöhemmin.
Suomalainen koulu ei ole tällä hetkellä hyvä ja turvallinen paikka kaikille lapsille. Tulem-
me vielä löytämään tämän edestämme.

  Ärade talman! Hattal i sociala medier och mobbningskultur når också barn och skolor.
Skolorna är inte trygga för barn i dagens Finland. Det som händer i skolorna i dag händer
mer omfattande i samhället i morgon.

  Puhemies! Minulla kävi eduskunnassa vieraana ryhmä Suomen romaninuoria. Kysyin
heiltä, onko Suomessa rasismia. Kaikki räjähtivät nauramaan. Kun kysyin, miltä rasismi
tuntuu, romanipoika vastasi: "No, ensin se tuntui pahalta, sitten ajattelin, että eihän se ole
mitään henkilökohtaista, se on vaan tää mun ihonväri." Jos annamme vähänkään tilaa ra-
sismille, silloin syntyy tilaa myös väkivaltaa ja syrjintää käyttäville liikkeille. Siksi rasis-
min torjuminen on koko yhteiskunnan yhteinen tehtävä.

Arvoisa puhemies! Onneksi Suomessa on myös tolkun ihmisiä. Tolkku on asian ymmär-
tämistä, mutta tolkkuun pitää liittää myös toimintakyky, uskallus puuttua asioihin. Kutsu-
taan sitä vaikka rönttiydeksi, uskallukseksi puuttua vääryyksiin. Tätä rönttiyttä Suomessa
nyt tarvitaan. Hiljaisuuden aika on ohi. Joskus hiljaisuus voi tappaa: kun emme puutu
ajoissa, kun vihapuhe nostattaa väkivallan. Koskaan ei tee virhettä avatessaan suunsa nii-
den puolesta, jotka eivät saa omaa ääntään kuuluviin tai joiden ääni on jo sortunut.

14.28 Anna Kontula vas (ryhmäpuheenvuoro): Arvoisa puhemies! Viime aikojen kes-
kustelussa on toistuvasti liitetty poliittinen väkivalta ääriliikkeisiin. Tämä ei ole viisasta tai
edes totta. Suurin osa radikaaleista liikkeistämme ei nimittäin hyväksy väkivaltaa saati
käytä sitä. Toisaalta historia tuntee esimerkkejä, joissa väkivaltaa käyttävät poliittisen kar-
tan keskiryhmät. Valtavirrasta katsoen ovat toisinajattelijat aina ääressä. Toimivassa de-
mokratiassa tämä kuitenkin nähdään vahvuutena. Ymmärretään, että järjestelmä tarvitsee
ääriliikkeitä ajattelemaan laatikon ulkopuolelta, sanomaan ensimmäisenä ääneen sellaisia
huimia ideoita kuin naisten äänioikeus, orjuuden kieltäminen, omaisuudensuoja, vapaa eh-
käisy tai perustulo. Ongelmamme ei siis ole ääriliike vaan poliittinen väkivalta: poliittises-
ti motivoitunut väkivalta, poliittisten tavoitteiden ajaminen väkivallan keinoin. Viime kä-
dessä demokraattiset oikeudet ovat aina toisinajattelun oikeuksia, sellaisia kuin oikeutta
kävellä kadulla pelkäämättä, osoittaa mieltä ja järjestäytyä vaatimaan muutosta. Tämän
kaiken poliittinen väkivalta asettaa kyseenalaiseksi.

Arvoisa puhemies! Ihmisiä ei tapa nationalismi, ei anarkismi, ei edes kansallissosialis-
mi, vaan toiset ihmiset. Siksi poliittistakin väkivaltaa ehkäistään tunnistamalla toimijoita,
ei ympäripyöreällä taivastelulla ääriliikkeistä. On nimettävä, kuka lyö, kuka kannustaa lyö-
7



Pöytäkirjan asiakohta PTK 95/2016 vp
mään ja kuka maksaa lyömisestä. Suomessa on joitakin ääriryhmiä, jotka hyväksyvät vä-
kivallan ja käyttävät sitä. Poliittisen väkivallan ei kuitenkaan tarvitse olla perinteisessä
mielessä järjestäytynyttä. On esimerkiksi syytä uskoa, että useat polttopulloiskut vastaan-
ottokeskuksiin suunniteltiin ja toteutettiin yhden henkilön toimesta, vaikka niitä edelsikin
rasistisissa nettijulkaisuissa ja keskustelupalstoilla rakennettu taustatarina.

Meillä on jo olemassa lainsäädäntö, jota poliittisen väkivallan hillitsemiseen tarvitaan.
Väkivalta on Suomessa kriminalisoitu, samoin vihapuheen kestoteemat ja rikollisen toi-
minnan rahoittaminen. Onneksi kyse on vielä niin pienestä ilmiöstä, että siihen puuttumi-
nen ei voi olla myöskään resursseista kiinni.

Niin, hyvät kollegat, enemmän harhaan kuin perille vie myös poliittisen väkivallan yh-
distäminen syrjäytymiseen. Liian helposti se nimittäin eksyttää meidät leimaamaan köyhät
potentiaalisesti vaarallisiksi reppanoiksi. On selvää, että eriarvoisuuden kasvu heikentää
sosiaalisia sidoksia ja paisuttaa rikostilastoja. Sen sijaan poliittiseen väkivaltaan sillä ei ole
yksiselitteistä suhdetta. Siksei olekaan uskottavaa, että poliittinen väkivalta väistetään nos-
tamalla toimeentulotukea tai kannustamalla koulupudokkaita — sinänsä hyviä hankkeita
kumpikin. Kyse on monimutkaisesta ilmiöstä, jossa keskiluokan oheneminen yhdistyy uu-
den teknologian mahdollisuuksiin ja historiallisen muistin rapautumiseen.

Arvoisa puhemies! Jos rehellisiä ollaan, suomalaispoliitikot tapaavat hämmentyä poliit-
tisen väkivallan edessä. Meillä ei ole rutiinia, ei oikeita sanoja, ei varmuutta niiden sano-
miseen oikealla hetkellä. Se ei ole meille kunniaksi, mutta ehkä kuitenkin on parempi näin.
Suomi on vielä maa, jossa poliittista väkivaltaa esiintyy kansainvälisesti vertaillen vähän ja
jossa sillä ei ole laajojen väestöryhmien tukea, jossa voi törmätä ministeriin metrossa tai
presidenttiin nakkikioskilla. Se on hieno asia. Väkivallaton poliittinen kulttuuri ei meillä-
kään ole kuitenkaan itsestäänselvyys. Vielä 1940-luvulla isotätini potkittiin keskenme-
noon kommunististen kirjoitusten vuoksi ja isoenoni ammuttiin pasifistina. Sen jälkeen on
Suomen pitänyt kulkea pitkä matka. Meille tänä päivänä ei politiikka onneksi enää ole va-
kava turvallisuusriski. Tehdään nyt viisaita päätöksiä, jottei siitä sellaista tulekaan enää
koskaan.

14.34 Eva Biaudet r: Värderade talman! Vi måste våga ställa frågan vad som har gått fel i
Finland när en nazistisk organisation och en av organisationens frontfigurer, som är känd
hos polisen från tidigare, tillåts sprida sitt diskriminerande och demokratifientliga budskap
på nätet, uppmanar till militant träning med vapen och våldför sig — denna gång på en för-
bipasserande person, Jimi Karttunen, så att han dör. Till hans anhöriga vill vi här framföra
vårt deltagande i sorgen.

Värderade talman! För att travestera på kampanjsloganen om att allt handlar om ekono-
min säger vi: It's about xenophobia, stupid! Ett skifte i den politiska kartan verkar ha skett i
Europa och USA. Rasism och rädsla för invandring har givit oss Trump, brexit och en helt
ny nationalistiskt färgad politik — för att citera Zack Beauchamp i tidskriften Vox. Hos oss
har detta skifte gett en regering med sannfinländarna. Det är uppenbart att det i den sann-
finländska partiapparaten och riksdagsgruppen finns personer som har kontakt och öppet
sympatiserar med högerextremismen, rent av med denna nazistiska extremrörelse som nu
är i fokus. Det är något som svenska riksdagsgruppen starkt tar avstånd från.

  Arvoisa puhemies! Oireellista Suomen hallituspolitiikalle on haluttomuus myöntää, mi-
ten voimakkaasti muukalaisvihamielinen Nuiva manifesti vuodelta 2010 on vaikuttanut
8



Pöytäkirjan asiakohta PTK 95/2016 vp
lainsäädäntöön ja muuttanut retoriikkaa maassamme, esimerkiksi niin, että maamme
25 000 ulkomaalaista saavat yhtäkkiä pääministerin sanomaan Suomen olevan "sietoky-
vyn rajalla". Poliittisessa keskustelussa natsistista väkivallantekoa vähätellään toteamalla
myös ulkomaalaisten syyllistyneen väkivallantekoihin, ja myös viime viikon eduskunnan
kyselytunnilla monet kytkivät SVL:n islamistisiin ekstremisteihin Suomessa. Miksi näin?

Ruotsalainen eduskuntaryhmä irtisanoutuu voimakkaasti kaikista väkivallanteoista.
Historiaa peilinä käyttäen kieltäydymme sulkemasta  silmiämme tai vähättelemästä de-
mokratiaamme ja kaikkiin vähemmistöihin kohdistuvaa uhkaa, jota aiheuttaa tämä uusnat-
sistinen järjestö tai järjestöt tai yksittäiset poliitikot, jotka flirttailevat rasismin kanssa.

Arvoisa puhemies! Huolimatta siitä, ettemme kuulu samaan puolueeseen, olen ihaillut
Saksan kristillisdemokraattien johtajaa Angela Merkeliä, jolla on ollut vahvuutta pitää kor-
keaa eettistä profiilia puuttuessaan suuriin kansanvaelluksiin, joita Syyrian sota ja Lähi-
idän ja Pohjois-Afrikan konfliktit synnyttivät. Samaa ei voi sanoa useiden muiden Euroo-
pan maiden johtajista. Tässä asiassa toivon, että meidän hallituksemme, jolla on sama po-
liittinen perusta kuin Merkelillä, nyt valitsisi selvästi puolensa.

On ainakin yksi toinen maa, jossa on onnistuttu muuttamaan kehitystä ja vastustamaan
äärioikeistolaista populismia. Kanadassa runsaat 20 prosenttia asukkaista on ulkomaalais-
syntyisiä. Kun muut maat ovat tehneet kaikkensa syyrialaisten pakolaisten pysäyttämisek-
si, niin Kanada on toivottanut heidät tervetulleiksi. Kanadalaiset suhtautuvat kyselyissä
avoimesti ja optimistisesti maahanmuuttoon. Kanadan maahanmuuttomalli on kuin roko-
tus rasismia vastaan.

  Värderade talman! Lagstiftning är ett sätt att motarbeta extremhöger, rasism och våldsam-
ma extremister. Vi vill införa förbud att offentligt använda kännetecken för rasistiska och
våldsamma kriminella grupperingar. Verbala hot mot tjänstemän och personer i offentliga
uppdrag bör entydigt definieras i strafflagen. Tvångsmedelslagen ska ge möjlighet till po-
lisutredning av hatinlägg på sociala medier. Polisstyrelsen bör kartlägga behovet av speci-
ell utbildning för poliser, och systematiskt rensa hatprat och rasism inom polisen. Antira-
sism bör entydigt komma fram i polisens etiska ed. 

Svenska riksdagsgruppen föreslår också att polisen de närmaste åren ställer upp ett klart
procentmål för sin rekrytering, så att flera poliser med mångkulturell bakgrund kan rekry-
teras, även kvinnliga. Vi lever i en tid då världen förändras snabbt. Om vi inte är vaksam-
ma för det hot mot demokratin och vår trygghet som rasistiska extremhögern och våldsam-
ma extremister utgör, är våra grundläggande värderingar så som nordiskt inkluderande och
jämlikt samhälle hotade.

  Lopuksi, arvoisa puhemies, ruotsalainen eduskuntaryhmä vastustaa kaikenlaisen vihapu-
heen ja syrjinnän normalisointia eikä lakkaa koskaan puhumasta äärioikeiston tai rasismin
demokratialle aiheuttamasta uhasta.

14.39 Päivi Räsänen kd (ryhmäpuheenvuoro): Arvoisa rouva puhemies! "Suomen vai-
kein sana (Hälinää — Puhemies koputtaa) on nyt ’yhdessä’." Eilisen Helsingin Sanomien
otsikon jutussa ei käsitelty itsenäisyytemme satavuotisteemaa "Yhdessä" eikä väkivaltai-
sia ääriliikkeitä ja vihapuhetta. Otsikko on kuitenkin osuva myös tämän päivän keskuste-
luun. Yhdessä toimiminen ei ole aina helppoa, mutta se on ainoa tie yhteiskunnan menes-
9



Pöytäkirjan asiakohta PTK 95/2016 vp
tymiseen, ja toivon, että tämä keskustelu antaa vahvan viestin siitä, että me yhdessä puo-
lustamme jokaisen Suomessa asuvan oikeutta elämään ja turvallisuuteen.

Vihapuhe synnyttää vihatekoja. Erityisesti meillä päättäjillä on iso vastuu, miten käy-
tämme sanoja. Väestöryhmien hyvien suhteiden rakentamiseen tarvitaan niin päättäjien,
viranomaisten kuin koko kansalaisyhteiskunnan yhteisiä ponnisteluja. Kristillisdemok-
raattinen eduskuntaryhmä ei hyväksy rasismia. Jokaisen ihmisen täysi ihmisarvo ei ole
meille mielipide vaan luovuttamaton vakaumus.

Sosiaalisen median keskusteluissa yhden ääriliikkeen laittomuuksia puolustellaan usein
toisen ääriliikkeen laittomilla toimilla. Toistensa vastapooleja eivät kuitenkaan ole oikeis-
ton ja vasemmiston ääriliikkeet tai kantasuomalaisten ja maahanmuuttajataustaisten radi-
kalisoituneet ryhmittymät: nämä kaikki ovat radikalisoitumisen eri muotoja ja yhtä haital-
lisia yleiselle turvallisuudelle. Näiden vastakohta on järjestäytynyt, demokraattinen yhteis-
kunta. Mielenosoittaminen kuuluu demokraattiseen yhteiskuntaan, mellakointi ja väkival-
ta eivät.

Viimeisimmän ihmisoikeusselonteon mukaan: "Vihapuhe rajoittaa sananvapautta luo-
malla yleistä turvattomuuden ilmapiiriä. Vihapuheen kohteena olevien henkilöiden oikeus
oman mielipiteen ja identiteetin esiintuomiseen ilman pelkoa saattaa vaarantua." Avoimen
rasistinen puhe luo pelon ilmapiiriä, joka heikentää maahanmuuttajien mahdollisuuksia ja
ehkä myös halua tulla osaksi suomalaista yhteiskuntaa. Kärjistävistä lausunnoista tulee
helposti itseään toteuttava ennustus. Rasismin aikaansaamasta kielteisestä kehästä seuraa
syrjäytymistä ja houkutusta radikalisoitumiseen ja rikolliseen elämäntapaan.

Ääriliikkeisiin ajautumisen taustalla, riippumatta aatteesta, on usein syrjäytymistä ja nä-
köalattomuutta. Kielteisen kehän kääntäminen myönteiseksi vaatii yhteisöllisten työtapo-
jen tuomista kouluihin, tehokasta kotouttamista sekä toimia nuorten syrjäytymisen eh-
käisemiseksi. Koulutus- ja työllisyysasteen nostaminen ovat myös yhteiskuntarauhaa li-
sääviä toimia. Turvallisuusuhkien torjumiseksi tarvitaan myös riittäviä resursseja ja toimi-
valtuuksia turvallisuusviranomaisille.

Arvoisa puhemies! Eduskuntaryhmämme on vakavasti huolestunut poliisin resurssien
riittävyydestä ja samalla sisäisen turvallisuuden heikkenemisestä. Jo ensi vuonna poliisien
määrä uhkaa vähetä yli 200:lla ja tuo 7 000:nkin poliisin raja alittua. Jätimme perjantaina
talousarvioaloitteen 22 miljoonan euron lisäyksestä poliisin määrärahoihin, ja toivomme
hallituspuolueilta ymmärrystä ja kannatusta aloitteellemme. Pelkät eduskunnassa lausutut
korulauseet eivät valitettavasti riitä ääriliikkeiden torjumiseen. Siihen ei myöskään riitä
muutaman poliisin siirtäminen kentältä netin ääreen. Keskeistä on, että poliisilla on maan-
laajuisesti riittävät henkilöstövoimavarat, jotta se voi hoitaa hyvin tehtävänsä ja puuttua il-
menneisiin uhkatekijöihin ajoissa.

Arvoisa puhemies! Jakautunut kansakunta on heikko kansakunta. Me tarvitsemme pu-
heenvuoroja ja äänenpainoja, joissa erilaisia mielipiteitä kuunnellaan ja kunnioitetaan, eri-
laisia ihmisiä arvostetaan ja joissa pidetään huolta, että kaikki pysyvät kyydissä mukana.
Olemme liian pieni kansakunta siihen, että joku suljetaan joukosta pois. Vikojen ja erimie-
lisyyksien etsimisen ja korostamisen sijaan huomiota pitää kiinnittää asioihin, jotka meitä
yhdistävät. Toivon, että viimeaikaisista synkistä tapahtumista alkaisi myönteinen kehitys,
jonka myötä jokaiselle yksilölle kuuluva ihmisarvo palautetaan yhteiskuntamme peruspe-
riaatteeksi ja sitä toteutetaan myös käytännön elämässä — yhdessä.

Puhemies Maria Lohela: Seuraavaksi ministeri Risikon vuoro, olkaa hyvä.
10



Pöytäkirjan asiakohta PTK 95/2016 vp
14.45 Sisäministeri Paula Risikko: Arvoisa rouva puhemies! Hallitus, niin kuin ehdoton
valtaosa Suomen kansasta, tuomitsee kaiken väkivallan, vihapuheen ja rasismin. Hallitus
päätti viikko sitten, että väkivaltaisten ääriliikkeiden toimintaan puututaan laajasti ja te-
hokkaasti sekä lainsäädäntö- ja muilla toimilla että vahvistamalla viranomaisten resursse-
ja. Väkivaltaisten ekstremististen yhdistysten tai yhteenliittymien laillisuus selvitetään.
Poliisihallitus on jo aloittanut yhteistyön Valtakunnansyyttäjänviraston kanssa yhdistys-
lain mukaisten toimintavastuiden ja mallien selventämiseksi. Samalla on aloitettu valmis-
telemaan vihapuheen torjuntaan kohdistuvia toimia. Lisäksi käynnistetään lainsäädäntötoi-
mia. Oikeusministeriö käynnistää arvioinnin kokoontumislain mukaisen ilmoitusmenette-
lyn muuttamiseksi. Sisäministeriö puolestaan käynnistää yhteistyössä oikeusministeriön
kanssa arvioinnin, jonka tavoitteena on lakkautettujen väkivaltaisten ääriliikkeiden tunnus-
ten käytön kieltäminen lailla. Nämä ovat siis uusia toimia.

Väkivaltaisten ääriliikkeiden toimintaa on pyritty ennalta ehkäisemään suunnitelmalli-
sesti jo vuodesta 2012 lähtien. Huhtikuussa 2016 hyväksyttiin järjestyksessä toinen kansal-
linen väkivaltaisen radikalisoitumisen ja ekstremismin vastainen toimenpideohjelma. Oh-
jelman tavoitteena on puuttua ajoissa ja oikealla tavalla väkivaltaisten ääriliikkeiden toi-
mintaan. Tästä esimerkiksi toimintamallina tällainen Ankkuri-toiminta, jota poliisilaitok-
silla toteutetaan kautta maan.

Nettipoliisitoimintaa on ollut Suomessa jo lähes kymmenen vuoden ajan, ja siitä on erit-
täin hyviä kokemuksia. Näkyvällä poliisitoiminnalla myös sosiaalisessa mediassa lisätään
kansalaisten turvallisuutta. On selvää, että kaikkeen tähän mainittuun, mistä äsken tuossa
kerroin, tarvitaan lisää voimavaroja. Tätä ilmiötä ei pelkästään hyvällä tahdolla selätetä.
Sisäministeriö ja oikeusministeriö laativatkin tästä esityksen täydentävään talousarviokä-
sittelyyn.

Arvoisa puhemies! Kaikki väkivalta ja vihapuhe on tuomittavaa. Vihapuhe on kas-
vualusta ääriliikkeille ja väkivallalle. Emme saa unohtaa, että sanoillakin voidaan loukata
ja että myös verkossa pahoinpidellään ihmisiä. Henkisestä pahoinpitelystä on kovin lyhyt
matka fyysiseen pahoinpitelyyn. Vuoropuhelun sijaan vihapuhe pyrkii vastakkainasette-
luun. Halveksittavat sanat voivat provosoida vastaamaan samalla tavalla ja mitalla ja sy-
ventää pahan kierrettä. Tätä yhteiskuntamme ei voi eikä saa hyväksyä. Viranomaistoimet
ovat vain yksi osa väkivallan ja vihapuheen ennaltaestämisessä ja torjunnassa. Kansalais-
keskustelulla ja jokaisella siihen osallistuvalla kansalaisella on merkitystä. Jokaisella
meistä on vastuu osoittaa, ettemme hyväksy väkivaltaa, rasismia tai vihapuhetta. (Puhe-
mies koputtaa) Sivusta seuraamisen aika on ohi.

14.48 Oikeus- ja työministeri Jari Lindström: Arvoisa rouva puhemies! Tämän kes-
kustelualoitteen ovat allekirjoittaneet kaikkien — siis kaikkien — eduskuntapuolueiden
edustajat. Tämä on tärkeä viesti. Oikeusvaltio ja demokratia, ne ovat yhteisiä arvoja, ja nii-
den puolustaminen on yhteinen tehtävä.

Myös hallituksen viime viikolla hyväksymien ääriliikkeiden vastaisten toimenpiteiden
viesti on selvä: Kaikkien väkivaltaisten ääriliikkeiden ja avoimesti rasististen järjestöjen
toiminta on tuomittavaa. Minkäänlaista väkivaltaa ei tule hyväksyä. On olennaista, että ää-
riliikkeiden toimintaan puututaan välittömästi jo voimassa olevan lainsäädännön suomilla
keinoilla. Väkivaltaiset tai rasistiset järjestöt, myös rekisteröimättömät, voidaan yhdistys-
lain nojalla lakkauttaa. Lakkautetun yhdistyksen toiminnan jatkaminen on rangaistavaa.
11



Pöytäkirjan asiakohta PTK 95/2016 vp
Rikoslaissakin on säännökset tähän toimintaan puuttumiseksi. Rasistiset ryhmät rinnaste-
taan muihin järjestäytyneisiin rikollisryhmiin.

Pelkästään lainsäädännölliset keinot eivät kuitenkaan sellaisenaan riitä, vaan olennaista
on myös, että yhteiskunnallinen ilmapiiri ei tarjoa kasvualustaa minkäänlaisille ääriliik-
keille. Meilläkin on tässä salissa vielä paljon opeteltavaa toistemme mielipiteiden kun-
nioittamisessa, ja vieläkin puhumme liikaa toistemme ohi. (Mika Niikko: Kyllä!) On tär-
keää, että me, poliittiset päättäjät, näytämme esimerkkiä ja puutumme vihapuheeseen —
siihen pitää ottaa nollatoleranssi — puutumme väärinymmärtämiseen, tahalliseen väärin-
ymmärtämiseen, puhutaan vaikeista asioista ja kunnioitetaan toisten mielipidettä. Edustaja
Räsänen ryhmäpuheessaan mainitsi, että meillä on vastuu siitä, miten käytämme sanoja. Se
on nimenomaan juuri näin. Ja silloin pitää meidän jokaisen mennä peilin eteen.

Tärkeä osa oikeusvaltiota on riippumaton oikeuslaitos. Oikeusministeri tai muutkaan
valtioneuvoston jäsenet eivät tämän vuoksi voi ottaa etukäteen kantaa yksittäisten järjestö-
jen tai henkilöiden asemaan tai arviointiin. Tämä olisi perustuslain vastaista puuttumista
tuomioistuinten toimintaan. Rikosten tutkinta kuuluu Suomessa poliisin vastuulle, ja teko-
jen viimekätinen arviointi on oikeuslaitoksen tehtävä.

Hallituksen tehtävänä on varmistaa, että poliisin ja oikeuslaitoksen käytettävissä ovat
riittävät voimavarat. Viime viikolla hyväksytyt toimenpiteet osoittavat, että hallitus suh-
tautuu myös tähän kysymykseen vakavasti.

Puhemies Maria Lohela:  Keskustelu jatkuu 2 minuutin puheenvuoroilla.

14.51 Elsi Katainen kesk: Arvoisa puhemies! On todella hienoa, että hallitus on jo aiem-
min ja eduskunta tämän keskustelun myötä osoittanut aivan selväsanaisesti vastustavansa
väkivaltaisten poliittisten ääriliikkeiden toimintaa ja kannatuksen nousua. Meidän on to-
della työskenneltävä määrätietoisesti sen eteen, että kaikki väkivaltaa käyttävät ääriliik-
keet saadaan kitkettyä. Tässä työssä vaaditaan ilman muuta niin sanottuja kovia sisäisen
turvallisuuden ydintoimia, kuten poliisia, mutta todella merkittävä tekijä on myös se, kuin-
ka meidän nuorisomme voi. Ennen kaikkea heidän syrjäytymiseensä meidän on kiinnitet-
tävä huomiota.

Me olemme tänään puhuneet kuitenkin varsin vähän siitä, että Suomessa on uusnatsien
lisäksi muitakin rikoksiin syyllistyneitä ääriliikkeitä. Esimerkiksi maaseudulla on jo kauan
ihmetelty sitä, miksi muun muassa eläinaktivistien iskut maatiloille eivät ole herättäneet
nykyistä laajempaa keskustelua. Jos siis haluamme, että kaikki ääriliikkeet tuomitaan yk-
siselitteisesti, on meidän otettava myös kaikki nämä erilaiset toiminnat huomioon ja tuo-
mittava kaikki poliittisin perustein tehtävä ihmisiin tai omaisuuteen kohdistuva väkivalta.
Muuten tämäkään keskustelu ei näyttäydy uskottavana.

14.53 Leena Meri ps: Arvoisa puhemies! On erittäin hyvä asia, että tässä edellisessä pu-
heenvuorossa otettiin nimenomaan esille se, että tämä koskee kaikkia äärijärjestöjä.

Täällä oli puhetta tästä kielenkäytöstä. Ihmiset ovat ainakin minulta kysyneet, mitä on
vihapuhe. Vihapuhe pitää ainakin Euroopan neuvoston ministerikomitean mukaan sisäl-
lään suvaitsemattomuutta ja vihaa. Siksi toivoisin, että joskus keskustelisimme tästä, että
kansalaisetkin tietäisivät, mitä näillä termeillä tarkoitetaan, koska nyt monille tulee sellai-
nen tunne, ettei oikeastaan mistään saisi puhua.
12



Pöytäkirjan asiakohta PTK 95/2016 vp
Myös akateemiselta joukolta toivon vastuuta. Tällä viikolla Åbo Akademin professori
tuli julkisuuteen hyvin kärkevillä puheillaan. Hän kiroili — en viitsi täällä eduskunnassa
toistaa tätä — haukkui meitä eduskunnassa pahveiksi, jotka eivät osaa laskea. Hän kehus-
keli sillä, että hän saa olla veemäinen, puhua ppp, mitä tahansa. Ja lopuksi, jos me vähän-
kin kritisoimme häntä, niin me voimme haistaa ppp ja piip. Elikkä kysyn sitä, mihin tämä
keskustelukulttuuri on täällä menossa. Peräänkuuluttaisin vähän akateemistakin väkeä
miettimään, että tähänkö tämä on menossa. Itse mietin tuossa, että ajatella, jos tästä tulisi
normaalia kielenkäyttöä, niin aloittaisinko minäkin täällä, että (Puhemies koputtaa) "kuul-
kaa, edustaja Elomaa, minä teille haistatan jotakin". Eihän tämä ole normaalia. Meidän pi-
tää päästä tällaisesta eroon. Tätä on joka paikassa nykyisin.

Olen erittäin iloinen, että tämä tuli keskusteluun. Täällä tänään kuulin — mikä oli mi-
nusta erittäin ikävää — että erästä meidän kansanedustajaa on toinen kansanedustaja nimit-
tänyt natsiksi. En halua heitä nimetä vaan toivon, että nämä ihmiset tulevat esille itse ja
kertovat, onko tämä sopivaa käytöstä kansanedustuslaitoksessa.

14.55 Antti Häkkänen kok: Arvoisa puhemies! Täytyy antaa sisäministeri Risikolle erit-
täin suuri kiitos siitä, että näihin toimenpiteisiin tartuttiin välittömästi ja ryhdyttiin valmis-
telemaan. Se oli tärkeää myös signaalivaikutuksena mutta myös se, että ryhdytään teke-
mään konkreettisia toimenpiteitä äärijärjestöjen kitkemiseksi tästä maasta. Tässä täytyy
antaa myös kaikille hallituspuolueille iso tunnustus ja kiitos siitä, että on saatu yhteinen
rintama saman tien aikaiseksi. Tässä ei jäänyt mitään epäselvää varsinaisesti siitä, etteivät-
kö kaikki olisi mukana. Sitä on varmasti kenenkään turha tässä arvuutella tai kysellä.

Yksi kysymysmerkki on tietysti se, minkä takia ei ole jo puututtu riittävän ajoissa tiet-
tyjen äärijärjestöjen toimintaan, vaikka laki sen mahdollistaisi. Eli tässä myös viranomais-
toiminnassa pitää jatkossa olla varmasti selkeästi varpaillaan enemmän ja tarkkaavainen.

Täällä tuli hyviä puheenvuoroja opposition ryhmäpuheenvuoroissa, joissa korostettiin
sitä, että puheet ovat myös tekoja. Ja tämä meidän pitää kaikkien muistaa tässä salissa mut-
ta myös sitten, kun kansalaisten kanssa keskustellaan ja kansalaiset saavat viestiä siitä,
mikä esimerkiksi yksittäisen kansalaisen rooli on tässä. Se on sitä, että ei pidä olla hiljaa,
jos naapuri tai kaveri alkaa käyttämään vihapuhetta tai käyttäytymään jotenkin epäsopivas-
ti. Eli kansalaisyhteiskunnan valjastaminen, jokaisen ihmisen vastuun mukaan ottaminen
on itse asiassa keskeisin keino, jolla tämä vihapuhe ja aggressiot voidaan kitkeä tästä maas-
ta.

14.57 Antti Rinne sd: Arvoisa puhemies! On hyvä, että tänään keskustellaan näistä vaka-
vista asioista. Kaikilla meillä suomalaisilla on yhteinen vastuu maamme henkisestä ilma-
piiristä ja demokratian tilasta. On ihan selvää, että mitä laajemmin ihmiset kokevat, että
ovat mukana samanarvoisina muiden kanssa ja että on mahdollisuus säälliseen elämään, ja
mitä vähemmän on köyhyyttä ja eriarvoisuutta, sitä vähemmän on kaikupohjaa ääriliikkeil-
le ja poliittiselle väkivallalle. Suomessa ei pidä olla tilaa väkivaltaisille ääriliikkeille, ei
mistään suunnasta. Näille ääriliikkeille ei pidä antaa tuulensuojaa. Siitä meillä kaikilla
puolueilla ja yksittäisillä kansanedustajilla on yhteinen ja yksilökohtainen vastuu.

Arvoisa puhemies! Kansanedustaja Timo Harakka on tehnyt nettipoliisia koskevan
aloitteen. Tämä aloite on kannatettava, sillä sosiaalisessa mediassa leviävät vihapuheet
ovat väkevä kasvualusta poliittiselle väkivallalle. Tässä olisi konkreettinen keino torjua vä-
13



Pöytäkirjan asiakohta PTK 95/2016 vp
kivaltaisia ääriliikkeitä, niitten kasvualustaa. Hyvä, että hallitus on tarttumassa tähän esi-
tykseen.

14.58 Satu Hassi vihr: Arvoisa puhemies! Poliittisella väkivallalla ja uusnatsismilla ei
saa olla Suomessa sijaa. Suomella on kokemusta siitä, mihin vihan lietsonta ja väkivaltaan
yllyttäminen voi johtaa. 30-luvulla Lapuan liike harjoitti väkivaltaa, sieppasi ja jopa tappoi
ihmisiä, mutta virallinen Suomi katsoi tätä läpi sormien siihen asti, kunnes eduskunnan va-
rapuhemies Hakkila ja ensimmäinen presidenttimme Ståhlberg joutuivat kyydityksen koh-
teiksi. Ellei silloin olisi herätty tuomitsemaan Lapuan liikkeen väkivaltaa, Suomi ei ehkä
toisessa maailmansodassa olisi toiminut niin yhtenäisenä kansakuntana kuin toimi.

Nyt Suomessa vihapuhe on päässyt leviämään, kärjistymään ja arkipäiväistymään, en-
sin netissä, jossa levitettiin puheenvuoroja, joita ennen vanhaan tapasi lähinnä kapakan
pöydässä humalaisten suusta. Ensin niitä esitettiin nimimerkin suojassa, nykyään näkee jo
ihmisten omalla nimellään levittävän räikeää rasismia ja jopa tappokehotuksia. Näin viha-
puhe on ikään kuin normalisoitunut. Tätä on katsottu aivan liian pitkään läpi sormien, vaik-
ka vihanlietsonta kansanryhmiä vastaan on ollut rikoslaissamme jo pitkään, samoin ran-
gaistuksen koventamisperusteena on ollut jo pitkään järjestäytyneeseen rikollisryhmään
kuuluminen ja rasistinen motiivi. On hyvä, että hallitus on nyt luvannut ryhtyä toimenpi-
teisiin, jotta näitä jo olemassa olevia lakeja ryhdytään oikeasti noudattamaan. On hyvä, että
poliisille annetaan resursseja lisää esimerkiksi netissä tapahtuvan vihan lietsonnan suitsi-
miseen.

Arvoisa puhemies! Mistä tahansa yhteiskunnallisesta asiasta pitää voida keskustella,
mutta se pitää (Puhemies koputtaa) tehdä tavalla, (Puhemies: Ja aika on nyt täynnä!) jolla
ei leimata toisia ihmisiä ja ihmisryhmiä epäihmisiksi.

15.00 Li Andersson vas: Arvoisa puhemies! Mielestäni nämä hallituksen esittämät rat-
kaisut äärioikeistolaiseen väkivaltaan puuttumiseksi ovat oikein hyvät. Ongelma minun
nähdäkseni ei ole lainsäädännössä vaan juuri toimeenpanossa, ja juuri sen takia on äärim-
mäisen hyvä, että siihen nyt kiinnitetään jatkossa enemmän huomiota. Erityisen tärkeänä
pidän itse, että jatkossa suhtaudutaan tarkemmin siihen, että kirjataan vihamotiivit rikos-
ten tutkinnan yhteydessä. Se on tärkeätä, jotta saadaan kattava kuva siitä, kuinka yleisiä vi-
harikokset ovat Suomessa, ja myöskin sen takia, että tuomioistuimet silloin voivat huomi-
oida nämä vihamotiivit.

Mutta tämän lisäksi pitäisi myöskin pohtia konkreettisia keinoja esimerkiksi tukea ihmi-
siä, jotka pyrkivät jättämään tämmöiset väkivaltaiset poliittiset ryhmittymät. Minä muis-
tan, kun jokunen vuosi sitten minulle soitti yksi äiti, joka oli huolissaan siitä, että hänen
poikansa oli aktivoitunut tällaisessa uusnatsiryhmittymässä. Hän kysyi minulta, mitä hä-
nen pitää tehdä tässä tilanteessa tai kenen puoleen hänen pitää kääntyä, enkä minä oikein
osannut vastata. Ruotsissa tämmöisiä exit-hankkeita on ollut käynnissä jo 90-luvulta asti,
mutta Suomessa ensimmäinen vastaava on alkanut vasta tämän vuoden alusta, eli se toi-
minta käynnistyy nyt vasta syksyllä, ja tämä rahoitus tällekin hankkeelle on vasta yksivuo-
tinen. Haluaisin nyt kysyä hallitukselta, eikö juuri tämänkaltaisiin toimintamalleihin myös-
kin pitäisi kiinnittää huomiota, jotta me voimme tukea ihmisiä, jotka pyrkivät eroon tämän-
kaltaisista ryhmistä.

Lopulta haluan myöskin kiittää kaikkia niitä puheenvuoron pitäjiä, jotka ovat painotta-
neet puheen merkitystä vallankäytön välineenä ja sitä, miten me kaikki myöskin osaltam-
14



Pöytäkirjan asiakohta PTK 95/2016 vp
me voimme vaikuttaa puheilla ja sanavalinnoilla siihen, minkälainen tämä poliittinen ja
yhteiskunnallinen ilmapiiri tässä maassa on.

15.02 Thomas Blomqvist r: Värderade talman! När man använder politiskt våld, dessut-
om med dödlig utgång, finns det inga förmildrande omständigheter, ingen ursäkt och ing-
enting att bortförklara. Brottet måste entydigt fördömas.

För mig är det faktiskt så att om man bekänner sig till en ideologi som redan historiskt
begått fruktansvärda brott mot mänskligheten är det redan en sak som jag tycker att man
ska fördöma. Det finns ingenting att hämta på den skräphögen. Samhällsklimatet har lett
till att gränsen för det som är acceptabelt språkbruk har flyttats allt längre ut mot intoleran-
sens, hatretorikens och rasismens stinkande sumpmarker. Vi har alla ett ansvar för att se till
att den utvecklingen nu vänder.

  Arvoisa puhemies! Miten me puhumme asioista ja toisista ihmisistä, ihmisryhmistä, myös
pakolaisista, turvapaikanhakijoista, vähemmistöistä, sillä on merkitystä. Jokaisen yksilön
ihmisarvon pitäisi olla itsestäänselvyys. Sitä ei saa loukata. Asiallinen keskustelu on tär-
keää, historian tuntemus. Myös se, että poliisilla on riittävät resurssit ja että se puuttuu on-
gelmiin riittävän ajoissa, on tärkeää. Erityisesti on seurattava poliittisia ääriliikkeitä. Kan-
sallissosialististen järjestöjen toimintaa on seurattava erityisen tarkasti. Länsimaista avoin-
ta, suvaitsevaa, demokraattista yhteiskuntajärjestelmää, pohjoismaista hyvinvointiyhteis-
kuntaa on puolustettava. Se on sen arvoinen.

15.04 Sari Essayah kd: Arvoisa rouva puhemies! Jokaisella on toki perustuslainkin mu-
kaan oikeus poliittiseen mielipiteeseen ja vakaumukseen, mutta tuo vapaus ei todellakaan
ole rajaton, mitä tulee sen aiheuttamaan käyttäytymiseen ja tekoihin, sillä nehän kosketta-
vat aina myöskin toisia ihmisiä. Vihapuhe, rasismi, antisemitismi, ääriliikkeet, ne eivät
nauti minkäänlaista demokraattisen yhteiskunnan suojaa. Ja meidän on todellakin poliitti-
sina päättäjinä myös itse kannettava vastuumme siitä, millä tavalla me täällä ilmaisemme
itseämme.

Kristillisdemokratian ytimessä on kristillinen ihmiskuva, ajatus siitä, että jokaisen ihmi-
sen ihmisarvo on luovuttamaton ja jakamaton, ja myöskin opetus siitä, että toinen ihminen
on lähimmäinen, olipa hän sitten eri uskoinen tai erilaisesta etnisestä ryhmästä. Yhteiseen
ihmisyyteen kuuluu toisen kunnioitus, vaikka itse ajattelisi aivan toisin asioista, puhumat-
takaan sitten toisen ihmisen elämän ja ihmisarvon kunnioituksesta. Meidän tulee yhdessä
toimia sen eteen, että tämän yhteiskunnan arvopohjassa selkeästi säilyy toisen ihmisen
kunnioittaminen ja lähimmäisyyden ajatus. Veteraanisukupolvi opetti sen meille ajatuksel-
la "kaveria ei jätetä". Meidän pitää katsoa ympärillemme ja miettiä, kuka on se tämän päi-
vän kaveri, joka on vaarassa jäädä syrjään, ja ottaa huomioon tässä yhteiskunnassa syrjäy-
tymisvaarassa olevat ja väärin kohdellut ihmiset.

Arvoisa rouva puhemies! Pelkästään lainsäädännöllä ja paremmalla valvonnalla me
emme saa tätä muutosta aikaiseksi, vaan kysymys on ennen kaikkea yhteiskunnan arvo-
pohjasta, ja siinä kristillisdemokraatit haluavat tehdä yhdessä työtä kaikkien kanssa.

15.07 Hanna Kosonen kesk: Arvoisa rouva puhemies! Suomessa ei ole ollut pohjaa ääri-
liikkeille siinä mitassa kuin muualla maailmassa. Suomi on edelleen turvallinen maa. Ei
ole nimittäin monta maata maailmassa, jonka pääkaupungissa lapset voivat turvallisesti kä-
15



Pöytäkirjan asiakohta PTK 95/2016 vp
vellä kouluun ilman vanhempia. Mielestäni kertoo paljon maastamme se, että asiasta kes-
kustellaan täälläkin nyt vahvasti ja vakavasti. Rasismiin tuleekin suhtautua tällä vakavuu-
della, nollatoleranssilla. Ääriliikkeiden nousu on monimutkainen ilmiö, kuten varsin hy-
vin tiedämme. Tärkeitä keinoja sen ehkäisyyn ovat kuitenkin esimerkiksi työ, aktiivinen
elämä, harrastukset, hyväksytyksi tuleminen ja historian tunteminen. Kukaan ei anna näi-
den ilmiöiden kasvaa, mikäli tuntee historiamme, niin Suomen kuin maailman historian.

15.08 Reijo Hongisto ps: Arvoisa rouva puhemies! Suomi on hyvä maa asua. Maamme
lainsäädäntö asettaa maassamme asuville ja täällä oleskeleville oikeuksia ja velvollisuuk-
sia. Etuoikeuksia ei saa olla kenelläkään. Ei kenelläkään. Kun noudattaa maamme lakeja,
saa lakiin perustuvaa suojaa ja oikeutta ihan kirjaimellisesti. Tämän takia minä en ymmär-
rä henkilöitä, jotka ottavat oikeuden omiin käsiinsä asettumalla julkisesti lakejamme vas-
taan, levittämällä vihapuheita, rikkomalla yhteistä omaisuutta taikka polttelemalla poliisi-
autoja ja heittelemällä poliiseja kivillä. Jäätyään kiinni näistä teoista he pitävät itsestään
selvänä, että heillä on sama lakiin pohjaava oikeus saada lain suojaa ja vielä ilmainen oi-
keudenkäynti.

Minun mielestäni meillä pitää olla yhteiskunnassa selkeä nollatoleranssi kaikkea väki-
valtaa, ilkivaltaa ja vihapuheita kohtaan, ei pelkästään poliittista väkivaltaa.

Poliisin tehtävänä on pitää yllä yleistä järjestystä ja turvallisuutta. Poliisi tarvitsee ny-
kyistä paremmat resurssit onnistuakseen vaativassa tehtävässä. Muutama nettipoliisi ei va-
litettavasti riitä. Toivon, että tämä hyvä hallitus löytää poliisille lisärahoitusta, jotta kaikki
tällä hetkellä vielä määräaikaisissa työsuhteissa olevat poliisit ja heidän virkansa voidaan
vakinaistaa. — Kiitoksia.

15.09 Ben Zyskowicz kok: Arvoisa rouva puhemies! Meillä on Suomessa uusnatsistinen,
rasistinen järjestö, jonka tilillä on useita väkivallantekoja ja nyt mitä ilmeisimmin myös
nuoren miehen kuolema. Meillä on myös väkivaltaisia anarkisteja, jotka erilaisissa tapah-
tumissaan ja mellakoissaan käyvät mielellään ja usein poliisien kimppuun.

Suomessa voidaan lakkauttaa järjestö, joka toimii olennaisesti vastoin lakia. Tämän sää-
döksen arvioiminen ja soveltaminen kuuluu viime kädessä tuomioistuimille, mutta minun
mielestäni on tärkeätä, että tätä nyt arvioidaan. Itse näen, että edellytykset lakkautuskan-
teen nostamiselle esimerkiksi uusnatsien järjestöä vastaan ovat olemassa. En tietystikään
kuvittele, että natsit lopettavat toimintansa, jos järjestö lakkautetaan, mutta se on tärkeä
viesti koko yhteiskunnalta siitä, mitä heidän toiminnastaan ajatellaan. Toisaalta voi kysyä,
mikä hiljainen viesti sisältyy siihen, jos sallitaan avoimen rasistiset ja natsistiset järjestöt ja
niiden toiminta.

Myös poliisin voimavaroista on pidettävä huolta. Voimavarat eivät yksin riitä, tarvitaan
myös toimivaltuuksia. Suomen poliisilla pitää esimerkiksi tiedustelussa olla kaikki ne toi-
mivaltuudet, jotka eurooppalaisessa oikeusvaltiossa ovat mahdollisia.

Rouva puhemies! En kaipaa natseja enkä anarkisteja kaduille, mutta kaipaan kyllä juuri
tällä hetkellä kaduille tavallisia ihmisiä osoittamaan mieltään sitä vastaan, mitä Venäjä par-
haillaan tekee Ukrainassa ja Syyriassa.

15.11 Maarit Feldt-Ranta sd: Arvoisa puhemies! Moni on täällä sanonut, että vastuu
kuuluu meille kaikille. Haluaisin itse lisätä siihen, että vastuu kuuluu meille kaikille ja
meille päättäjille vielä ihan erityisesti.
16



Pöytäkirjan asiakohta PTK 95/2016 vp
Kaikki eduskuntaryhmät täällä ovat todenneet, että valtaa voi käyttää tässä maassa vain
demokratian kautta saadulla valtakirjalla. Pidän erittäin hyvänä, että kaikki eduskuntaryh-
mät ovat täällä siihen sitoutuneet. Seuraavan kerran käymme tässä maassa demokraattiset
vaalit ensi keväänä, kun valitsemme kuntapäättäjät kaikkiin Suomen kuntiin. Pidän erit-
täin tärkeänä, että kaikki puolueet edellyttävät ehdokkailtaan sitoutumista toimimaan rasis-
mista vapaan yhteiskunnan puolesta. Tähän mennessä muut eduskuntapuolueet ovat il-
moittaneet edellyttävänsä tätä ehdokkailtaan, mutta hallituspuolue perussuomalaisten puo-
luesihteeri on ilmoittanut, että perussuomalaiset eivät edellytä rasismin vastaista sitoutu-
mista kuntavaaliehdokkailtaan. Pidän ihan kestämättömänä, että maan hallituksessa oleva
puolue ei tee tällaista edellytystä kuntavaaliehdokkailleen. Se herättää kysymyksen: miksi
näin? (Mika Niikko: Populismia!)

Arvoisa puhemies! Ministeri Risikko totesi viisaassa ja vakaassa puheenvuorossaan,
että jokaisella meillä on vastuu ja sivusta seuraamisen aika on ohi. Toivon todella, että se
koskee kaikkia.

15.13 Jani Toivola vihr: Arvoisa puhemies! Kiitos hyvästä keskustelusta. Täällä on sa-
nottu paljon asioita, mihin on hyvä yhtyä. Kun me puhumme äärioikeistosta tai puhumme
poliittisesta väkivallasta, niin silloin meidän täytyy myöskin puhua rasismista. Tässä salis-
sa on sen verran puhuttu rasismista ja aika yhteisesti ajatellaan, että ehdoton ei ja me emme
sitä hyväksy. Mutta se ei vielä riitä, vaan meidän täytyy sen jälkeen myös puhua siitä, mitä
on se rasismi, mitä me emme hyväksy, minkä kautta voimme tunnistaa, millä tavalla se yh-
teiskunnassa ilmenee ja minkälaisia konkreettisia tekoja me sen eliminoimiseksi voimme
tehdä.

Rasismi on ulkopuolisuutta yhteiskunnasta. Se on myös sitä väkivaltaa. Se on sitä, että
kantaa suhteessa omaan tarinaansa häpeää tai pelkoa. Kun miettii omaa tulevaisuutta, niin
se tie ei olekaan yhtä auki kuin vaikka sillä viereisellä ihmisellä. Kun puhutaan rasismista,
se on myös rakenteita, ja silloin se on lainsäädäntöä, ja silloin meidän tässä talossa täytyy
olla äärimmäisen tarkkoja siitä, minkälaista lainsäädäntöä me luomme tai minkälaista lain-
säädäntöä me pidämme yllä ja toteuttaako se lainsäädäntö sitä arvopohjaa, jossa me esi-
merkiksi sanomme ehdottomasti "ei" rasismille.

Tästä yksi hyvä ajankohtainen esimerkki on käsittelyssä oleva kotouttamislaki, jossa
asetetaan selkeästi eri väestöryhmiä suomalaisessa yhteiskunnassa eriarvoiseen asemaan,
ja silloin me luomme jo rakenteita, joka mahdollistaa myös sen yhteiskunnallisen kulttuu-
rin, joka potentiaalisesti voi myöskin synnyttää rasismia, tai se voi jopa synnyttää poliittis-
ta väkivaltaa. Kun mietitään tätä kotouttamislakia, niin siinä ohjaavana tekijänä on ollut
tämä vetovoimatekijäelementti, mistä paljon puhutaan, mikä sinällään on varmaan asia,
minkä kanssa hallituksen täytyy tasapainoilla, mutta meidän täytyy olla varuillaan, sillä jos
me rupeamme ei arvojen kautta suuntaamaan lainsäädäntöä esimerkiksi vetovoimatekijöi-
den kautta, niin yhtäkkiä me päädymmekin tilanteeseen, missä me olemme kadottaneet sen
arvon ja me teemme valintoja ja lainsäädäntöä toisella reitillä. Ja kuka silloin vaalii sitä ar-
vopohjaa, mille tämä yhteiskunta rakentuu? Kuka silloin vaalii sitä, että se ehdottomuus,
jolla me täällä salissa toteamme, että rasismille ehdoton ei, (Puhemies koputtaa) toteutuu
tässä yhteiskunnassa? Ja toivon, että tähän (Puhemies: Aika!) kiinnitetään huomiota.

15.15 Annika Lapintie vas: Rouva puhemies! Meillä on lainsäädännössä selkeästi kiel-
letty väkivalta — se on rikos. Kiihottaminen kansanryhmää vastaan niin ikään on määri-
17



Pöytäkirjan asiakohta PTK 95/2016 vp
telty selkeästi rikokseksi, ja kuuluminen tällaiseen järjestäytyneeseen rikollisryhmään on
myös rikos. Lisäksi rasistinen vaikutin eli motiivi on koventamisperuste rangaistuksissa. Ja
mikä tällainen rasistinen vaikutin sitten olisi? Kansainvälisissä sopimuksissa selkeästi sa-
notaan, että jos rikos tehdään rodun, ihonvärin, syntyperän, kansallisen alkuperän, etnisen
alkuperän takia, kyseessä on rasismi, ja se on tehty silloin rasistisena rikoksena. Sen lisäksi
viharikosta voidaan vielä käsitellä, jos rikoksen motiivina on seksuaalinen suuntautumi-
nen tai uskonto. Eli sinänsä meidän lainsäädäntömme pitäisi olla aivan kunnossa.

Toiseksi ottaisin esille laajan keskustelun, jota täälläkin on käyty sananvapaudesta ja sii-
tä, miten se on riistäytynyt internetissä, miten on tullut itsestäänselväksi hyväksyä mitä ih-
meellisimpiä määritelmiä toisista ihmisryhmistä tai toisista ihmisistä. Tämänkin osalta
meidän lainsäädäntömme ja perustuslakimme on aivan selkeä: Sananvapaus on perusoi-
keus, mutta se ei oikeuta polkemaan muita perusoikeuksia. Muita perusoikeuksia on totta
kai oikeus elämään ja henkilökohtaiseen koskemattomuuteen mutta aivan samalla tavalla
yhdenvertaisuus ja tasa-arvo. Sen lisäksi perustuslaissa on syrjinnän kielto, jota ei sanan-
vapaudella saa loukata. Syrjiä ihmisiä ei saa sukupuolen takia, ei alkuperän takia, ei kielen
takia, ei uskonnon takia, ja kaiken lisäksi vielä julkisella vallalla on velvollisuus pitää huo-
li perusoikeuksien toteutumisesta.

15.17 Mats Löfström r: Värderade fru talman! Det känns helt ofattbart och ogreppbart
med politiskt våld i vårt land. Det måste bli ett slut på att inte ta organisationer som Finska
motståndsrörelsen på fullaste allvar. Motståndsrörelsen glorifierar utomparlamentariska
metoder, strävar efter att kullkasta rådande rättsbaserade samhällsordning och använder
våld för att nå sina politiska mål. Vi måste också ställa oss frågan varför unga män — för
det är oftast män — väljer att aktivera sig i den här typens organisationer och blir nynazis-
ter. 

Jag har själv besökt Auschwitz, jag har sett lastplatsen till Treblinka i Warszawa. De är
fasansfulla platser där en del av det mest fasansfulla nazisterna gjorde begicks. Hur någon
efter förintelsen kan välja att bli nynazist är svårt att förstå. Vi måste minnas historien. Men
det visar hur viktigt det är att vi inte låter ungdomar falla utanför samhällets skyddsnät, och
att vi hjälper dem som riskerar att trilla ur. 

Vi har alla, vi politiker i synnerhet, ett ansvar att kraftigt ta avstånd från rasism och våld.
Vi har alla möjlighet att också göra skillnad genom att inte, medvetet eller omedvetet, fiska
upp motsättningar i samhället. Jag tror att vi behöver mer medmänsklighet, humanism och
respekt i debatten, både i det riktiga livet och i sociala medier, för sociala medier är inte en
parallell värld, de är på riktigt. 

Det känns hemskt att en ung människa ska behöva bli ihjälslagen för att samhället ska
stanna upp och reflektera. Det här får inte bli business as usual. Inga undanflykter kan rätt-
färdiga att en oskyldig person sparkas ihjäl. Nu räcker det.

15.21 Peter Östman kd: Arvoisa rouva puhemies, värderade fru talman! Det lämpar sig
bra att jag fortsätter med min taltur efter riksdagsledamot Löfström.

  Väkivaltainen ekstremismi, mutta esimerkiksi myös antisemitismi sen yhtenä ilmenemis-
muotona, on uhka demokratialle. Tänä päivänä antisemitismi on uudelleen voimakkaasti
nousussa sekä Euroopassa että maailmalla. Kesällä 2014 nähtiin monien eurooppalaisten
18



Pöytäkirjan asiakohta PTK 95/2016 vp
suurkaupunkien kaduilla jättimielenosoituksia, joissa huudettiin kuolemaa juutalaisille.
Myös Suomessa mielenosoittajat kantoivat hakaristilipuilla varustettuja bannereita.

Tässä ajankohtaisessa keskustelussa puhutaan paljon äärioikeistosta, mutta haluan huo-
mauttaa, että Suomessa antisemitismin harjoittajia löytyy sekä oikealta että vasemmalta.
Täällä Suomessa juutalaisyhteisö on joutunut viimeisen vuoden aikana investoimaan mer-
kittävästi juutalaisten kohteiden, synagogien ja koulujen turvallisuuteen lisääntyneen anti-
semitismin ja turvallisuusuhkien takia.

Arvoisa puhemies! Pariisin ja Kööpenhaminan iskut juutalaisia vastaan muistuttivat,
että meidän on puolustettava sananvapautta ja uskonnonvapautta täällä Suomessa. Toivon,
että hallitus on tässä asiassa valppaana ja ryhtyy toimiin torjuakseen kasvavan antisemitis-
min.

Puhemies Maria Lohela:  Sitten ministeri Lindström, 2 minuuttia.

15.22 Oikeus- ja työministeri Jari Lindström: Arvoisa rouva puhemies! Ensinnäkin,
kiitos keskustelusta toistaiseksi. Minä haluaisin oikeastaan — oli valmiita vastauksia tuos-
sa, mutta en ehkä nyt mene niihin — haastaa tätä salia siinä, että me puhumme nyt ääriliik-
keistä, me puhumme vihapuheesta ja väkivallasta, mutta se, mikä tässä keskustelussa vielä
on minun mielestäni jäänyt keskustelematta, ja mielestäni se on aivan olennainen pointti,
minun ajatuksissani, on ihan tavallisen tolkun ihmisen huolet ja murhe. Kun he tulevat vaa-
liteltalle — puhun nyt siis perussuomalaisena — he aloittavat yleensä, että "minä en ole ra-
sisti, mutta...", ja sitten kyselevät meiltä, että mitä näille ihmisille annetaan, kun he tulevat
tänne, ja me koetamme sitten vastata sen parhaan kykymme mukaan. Jos me emme vastaa,
se johtaa huhupuheisiin, se johtaa arvailuihin ja mutuun, ja olen koko ajan koettanut tässä
toimessa olla avoin, että myös ministeriöstä kerrotaan hyvät puolet ja huonot puolet avoi-
mesti, koska tämä on minun mielestäni ainoa tapa, millä me pääsemme niistä mutuista ja
sellaisista asioista eroon, ainakin vähemmäksi, että ei kuvitella asioita, vaan oikeasti kai-
ken pohjana on faktatieto. Me emme ääriajattelulle välttämättä voi mitään — meillä on ri-
koslaki, ja meillä pitää puuttua niihin, ne pitää tuomita — mutta liittyen tähän isoon, hil-
jaiseen enemmistöön, joka on niitä tolkun ihmisiä, niin kuin edustaja Haavisto tuossa
omassa hienossa puheessaan sanoi: tämä on minun mielestäni se isoin ongelma, miten me
pystymme kertomaan tämän kaiken avoimesti, koska se on ainoa tapa väljentää näitä epä-
luuloja.

Puhemies Maria Lohela:  Ministeri Risikko, 2 minuuttia.

15.24 Sisäministeri Paula Risikko: Arvoisa rouva puhemies! Kiitos näistä kommenteis-
ta ja evästyksistä myös hallitukselle. Nykyinen lainsäädäntö siis antaa meille hyvät puit-
teet, se on ihan selvää. Toimeenpanoa on tehostettava, kuten olemme itsekin todenneet.
Meillä oli erinomaisen hyvä analyysi oikeusministerillä ja sisäministeriön virkamiehillä, ja
tultiin siihen tulokseen, että toimeenpanoon pitää nyt puuttua. Uusiakin toimia tarvitaan, ja
noista äsken teille kerroin. Oikeusministeriö ja sisäministeriö ovat niitä yhdessä lähteneet
valmistelemaan, ja me ihan aikataulullisesti nyt tämän syksyn aikanakin sitten näitä arvi-
oita teemme. Mikäli tarvitaan puuttumista lainsäädäntöön, tarkennusta, täsmennystä, ehkä
soveltamiseen liittyvää tarkennusta, niin se myös sitten tehdään.
19



Pöytäkirjan asiakohta PTK 95/2016 vp
Ennaltaehkäisy ja varhainen puuttuminen, se on tietysti kaikkein parasta. Meillähän on
Ankkuri-toiminta, joka on tällainen moniammatillinen toiminta poliisilaitoksilla, ja se on
hyvä, että se saadaan leviämään nyt joka puolelle.

Sitten täällä viitattiin siihen, miten ne henkilöt, jotka ovat näissä mukana, saataisiin siel-
tä pois, jos he haluavat sitä ja itsekin huomaavat, että näin olisi parempi. Meillä on tämän
vuoden alussa käynnistynyt Radinet-toiminta, jossa väkivaltaisten ääriliikkeiden toimin-
taan osallistuneita henkilöitä tuetaan erilaisin tukitoimin irtautumaan väkivaltaisesta toi-
minnasta. Se on erinomaisen hyvä asia.

Erityisen tyytyväinen... Näitähän voisi aina luetella, mitä kaikkea on tehty ja mitä teh-
dään, mutta se ei ole se juttu yksin. Näitä kaikkia tarvitaan, mutta se juttu on se, että me jo-
kainen mietimme, mitä minä voin, mitä sinä voit tehdä ihan tavallisina kansalaisina. Meil-
lä jokaisella nimittäin on vastuu, se on noussut tässä keskustelussa, ja se on mielestäni täs-
sä kaikkein tärkeintä. On nimittäin vaara, että kun jotain asiaa on oikein paljon, niin ihmi-
nen turtuu siihen ja hiljaisesti hyväksyy. Se on tuho tälle yhteiskunnalle.

Puhemies Maria Lohela: Debattipuheenvuoroja pyydettiin tuossa äsken jo niin paljon,
että käytetään tämä loppuaika sitten minuutin puheenvuoroilla.

15.26 Markus Lohi kesk (vastauspuheenvuoro): Arvoisa rouva puhemies! Kun keskuste-
lemme ääriliikkeistä ja niiden tekemästä väkivallasta, voimme todeta, että onneksi meillä
tämän tyyppinen, voisi sanoa, poliittinen väkivalta on vähäistä. Olemme myös toistaiseksi
välttyneet vakavilta terroriteoilta, joita kuluneena kesänäkin Eurooppa on kohdannut.

Viimeaikaiset tapahtumat osoittavat kuitenkin meille, että demokratia ja vapaa yhteis-
kunta eivät ole itsestäänselvyys. Sen edestä Suomessakin menneet sukupolvet ovat taistel-
leet ja meidän pitää jatkuvasti taistella. Emme saa alistua raukkamaisten viattomiin koh-
distuvien terroritekojen edessä, emme myöskään minkäänlaisen väkivallan edessä. Sanan-
vapautta ja avointa kansalaisyhteiskuntaa tulee puolustaa myös kansainvälisellä yhteis-
työllä. Tässä työssä Suomikin on mukana, ja tulee olla. Se työ on rauhantyötä, ja sitä teh-
dään kunnioittaen ihmisoikeuksia. (Puhemies koputtaa)

Arvoisa puhemies! On hyvä, että tästä salista lähtee nyt yhtenäinen viesti vapauden ja
demokratian puolesta (Puhemies: Ja aika on täynnä!) kaikenlaista väkivaltaa vastaan.

15.28 Sampo Terho ps (vastauspuheenvuoro): Arvoisa puhemies! Keskustelu on tänään
ollut pääosin korkealaatuista ja puheenvuorot sekä ryhmäpuheet erittäin hyviä. Ikävänä
velvollisuutena kuitenkin minulla perussuomalaisten ryhmänjohtajana on vastata muuta-
miin niihin ala-arvoisiin huomautuksiin, mitä täällä on tehty meidän suuntaamme. Viittaan
esimerkiksi RKP:n ryhmäpuheeseen. Kaikessa ystävyydessä totean, että kaikki se, mikä ei
ole itselle mieleistä, ei silti ole rasismia. Näin ei voi lähteä liikkeelle, että jokainen demo-
kratiaankin täydellisesti sitoutunut liike edustaa rasismia, jos edustaa eri mielipidettä. Sil-
loin ollaan nimenomaan ääriajattelun suuntaan siirtymässä.

Toinen kysymys meidän kunnallisvaaliehdokkaidemme sitoumuksista. Meidän jokai-
nen ehdokkaamme on sitoutunut arvokkaaseen käytökseen, joka käsittääkseni sisältää
myös sen, että ei tee mitään rasistisia toimia tai ulostuloja. (Välihuutoja) Lisäksi olemme jo
allekirjoittaneet rasisminvastaisen julistuksen, kuten muutkin puolueet täällä. Tämä olisi
hyvä muistaa ennen kuin jatketaan näitä naurettavia syytöksiä.
20



Pöytäkirjan asiakohta PTK 95/2016 vp
15.29 Tytti Tuppurainen sd (vastauspuheenvuoro): Arvoisa puhemies! Eduskuntaryh-
mien yhteinen keskustelualoite ääriliikkeistä ja poliittisesta väkivallasta on erittäin terve-
tullut. Toivottavasti se omalta osaltaan herättää meidät kaikki nyt tähän kehitykseen, joka
viime vuosina on valitettavasti mennyt vain huonompaan suuntaan. Minä toivon ja kannus-
tan, että kaikki me luemme tuon keskustelualoitteen perusteellisesti ja pidämme siitä kiin-
ni yksimielisesti. Tuossa aloitteessa sanotaan, että Suomi on maa, jossa jokainen ihminen
on samanarvoinen. Periaate perustuu ihmisoikeussopimuksille ja omalle perustuslaillem-
me.

Puhemies! Valitettavasti viimeksi eilen tässä salissa kuitenkin kiisteltiin ihmisten sa-
manarvoisuudesta. Nyt on aika ymmärtää, että väkivalta ei ilmesty tyhjästä. Sinne johtaa
tie, joka alkaa ihmisoikeuksien kiistämisestä, jatkuu vihapuheiden hyväksymisellä ja pää-
tyy poliittiseen väkivaltaan. Jos emme käänny tältä tieltä, menetämme kalliista isänmaas-
tamme kaiken sen, minkä puolesta on uhrauduttu ja tehty työtä.

15.30 Pauli Kiuru kok (vastauspuheenvuoro): Arvoisa rouva puhemies! Kiitos hyvistä
puheenvuoroista. Haluaisin nostaa yhden yksityiskohdan tähän keskusteluun, ja se on taito
ja mahdollisuus lukea. Lukeminen opettaa empatiaa, se opettaa kunnioittamaan toisten
kieltä, kulttuuria, historiaa. On vaikea ajatella järkevästi, jos ei osaa lukea. On vaikea pu-
hua järkevästi, jos ei osaa lukea. On vaikea kirjoittaa järkevästi ja tahdikkaasti, jos ei ole
mahdollisuutta lukea. Sosiaalinen media, jossa tämä tahditon kirjoittaminen usein ilme-
nee, tahtoo olla vähän nimeltäänkin jo vääristynyt: sosiaalinen media tuntuu olevan enem-
mänkin epäsosiaalinen media, epsome eikä some. Kannustan hallitusta kaikkiin niihin toi-
miin, jotka mahdollistavat hyvän äidinkielen, suomen tai ruotsin tai jonkun muun kielen,
oppimisen ja lukemisen edistämisen.

15.31 Heli Järvinen vihr (vastauspuheenvuoro): Arvoisa rouva puhemies! Täällä on
kuultu tänään isoja ajatuksia ja merkittäviä asioita. Moneen kertaan olemme kuulleet, että
nyt rasismiin, vihapuheeseen ja etenkin väkivaltaiseen liikehdintään puututaan laajasti, te-
hokkaasti ja välittömästi. Haluan johdattaa tämän keskustelun kuitenkin sen alkulähteille,
Rautatieasemalle, missä Suomen vastarintaliikkeen jäsen surmasi suomalaisen nuoren
miehen. Moni suomalainen pohtii tällä hetkellä, mitä se laajasti, tehokkaasti ja välittömästi
puuttuminen tarkoittaa tässä tilanteessa. Kun oikeusministeriö on sanonut, että väkivaltai-
nen yhdistys voidaan lakkauttaa, millaiset toimet ovat nyt edessä Suomen vastarintaliik-
keen, joka on toistuvasti tarttunut väkivaltaan, lakkauttamiseksi?

15.32 Kari Uotila vas (vastauspuheenvuoro): Arvoisa rouva puhemies! 20 vuoden edus-
kuntaurani aikana minkään vaikean asian kohdalla en ole kokenut sellaista tunnelmaa kuin
täällä tänään, kun kuuntelin ryhmäpuheita. Se vakava pohdiskelu, se sitoutuminen poliitti-
sen väkivallan, rasismin torjuntaan oli suorastaan harrasta. Tämä antaa hyvän pohjan —
hiljaisuuden aika on todella ohi. Mutta on tärkeää, kuten ministeri Lindström totesi, miten
viemme tätä eteenpäin. Että se sama henki, joka oli tänään kaikissa ryhmäpuheissa, on joka
kerta, kun me kohtaamme ihmisiä tuolla kaduilla, ja samaa viestiä samalla päättäväisyy-
dellä, samalla sitoutumisella viemme eteenpäin.

Täällä on myös kerrottu, että sanat ovat tekoja. Niin on kirjoitettukin sana. Jos joku jär-
jestö asettaa tavoitteekseen väkivallalla valkoisen rodun ylivaltaan pyrkimisen ja laillisen
21



Pöytäkirjan asiakohta PTK 95/2016 vp
yhteiskuntajärjestelmän romuttamisen, niin silloin on löydyttävä välittömästi keinot tällai-
sen toiminnan lopettamiseen, (Puhemies koputtaa) ja tämä on minusta se tärkein.

15.33 Eva Biaudet r (vastauspuheenvuoro): Arvoisa puhemies! Mielestäni on erittäin
mielenkiintoista keskustelua ollut tänään, ja mielestäni on suurimmaksi osaksi ollut erit-
täin tärkeitä puheenvuoroja. Puhutaan ja keskustellaan paljon siitä, mistä äärioikeiston uu-
delleennousu maailmalla johtuu, ja monesti ajatellaan, että tämä liittyy sosioekonomisiin
syihin, niin kuin täällä on sanottu, tai strategiseen tarpeeseen etsiä joitain yhteisiä viholli-
sia. Mutta viime aikoina on ollut myös teorioita, jotka viittaavat siihen, että äärioikeistoon
kuuluvat itse asiassa pelkäävät eniten suhteellisen hierarkkisen statuksen menettämistä yh-
teiskunnassa ja liittävät sen maahanmuuttajiin, tällaiseen maahanmuuttopelkoon, ja halua-
vat pelotella maahanmuuttotulvilla. Siinä rasismin ja maahanmuuttopelon akselilla on kyl-
lä tärkeätä keskustella ja pohtia myös pieniä tekoja, että yllyttävätkö ne tai tukevatko ne ra-
sismia tai mihin ne pohjautuvat. Eilen viimeksi oli eduskunnassa keskustelu uudesta halli-
tuksen esityksestä, joka nimenomaan kohdistuu ulkomaalaisiin työttömiin, että annetaan
heille huonompi (Puhemies: Aika!) asema.

15.34 Sari Tanus kd (vastauspuheenvuoro): Arvoisa rouva puhemies! On tavattoman hä-
lyttävää, että vastakkainasettelu on kasvanut ja eri suunnilla olevat ääriliikkeet ovat nosta-
neet päätään. Ajattelen, että osasyyllisiä tähän kehitykseen olemme myös me päättäjät ja
osaltaan tähän on vaikuttanut myös media.

Kun leikkaamme jatkuvasti heikompiosaisilta, kun työelämään pääseminen on vaikeaa
ja jokapäiväisessä elämässä pärjääminen on lievästi sanottuna haasteellista, se ruokkii kat-
keruutta, syrjäytymistä, radikalisoitumista ja se purkautuu johonkin. Rasismi voi helposti
nostaa päätään.

Medialla on suuri valta. Medialla on myös mahdollisuus uutisoida rakentavasti. Jos epä-
kohtien kritisoiminen leimataan aina fobiaksi tai huoli maan tai väestön tilanteesta ja siitä
keskusteleminen leimataan rasistiseksi tai siihen suuntaan vieväksi keskusteluksi, se ei pal-
vele rauhanomaista, rakentavaa yhteiseloa. Toivon vastuullista, objektiivista, rakentavaa
uutisointia ja asioiden käsittelyä niin tässä salissa kuin mediassakin. Toimittajilla on suuri
mahdollisuus vaikuttaa, mihin suuntaan ilmapiiri valtakunnassa menee jatkossa. (Puhe-
mies koputtaa) Haastan jokaisen kansalaisen, (Puhemies: Aika!) myös jokaisen median
edustajan... [Puhemies keskeytti puheenvuoron puheajan ylityttyä.]

15.35 Mikko Kärnä kesk (vastauspuheenvuoro): Arvoisa rouva puhemies! Haluan tässä
vaiheessa palauttaa salissa meidän mieleemme edesmenneen presidentti Urho Kekkosen
sanat: "Vapaamielisyys, joka sallii kansalaisvapauksien väärinkäytön aina siihen saakka,
jolloin tämä väärinkäyttö toteuttaa kansanvallan tuhoamisen, ei ole oikean kansanvallan
kanssa sopusoinnussa. Kansanvallalla tulee olla oikeus itsepuolustukseen." Kaikelle poliit-
tiselle väkivallalle on sanottava ehdoton "ei", ja tästä salista on lähetettävä vahva viesti, et-
tei turkistarhausta voi vastustaa busseja polttamalla eikä ole mahdollista, että sivulliset jou-
tuvat väkivallantekojen uhriksi siinä vaiheessa, kun uusnatsit osoittavat mieltään. Kiitän
kaikkia eduskuntaryhmiä kauniista sanoista.

15.36 Juho Eerola ps (vastauspuheenvuoro): Arvoisa rouva puhemies! Kun nyt täällä tä-
nään puhumme väkivaltaisista ääriliikkeistä ja vuoron perään tuomitsemme sekä vasem-
22



Pöytäkirjan asiakohta PTK 95/2016 vp
malla että oikealla nyrkillä tehdyt iskut, on meidän muistettava, että sekä lukumääräisesti
että uhka-arvoltaan vakavin ääriliike on ääri-islamistiset ekstremistit. Meillä on Suomessa
noin 100 henkilöä, jotka ovat käyneet sotimassa tai ovat nyt sotimassa esimerkiksi Syyri-
assa tai Somaliassa, maissa, joista monet heistä ovat tulleet tänne Suomeen pakolaisena so-
taa pakoon. On ihan turha sanoa, että he eivät vielä ole täällä ainakaan tämän aatteen ni-
missä iskeneet, ja on vaarallista uskoa, että mitään ei tapahdu, kun kuitenkin kaikkialla Eu-
roopassa, missä tämän väestön määrä on kasvanut, on jo tapahtunut. Ja kun muutama edus-
taja täällä aikaisemmin puhui näistä juutalaisiin kohdistuneista iskuista, niin tässäkin yh-
teydessä on huomattava, että jopa äärioikeistoa vakavampi uhka juutalaisille on Euroopas-
sa nykyään ääri-islamistiset liikkeet.

15.37 Markku Eestilä kok (vastauspuheenvuoro): Arvoisa puhemies! Jokainen polku jo-
honkin alkaa jostakin. Itse kannan huolta ihmisten käyttäytymisestä sosiaalisessa medias-
sa. Siellä ihmisiä solvataan ja tölvitään eikä osoiteta minkäännäköistä kunnioitusta ihmistä
kohtaan eikä hänen mielipidettään kohtaan. Ja kun tällä tavalla sitten useita vuosia harjoi-
tellaan, niin se ruokkii tietynnäköistä asennetta ja tietynnäköistä suhtautumista lähimmäis-
tä kohtaan, ja on aika helppo arvata, että jos näillä asenteilla myöhemmin mennään sitten
esimerkiksi johonkin ääriliikkeeseen, niin mitä siitä seuraa. Kysyisinkin, arvoisat läsnä
olevat ministerit, voiko tälle ongelmalle mitään tehdä — nimittäin tämä joka päivä näyttää
vain tulevan pahemmaksi ja pahemmaksi.

15.38 Erkki Tuomioja sd (vastauspuheenvuoro): Arvoisa puhemies! Tämän keskustelun
tarkoitus on ollut osoittaa, että kaikki ryhmät haluavat tuomita väkivallan ja vihapuheen, ja
hyvä näin. Mutta se ei riitä. Meidän täytyy kysyä, mitä jokainen meistä tekee eri ominai-
suuksissa silloin, kun kohtaamme netissä vihapuhetta: poistammeko me sen, vai mitä me
teemme? Mitä me teemme, kun me kohtaamme raitiovaunussa tai bussipysäkillä solvauk-
sia tai tönimistä johonkin kolmanteen kohdistuvana? Tai mitä me teemme, jos meidän
omassa eduskuntaryhmässämme on ihmisiä, jotka valokuvauttavat itsensä ääriliikkeiden
edustajien kanssa (Juho Eerolan välihuuto) tai osallistuvat vihapuheen levittämiseen? Ei
kenellekään, oli se bussipysäkillä, eduskunnassa tai netissä, tule antaa tuulensuojaa vähek-
symällä näitä tekoja: että pojat ovat poikia tai tämähän on vain harmitonta huulenheittoa.

Puhemies Maria Lohela:  Seuraavan puheenvuoron jälkeen sitten ministeri Lindströmil-
le mahdollisuus vastata. — Edustaja Niinistö.

15.39 Ville Niinistö vihr (vastauspuheenvuoro): Arvoisa puhemies! Kaikenlainen väki-
valta ja ilkivalta on tuomittavaa, ja on tärkeää, että me yhdessä tässä salissa kansanedusta-
jina, myös suomalaisina, toimimme rauhanomaisen kehityksen, demokratian, oikeusvalti-
on ja ihmisten yhdenvertaisuuden puolesta. Ja nyt kun me pohdimme erityisesti tätä rasis-
min ja fasismin uhkaa tälle maalle, niin pitää muistaa, että nämä ovat aatteita, joissa ihmis-
ten yhdenvertaisuus lähtökohtaisesti kyseenalaistetaan, osin väkivaltaisin keinoin. Siksi
tämä on erityinen ongelma, ja siksi meillä on poliittisina johtajina myös arvojohtajuuden
taakka kannettavanamme eli se, että me kaikilla teoillamme ja puheillamme osoitamme,
että me puolustamme ihmisten yhdenvertaisuutta: laeissa, kansalaisina tuolla kaduilla, sil-
loin kun me täällä eduskunnassa keskustelemme, joka teossamme.
23



Pöytäkirjan asiakohta PTK 95/2016 vp
Arvoisa puhemies! Haluan myös korostaa sitä, että suomalaisuus on parhaimmillaan si-
tä, että se on mukaan ottavaa, että kaikki me yhdessä voimme hengittää vapaana tässä
maassa tätä ilmaa. Ja oli hieno olla Peli poikki -mielenosoituksessa läsnä, kun nigerialais-
taustainen laulaja lauloi Eppu Normaalia ja kaikki erilaiset (Puhemies koputtaa) suomalai-
set yhtyivät siihen. (Puhemies: Aika!) Sitä on parhaimmillaan suomalaisuus.

Puhemies Maria Lohela:  Ministeri Lindström, 2 minuuttia.

15.41 Oikeus-  ja  työministeri  Jari  Lindström  (vastauspuheenvuoro): Arvoisa puhe-
mies! Ensinnäkin tähän vihapuheeseen ja siihen sääntelyyn, mitä edustaja Eestilä nosti
esille. Siis siitä rangaistavasta vihapuheesta säädetään rikoslaissa, ja se keskeinen säännös
on täällä moneen kertaan mainittu: kansanryhmää vastaan kiihottaminen. Ja siitä siis tuo-
mitaan semmoinen ihminen, joka levittää yleisön keskuuteen viestiä, jossa uhataan, pane-
tellaan tai solvataan jotain ryhmää rasistisella perusteella. Näitä kansanryhmää vastaan kii-
hottamisia tuli viime vuonna poliisin tietoon 43 kappaletta, ja se määrä on ollut kasvussa.
Ja tuomioistuimissa käsiteltyjen rikosten määrä on vaihdellut muutamasta kappaleesta va-
jaaseen kahteenkymmeneen. Tämä osin tietysti todistaa toisaalta sen ikävän seikan, että
näitä on tullut lisää, mutta toisaalta sen, että tämä laki myös toimii ja näihin asioihin puu-
tutaan. Niiden soveltamisessa ei pitäisi olla mitään epäselvyyttä.

Sitten tämä rasistisiin ryhmiin puuttuminen. Voidaan ensisijaisesti puuttua yhdistyslain
avulla. Ja hallitus tosiaan päätti viime viikolla tai tässä taannoin osana sen ääriliikkeiden
vastaisia toimenpiteitä, että yhdistyslain toimeenpanoa todellakin tehostetaan, ja Poliisi-
hallitus ja syyttäjä arvioivat parhailleen sen lakkauttamiskanteen nostamisen edellytyksiä
Suomen vastarintaliike -nimisen rekisteröimättömän yhdistyksen osalta. Tällä hetkellä ei
ole tietoa siitä, miten korkea se kynnys tämmöisen yhdistyksen lakkauttamiselle on, koska
yhtään tämmöistä kannetta ei ole nykyisen yhdistyslain aikana nostettu. No, tässä toisaalta
tulee tämä toiminta, jota tässä arvioidaan, mutta yhdistyksen lakkauttamisella puututaan
perustuslaissa suojattuun yhdistymisvapauteen, ja tässä on tietysti tasapainoiltava, minkä
vuoksi tämä kynnys lakkauttamiselle ei voi olla kovin matala.

15.43 Hanna Sarkkinen vas (vastauspuheenvuoro): Arvoisa puhemies! On tärkeää, että
tästä salista lähtee voimakas ja yhtenäinen viesti siitä, että poliittista väkivaltaa kuten muu-
takaan väkivaltaa ei tässä maassa sallita. Viranomaisten tulee puuttua voimakkaasti poliit-
tista väkivaltaa käyttävien liikkeiden toimintaan. Erityisen tärkeää on nyt vihdoin puuttua
äärioikeistolaisen, uusnatsistisen Suomen vastarintaliikkeen toimintaan, jonka toimijoi-
den tilillä on jo epäillyn kuolemantuottamuksen lisäksi muun muassa kaasuiskuja ja puu-
kotus.

Keskeinen tekijä matkalla kohti poliittista väkivaltaa on väkivallan oikeutusta rakenta-
va puhe. Poliittinen väkivalta seuraa sille puheella ja politiikalla rakennettua oikeutusta, ja
tätä oikeutusta rakentavat yleensä eri henkilöt kuin ne, jotka ryhtyvät siitä rohkaistuneena
toimintaan. Tämä meidän päättäjien ja muiden yhteiskunnallisten vaikuttajien on syytä
muistaa ja ymmärtää. Politiikassa sanat ovat tekoja, ja sanoillamme voi olla joko poliittista
väkivaltaa lietsova tai hillitsevä vaikutus.

15.44 Päivi Räsänen kd (vastauspuheenvuoro): Arvoisa rouva puhemies! Haluan antaa
hallitukselle tunnustuksen siitä viime viikon linjauksesta väkivaltaisiin ääriliikkeisiin
24



Pöytäkirjan asiakohta PTK 95/2016 vp
puuttumisesta, siitä että lainsäädäntöä nyt ryhdytään vakavasti soveltamaan ja tiukasti
puuttumaan näihin ongelmiin ja sitten toisaalta myös tarkastellaan näitä viranomaisten re-
sursseja ja toimintaedellytyksiä. Kun ministeri Risikko tuossa kertoi, että hallitus valmis-
telee nyt täydentävää budjettiesitystä turvallisuusviranomaisten resursseista, haluan nyt
vedota siihen, että viime vaalikaudella kaikki eduskuntaryhmät tässä salissa sitoutuivat sii-
hen, että poliisien määrää ei vähennetä. Ja sen takia vetoan siihen, että tuo uhka siitä, että
poliisimäärä nyt lähestyisi sitä 7 000 rajaa, yhdessä torjutaan. Turvallisuus on (Puhemies
koputtaa) valtion ydintehtävä, ja tässä (Puhemies koputtaa) on kysymys vain muutamasta
kymmenestä miljoonasta eurosta.

Puhemies Maria Lohela: Vielä edustaja Mika Kari, ja sitten ministeri Risikko.

15.45 Mika Kari sd (vastauspuheenvuoro): Arvoisa rouva puhemies! On hyvä, että täällä
eduskunnassa on tänään selkein sanoin sanouduttu irti väkivallasta ja vihapuheen käytöstä.
Minusta kuulosti myös hyvältä, niin kuin tuossa edustaja Uotila aikaisemmin totesi, että
täällä on kiinnitetty huomiota myös eduskunnan omaan keskusteluun, siihen, millä tavalla
eduskunnassa käydään poliittista keskustelua.

Kuitenkin haluan kiinnittää huomiota tähän edustaja Räsäsen toteamukseen poliisien re-
sursseista. Poliittinen väkivalta on varsin pieni rikollisuuden muoto Suomessa, ja suoraan
poliisin resurssit eivät tähän kyseiseen asiaan liity. Siltä osin haluan todeta, että sosialide-
mokraatit ovat myös esittäneet poliisin määrärahan lisäämistä.

Puhemies Maria Lohela: Ministeri Risikko, 2 minuuttia.

15.46 Sisäministeri  Paula  Risikko  (vastauspuheenvuoro): Arvoisa rouva puhemies!
Täällä kysyttiin poliisien resursseista, ja haluan siihen nyt sitten vastata:

Meillähän on silloin selonteossa viime keväänä todettu, että pitäisi olla vähintään se
7 000. No, minä olen henkilökohtaisesti sitä mieltä, että se vähintään-sana on siinä todella
tärkeä, koska koko ajan tulee uusia tarpeita ja se 7 000 ei tule riittämään. Kun siellä kehyk-
sissä ei tällä hetkellä ihan niinkään paljon sitä rahaa ole, niin olen monessa yhteydessä jo
todennut, että viime budjettiriihessä otin jo puheeksi tämän asian, elikkä että meidän pitää
saada ensi keväänä se kehyskorjaus, mutta sen lisäksi me tarvitsemme nyt myöskin täyden-
tävässä lisää resursseja, koska meillä on tällä hetkellä noin 7 200 poliisihenkilöä ja vain ai-
noastaan noin 7 henkilöä on työttömänä, eli meillä ei varsinaisesti ole reserviä missään.
Nyt on sitten tilanne se, että meillä määräaikaisuus päättyy nyt noin 200 henkilöllä vuoden
lopussa, mistä kaikki ovat tietoisia täälläkin talossa, ja nyt on tarkoitus, että me pystyisim-
me pitämään ne 200 määräaikaista vielä edelleen, koska me tulemme tarvitsemaan heitä.
Siitä syystä ollaan nyt tekemässä sitä täydentävää esitystä. Myöskin tähän nettipoliisitoi-
mintaan Poliisihallitus on tarttunut hyvin rivakasti, ja niitä resursseja tullaan lisäämään, ja
siihen tarvitaan tietysti sitten niitä lisäresursseja. Sitten myöskin oikeusministeriön kanssa
ollaan käymässä läpi, että se koko ketju tässä olisi.

Nyt vielä haluan sen sanoa, että pelkällä rahalla tämä ei nyt ratkea, koska meidän pitää
miettiä myös poliisien työnjakoa. Tällä hetkellä poliisit ottavat koppia sellaisista tilanteis-
ta, joissa muut palvelut eivät toimi: jos päihdepalvelut eivät toimi, poliisi ottaa kopin; jos
mielenterveyspalvelut eivät toimi, poliisit ottavat kopin. Kaiken kaikkiaan tämä työnjako
pitää saada kuntoon.
25



Pöytäkirjan asiakohta PTK 95/2016 vp
Sitten haluan nyt tänä päivänä tässä julkisesti sanoa, että nyt on sellainen kummallinen
asia liikkeellä, että oltaisiin poliisiverkostoa nyt vähentämässä. Se ei pidä paikkaansa. Vii-
me keväänä on tehty poliisiverkostoon (Puhemies koputtaa) valitettavasti karsintaa, ja se
(Puhemies koputtaa) karsinta riittää, enempää ei tarvita. (Puhemies: Nyt on aika täynnä!)

15.48 Seppo Kääriäinen kesk (vastauspuheenvuoro): Arvoisa puhemies! Kun puhutaan
väkivallasta, rasismista ja vihasta eri muodoissaan, niin sehän on puhetta yhteiskuntarau-
hasta sanan syvässä merkityksessä. Minä näen tärkeänä, että yhteiskuntarauhan sosiaalis-
ta, henkistä ja moraalista pohjaa kaikin tavoin me kaikki yhdessä voisimme vahvistaa. Sil-
loin siihen kuuluu myös se, että päättäjät omassa toiminnassaan ja puheillaan tässäkin huo-
neessa, esimerkillään, näyttävät, että eri mieltä voidaan olla, ja pitää olla, toinen toistaan
kunnioittavassa sävyssä. Kouluilla, koululaitoksella on tässä suhteessa aikamoinen pohja-
merkitys ja kodeilla niin ikään ilmapiirin rakentamisessa, että yhteiskuntarauhaa pyritään
rakentamaan, eikä mediakaan ole tämän vaatimuksen ulkopuolella. Näissä asioissa ku-
kaan ei ole katsomossa.

15.49 Tiina Elovaara ps (vastauspuheenvuoro): Arvoisa puhemies! On hyvä, että kes-
kustellaan siitä, mitä Suomen vastarintaliikkeen kaltaisille järjestöille pitäisi tehdä. Suo-
men linja on tähän asti ollut se, että seurataan ja jossain määrin suvaitaan, toivotaan, että
toiminta kaatuu omaan mahdottomuuteensa. Poliittisen väkivallan tutkijan Leena Malkin
mukaan siinäkin on oma viisautensa, koska ylimitoitetut vastatoimet ovat voimakkaasti ra-
dikalisoiva tekijä. Samoin kuin se, jos eri suunnilta tulevia liikkeitä käsitellään eri tavoin
suhteessa siihen, mitä nämä liikkeet tekevät. Nyt meidän poliitikkojen tehtävä on vahvasti
todeta, että meidän poliittiseen järjestelmäämme ei kuulu poliittisen väkivallan käyttämi-
nen. Sitten on vielä etsittävä konkreettiset toimenpiteet tämän väkivallan estämiseksi.

15.50 Kari Tolvanen kok (vastauspuheenvuoro): Arvoisa puhemies! Kiitos ensinnäkin
ministereille hyvistä avauksista ja kollegoille keskustelusta. Erityisen iloinen olen tuosta
ministeri Risikon avauksesta, näistä 200 poliisista, joiden määräaika päättyy vuodenvaih-
teessa. Se muistaakseni 14,3 miljoonaa vaatii lisää rahaa, ja hienoa, että siihen löytyy. Ja
hienoa, että nettipoliisien toimintaa vahvistetaan. Mutta täytyy nyt muistaa, että jos netistä
löytyy jotain, sitten sen jälkeen tarvitaan raadollista tutkintaa, ja jos sieltä löytyy jotain
mikä vaikuttaa kentälle, niin sinne tarvitaan ihan virkapukuisia poliiseja estämään näitä
mellakoita, että ei saa unohtaa tätä tärkeätä asiaa. Mutta on loistava juttu, että ministeri on
ottanut kopin tästä.

Mutta sinne oikeusministerin puolelle toivoisin: Nämä tietyt pykälät tästä järjestäyty-
neen rikollisryhmän toiminnasta ovat aika selkeitä, mutta se missä on epäselvyyttä on tuo
rikoslain 17 luvun 1 a §, Järjestäytyneen rikollisryhmän toimintaan osallistuminen. Sitä on
vähän muutettu tällä hallituskaudella, mutta se ei vieläkään toimijoiden, poliisien ja syyt-
täjien, mukaan ole sellainen, että siinä saataisiin se tahallisuuspuoli (Puhemies koputtaa)
näytettyä oikein toteen, että tähän toivoisin pientä tarkistusta.

15.51 Antti Lindtman sd (vastauspuheenvuoro): Arvoisa rouva puhemies! On tärkeätä,
että kaikki suomalaiset ja myöskin eduskunta pysähtyvät niiden tapahtumien ääreen, joita
me olemme viime aikoina Suomessa nähneet. Suomen vastarintaliikkeelle ei pidä olla eikä
millekään sellaiselle organisaatiolle, joka toistuvasti järjestelmällisesti käyttää väkivaltaa
26



Pöytäkirjan asiakohta PTK 95/2016 vp
poliittisten tavoitteiden saavuttamiseksi, pidä olla sijaa suomalaisessa yhteiskunnassa, ku-
ten ei pidä olla minkäänlaiselle väkivallalle. Hallituksen linjauksia toimeenpanon tehosta-
misesta on helppo tukea. Siellä on esimerkiksi tähän nettivihapuheeseen puuttuminen, asia
jota SDP:n piiristä esitettiin viime keväänä, ja siellä on monia muita. Nimenomaan tämä
puuttumisen tehostaminen on erittäin hyvä asia.

Mutta sitten ministerit ovat korostaneet paljon sitä, että mitä me kaikki voimme tehdä, ja
on erinomaisen hyvä, että me kaikki puolueet allekirjoitimme tämän rasismin vastaisen pe-
ruskirjan. Siinä peruskirjassa todetaan, että puolueet myös sitoutuvat itse toimimaan niin,
että kaikki, jotka ovat mukana toiminnassa ja kampanjoissa, (Puhemies koputtaa) ovat tie-
toisia näistä periaatteista. (Puhemies: Aika!) Siksi SDP on tämän esityksen tehnyt.

15.52 Pekka Haavisto vihr (vastauspuheenvuoro): Arvoisa puhemies! Otan esille yhden
asian, joka keskustelussa ei vielä ole ollut esillä. Se on meidän kansallisten symboliemme
käyttö, jonka nämä äärioikeistolaiset tai äärinationalistiset liikkeet helposti haluavat omia:
Suomen lippu, Suomen vaakuna. Alkaen siitä, kun skinien hihoissa näkyy näitä Suomen
lippuja ja toimitaan väkivaltaisesti. Olemme nähneet tätä ilmiötä maailmalla: Englannissa
jalkapallohuligaanit koettivat viedä Union Jackin mennessään, Norjan lipusta jotkut Brei-
vikin tukijat ovat yrittäneet tehdä tällaista symbolia Breivikin tuelle.

On erittäin tärkeää, kun Suomi valmistautuu nyt 100-vuotisjuhlavuoteen, että pidämme
kiinni näistä kansallisista symboleista, koemme, että ne ovat kaikkien symboleita, emme
hyväksy, että niitä missään liitetään väkivaltaiseen tai äärikäyttäytymiseen. Ehdotan val-
tioneuvoston jäsenille, että Suomen 100-vuotisjuhlan yhteydessä erikseen kiinnitettäisiin
huomiota tähän, että kansalliset symbolit takaisin meille kaikille suomalaisille. (Ben Zys-
kowicz: Hyvä!)

15.53 Li Andersson vas (vastauspuheenvuoro): Arvoisa puhemies! Halusin vielä maini-
ta, kun tässä ministeri Lindström puhui hiljaisesta enemmistöstä, että mielestäni on tärkeää
huomioida se, että nämä äärioikeistolaiset liikkeet eivät muodosta uhkaa ainoastaan vä-
hemmistöille tässä maassa, vaan juurikin meille kaikille ja koko meidän yhteiskunnan de-
mokraattiselle järjestelmälle.

Tämän Jyväskylän Suomen vastarintaliikkeen tekemän puukotuksen jälkeen minä jou-
duin pitkään vastaamaan nuorten alaikäisten ihmisten viesteihin, joita he minulle lähetti-
vät, joissa kysyivät, uskaltavatko he osallistua vasemmistonuorten toimintaan, uskaltavat-
ko he tulla meidän järjestämiimme keskustelutilaisuuksiin kirjastoissa, uskaltavatko he yli-
päätään osallistua puoluepoliittiseen toimintaan, olla markkinoilla, kaduilla jakamassa po-
liittista materiaalia. Tämä mielestäni on juuri se kaikista suurin uhka, jonka tämän kaltaiset
liikkeet muodostavat meidän yhteiskunnalle, ja tämä on se todellinen demokraattinen uh-
ka, mitä he edustavat.

15.54 Markku Rossi kesk (vastauspuheenvuoro): Arvoisa rouva puhemies! Eduskunta
käyttää lainsäädäntövaltaa, ja sen tulee käyttää sitä suvereenisti. Hallituksen tulee tehdä
niitä toimenpiteitä, joilla ehkäistään niin rikollisuutta, rasismia, väkivaltaa sen kaikissa
muodoissaan. Täällä on hyviä puheenvuoroja käytetty juuri tämän suuntaisesti, ja tälle on
kyllä olemassa Suomen kansanedustuslaitoksen yksimielinen tuki.
27



Pöytäkirjan asiakohta PTK 95/2016 vp
Erityisesti haluan kiittää edustaja Haavistoa ryhmäpuheenvuorostaan, siinä oli hyvä
analyysi ja johtopäätöksiä, mutta myös tästä ajatuksesta, että nämä kansalliset symbolit
ovat siinä oikeassa käytössä, mihin ne on tarkoitettu.

Me voimme jokainen tehdä jotakin. Edesmennyt isäni aikoinaan sanoi — näin häntä hy-
vin harvoin liikuttuneena, mutta kerran hän totesi sen — että eräs kylän poika oli todennut
Tyyrinmäen kotikylällä, että sinulla on hyvät pojat, he eivät ole koskaan kiusanneet minua.
Siis häntä, poikaa, jota monet aika paljon kiusasivat. Jotenkin silloin tuli se tunne, mikä
täälläkin on ollut, että mitä me kaikki voimme jokainen tehdä. Mitä me voimme tehdä sen
eteen, jota kiusataan, jota parjataan, jota käytetään väkivallan kautta uhrina (Puhemies ko-
puttaa) tai edistämään joitakin muita huonoja päämääriä? Tässä on meillä kaikilla tehtävää.

15.56 Ritva Elomaa ps (vastauspuheenvuoro): Arvoisa puhemies! Tämä keskustelualoi-
te on todella tärkeä, se on kiistatta varmaan jokaisen mielipide. Pääasiallisesti keskustelu
on ollut hyvin rakentavaa. Yhdessä tekeminen on ollut suomalaisen yhteiskunnan vah-
vuus. Vaikeina aikoina varsinkin siitä on pidettävä kiinni vahvasti. Minkäänlaiselle ääri-
liikkeiden väkivallalle tai uhkailulle, tuli se sitten oikealta tai vasemmalta tai mistä tahan-
sa, ei tule antaa tilaa. Paras aseemme tällaisen toiminnan kitkemiseksi on avoin vuoropu-
helu, demokratian pelisääntöjen noudattaminen ja viranomaisten toimintamahdollisuuk-
sien varmistaminen.

Lisäksi työtä on tehtävä entistä pontevammin syrjäytymisen ehkäisemiseksi ja mielen-
terveystyön saralla. Hyvinvoivat ja toimeliaat ihmiset nimittäin harvoin lähtevät mukaan
ääriliikkeisiin. Minä kysyisin hallitukselta, minkälaisia suunnitelmia on tehty etenkin
nuorten mielenterveyspalveluiden vahvistamiseksi. Osittain ministeri Risikko siihen jo
vastasi. Ja samoin kiitän ministeri Lindströmiä, (Puhemies koputtaa) otitte esille tämän
avoimen vuoropuhelun. Vaikeneminen (Puhemies: Ja aika!) ei ole hyvä asia.

Puhemies Maria Lohela: Vielä yksi puheenvuoro ennen ministereitä.

15.57 Eero Heinäluoma sd (vastauspuheenvuoro): Arvoisa puhemies! Tässä on ollut eri-
tyisesti ryhmäpuheenvuoroissa erittäin selkeä sävel ja kyllä kaikissakin puheenvuoroissa,
eli me haluamme nyt laittaa stopin väkivallan käytölle ja myös tällaiselle vihapuheelle, jos-
sa kiihotetaan toimintaan toisia kansanryhmiä vastaan. Se on ollut erittäin tärkeä havainto,
ja uskon, että tämä säteilee koko yhteiskunnassa.

Samalla on sitten aiheellista katsoa, miksi me olemme tässä. Niin kuin edustaja Kontula
sanoi, pitää puhua täsmällisesti siitä, kuka teki mitä. Me olemme täällä sen takia, että rau-
tatieaseman edustalla Helsingissä on potkaistu katuun nuori mies, joka myöhemmin on
kuollut, ja tämän teon takana on tämä Suomen vastarintaliikkeen aktivisti ja tällä liikkeellä
on synkkä historia: 2010 kaasuisku Pride-kulkueeseen, 2011 Oulussa kiinnikäynti kokoo-
muksen aktiiviin, 2013 tämä Jyväskylän kirjastotilaisuuden puukotus, (Puhemies koput-
taa) Vantaalla ja Kotkassa samanlaisia. Täytyyhän tämä nyt saada lopetettua.

Puhemies Maria Lohela: Sitten tähän loppuun molemmille ministereille 1 minuutti.

15.58 Sisäministeri  Paula  Risikko  (vastauspuheenvuoro): Arvoisa rouva puhemies!
Täällä on hyviä keskusteluja käyty ja kiitos siitä, ja mielestäni tästä on hyvä jatkaa. Nyt ei
saa unohtaa tätä keskustelua, mikä on täällä käyty, vaan tätä pitää jatkaa. Sanoin tuossa
28



Pöytäkirjan asiakohta PTK 95/2016 vp
omassa puheenvuorossani, että sanoillakin voi pahoinpidellä, todella vakava asia. Voi pa-
hoinpidellä myös sanoilla, ja monesti siitä on niin lyhyt matka siihen fyysiseen väkival-
taan. Mitä me voimme tehdä? Ennen kaikkea ennalta ehkäistä vanhempina, aikuisina, mut-
ta myöskin tarttua siihen syrjäytymiskehitykseen ja sitten katkaista sen kierteen. Nimittäin
tämä tartuntatauti voidaan kyllä hoitaa. — Kiitos.

Puhemies Maria Lohela: Ministeri Lindström, 1 minuutti.

15.59 Oikeus-  ja  työministeri  Jari  Lindström (vastauspuheenvuoro): Arvoisa rouva
puhemies! Kiitos keskustelusta. Ihan edustaja Tolvaselle liittyen nyt tähän järjestäytynee-
seen rikollisryhmään kuulumiseen ja lain selkeyttämiseen, niin tietysti nämä rikoslain
säännökset on, näin minulle on kerrottu, tarkoituksella kirjoitettu tällaisiksi yleisiksi ja tek-
niikkaneutraaleiksi, mutta tämä teidän viestinne otetaan tietysti varteen.

Noin yleisellä tasolla tähän edustaja Haaviston esille nostamaan esitykseen näistä kan-
sallistunnuksista. Itsekin näin leijonakorumiehenä ja kun minulla on tukka nappanahkaa,
minutkin voidaan jossain vaiheessa sekoittaa skinheadeihin. En todellakaan ole rasisti. Äl-
kää antako ulkonäön hämätä.

Kiitoksia asiallisesta keskustelusta kaikille.

Keskustelu ja asian käsittely päättyi.
29


