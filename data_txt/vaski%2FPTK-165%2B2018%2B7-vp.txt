















































DEM8E66.tmp.xml


Pöytäkirjan asiakohta PTK 165/2018 vp
Pöytäkirjan asiakohta 

PTK 165/2018 vp

Täysistunto

Tiistai 26.2.2019 klo 14.04—21.21

7. Hallituksen esitys eduskunnalle laiksi osakesäästötilistä ja laiksi Finanssivalvonnasta an-
netun lain 40 §:n muuttamisesta

Hallituksen esitys HE 279/2018 vp
Toimenpidealoite TPA 21/2017 vp
Valiokunnan mietintö TaVM 36/2018 vp

Toinen käsittely, ainoa käsittely

Toinen varapuhemies Tuula Haatainen: Toiseen käsittelyyn ja ainoaan käsittelyyn esi-
tellään päiväjärjestyksen 7. asia. Nyt voidaan toisessa käsittelyssä hyväksyä tai hylätä la-
kiehdotukset, joiden sisällöstä päätettiin ensimmäisessä käsittelyssä. Lopuksi päätetään ai-
noassa käsittelyssä toimenpidealoitteesta.

Keskustelu

16.18 Lauri Ihalainen sd: Arvoisa puhemies! Osakesäästötiliä koskeva lakiesitys on to-
della nyt toisessa käsittelyssä. Ensimmäisessä käsittelyssä kävimme laajan keskustelun
laista, sen tarpeellisuudesta ja siihen liittyvistä pulmista.

Talousvaliokunnan mietintöön sisältyy vastalause niillä perusteilla, mistä jo viimeksi
puhuimme. Sen vastalauseen sisältö on siis se, että tämä eduskunta päättäisi, että tämä la-
kiesitys hylätään. Haluan sen tässä vielä kerran toistaa meidän vastalauseessa olevien alle-
kirjoittaneitten kannanottona.

16.18 Hanna Sarkkinen vas: Arvoisa puhemies! Osakesäästötilistä todella käytiin en-
simmäisessä käsittelyssä pitkä ja perusteellinen keskustelu, jossa myös itse esitin perustei-
ta osakesäästötiliä koskevan lain hylkäämiseksi. Näin ollen kannatan edustaja Ihalaisen
esitystä lain hylkäämisestä.

16.19 Hannu Hoskonen kesk: Arvoisa rouva puhemies! Tarkoitukseni oli kirjoittaa eräs-
tä tarinaa tuolla ylös tietokoneelle, mutta huomasin tämän keskustelun olevan ihan viimei-
sillään ja kerkesin vielä.

Tämä juttu nimittäin on niin, että hieman ihmettelen opposition kantoja tässä asiassa.
Meidän suomalaisten ja nimenomaan työllistävien pienten yritysten ongelma on pääomien
vähyys. Se on se todellinen ongelma. Tämän päivän yrittäjä kun lähtee yrittämään, hän tör-
mää siihen samaan muuriin: hän ei saa pääomia sen yrityksen kehittämiseen. Pitäisi ostaa
koneita, laitteita ja investoida, mutta rahan saanti on kiven alla. Ja nyt tämmöistä pienyri-
tystoimintaa lähdetään suosimaan, niin kuin Ruotsissa on tehty viisaasti — siellä pääoma-
vaje ei ole läheskään niin suuri kuin meillä on. Elikkä tässä on tämä suuri viisaus, että mei-
dän pitää kehittää näitä systeemejä, että pääomat jäävät Suomeen ja hyödyttävät suoma-
 Tarkistettu
4.0



Pöytäkirjan asiakohta PTK 165/2018 vp
laista yhteiskuntaa. Vai näettekö sen parhaana vaihtoehtona, että yhtäkkiä sitten lähdetään
sillä keinoin, että pääoma karkaa Suomesta ja menee semmoiseen paikkaan, mistä se ei
välttämättä koskaan suomalaista yhteiskuntaa hyödyttämään tule?

Ymmärrän toki teidän duubionne ja kauhukuvanne — ne voisivat jossakin teoreettises-
sa käytännössä toteutuakin — mutta iso juttu on tässä kuitenkin se, että yritysten työllistä-
vyyden kannalta on se investointien saaminen tähän maahan kaikkein tärkeintä. Jos yrityk-
set eivät investoi, työpaikkoja ei synny. Jokainen tietää, että yritykseen, joka investoi vaik-
ka 10 miljoonaa oman yrityksen kehittämiseen, syntyy helposti kymmeniä työpaikkoja ra-
kentamisvaiheessa. Esimerkiksi Ilomantsiin tuleva teknisen hiilen tehdas: 25—30 miljoo-
nan euron investointi, rakentamisvaiheessa sata työpaikkaa reilun vuoden ja sen jälkeen 50
työpaikkaa jatkuvasti. Senkin pääoman yhtiö on hankkinut markkinoilta ja erilaisilla jär-
jestelyillä. Toivoisin, että ymmärrettäisiin tässä asiassa se, mikä on pienen yrityksen tilan-
ne tässä maassa ja kuka tässä maassa työllistää. Se ei ole julkinen valta, vaan ne ovat pienet
yritykset. [Pia Viitanen: Onko se pörssiyhtiö?]

16.21 Touko Aalto vihr: Arvoisa rouva puhemies! Nyt on pakko muutama sana sanoa ta-
lousvaliokuntakollega Hoskoselle tästä osakesäästötilistä. Monet niistä asioista, mitä edus-
taja Hoskonen toi esiin, pitävät paikkansa, mutta mitä tulee tähän osakesäästötiliin, niin
minä en ole nyt ihan varma, tiesikö edustaja Hoskonen, mistä esityksestä nyt oli kysymys,
[Hannu Hoskonen: Tiedän, tiedän!] koska kun katsotaan kokonaisuudessaan tätä esitystä ja
ylipäätään sitä keskustelua, mitä käytiin tuossa aikaisemmin jo valtion lisätalousarvion yh-
teydessä, rakenteellista alijäämää on jatkuvasti lisätty, ja jos tehdään tämmöisiä veroesi-
tyksiä, pitäisi pystyä miettimään niiden jonkinlaisia työllisyyteen ja talouteen liittyviä vai-
kutuksia.

Me tiedämme, kuinka paljon suomalaisia omistaa osakkeita tällä hetkellä. Edustaja Ha-
rakka voi korjata, jos muistan väärin, mutta taitaa olla noin nelisen prosenttia. [Timo Ha-
rakka: Omistaa useamman kuin kolme osaketta!] — Joo, kyllä näin, omistaa useamman
kuin kolme osaketta. — Kun otetaan sitten huomioon, minkätyyppinen fiskaalinen vaiku-
tus elikkä verotuottovaikutus tällä on — puhutaan 160 miljoonan euron kokonaisuudesta,
ja siitä 60 miljoonaa euroa on lähdeveron puolelta menetyksiä — niin aika pienelle joukol-
le ihmisiä aika suuri hintalappu. Ja kun mietitään sitä, kuinka paljon tämä oikeastaan sitten
auttaa ja mitä se vaikuttaa koko meidän verojärjestelmäämme, kun verojärjestelmän idea-
na on kuitenkin se, että pitäisi päästä kohti tiheämpää verojärjestelmää, missä ei olisi niin
paljon poikkeuksia, jotta verojärjestelmä toteuttaisi hyvän verojärjestelmän perusperiaat-
teita eli sitä fiskaalista tavoitetta ja neutraliteettiperiaatetta, niin nyt tähän verojärjestel-
mään tuodaan uusi poikkeus, joka mahdollistaa käytännössä edullisemman verokohtelun
niille ihmisille, joilla on taas pörssisijoitusomaisuutta. Ja kun mietitään, kuinka paljon nii-
tä ihmisiä on, heitä ei ole kovinkaan paljoa.

Edustaja Hoskonen viittasi Ruotsiin, ja kun verrataan Ruotsiin, niin siellä on vähän sa-
mantyyppinen järjestelmä käytössä, mutta se on sellainen, että se ei pidä sisällään rahasto-
ja. Tästä Suomen esityksestä rahastot on suljettu pois, ja Ruotsissa kun katsotaan, kuinka
paljon sijoittamisen määrä on kasvanut, se ei ole suoranaisesti kasvanut kovinkaan paljoa
eikä osakkeiden arvokaan ole kasvanut, vaikka se on anteliaampi kuin Suomessa. Ei voida
siis odottaa, että yhtäkkiä syntyisi iso kansankapitalismin rintama, kun näytöt ovat Ruot-
sissa aivan toiset. Kun ottaa huomioon hintalapun ja sen, keihin se kohdentuu, niin en pys-
2



Pöytäkirjan asiakohta PTK 165/2018 vp
ty ymmärtämään näitä monia hyviä tavoitteita, joita edustaja Hoskonen toi esiin, ja sitä,
miten ne liittyvät tähän osakesäästötiliin.

Tässä lyhyesti, ja kuten edustaja Sarkkinenkin toi esiin, myös minä kannatan edustaja
Ihalaisen hylkäysesitystä.

16.24 Timo Harakka sd: Arvoisa puhemies! Hylkäysesitys on äärimmäisen perusteltu
tässä osakesäästötilin osalta. Täällä salissa on esitetty lukuisa määrä perusteluita sille, mik-
si tämä osakesäästötili kaikista hyvistä aikomuksistaan huolimatta on täysin väärä työkalu
ja epäonnistunut hallituksen esitys, joten yritän tuoda tässä jonkun uuden näkökannan
asiaan nimenomaan sen kautta, kuinka hyödyllinen, tärkeä ja välttämätön tällainen instru-
mentti ylisummaan on olemassa.

Surullinen tosiasia on se, että me emme ole koskaan käsitelleet emmekä tehneet lainsää-
däntöä niin sanotuille vakuutuskuorille eli sijoitusvakuutuksille ja kapitalisaatiosopimuk-
sille, joista jälkimmäisiä tämänkin salin osallistujilla joitakin on. Ne ovat vuosien saatossa
syntyneet vakuutuspohjaisista tuotteista askel askeleelta sillä tavoin, että olemme jo tilan-
teessa, jossa ketään ei enää vakuuteta mutta niitä käsitellään ikään kuin vakuutuksina. Oli-
si ollut siis aivan välttämätöntä, että sijoitusvakuutuksista ja kapitalisaatiosopimuksista
ylipäätään olisi tehty niitä koskevaa lainsäädäntöä ja sitten lähdetty vasta keskustelemaan
siitä, laajennetaanko sitä osakesäästötilin kaltaiseen instrumenttiin, jossa on sitten omat ra-
joituksensa.

Miksi näin? Siksi, että nyt tähän lainsäädäntöön on esimerkiksi veropuolella ympätty
myöskin näihin sijoitusvakuutuksiin ja suuriin sijoituksiin liittyvää kohtelua ilman, että
koskaan olisi tehty sitä varsinaista lainsäädäntöä. Silloin olemme tilanteessa, jossa meillä
on arvioiden mukaan 40 miljardin euron sijoitukset näissä instrumenteissa. Ja voidaan ky-
syä, kuinka hyödyllisiä, kuinka tärkeitä, kuinka edullisia ne ovat Suomen kannalta, halu-
taanko, että tällaisia tuotteita on edes olemassa, koska niihin liittyy niin poikkeukselliset
veroedut. Niihin liittyy poikkeuksellinen lykkäysetu, jota voidaan hyödyntää kaikkein va-
rakkaimpien ihmisten verosuunnittelussa, jopa aggressiivisessa verosuunnittelussa. Ja kos-
kaan ei ole sitä tietoista päätöstä tehty, että tällaisia instrumentteja pitäisi ensinnäkään olla,
tai sitten sitä päätöstä, millä tavalla niitä säädellään. Eikä vieläkään tehdä, vaan ilman tätä
lainsäädäntöä joudutaan tilanteeseen, että sitä käytäntöä laajennetaan. — Tulen pönttöön
jatkamaan puheenvuoroni loppuun. [Puhuja siirtyy puhujakorokkeelle]

Nyt on osittain pyritty tämän lainsäädännön yhteydessä puuttumaan myös niihin selkei-
siin epäkohtiin, jotka johtavat verovuotoon Suomesta ulkomaille. Verohallintohan on huo-
mauttanut, että juuri näiden vakuutuskuorien takia sadat miljoonat eurot Suomeen kuulu-
vaa verotuottoa menetetään.

Tässä on ehkä kaksi tai kolme keskeistä menettelyä. Yksi on se, että perintötilanteissa on
äärimmäisen edullista siirtää eteenpäin näitä vakuutuskuoria ja — kuten tulee jatkossa ole-
maan — osakesäästötilejä perillisille edullisin ehdoin. Toinen seikka on se, että mikään ei
rajoita sitä, että nämä tuotteet voidaan tulouttaa ulkomailla mahdollisesti matalan verotuk-
sen tai olemattoman verotuksen maissa, sekä suuret vakuutuskuoret että pienemmät osake-
säästötilit. Ja kolmanneksi, niihin on tähän asti pystynyt sijoittamaan paljon muutakin va-
rallisuutta, jopa kiinteistöjä, jotta ne menevät Suomen verottajan ulottumattomiin.

Ne toimet, joita nyt tarvittaisiin näiden vakuutuskuorien torjumiseksi, eivät helposti tule
kysymykseen sitten osakesäästötilin osalta. Esimerkiksi arvonnousuveron — niin sanottu
exit tax, jota on esitetty näiden vakuutuskuorten veropaon estämiseksi — alarajaksi on
3



Pöytäkirjan asiakohta PTK 165/2018 vp
useimmiten esitetty miljoonan euron tuloja. Nyt niitä ei voida soveltaa tähän osakesäästö-
tiliin sen tähden, että kyse on aivan eri tuotteesta.

Siksi, pähkinänkuoressa sanottuna, meillä pitäisi olla lainsäädäntö vakuutuskuorista en-
nen kuin lähdetään laajentamaan vakuutuskuorien käsitettä esitetyllä tavalla. Se on yksi
traaginen lopputulema, jonka ansiosta osakesäästötilit tulevat olemaan yksi noro, jolla val-
tiovarainministeriön arvioiden mukaan 100 miljoonaa euroa menetetään Suomessa lykkä-
ysedun takia verotuottoa ja sen lisäksi vielä 50 miljoonaa euroa vuosittain ulkomaille —
täysin sietämätön tilanne siinä vaiheessa, kun Suomen taloutta uhkaa kestävyysvaje ja jul-
kisten palveluiden rahoittaminen on joka tapauksessa haasteellista.

16.30 Pia Viitanen sd: Arvoisa puhemies! Olen usein sanonut, että minusta sinänsä sana
”kansankapitalismi” on ihan myönteinen. En periaatteessa pidä sanasta ”kapitalismi”, mut-
ta kun siihen laittaa sanan ”kansa”, niin siitä pidän. Ja siksi on periaatteessa myönteistä,
että mietimme, miten sitten myös se vähän pienempi ihminen, jos näin voi sanoa, voisi har-
joittaa sijoitustoimintaa tätä päivää paremmin.

Mutta valitettavasti, puhemies, kyllä on todettava se, että tässä on käytetty varsin perus-
teltuja puheenvuoroja sen suhteen, että nimenomaisesti tämä muoto, jota nyt tarjotaan, ei
yhtään kyllä auta sitä normaalia ihmistä, pieni- ja keskituloista ihmistä, vaan tämän osake-
säästötilin houkuttelevuus liittyy siihen, että veronmaksua voidaan lykätä ja sitä voidaan
välttää ja että voidaan minimaalisesti myöhemmin maksaa veroa.

Ja kuten tässä juuri edellä todettiin, se, että liki 60 miljoonaa on tässä tapauksessa valtio
menettämässä verotuottoja, on kyllä kovin iso summa näinä päivinä, kun me puhumme sa-
maan aikaan siitä, miten me tavallaan supistuvan talouskasvun olosuhteissa voimme kui-
tenkin tehdä ne välttämättömät parannukset, esimerkiksi suomalaisten vanhusten ja vam-
maisten ihmisten hoivaan, miten me voimme huolehtia siitä, että varhaiskasvatuksessa
ryhmäkoot ovat sopivan kokoisia, tai miten voimme toimia niin, että aina leikkuri ei iskisi
sen kaikkein pienituloisimman ihmisen kukkarolle. Silloin kun näistä puhutaan ja mieti-
tään, mitä tässä ollaan tehty ja miltä tulevaisuuden talous näyttää, niin ei ole kovinkaan pe-
rusteltua, että me menemme antamaan tietyllä tavalla veroetuja tämänmuotoiselle toimin-
nalle.

En ole ollenkaan vakuuttunut siitä, että tämä lisää niin sanotun tavallisen ihmisen sijoit-
tamismahdollisuuksia tai -haluja. Ensinnäkään kovin monella siihen ei ole rahaa, ja jos on-
kin, niin välttämättä tämän muodon houkuttelevuus ei ole sitten se ensimmäinen, vaan
enemmänkin on arvioitu, että tämä saatettaisiin ottaa käyttöön silloin, kun halutaan nimen-
omaisesti vältellä veroja, ja se ei tietenkään ole koskaan kovinkaan kestävä yhtälö.

Ja täällä on myös usein mainittu tämä Ruotsin tilanne, jossa on eduiltaan vielä antoisam-
pi ISK-tili, ja ei ole kuitenkaan käynyt niin, että se olisi lisännyt näiden osakesijoitusten
määrää, vaan päinvastoin edelleen tämä tietynlainen vaurastumismahdollisuus on keskit-
tynyt niille, jotka muutenkin siellä ovat.

Meillä on Suomessa äärimmäisen pieni joukko, joka tästä ehkä tosiasiassa hyötyisi, ja
siksi mielestäni näinä aikoina on varsin perusteltua harkita tämä asia uudestaan ja hylätä
esitys tässä vaiheessa.

16.33 Lauri Ihalainen sd: Arvoisa puhemies! Haluaisin vielä painottaa oikeastaan niitä
asioita hylkäämisehdotuksen takana, joita muut ovat viisaalla tavalla ja asiantuntevasti lau-
suneet.
4



Pöytäkirjan asiakohta PTK 165/2018 vp
Tässä on sellainen valuvika, että tässä menetykset ja hyödyt eivät ole tasapainossa, ja pe-
rusongelma on se, että tässä puhkotaan veropohjaa, rapautetaan veropohjaa, juuri sen ta-
kia, että osakesäästötilille kertyviä osinkoja ja myyntivoittoja ei veroteta. Se arvio on hal-
lituksen esityksenkin perustelujen mukaan noin 100 miljoonaa, ja kaiken kukkuraksi, kun
sitten tilin haltija on ulkomailta, siinä myöskin verokohtelu johtaa siihen, että siitä häviää
56 miljoonaa, eli 156 miljoonaa hupenee siihen nähden, mitä nämä hyödyt ovat. Ja Ruot-
sin kokemukset vähän viittaisivat siihen, että sijoittajien määrä ei välttämättä olekaan kas-
vanut.

Se, mihin me perustamme nämä näkemyksemme, on kahdenkin valtiovarainministeriön
virkamiesasiantuntijatyöryhmän arviot. Toinen niistä haluaa sanoa, että pienten osinkojen
verovapautta koskevilla säännöksillä ei olisi ilmeisiä ja välittömiä merkityksiä kotimaisen
talouskasvun — on yhtä kuin työllisyyden —, suomalaisten kotitalouksien taloudellisen
aktiviteetin ja sijoitusaktiivisuuden suhteen ja huojennuksista ei myöskään olisi olennaista
vaikutusta kotimaisten yritysten rahoituksen saannin parantamiseksi.

Näillä perusteilla me katsoimme, että tämä esitys ei olisi kannattamisen arvoinen, ja sen
takia esitämme sen hylkäämistä.

16.34 Hannu Hoskonen kesk: Arvoisa rouva puhemies! Tuossa katsoin nopeasti netistä
tietoja suomalaisten talletuskäyttäytymisestä. Tällä hetkellä erilaisilla säästö- ja käyttelyti-
leillä lepää noin 80 miljardia euroa. [Timo Harakka: Eivät ne lepää!] — No, ne ovat siellä,
mutta käytännössä se on semmoista rahaa, joka ei kerta kaikkiaan tuota yhtään mitään, kos-
ka niiden tuottoprosentti on lähes nolla, koska se korko... [Timo Harakan välihuuto] — Ar-
voisa rouva puhemies, saisinko minä joskus puhua rauhassa? Edustaja Harakka on katso-
nut asiakseen joka paikkaan huutaa. Saa, ja kyllä välihuuto hyväksytään, mutta jatkuva häi-
rintä ei mielestäni ole asiallista. — Joka tapauksessa, rouva puhemies, juttu on nimittäin
niin, että ne 80 miljardia lepäävät siellä sellaisilla tileillä, joilla käytännössä ei ole mitään
korkoa. Ne ovat lähes nollakorkoista rahaa. Elikkä säästötilin omistaja ei saa mitään hyö-
tyä. Siitäkin vähästä hyödystä, mitä hän muutaman sentin saa vuodessa — alle prosentin-
han se on, en tarkkaan muista, mutta kuitenkin se korko on älyttömän pieni — pienen osan
vie vielä valtio verona, mikä on tietysti aivan oikein. Mutta tämä 80 miljardia jos laitettai-
siin tuottaviin yrityksiin toimimaan, varmasti se ihminen, joka sen rahan omistaa, saisi sii-
tä paljon suuremman hyödyn ja sitten voisi siitä maksaa veroa enemmän. Eihän tässä val-
tiokaan häviä, kun se raha tällä hetkellä lepää nollakorolla ja siitä ei saa mitään tuottoa.

Aivan oikein, edustaja Aalto: te osaatte prosenttilaskun paremmin kuin minä — nuo-
rempana miehenä varmasti osaatte — ja jos siellä käyttelytilin korko on tällä hetkellä nolla
pilkku jotakin, käytännössä ei mitään, niin ei hän saa sieltä mitään tuottoa, ja jos inflaatio
pikkusen on nyt jo lähtenyt liikkeelle, menemme miinuksen puolelle. Elikkä minä en ym-
märrä vasemmistopuolueiden näkemystä, minkä takia tätä vastustetaan, kun me yritämme
parhaamme tehdä tähän maahan pääomia ja sillä keinoin saada liikkeelle, että saataisiin ne
rahat pyörimään suomalaisten ihmisten hyvinvoinnin hyväksi.

Jokainen investointi, mikä Suomeen tulee lisää, aivan varmasti lisää kansantalouden
voimaa. Se tuo palkkojen, sosiaaliturvamaksujen ja monen muun veron kautta tälle yhteis-
kunnalle lisää hyvää, ja se lisähyvä, mikä sinne kertyy, koituu sitten viimeksi kaikkien mei-
dän eduksi, koska sillä me pystymme maksamaan velkojamme. Meillä on noin 107 miljar-
dia euroa otettua valtionvelkaa, jonka nuoret maksavat. Tämä nykyinen sukupolvi, täällä
suurin osa meistä salissa olevista kansanedustajista, ei näe sitä päivää, kun ne velat on mak-
5



Pöytäkirjan asiakohta PTK 165/2018 vp
settu, vaan ne ovat nämä nuoret, jotka sen maksavat: meidän lapset ja meidän lastenlapset.
Elikkä tässä me otamme tavallaan heidän piikkiinsä sen, että me emme anna talouselämän
nousta ja sitten veroja rakastamalla yritämme muka tätä hoitaa. Onhan se nähty homma vii-
me vaalikaudella, kun veroja kiristettiin. Mitä aiheutettiin? Toistasataatuhatta työtöntä tuli
lisää valtiolle ja julkisen talouden rahoitusasema heikkeni 39 miljardia euroa, kun vasem-
misto oli vallassa viime vaalikaudella — kokoomus hoiti oman osansa, ja siellä oli vihreät
ja vasemmistot, ja keitä siellä olikaan. Te laitoitte tämän maan ihan kuule matalaksi, [Pu-
hemies koputtaa] ja sen jälkeen vielä täällä rupeatte epäilemään, että tämä on väärin. Se oli
väärin, mitä viime kaudella tapahtui.

16.37 Hanna Sarkkinen vas: Arvoisa puhemies! Tulee tässä keskustelussa mieleen, että
joskus ajatellaan, että hyökkäys on paras puolustus. Mutta pysytään tässä itse asiassa.
[Hannu Hoskosen välihuuto]

Arvoisa puhemies! Tässä osakesäästötilissähän ei ole kyse vain verotuksen lykkäämis-
mahdollisuuksista, sillä perintötilanteissa, ulkomaisten sijoittajien kohdalla ja silloin, jos
tilinhaltija muuttaa ulkomaille, kyse on todellisista veromenetyksistä. Ministeriön arvion
mukaan se on noin 160 miljoonaa, ja se ei ole mikään pieni raha. Se on pois muista asiois-
ta, palveluista, mikäli sitä ei saada takaisin dynaamisten vaikutusten puolesta, ja on siis pai-
kallaan arvioida, saadaanko se takaisin dynaamisilla vaikutuksilla. Ainakaan Ruotsin esi-
merkki — siellä on paljon anteliaampi osakesäästötili — ei millään tavalla tue sitä arviota
siitä, että se 160 miljoonaa saataisiin takaisin dynaamisten vaikutusten kautta. Eli tästä
päästään johtopäätökseen, että veromenetykset ja saatavat hyödyt eivät ole tässä lakiesi-
tyksessä tasapainossa, joten lakiesitystä ei ole syytä edistää.

Arvoisa puhemies! Edustaja Hoskonen puhui pienistä yrityksistä, niiden pääoman saan-
nista. Jos halutaan helpottaa pienten yritysten pääoman saantia, niin kannattaisi kohdistaa
toimet pienten yritysten pääoman saannin helpottamiseen. [Timo Harakka: Oho!] Sitähän
tämä esitys ei sinänsä tee.

Arvoisa puhemies! Tätä esitystä on perusteltu myös sillä, että tuodaan tämä osakesijoit-
taminen samalle linjalle kapitalisaatiosopimusten ja vakuutuskuorten kanssa. Näin var-
masti tulisi olla, tulisi olla neutraali verokohtelu erilaisilla sijoitus- ja säästämismuodoilla.
Mutta sitä ei tulisi tehdä niin, että laajennetaan veropohjavuotoja, vaan niin, että tukitaan
veropohjan vuodot ja poistetaan verotuksen kierron mahdollisuuksia niiltä tuotteilta, jois-
sa sitä jo on.

Arvoisa puhemies! Kun tässä puhutaan niistä rahoista, jotka makaavat ihmisten tileillä,
niin on kuitenkin hyvä muistaa, että mediaanikotitalouden tilillä oleva summa on 5 000 eu-
roa. Se ei ole mikään iso summa, ja se on semmoinen summa, mikä kannattaakin pitää siel-
lä tilillä, jos tulee yllättävä meno. On siis kyseenalaista, kannattaako sellaisia summia edes
lähteä sijoittamaan, koska pitää olla likvidiä varallisuutta, ettei kotitalous sitten ajaudu on-
gelmiin. Mutta meillä on myös kotitalouksia, joilla on paljon rahaa tilillä, ja niitä olisi hyvä
saada tuottavaan käyttöön, se on aivan oikein. Mutta kyllä minä uskon, että me voisimme
yrittää löytää siihen keinoja, jotka eivät tuota mittavia veromenetyksiä, varsinkin kun nyt
on hyvin kyseenalaista, laittaako tämä esitys niitä rahoja edes liikkeelle. Ruotsin kokemus-
ten valossa näin todennäköisesti ei tule käymään.

16.41 Touko Aalto vihr: Arvoisa rouva puhemies! Edustaja Hoskonen, minä yritin kir-
joittaa jonkun verran noita tuomianne ajatuksia ylös, ja tämä seuraava puhe on sitten teille
6



Pöytäkirjan asiakohta PTK 165/2018 vp
omistettu. [Hannu Hoskonen: Hyvä! Kiitos, se oli kauniisti tehty!] — Joo, koska kansan-
kapitalismi on kaunis ajatus. Ihmisten lisääntyvä sijoitustoiminta on hyvä ja kannatettava
asia, ja rahat pankkitililtä töihin, taseet töihin, sehän on hyvä ja kannatettava asia. Mutta se
ongelma tulee siinä, että osakesäästötili veroinstrumenttina tukee huonosti näitä tavoittei-
ta, vaikka juuri näillä tavoitteilla sitä perustellaan. Kun katsoo asiaa yhtään lähemmin, niin
huomaa, että tavoitteet ja todellisuus ovat vähän eri maata, koska me nyt tiedämme, että
sen osakesäästötilin kautta kuka tahansa voi ostaa ja myydä pörssiin, nimenomaan pörs-
siin, ei rahastoihin, listautuneiden ja listautumassa olevien yhtiöiden osakkeita. Sijoittami-
nen on siis rajattu pörssiosakkeisiin, ei rahastoihin, kuten tuotiin jo aikaisemmin esiin, ja jo
tämä erottaa Suomen ja Ruotsin järjestelmät toisistaan.

Kuten edustaja Sarkkinenkin toi jo hyvin esiin, jos ihmisellä on pientä puskuria tilillä,
niin ei se ensimmäinen sijoitusvaihtoehto ole yleensä pörssiosakkeet vaan ehkä enemmän-
kin jotkut hajautetut rahastot. Kuten aikaisemmin tuotiin jo esiin, niin kysymys on siitä,
kuinka monella suomalaisella on tosiaan pörssiosakkeita. Kuten edustaja Harakka toi esiin,
vain 4 prosentilla suomalaisista on enemmän kuin kolme osaketta, ja kun mietitään tätä ih-
misten määrää, niin pitää pohtia, kuinka suurta verovaikutusta tämä esitys tarkoittaa. Ve-
rotuoton menetys, kuten tuotiin jo esiin, pyörii siinä 160 miljoonan euron huitteissa, eli
melko suuri summa melko pientä ihmisryhmää kohtaan. Ei ole myöskään odotettavissa,
että tuo 4 prosenttia kasvaa ehkä 40 prosentiksi ja miljardit saadaan tileiltä pörssiosakkei-
siin, koska eivät tavallisten ihmisten puskurit yhtäkkiä kasva. Kuten tuotiin esiin, niin ta-
vallisin sijoitusmuoto on yhä seinissä ja omassa kodissa ja kenties autossa.

Ruotsissa vastaava malli, se paljon avokätisempi malli verrattuna Suomen järjestel-
mään, ei ole lisännyt sijoitusten kokonaisarvoa tai määrää, lähinnä rahan siirtymää muilta
tileiltä ns. ISK-tileille, joissa on huokeampi verokohtelu. Ja nämä verotuoton menetykset,
kuten tuotiin jo esiin, liittyvät siihen, että osakesäästötileillä olevista osingoista ja osakkei-
den myyntivoitosta ei tarvitse maksaa lainkaan veroa ennen kuin niitä on nostanut tililtä,
edustaja Hoskonen. Kun ottaa huomioon sen, että tilille laitettava alkupääoma on rajattu
siihen 50 000 euroon... [Edustaja Hoskonen poistuu salista] — Minä kinkkaan sinne puhu-
maan tämän puheen edustaja Hoskoselle loppuun. [Puhuja siirtyy puhujakorokkeelle]

Mietitään sitä 50 000 euron asiaa. Jos minulla olisi tässä, tai edustaja Hoskosella, se
50 000 euron osakesalkku tai 50 000 euroa ylimääräistä, niin se voitaisiin laittaa sinne ti-
lille. Se on se maksimisumma. Minulla varmaan saattaisi olla siinä vaiheessa jo aika paljon
tietoa ja tuntemusta sijoitusmarkkinoista, ja voisin sijoittaa rahat hyviin katsomiini kohtei-
siin ja tietämiini osakkeisiin. Voisin lihottaa tiliä osingoilla ja hyvillä myyntivoitoilla ja
välttäisin siis kaikki osinko- ja myyntivoittoverot sillä, että osakesäästötili olisi käytännös-
sä minun perintöni. Ja kun jättäisin tämän maallisen taipaleeni jossain vaiheessa, niin pe-
rillisten ei tarvitsisi maksaa kuin sen osakkeiden senhetkisten arvojen mukaista perintöve-
roa, eli omaisuuden arvon nousua ei huomioitaisi laisinkaan. Jos haluaisin käyttää tuon pe-
rintöni itse, niin voisin siirtää kirjani vaikka etelään tai saada komennon Brysseliin, kuten
edustaja Harakan kanssa puhuttiin, ja voisin nostaa osakesäästötilin tuottoja sieltä käsin
maiden välisten verosopimusten kautta käytännössä nollaverolla. Ja jos puhutaan hyvästä
verojärjestelmästä, sen tunnusmerkkejä on fiskaalisen tavoitteen toteuttaminen ja neutraa-
lisuus. Tavoitteena tulisi olla sen verojärjestelmän tiivistäminen ja yksinkertaistaminen, ei
sitä puhkovien poikkeuksien lisääminen.

Edustaja Hoskonen siellä jossain, voi kysyä, onko järkevää tehdä verojärjestelmään eril-
linen poikkeus, joka mahdollistaa erilliselle tilille sijoitetun varallisuuden erillisen vero-
7



Pöytäkirjan asiakohta PTK 165/2018 vp
kohtelun. Mielestämme tämä ei ole järkevää, etenkin kun se hyödyttää vain hyvin harvoja
ja maksaa hyvin paljon. Edustaja Hoskonen, voisin sanoa, että ei pidä mennä helppoon vi-
puun. Moni paketti päältä kaunis ja niin edelleen.

16.46 Jani Mäkelä ps: Arvoisa puhemies! Nyt kun tämä esitys on toisessa käsittelyssä,
niin on tässä sellainen pieni järkiintyminen tullut siitä ensimmäisestä käsittelystä, että nyt
tätä esitystä vastustavalla vihervasemmistolla sentään on joitain konkreettisia esimerkkejä
esittää, mikä tässä hallituksen esityksessä saattaisi olla vikana. Periaatteellisestihan tieten-
kin on toivottavaa, että suomalaisten osakeomistus kasvaisi siitä 4 prosentista, niin että
useampi omistaisi pörssiosakkeita. Todettakoon edelleenkin, että tämä 160 miljoonaa
mahdollista veronmenetystä on spekulatiivinen laskelma perustuen siihen, että tälle kysei-
selle osakesäästötilille nyt tulisi tietynsuuruinen käyttö eli että se kiinnostaisi sen verran
kuin arvellaan. Näinhän ei aina ole ollut, ja nämä spekulaatiot eivät aina ole toteutuneet,
kuten totesin aiemmin esimerkiksi autoveron höllentämisen osalta.

Mutta se, mikä veronkierto on kysymyksessä, on veronsiirto, olkoonkin niin, että tietty-
jä esimerkkejä on esitetty mahdollisuudesta siihen, että vero saattaisi jäädä joissain olosuh-
teissa maksamatta. Ja miksi osakesäästämisen pitäisi olla huonommassa asemassa kuin si-
joitusrahastoon säästämisen? Eli kun sijoitusrahastossa pääoma pystyy kertymään verotto-
mana, osakkeet pystytään siellä siirtämään toiseen osakkeeseen verottomana ilman, että
tarvitsee maksaa myyntivoiton veroa siinä välissä, niin miksi sijoitusrahastot ovat tässä
suhteessa parempia sijoitusinstrumentteja? Miksei annettaisi myös piensijoittajille mah-
dollisuutta tehdä vastaavaa osakesijoituksilla?

Ja ennen kaikkea, jos tässä esityksessä nyt sitten on niitä ongelmia eli näitä mainittuja ul-
komaan sijoituksia ja vastaavia: Miksi sitten ei ole kehitetty tähän minkäännäköisiä pykä-
lävastalauseita ja muutosehdotuksia ensimmäiseen käsittelyyn vaan ainoastaan esitetään
hylkäystä tälle esitykselle? Onko kysymys laiskuudesta vai osaamattomuudesta? [Pia Vii-
tanen: Hallitus ei ole selvittänyt itse näitä asioita!]

16.47 Sofia Vikman kok: Arvoisa puhemies! On tärkeää huomata se, että osakesäästötili
ei vapauta verojen maksusta vaan ainoastaan siirtää verotuksen toteuttamisen varojen nos-
tohetkeen. Valtio saa aina lopulta omansa. [Pia Viitanen: Ei saa!] Verotuksen lykkäänty-
misellä on nimenomaan tarkoitus kannustaa yhä useampia suomalaisia sijoittamaan pitkä-
jänteisesti, mikä myöhemmin tuottaa hyötyä sekä suurempina verotuloina että tavallisten
ahkerien suomalaisten taloudellisen aseman kohentumisena. Se tuo hyvinvointia.

Tili on kerännyt täällä vasemmistopuolueista kritiikkiä. On kertakaikkisen vaikeaa ym-
märtää, miksi vasemmisto vastustaa uudistusta, jolla nimenomaan parannetaan tavallisen
suomalaisen piensijoittajan asemaa [Touko Aallon välihuuto] ja helpotetaan kotimaisten
yritysten rahoituksen saantia. Esimerkiksi Ruotsissa ja Norjassa vastaavat tilimallit ovat
olleet suosittuja sekä lisänneet ihmisten kiinnostusta sijoittamista ja omaa taloudenpitoa
kohtaan.

On hyvä, että Suomessa saamme nyt osakesäästötilin voimaan tämän lakiesityksen hy-
väksymisen kautta, ja siinä tarkoituksena on nimenomaan kannustaa suomalaisia aktiivi-
seen säästämiseen ja sijoittamiseen.

16.49 Timo Harakka sd: Arvoisa puhemies! Lähdetään nyt ensiksikin siitä liikkeelle,
että mikä ongelma on siinä 80 miljardissa eurossa, joka on pankkitileillä. Se ei ole lepää-
8



Pöytäkirjan asiakohta PTK 165/2018 vp
vää rahaa, se on pankkien käyttämää rahaa. Se on lainaustoiminnan vakuutta, jota pankit
käyttävät. Mutta totta on se, että sen korko on varsin matala tavalliselle säästäjälle. No, sit-
ten pitää kysyä, ihan näin mikrotasolla: jos pankkitilin korko on nolla ja jokainen tietää,
että osakkeisiin sijoittamalla keskipitkällä aikavälillä saa useiden prosenttien tuoton, sa-
moin rahastoista, niin miksi ihmeessä suomalaiset eivät sitten tee näitä sijoituksia? Se on
sitä paitsi helppoa. Se argumentti osakesäästötilin puolesta, että se helpottaisi jollakin ta-
valla sijoittamista, on täysin vääristynyt, koska rahastosijoittaminen on äärimmäisen help-
poa ja jopa arvo-osuustilin perustaminen on helppoa. Miksi eivät suomalaiset rationaaliset
kuluttajat toimi älykkäästi ja ota parempaa tuottoa? Siksi, että sitä rahaa ei ole tai sitä riskiä
ei tohdi ottaa. Jos meillä tyypillisellä suomalaisella on omaisuutta pankkitilillä 5 000 eu-
roa, niin se ei varmaankaan mahdollista sitä, että lähdetään laajamuotoiseen sijoitustoimin-
taan. Tämä peruslähtökohta, että saisimme suomalaisille lisää sijoitettavaa ansiotuloa, tie-
tenkin tarkoittaa sitä, että paras toimi kansankapitalismin edistämiseksi on pieni- ja keski-
tuloisten suomalaisten ansioveron alennus sekä palkansaajille että eläkeläisille.

Se, mikä valtiovarainvaliokunnan verojaoston jäsentä tässä erityisesti murehduttaa, on
se, että näitä tuotteita — kapitalisaatiosopimuksia, sijoitusvakuutuksia ja nyt jatkossa mah-
dollisesti myös osakesäästötilejä — myydään nimenomaan sillä perusteella, että verokar-
hu jää nuoleman näppejään, juuri sillä verohyödyllä, joka tässä toteutuu. Ja tietenkin pank-
ki- ja finanssiala mielellään ottaa tuon erotuksen itselleen. Silloin on pakko muistuttaa siitä
niitä edustajia, jotka optimistisesti ajattelevat, että joskus ne verot maksetaan, että nämä sa-
mat finanssialan osaajat ja suoranainen asiantuntijoiden armeija on valjastettu kertomaan
— nyt toistaiseksi vain varakkaille mutta jatkossa ehkä myös vähemmän varakkaille suo-
malaisille — miten perintötilanteissa ja muissa erityistilanteissa vältetään kokonaan veron
maksaminen, ja siitä syntyy aidosti valtiovarainministeriön virkavastuulla tekemä arvio
siitä, että se veromenetys on 100 miljoonaa euroa kotimaisiin tarkoituksiin ja noin 60 mil-
joonaa euroa ulkomaille. [Puhemies koputtaa — Puhuja siirtyy puhujakorokkeelle]

Jatkan vielä lyhyesti pöntöstä, koska nämä tosiasiat on välttämättä saatava kirjattua pöy-
täkirjoihin. — Eli on tehty arvio siitä, mikä on veromenetys ulkomaille. Tässä sitten poh-
dittiin, onko tässä nyt opposition laiskuutta, kun ei ole esitetty pykälämuutoksia. Päinvas-
toin hallituksen vastuullehan kuuluisi antaa siitä arvio, miten EU-oikeus suhteutuu siihen,
onko ulkomaalaisilla sijoittajilla täydet oikeudet sijoittaa näihin suomalaisiin instrument-
teihin. Me olemme keskustelleet sote-lakien ympärillä notifikaatiosta aamusta iltaan ja
yöstä aamuun ja keskustelleet siitä, minkälainen oikeusvarmuus tulisi olla siitä, miten EU-
oikeus suhteutuu niihin. Nyt meillä ei ole tämän lain suhteen hallitus tehnyt minkäänlaista
selvitystä siitä, miten tämä EU-oikeuden mukaan menee: onko ulkomaalaisilla oikeus si-
joittaa näihin suomalaisiin tuotteisiin samoilla ehdoilla ja näin käytännössä välttää veroja.
Tämä on jo itsessään varsin vastuutonta. Lakiesityksessä vain todetaan, että lähtökohtana
on se, että tämä ei päde ulkomaalaisiin. Sitä ei ole todennettu millään tavalla.

Kuten nyt on jo ehkä melko moneen kertaan tullut todettua, tämä on surullinen luku lain-
säädännön historiassa, koska päämäärä meillä kaikilla on yhteinen: me toivomme ja teem-
me kaikkemme täällä sen eteen, että suomalaisella pienituloisella kansalaisella olisi tule-
vaisuudenuskoa ja siihen tarvittavat taloudelliset välineet. Tämä on väärä työkalu. Teh-
käämme ponnekasta työtä niiden oikeiden työkalujen luomiseksi.

16.54 Pia Viitanen sd: Arvoisa puhemies! On hyvä, että edustaja Harakka käytti tämän
puheenvuoron ja tämä erittäin viisas perusteluketju, millä olemme tulleet tähän ajatteluun,
9



Pöytäkirjan asiakohta PTK 165/2018 vp
jää sitten myös pöytäkirjoihin. Kun täällä edustaja Vikman aiemmin sanoi, että kyllähän
valtio aina saa veronsa takaisin, niin näin nimenomaisesti ei ole, vaan päinvastoin täällä on
tehty arvio siitä, että juuri tämän lykkääntymismahdollisuuden kautta veromenetyksiä val-
tiovarainministeriön oman esityksen mukaan tulee olemaan arviolta semmoinen 160 mil-
joonaa, liki, koska tämä malli on kuitenkin sellainen, että sitä veron maksua voi välttää esi-
merkiksi sillä, että siirretään voitot ulkomaille, tai sitten ihan esimerkiksi kotimaisissa pe-
rintötilanteissa. Eli tästä on kysymys.

Sitten toinen seikka, minkä halusin sanoa, on se, että kun täällä sanotaan, että yritykset
nyt saavat sitten rahoitusta, niin viime kerralla, kun ykköskäsittelyssä pohdimme tätä asiaa,
nousi merkittävästi esiin, että niinpä niin mutta mitkä yritykset. Sen pienen yrityksen, joka
tästä sitten voisi mahdollisesti pääomia saada, täytyy olla pörssissä. Ei mikä tahansa pieni
yritys ole pörssiyritys, eivät ne tästä mitään hyödy, vaan sitten mahdollisesti nimenomaan
yritykset, jotka ovat siellä pörssissä.

Ja kun tässä nyt puhutaan näistä ”vasemmisto”- ja ”oikeisto”-termeistä, niin sanotaanko
nyt suoraan, että ainakin itse sosiaalidemokraattina suhtaudun tähän kriittisesti juuri siksi,
että näen kovin välinpitämättömänä sen, että suomalainen oikeistopuolue kokoomus on ai-
noa puolue, joka esimerkiksi ei halua kirjata lakiin sitovaa henkilöstömitoitusta vaikkapa
hoitajien osalta, vanhuuden hoivan osalta, niin että siellä olisi arvokas hoiva. Ja minä ihan
oikeasti sanon, että sivistysvaltiolla täytyy olla tällaiseen varoja. Ja tulevaisuudessa, tule-
vina vuosina, talousluvut eivät ennusta kovinkaan hyvää, ja en halua nähdä sitä tilannetta,
että sanotaan, että siksi meillä ei jälleen ole mahdollisuutta ja aikaa varata almanakkaam-
me näille meidän vanhuksille ja lapsille, jotka hyvän hoidon tarvitsevat, koska kaikkein hy-
väosaisimmat sinänsä kävivät ensin tällä rahakirstulla. Näin se ei, puhemies, kerta kaik-
kiaan saa olla.

Minusta oli aika hyvä havainto tämä edustaja Harakan puhe tästä kansankapitalismista,
koska kovinkaan monella pieni- ja keskituloisella ihmisellä tänä päivänä ei niitä varoja tai
säästöjä kovin paljoa edes kerry. Joten varmasti hyvä keino, jos halutaan sitä verotusta
käyttää, olisi ainakin se, niin kuin sosiaalidemokraatit ovat esittäneetkin, että pieni- ja kes-
kituloisten palkansaajien, pieni- ja keskituloisten eläkkeensaajien ja työttömien verotus
olisi kevyempää kuin mitä hallitus esittää, ihan normaali tuloverotus.

16.57 Touko Aalto vihr: Arvoisa rouva puhemies! Edustaja Vikman kysyi, minkä takia
salin tämä laita ei ole innostunut tästä osakesäästötilistä. Tavoitteista kaikki olemme sa-
maa mieltä, kuten moni tässä on tuonut jo esiin. Ja suorat vastaukset edustaja Vikmanin ky-
symyksiin: Miten te näette tämän muunto-ongelman perintö- ja lahjaverotuksen yhteydes-
sä, nimenomaan sen, jos minä pystyn tämän osakesäästötilin kautta välttämään osinkojen
ja myyntituottojen verotuksen ja näin? Ja ylipäätään sitten taas toinen juttu, tämä tilinhal-
tijan siirtäminen ulkomaisiin käsiin, toisaalta ne kustannukset suhteessa näihin hyötyihin,
160 miljoonaa euroa suhteessa näihin hyötyihin, toisaalta verojärjestelmän kehittäminen,
siinä vastavirtaan uiminen ja ylipäätään tämän alijäämän lisääntyminen — ehkä tässä vai-
heessa nämä argumentit, kun ne laitetaan listalle tässä näin, ovat, edustaja Vikman, teidän
argumenttejanne vastaan, ja mielelläni kuulisin, miten perustelette näitä teidän näkemyk-
siänne. Kun täältä on tullut pitkät listat erilaisia perusteluita, niin toivoisin, että olisi jota-
kin muutakin vastaan kuin että puhutaan vain, että kuka istuu missäkin puolella salia täällä
näin.
10



Pöytäkirjan asiakohta PTK 165/2018 vp
16.58 Sofia Vikman kok: Arvoisa puhemies! Tässä keskustelussa tulee hyvin esiin erilai-
set näkemykset verotuksesta. Siinä missä kokoomus uskoo siihen, että ihmisiä kannattaa
kannustaa ahkeruuteen, työntekoon madaltamalla työn, yrittämisen verotusta ja myöskin
osana sitä kannustaa ihmisiä, suomalaisia, aktiiviseen säästämiseen ja sijoittamiseen, tällä
tilillä samalla helpotetaan suomalaisten yritysten mahdollisuuksia saada pääomaa toimin-
nan laajentamiseen ja uusiin investointeihin. Verotuksella on aina myös välillisiä vaikutuk-
sia. Siinä kannattaa pyrkiä kannustavuuteen, kannattaa pyrkiä kaikin keinoin luomaan ta-
vallisille, ahkerille, keskituloisillekin suomalaisille mahdollisuuksia parantaa omaa talou-
dellista asemaansa ja hyvinvointiaan. Siitä on kysymys.

Tämä salin toinen laita ja vasemmisto tuntuvat uskovan siihen, että hyvinvointi lisään-
tyy laittamalla veroa veron päälle. Unohdetaan kokonaan se, että yksikään kansakunta ei
vielä koskaan ole menestynyt verottamalla kansalaisten aktiivisuutta kuoliaaksi. Eli kan-
nustetaan työntekoon, kannustetaan yrittämiseen ja osakesäästötilin kohdalla kannuste-
taan tavallisia suomalaisia säästämiseen ja sijoittamiseen. Se parantaa hyvinvointia.

17.00 Timo Harakka sd: Arvoisa puhemies! Kyllähän hallituspuolueiden, talousvalio-
kunnan ja valtiovarainvaliokunnan jäsenet täällä loistavat poissaolollaan, ja on näin, että
tämä keskustelu itse asiasta sen sijaan, että puhutaan erilaisista poliittisista mielikuvista,
jää tällä tavoin valitettavan yksipuoliseksi. On näin, että veronvälttely ei ole se suunta, jo-
hon kaikkia suomalaisia tulisi kannustaa. Vaihtoehtoja on. Jos ajatellaan, että meillä on
käytettävissämme 160 miljoonaa euroa, joka on siis arvioitu veromenetys tästä osaketilis-
tä, niin mihin se olisi viisainta käyttää? Olisiko 160 miljoonaa pieni- ja keskituloisten pal-
kansaajien tuloveroalennukseen hyvä ratkaisu vai eikö olisi? Nostaisiko se tavallisten suo-
malaisten elintasoa ja mahdollisuuksia omaan taloudelliseen tulevaisuuteensa?

On aivan selvää, että se 160 miljoonaa euroa, joka tässä menetetään, ja niistä 60 miljoo-
naa pysyvästi ulkomaille, on poissa siitä mahdollisuudesta, joka meillä on alentaa työn ve-
rotusta. Ja täytyy sanoa, että nämä valinnat, jotka liittyvät sekä esimerkiksi osakesäästöti-
lin kautta menetettävään tuloon että esimerkiksi perintö- ja lahjaveron poistamisen kautta
menetettävään tuloon, ovat kaikki todella vahvasti eriarvoistavia, omaisuuden ja omista-
misen yksipuolista jakautumista korostavia toimia, joissa pieni- ja keskituloiset suomalai-
set jäävät tappiolle.

Nyt jos puhutaan siitä, kenellä on oikeasti halua sitten alentaa vaikkapa sijoittamisen ve-
rotusta, niin murto-osalla tämän vahingollisen osakesäästötilin kustannuksista voimme
suoraan laskea esimerkiksi piensijoittajien osinkoveroa. Mikä ettei: lasketaan se 25,5 pro-
sentista suoraan 20 prosenttiin. Silloin emme puhko veropohjaa emmekä rakenna uusia
härpäkkeitä emmekä työllistä verosuunnittelun ammattilaisia emmekä kannusta ihmisiä
muuttamaan ulkomaille tai tekemään epämääräisiä perintösuunnitelmia, vaan tässä ja nyt
teemme osakesijoituksesta kannattavampaa. Tämä sopii meille, koska se tarkoittaa sitä,
että laskemme vain verotuksen tasoa. Se sopii meille, mutta se, että joka kerta täytyy tehdä
tällaisia merkillisiä verohärpäkkeitä ja heikentää veropohjaa, tehdä siihen reikiä ja moni-
mutkaistaa järjestelmää entisestään ja työllistää verokonsultteja, on täysin vastuutonta ja
epätarkoituksenmukaista.

17.03 Pia Viitanen sd: Arvoisa puhemies! Minusta on aika jännää, että tässä tietynlaises-
sa terminologiassa, mitä kuulee usein kokoomukselta, on se, että aina jos on vähän varak-
kaampia, niin silloin heitä kannustetaan sillä, että heille annetaan lisää vaikka verohelpo-
11



Pöytäkirjan asiakohta PTK 165/2018 vp
tuksia, ja silloin kun on pienituloisia, työttömiä, opiskelijoita, pienituloisia eläkkeensaajia,
niin heitä kannustetaan sillä, että leikataanpa hieman etuuksia pois. Ja kun tässä nyt on lai-
tettu vähän niin kuin mittasuhteeseen tätä 160:tä miljoonaa, mitä olemme vailla sitten tu-
levaisuudessa, jos tämä menee, niin muistelinpa, paljonko maksoi se, kun kokoomus väen
vängällä halusi leikata vaikkapa opiskelijoiden opintotukea kolmanneksella. Tällä hinnal-
la sekin oltaisiin voitu välttää.

Mutta viimeksi kun keskustelimme tästä asiasta, ykköskäsittelyssä, niin silloin toimme
esiin myös sen mittaluokan — kun nyt tämä hoitajamitoitus pitäisi saada — että me pu-
humme suurin piirtein samoista miljoonaluokista, niin että tällä rahalla pystyttäisiin jo pit-
källe hoitamaan tätä vanhusten hoivaa kuntoon.

Ja tämä keskustelu vain kuvastaa sitä, että meidän on tehtävä täällä arvovalintoja. Ja
muistan viimeksikin kaivaneeni tämän erinomaisen paperin esille, tämähän on oikeasti ol-
lut sähköisessä muodossa, mutta myönnän, että tulostin tämän nyt, koska tämä minua niin
kiinnosti aikanaan, kun keskustalainen talouden asiantuntija, edustaja Olavi Ala-Nissilä,
kunnioitettu valtiovarainvaliokunnan jäsen, on tviitannut sitten taas, mitä tulee kokoomuk-
sen verolupauksiin: ”Valtiovarainministerin puolue kokoomus on luvannut poistaa jo va-
rainsiirtoveron, perintö- ja lahjaveron, autoveron sekä hulppeat tuloveronkevennykset, yh-
teensä noin 5 miljardia? Eläkeparannuksia kritisoidaan, mutta veropopulismilla ei ole ra-
jaa”, sanoo hallituspuolueen, pääministeripuolueen Olavi Ala-Nissilä, ja tässä olen hänen
kanssaan samaa mieltä. Jos puhutaan vastuullisesta taloudenpidosta, vastuullisuudesta ja
kannustuksesta — huom., kannustuksesta — niin en ymmärrä, miten kokoomuksen vero-
lupaukset esimerkiksi varainsiirtoveron poistamisesta tai muusta, jotka maksavat todella
paljon, lisäävät niin sanotusta kannustavasta näkökulmasta yhtikäs mitään. Eli kiinnostaisi
nyt tietää, mikä se kokoomuksen vero-ohjelma on ja miten sitten meinataan rahoittaa myös
nämä puheissa hyvät teot, kun sitten tosiasiassa rahaa niihin ei haluta laittaa.

17.06 Sofia Vikman kok: Arvoisa rouva puhemies! Verotus ei ole nollasummapeliä, ku-
ten edustaja Viitanen tässä edellisessä puheenvuorossa antoi ymmärtää. Verotus ei ole nol-
lasummapeliä, jossa on kyse pelkästään varojen keräämisestä valtiolle. Veroilla on aina
myös välillisiä vaikutuksia kansalaisten käyttäytymiseen. Myös tämä on otettava huo-
mioon, kun verotuksen kokonaisuudesta puhutaan. Ja kun tämä huomioidaan, niin siihen
nähden täällä ei vieläkään ole tullut uskottavia argumentteja sen puolesta, miksi vastustaa
osakesäästötiliä, jolla nimenomaan parannetaan aivan tavallisten suomalaisten piensijoit-
tajien asemaa ja helpotetaan kotimaisten yritysten rahoituksen saantia. Ja se jos mikä edes-
auttaa hyvinvointia ja luo hyvää koko Suomelle, nimenomaan myös välillisten vaikutusten
kautta, koska verotus ei ole nollasummapeliä, jossa vain loputtomiin kerättäisiin rahoitusta
valtiolle, ja pelkästään veroja korottamalla loputtomiin ei verokertymä nouse, kuten dema-
rit tuntuvat ajattelevan.

17.07 Pia Viitanen sd: Arvoisa puhemies! Se vaikutus, mikä jopa valtiovarainministeri-
ön oman arvion mukaan tällä esityksellä kuitenkin on, on se, että valtio menettää verotulo-
ja liki 160 miljoonaa. [Timo Harakka: Vuodessa!] Se on ihan se vaikutus, mistä täällä val-
tiovarainministeri itse puhuu näissä esittelyteksteissä. Se on ihan se vaikutus, ja olemme
nyt vain yrittäneet kertoa, että vailla tätä rahaa valtio tulevaisuudessa on, ja sitten tullaan
sanomaan, että oho, taas rahat loppuivat ja taas kerran se pieni ihminen joutuu tinkimään
12



Pöytäkirjan asiakohta PTK 165/2018 vp
tai rahaa ei olekaan hoitaa sitä hoitajamitoitusta tai vanhusten hoivaa kuntoon. Näinhän se
logiikka menee, ja se on kaiken kaikkiaan hyvin ikävää.

Mutta jos täällä kokoomus nyt on tänään sitä mieltä, että ei väliä, vaikka tässäkin taas ve-
rorahoja menetetään, niin jos te täällä sitoudutte siihen, että te tulette kannattamaan tämän
0,7-mitoituksen kirjaamista lakiin, niin sitten ymmärtäisin hieman enemmän näitä puheen-
vuoroja. Mutta kun samaan aikaan tästä asiasta kiemurrellaan kiemurtelemisen jälkeen,
että päästään vastaamasta, kannattaako kokoomus vai ei, niin sitten tämä kyllä pikkuisen
ihmetyttää, kun rahaa tuntuu riittävän aina johonkin mutta jollekin toiselle ei.

17.09 Sofia Vikman kok: Arvoisa puhemies! Kerrataan nyt vielä kerran. Eli kun teemme
toimia, joilla parannetaan tavallisten suomalaisten asemaa ja parannetaan yritysten mah-
dollisuuksia saada rahoitusta, se tarkoittaa esimerkiksi sitä, että yrityksillä on paremmat
edellytykset työllistää. Juuri tänään viimeksi olemme saaneet erittäin hyviä uutisia siitä,
miten hallitus on onnistunut parantamaan työllisyyttä Suomessa. Mitä useampi suomalai-
nen on töissä, sitä paremmin meillä on mahdollisuudet taittaa valtion velkaantuminen ja
huolehtia tärkeistä palveluista ja ikäihmisten hoivasta, johon viittasitte. [Pia Viitanen: Mi-
ten se tähän liittyy?] — Itse viittasitte siihen.

17.09 Timo Harakka sd: Arvoisa puhemies! Voimme puhua mielikuvista, voimme pu-
hua numeroista. Sekä talousvaliokunta että valtiovarainvaliokunta käsittelivät tätä osake-
säästötiliä kahdessa eri hallituksen esityksessä, ja siellä on numeroita. Siellä on sellaisia
numeroita, että noin 160 miljoonaa euroa vuodessa on veromenetys silloin, kun tämä on
joitakin vuosia ollut toiminnassa. Te voitte esittää kilpailevat numerot. Te olette siis sitä
mieltä, että 160 miljoonan menetystä ei tapahdu, vaan valtio saa tuloa. Paljonko valtio saa
tuloa? 10 miljoonaa, 100 miljoonaa, miljardin? Miksi tämä on hyvä hanke? Tämä kaikki
vain sen takia, että esittäkää ne teidän lukemanne, joihin valtiovarainministeriö ilmeisesti
ei ole kyennyt, jotta voimme käydä täällä asiaperusteista ja faktoihin perustuvaa, valistu-
nutta keskustelua siitä, mitkä ovat tämänkin esityksen edulliset ja vähemmän edulliset puo-
let. Muutoin voimme lopettaa keskustelun tähän.

17.11 Touko Aalto vihr: Arvoisa puhemies! Hyvin lyhyesti enää sanon tähän yhteyteen. 
Samaa mieltä olen edustaja Vikmanin kanssa siitä, että täytyy tehdä toimia. Juuri näin,

täytyy tehdä toimia, esimerkiksi sekin, mikä on jo tuotu tässä keskustelussa esiin: muun
muassa pieni- ja keskituloisten ansiotulon verotuksen keventäminen olisi toimi, mikä voi-
taisiin tehdä. Me voisimme myös keventää osinkojen verotusta, sekin on toimi. Nämä ovat
toimia, jotka voisivat auttaa siirtymään kohti tavoitetta, jonka tekin olette kuvanneet, mut-
ta tässä keskustelussa on jäänyt täysin auki kaikki substanssiargumentaatio tämän osake-
säästötilityövälineen osalta. Te voisitte käyttää argumentteja siitä ettekä kuvata niinkään
puoluevärejä täällä. Toinen puoli yrittää käydä substanssikeskustelua ja toinen mielikuva-
keskustelua.

17.12 Pia Viitanen sd: Arvoisa puhemies! Se tietenkin tähän vielä lisäten, että jotta me
emme kävisi mielikuvakeskusteluja vaan substanssikeskustelua ja aukitoisimme puoluei-
den välisiä ajattelueroja esimerkiksi eriarvoisuuden torjumisesta tai vaikka verokysymyk-
sestä, niin mielelläni sitten näkisin kokoomuksen virallisen vero-ohjelman ja luvut sen
taustalla. [Timo Harakka: Totta!] Nimittäin SDP:hän on eduskunnan tietopalvelun apua
13



Pöytäkirjan asiakohta PTK 165/2018 vp
käyttäen laskenut oman vaihtoehtobudjettinsa verolinjauksen luvut, ja siellä me esimerkik-
si olisimme nimenomaan sitä pienituloista ja keskituloista palkansaajaa, eläkeläistä, opis-
kelijaa, työtöntä verottamassa vähemmän kuin hallitus verottaa. Eli ihan turha luoda taas
ehkä sellaista mielikuvaa, että kokoomus täällä verottaisi heitä kevyemmin. Päinvastoin
rahaa tuntuu riittävän miljoonaperintöjen veronkevennyksiin ja suurten metsäomistusten
veronkevennyksiin. Kyllähän näihin rahaa riittää.

Eli täällä kun lukuja kaivattiin, niin varmasti tulemme sitten näkemään vaalien alla tär-
keää keskustelua ja kansalaiset tulevat kuulemaan näistä eri vaihtoehdoista ja myös luvuis-
ta niiden takana.

17.13 Olli-Poika Parviainen vihr: Arvoisa puhemies! Lyhyesti. Täällä on keskusteltu ai-
heesta jo pidempään. Osakesäästötilihän on ajatuksena mitä parhain, ja ajatus siitä, että
kannustamme ihmisiä sijoittamaan ja saamme piensijoittamista edistettyä Suomessa, on
hyvä tavoite. Ja kun tämä kytketään esimerkiksi koulujen talouskasvatukseen, niin meidän
on mahdollista saada aivan uudenlaista potkua suomalaisten sijoittamiseen. Mutta valitet-
tavasti näyttää siltä, että tämä esitetty osakesäästötilimalli ei kuitenkaan näitä toiveita täytä
vaan päinvastoin se johtaa meidät uusien haasteiden ja kysymysten äärelle.

Tässä tilanteessa, kun katsomme, että viimeksi tänään on tullut viestiä siitä, että kaikki
puolueet eivät kannata esimerkiksi maksutonta toisen asteen koulutusta, mutta kuitenkin
meillä on sitten varaa ottaa se riski, lähteekö 100 miljoonaa euroa valtiontaloudesta tällai-
sen sinänsä kauniin ajatuksen mutta lopulta varsin epätoimivan mallin takia, meidän on
tehtävä niitä arvovalintoja. Minun nähdäkseni se arvovalinta on silloin se, että tällainen
osakesäästötili pitäisi palauttaa valmisteluun ja pitäisi hakea jokin sellainen malli, joka oi-
keasti vastaisi sitä tarkoitusta, jonka varmasti suurin osa tässä salissa haluaa toteuttaa.

Jatkaisin vielä siitä, että meidän kannattaa tarkastella ihmisten talousosaamista ja ta-
lousaktiivisuutta tosiaan laajemmin kuin vain niin, että keskitytään siihen ryhmään, joka
pystyy sijoituksia tekemään — lähteä siitä, että tulevaisuudessa yhä useammalla olisi mah-
dollisuus kokeilla, miten markkinataloutta voi sijoitusmielessäkin käyttää myös riskittö-
mästi. Nämä ovat hyviä ajatuksia, mutta kuten sanottua, valitettavasti osakesäästötili nyt
esitetyssä muodossa ei näitä toiveita tulisi täyttämään.

Keskustelu päättyi ja asian käsittely keskeytettiin.
14


