















































DEM96F2.tmpSave.xml


Pöytäkirjan asiakohta PTK 22/2017 vp
Pöytäkirjan asiakohta 

PTK 22/2017 vp

Täysistunto

Tiistai 14.3.2017 klo 14.00—17.25

7. Hallituksen esitys eduskunnalle kalastuksesta Tenojoen vesistössä Norjan kanssa tehdyn 
sopimuksen hyväksymisestä sekä laeiksi sopimuksen lainsäädännön alaan kuuluvien mää-
räysten voimaansaattamisesta ja soveltamisesta sekä kalastuslain muuttamisesta

Hallituksen esitys HE 239/2016 vp
Valiokunnan mietintö MmVM 2/2017 vp

Ensimmäinen käsittely

Puhemies Maria Lohela: Ensimmäiseen käsittelyyn esitellään päiväjärjestyksen 7. asia.
Käsittelyn pohjana on maa- ja metsätalousvaliokunnan mietintö MmVM 2/2017 vp. Nyt
päätetään lakiehdotusten sisällöstä.

Keskustelu

15.46 Jari Leppä kesk (esittelypuheenvuoro): Arvoisa puhemies! Tässä hallituksen esi-
tyksessä ehdotetaan, että eduskunta hyväksyisi Suomen ja Norjan välisen Tenojokea kos-
kevan kalastussopimuksen ja kalastussäännön. Esitys sisältää lisäksi ehdotuksen erillisek-
si voimaansaattamislaiksi.

Tenojoen kalastussopimusneuvottelut Norjan kanssa olivat poikkeuksellisen vaikeat ja
yhteisten näkökantojen löytyminen muodostui äärimmäisen vaikeaksi. On vaikeaa sopia
kalastuksen yhteisistä pelisäännöistä, kun Norjassa kalastusoikeus Tenolla perustuu hei-
näntekoon ja Suomessa kiinteistön omistukseen ja vanhoihin, niin sanottuihin erityisperus-
teisiin kalastusoikeuksiin. Lisäksi asiaan liittyy valtiosääntöoikeudellisia ongelmia, usei-
den kalastajaryhmien vastakkaisia intressejä sekä tärkeitä saamelaiskysymyksiä.

Valiokunnalla ja myös perustuslakivaliokunnalla on ollut todella mittava urakka Teno-
joen kalastussopimuksen käsittelyssä. Valiokunta on joutunut perehtymään erittäin moni-
mutkaiseen ongelmavyyhtiin, jossa helppoja ratkaisuja ei ole. Asian monimutkaisuutta ku-
vataan varsin seikkaperäisesti valiokunnan pitkällä, monipolvisella mietinnöllä, ja siksi
tämä esittelypuheenvuorokin valitettavasti väistämättä hieman venyy.

Valiokunta kiinnittää erityistä huomiota siihen, että lopullinen neuvottelutulos on mo-
nilta osin sekä Suomelle että Norjalle vaikea kompromissiratkaisu, jossa kuitenkin keskei-
senä lähtökohtana on säilynyt Tenojoen lohikantojen tilan pitkäaikainen ja pitkäjänteinen
parantaminen. Valiokunta korostaa, että kalavarojen säilyttämisessä ja hyödyntämisessä
on myös pyritty kiinnittämään erityistä huomiota paikallisväestön intresseihin. Tenojoen
vesistö perinteisine lohenkalastuksineen on erittäin tärkeä Utsjoen jokisaamelaisten kult-
tuurin säilymiselle ja kehittymiselle. Lisäksi tavoitteena on Tenojoen jokilaakson ulkopuo-
lella asuville kuuluvien kalastusoikeuksien huomioon ottaminen.

Arvoisa puhemies! Tenojoessa on tällä hetkellä Atlantin alueen suurin villilohikanta.
Lohisaalis on kuitenkin viimeisen runsaan 10 vuoden aikana laskenut alemmalle tasolle
 Tarkistettu
4.3



Pöytäkirjan asiakohta PTK 22/2017 vp
kuin aikaisemmin. Valiokunta totesi yhteenvetona Tenon lohikantojen tilasta, että viime-
aikaisen tutkimustiedon perusteella arvioituna merkittävä osa vesistöalueen 30 lohikannas-
ta on epätyydyttävässä tilassa.

Suomen ja Norjan välisiin sopimusneuvotteluihin on liittynyt Suomen ja Norjan välisen
lohentutkimusyhteistyön tiivistäminen entisestään. Maiden yhteinen tutkimustyöryhmä on
julkaissut raportteja Tenon lohikantojen tilasta ja laatinut arvioita erilaisten kalastuksen-
säätelyratkaisujen vaikutuksesta lohikantojen tilaan. Valiokunta katsoo, että Tenon lohi-
kantojen tutkimus on viime vuosina ollut erittäin monipuolista ja sitä voidaan pitää varsin
luotettavana lohikantojen kehityssuuntien ja tilan kuvaajana.

Puhemies! Valiokunta toteaa mietinnössään, että tällä hetkellä kalastusoikeuksien käyt-
täminen ja rajoittaminen Tenolla tapahtuu asuinpaikkaperiaatteen mukaisesti, joka on on-
gelmallinen ja vieras periaate sekä Suomen kiinteistöoikeudellisen järjestelmän että perus-
tuslain kannalta. Nykyistä asuinpaikkaperiaatetta on kuitenkin noudatettu Tenolla pitkään,
eikä sopimusneuvotteluissa kyetty kehittämään korvaavaa periaatetta.

Uusi sopimuskokonaisuus muodostuu Suomen ja Norjan välisestä sopimuksesta ja ka-
lastussäännöstä. Sopimus sisältää määräykset muun muassa kalastuksen järjestämisestä,
seurannasta, tutkimuksesta, saalisraportoinnista ja tilastoinnista, kalakantojen suojelusta
sekä sopimusosapuolten velvoitteesta. Kalastussopimuksen keskeinen uudistus liittyy Te-
non vaelluskalojen käytön ja hoidon suunnitelmallisuuden lisäämiseen ja joustavoittami-
seen. Sopimuksen olennaisena osana on määräajoin uudistettava kalastussääntö. Uuden so-
pimuksen mukaan lohikannoille laadittavalla hoitosuunnitelmalla turvataan lohikantojen
biologinen monimuotoisuus ja kantojen kestävä käyttö.

Tenojoen lohikantojen tilan tavoitellun parantamisen on arvioitu edellyttävän lohien ka-
lastuskuolevuuden vähentämistä noin 30 prosentilla nykytilanteeseen verrattuna. Nämä
kuolevuuden vähennykset on tarkoitus toteuttaa kohdistamalla uusia rajoituksia etenkin
kalastuskauden alkuun, jolloin niillä voidaan tehokkaammin parantaa erityisesti heikkojen
lohikantojen tilaa. Tältä osin on kyse vaikeasta päätöksestä esimerkiksi perinteisten pato-
pyynnin ja kulkutuksen osalta.

Myös matkailukalastukseen kohdistetaan rajoituksia. Merkittävä osa vaikeaa eri intres-
sien yhteensovittamista on matkailukalastuslupien myyntikäytännön muuttaminen siten,
että kalastuslupamäärälle asetetaan tiukka kokonaiskiintiö ja luvat jaetaan tasan maiden
välillä. Myytävää lupamäärää on rajoitettu erityisesti kalastuskauden alkuvaiheessa.

Puhemies! Voimaansaattamislaista:
Valiokunta toteaa, että voimaansaattamislakia koskevan lakiehdotuksen mukaan uuden

Tenojoen kalastussopimuksen lainsäädännön piiriin kuuluvat erilliset määräykset olisivat
lakina voimassa Suomessa. Voimaansaattamislaissa esitetään määrättäväksi kalastussään-
nön 2 §:ssä tarkoitetut vakituisen asumisen kriteerit, jotka vastaavat pitkälti nykyisin so-
vellettua käytäntöä sillä muutoksella, että edellytetty vähintään kuuden kuukauden asumi-
nen on muutettu seitsemäksi kuukaudeksi.

Voimaansaattamislaissa määritellään myös menettelystä, jolla alueen ulkopuolella asu-
ville kalastusoikeuden omistajille varatusta lupakiintiöstä on mahdollista lunastaa kalas-
tuslupia omistuksen suuruuden suhteessa. Lupia on mahdollista lunastaa asetettavan lupa-
kiintiön puitteissa siten, että minimiomistus takaisi yhden luvan kiintiöstä. Näin on pienil-
tä osin voitu parantaa ulkopaikkakuntalaisten kiinteistönomistajien asemaa. Valiokunta
korostaa, että ulkopaikkakuntalaisten omistusoikeuden lupien kokonaismäärä sisältyy
2



Pöytäkirjan asiakohta PTK 22/2017 vp
matkailulupien kiintiöön eikä se kasvata vapaakalastukseen myytävien vuorokausilupien
kokonaismäärää.

Puhemies! Valiokunta toteaa, että voimaansaattamislaissa esitetään niin sanottua Tenon
kalakorvauslain kumoamista. Valiokunta huomauttaa, että kalakorvauslain osalta vanhat
korvaustoimitukset ovat muuten edelleen kesken mutta esitetyn siirtymäsäännöksen nojal-
la korvaukseen oikeutetuille ei aiheudu oikeudenmenetyksiä. Valiokunta pitää mietinnös-
sään hyvin valitettavana, ettei Tenojoen osin hyvin vanhoja oikeudenmenetyksiä ole kyet-
ty käsittelemään loppuun. Tilanne on oikeudellisesti kestämätön. Valiokunta korostaa sitä,
että Maanmittauslaitokselle on korvaustoimitusten loppuunsaattamiseksi varattava riittä-
vät taloudelliset ja henkilöstölliset resurssit, ja tästä valiokunta on tehnyt myös lausuman.

Perustuslakivaliokunta totesi lausunnossaan, että ehdotukset eivät muodostu perustusla-
kivaliokunnan arvion mukaan omaisuudensuojan tai elinkeinonvapauden kannalta ongel-
mallisiksi. Täten ei muodostu oikeudellista perustetta säätää korvausvelvollisuutta uusien
kalastusrajoitusten aiheuttamasta haitasta.

Puhemies! Muutama sana vielä lisää perustuslakivaliokunnan lausunnosta ja saamelais-
ten kalastuksesta.

Maa- ja metsätalousvaliokunta korostaa mietinnössään luontaiselinkeinojen vahvaa saa-
melaiskulttuurista merkitystä. Pyyntikulttuuriin kuuluvat perinteiset pyyntimuodot, kuten
pato- ja lohiverkkokalastus sekä kulkutuskalastus. Myös kalastusmatkailutoiminta on ny-
kyään osa saamelaista kalastuskulttuuria. Saamelaisten perustuslaillinen oikeus kulttuuri-
itsehallintoon ei kuitenkaan tarkoita rajoittamatonta oikeutta perinteisistä elinkeinoista
päättämiseen.

Lohikantojen kestävä käyttö Tenojoella on tärkeä edellytys saamelaisten kalastuskult-
tuurin säilymiselle. Valiokunnan saaman selvityksen mukaan lohikantojen tilan parantami-
nen ja tavoitteena oleva kestävä kalastus edellyttävät kalastusrajoitusten lisäämistä kalas-
tuskauden alussa. Kipeät kalastusrajoitukset on kuitenkin pyritty suunnittelemaan siten,
että yhtenäinen kalastuskausi perinnepyynnissä Tenojoella säilyy.

Perustuslakivaliokunnan lausunnon mukaan eduskunnan suostumus on tarpeen sopi-
muksen hyväksymiselle ja eduskunnan suostumuksen antamisesta voidaan päättää äänten
enemmistöllä ja lakiehdotukset voidaan käsitellä tavallisen lain säätämisjärjestyksessä.

Perustuslakivaliokunta toteaa lähtökohtana sopimuksen ja siihen liittyvien säädösten ar-
vioinnille, että esityksen tavoitteita Tenojoen vesistön lohikantojen kestävän kalastuksen
säätelystä voidaan pitää, etenkin perustuslain 20 §:n ympäristövastuusäännös huomioiden,
hyväksyttävinä perusoikeusjärjestelmän kannalta. Perustuslakivaliokunta totesi lausun-
nossaan, että ehdotukset eivät muodostu omaisuudensuojan tai elinkeinonvapauden kan-
nalta ongelmallisiksi.

Perustuslakivaliokunta kuitenkin painotti, että lainsäädännöllä tulisi myös ympäristö-
vastuuta toteuttavan säätelyn yhteydessä vahvistaa saamelaisten oikeutta alkuperäiskansa-
na ylläpitää ja kehittää kieltään ja kulttuuriaan. Näin ollen hallituksen esityksen voidaan
katsoa olevan ongelmallisessa suhteessa valtiosääntöön siksi, että saamelaisten kulttuuriin
liittyviä perinteisiä kalastusmuotoja koskevat lievemmät kalastusrajoitukset on toteutettu
asuinpaikkaperusteisesti.

Perustuslakivaliokunta katsoi, että maa- ja metsätalousvaliokunnan on selvitettävä,
mahdollistaako kalastussäännön 2 ja 4 §:n säätely esimerkiksi voimaansaattamislain 9 §:n
muuttamisen tavalla, joka turvaisi saamelaisten oikeudet hallituksen ehdotusta paremmin.
Jos saamelaisten oikeuksien parantaminen ei ole mahdollista voimaansaattamislain muu-
3



Pöytäkirjan asiakohta PTK 22/2017 vp
toksella, perustuslakivaliokunta pitää välttämättömänä, että sopimuksen hyväksymisestä
huolimatta eduskunta velvoittaa lausumalla hallituksen jatkamaan neuvotteluita saame-
laisten kulttuuriin liittyvän perinnekalastuksen turvaamiseksi. Maa- ja metsätalousvalio-
kunta totesi tästä perustuslakivaliokunnan lausuntoon sisältyvästä esityksestä, että lain
muuttaminen ei ole mahdollista. Valiokunta kiinnitti huomiota myös siihen, että perustus-
lakivaliokunnan esitys ei ollut lain säätämisjärjestykseen vaikuttava. 

Perustuslakivaliokunnan lausunnossa selvitettäväksi esitetty mahdollisuus lieventää
muualla asuviin saamelaisiin asuinpaikan perusteella kohdistuvia rajoituksia oli valiokun-
nan saaman selvityksen mukaan noussut esiin sopimusneuvotteluissa Norjan kanssa. Maa-
ja metsätalousministeriö selvitti muun muassa oikeusministeriötä konsultoimalla, olisiko
mahdollista kytkeä kalastusmahdollisuudet saamelaiskäräjälain mukaiseen saamelaismää-
ritelmään. Selvityksen lopputulos oli, että tämä ei ollut toteuttamiskelpoinen tapa rajata ka-
lastusoikeuksien käyttöä. Maa- ja metsätalousvaliokunta painottaa erityisesti sitä, että Suo-
men lainsäädäntöön ei tällä hetkellä sisälly sellaista saamelaismääritelmää, jonka perus-
teella muualla kuin Tenojoen jokilaaksossa asuvat saamelaiset voitaisiin määritellä. 

Perustuslakivaliokunta totesi lausunnossaan lisäksi, että saalisrekisteriä koskevaa sääte-
lyä tulee täydentää henkilötietojen asianmukaisen suojan osalta. Valiokunta ehdottaa voi-
maansaattamislakiehdotuksen 7 §:n 2 momentin täydentämistä. Perustuslakivaliokunta
katsoi myös, että ministeriön voimaansaattamislakiehdotuksen 2 §:n 1 momentissa määri-
telty sopimuksentekovalta Norjan kanssa kalastussäännön määräyksistä poikkeamisesta
tulee menettelyllisesti rajoittaa sitomalla poikkeamisvallan käyttö selvästi saamelaiskärä-
jälain 9 §:n neuvotteluvelvoitteen täysimääräiseen noudattamiseen. Valiokunta ehdottaa
9 §:n täydentämistä perustuslakivaliokunnan esittämällä tavalla.

Puhemies! Vihdoin yhteenveto: 
Valiokunta toteaa mietinnön yhteenvedossaan, että hyvin erilaiset ja osin täysin erilaiset

näkemykset kalastuksen säätelyn kohdentamisesta ja kalastusoikeuksien käytöstä sekä
Suomessa että Norjassa ja myös eri intressiryhmien välillä ovat vaikeuttaneet huomatta-
vasti sopimusneuvotteluja. Valiokunta pitää uutta sopimusta monia ristikkäisiä oikeuksia
yhteensovittavana kompromissina, jossa kaikkien kalastajaryhmien kalastusta rajoitetaan. 

Valiokunta on asiantuntijakuulemisen yhteydessä saanut selvityksen sopimuksen mah-
dollisen hylkäämisen vaikutuksista. Mikäli eduskunta päätyisi hylkäämään sopimuksen,
irtisanoisi Norja todennäköisesti nykyisen sopimuksen päättymään ennen vuoden 2018 ka-
lastuskautta. Valiokunta piti saamansa tiedon perusteella myös epätodennäköisenä, että
pitkään neuvoteltuun sopimukseen olisi mahdollista saada jatkoneuvotteluilla parempi rat-
kaisu. 

Valiokunta piti välttämättömänä myös matkailukalastuksen edellytysten turvaamista ja
mahdollisten ongelmien nopeaa ratkaisua. Erityistä huomiota on kiinnitettävä siihen, että
matkailuyrittäjät voivat jatkossakin suunnitella toimintaansa ja investointejaan pitkäjäntei-
sesti. 

Valiokunta kiinnitti huomiota myös siihen, että sopimusta ja kalastussääntöä on varau-
duttava korjaamaan ja täydentämään lähitulevaisuudessa. Valiokunta painotti lopuksi mie-
tinnössään, että sopimukseen liittyvä kalastussääntö on voimassa aluksi viiden vuoden
määräajan. Tänä aikana tulee jo selvittää kokemuksia sopimuksen soveltamisesta ja neu-
votella mahdollisesti tarvittavista muutoksista. Valiokunta pitää tärkeänä, että maa- ja met-
sätalousministeriö tarkastelee yhdessä Norjan kanssa sopimuksen yleistä toimivuutta ja ka-
lakantojen kehityssuuntia viimeistään kolmen vuoden kuluttua sopimuksen voimaantulos-
4



Pöytäkirjan asiakohta PTK 22/2017 vp
ta. Lisäksi saamelaisten sekä muualla asuvien kiinteistönomistajien kalastusoikeuksien
laajuutta ja käyttöä tulee arvioida. Samalla on myös selvitettävä edellytykset siirtymiselle
päivä- ja kausikohtaisiin kalastuskiintiöihin. Näiden asioiden osalta valiokunta esittää hy-
väksyttäväksi myös lausumaehdotuksen. 

Puhemies! Tämä mietintö ei ollut yksimielinen. Tähän sisältyy vastalause, ja siihen vas-
talauseeseen sisältyy hylkäysehdotus, ja se varmastikin esitellään myöhemmin. — Kiitos.

16.01 Johanna Karimäki vihr: Arvoisa puhemies! Tenojoki on Pohjois-Atlantin helmi.
Siellä elää 30 erilaista lohipopulaatiota, [Välihuuto] kaikkein monimuotoisin lohikirjo
koko maailmassa. Viimeisten vuosien aikana lohikantojen kehitys on ollut huolestuttavaa,
sillä pyynti on liian suurta ja lohet vähenevät. Nykyinen Tenon sopimus ei enää riitä tur-
vaamaan lohikantoja, saati sopimukseton tila. Viimeisten vuosien ajan Tenon lohisaaliit
ovat olleet vuosittain keskimäärin 90 tonnia, kun reilu kymmenen vuotta sitten ne olivat
140 tonnia. Tutkijat ja asiantuntijat ovat kertoneet, että pyyntimääriä on leikattava vähin-
tään 30 prosenttia, jotta kalakannat elpyvät parin kalasukupolven kuluessa, noin kymme-
nen vuoden aikana. Varsinkin suurikokoiset lohet ovat vähentyneet joen latvoilla. Kalan
nousun turvaaminen on tärkeää. 

Norjan kanssa neuvoteltu valtiosopimus Tenon kalastuksesta on kaikkien osalta komp-
romissi. Kalastuksesta vähennetään noin 30 prosenttia. Kalastusta on leikattu sekä kalas-
tuskauden alusta että lopusta. Perinteisin pyydyksin tapahtuva kalastus on rajattu paikka-
kuntalaisille. Näin on haluttu turvata paikallinen jokisaamelaiskulttuuri ja elinkeinon har-
joittaminen. On keskeistä, että saamelaiset voivat ylläpitää perinteistä Tenojokivarren
pyyntikulttuuriaan. Tähän kuuluu patokalastus, verkkokalastus ja kulkutus eli ajoverkko-
kalastus. 

Sopimuksen suuri puute on, että ulkopaikkakuntalaisten saamelaisten osalta perinne-
pyynnin harjoittaminen estyy. On tärkeä arvo, että perintöoikeutena kalastusluvan saaneet
voisivat pitää yllä alkuperäiskansakulttuuriaan ja -juuriaan matkustaessaan Tenojokilaak-
soon. On epäkohta sopimuksessa, ettei Norjan kanssa ole sovittu ulkopaikkakuntalaisten
saamelaisten kalastusoikeudesta. Lohikantojen tila on kuitenkin niin heikko, ettei ole ke-
nenkään etu jatkaa vanhan sopimuksen pohjalta tai sopimuksettomassa tilassa. Keskeistä
sopimuksessa on, että kun tilanne lohien kannalta paranee, voidaan joustavammin tehdä
muutoksia. 

Edellytän, että ensi tilassa ja lohikantojen sen salliessa parannetaan saamelaisten oi-
keuksia. Tenojoki-sopimuksessa perustetaan myös paikallinen seurantaryhmä, joka arvioi
sopimuksen toimivuutta ja voi tehdä aloitteita. On keskeistä, että saamelaiset ovat mukana
kaikissa jatkoneuvotteluissa. Sopimuksessa on leikattu myös vapakalastusta eli matkailu-
kalastuslupia kolmanneksella. [Välihuuto] On välttämätöntä, että jatkossakin perinteiset
pyydykset on rajattu vain paikkakuntalaisten ja saamelaisten käyttöön. Sopimuksen tarkoi-
tus on turvata lohi, jotta kannat säilyvät ja saamelaiset voivat jatkossakin harjoittaa pyyn-
tikulttuuria Tenojokilaaksossa. 

Valiokunnassa kuulimme Luonnonvarakeskuksen tutkimusmenetelmistä ja Tenojoen
lohien tilasta. Kalakantoja on tutkittu vuosikymmenten ajan. On emokalojen noususeuran-
taa, videoseurantaa, kalojen sukelluslaskentaa ja tutkimusta kaikuluotauksella. Kalojen ge-
netiikkaa on seurattu suomunäytteistä. On olennaista, että tutkimusta kehitetään yhä katta-
vammaksi ja käydään vuoropuhelua paikallisten kanssa. Lohen turvaamisen kannalta on
välttämätöntä estää lohiloisen pääsy Tenoon. Siksi Tenojoella saa käyttää vain sinne rekis-
5



Pöytäkirjan asiakohta PTK 22/2017 vp
teröityjä veneitä ja turistien pyyntivälineet on desinfioitava. On kiirehdittävä myös Tenon
sivuvesien lohikantojen suojelun turvaavaa asetusta. 

Tätä nyt käsillä olevaa sopimusta on neuvoteltu vuosia. Mikäli eduskunta päätyisi hyl-
käämään Tenon kalastussopimuksen, irtisanoisi Norja todennäköisesti nykyisen sopimuk-
sen päättymään ennen vuoden 2018 kalastuskautta. Se on iso riski kaloille. Eduskunnalla ei
ollut mahdollisuutta tehdä muutoksia sopimuksen sisältöön, koska asiat on sovittu valti-
osopimuksessa Norjan kanssa. [Välihuuto] Muutoksista on neuvoteltava Norjan kanssa.
Sopimusta on tarkasteltava alkuperäiskansojen kannalta paremmaksi heti, kun lohen kan-
tojen elpyminen sen sallii. Myös saamelaisten oikeuksia turvaava alkuperäiskansojen so-
pimus ILO 169 on ratifioitava. Se helpottaa jatkossa neuvottelutilannetta. 

Tenojoki ei ole vain virta. Se on elämän lähde, jokisaamelaiskulttuurin perusta. Teno on
ainutlaatuisten lohien kutujoki. Tämä helmi on turvattava jälkipolville. 

16.06 Harry Wallin sd: Arvoisa puhemies! Uusi Suomen ja Norjan välinen kalastussopi-
mus Tenojoella on monimutkainen ja vaikea asia. Valiokunta on asian haastavuuden huo-
mioon ottaen tehnyt hyvää työtä. On selvää, että Tenon lohi ei voi hyvin. Joessa on noin 30
perinnöllisesti toisistaan poikkeavaa lohikantaa, ja osa kannoista voi huonosti. Suojelemal-
la Tenon lohta turvataan myös tulevaisuuden lohisaaliit.

Sopimus, jota valiokunnassa on viime syksystä lähtien käsitelty, on kuitenkin ongelmal-
linen. Lapissa on kova vastustus sopimusta kohtaan. Saamelaiset vastustavat sitä, koska
heidän mahdollisuutensa harjoittaa perinteisiin kuuluvia pyyntitapoja vaikeutuu. Paikalli-
set kalastusmatkailuyrittäjät ovat huolissaan siitä, mitä lupien rajoittaminen merkitsee hei-
dän elinkeinolleen. Myös ulkopaikkakuntalaiset kiinteistönomistajat kokevat, että heidän
oikeuksiaan loukataan, koska heidän kiinteistöönsä kuuluva kalastusoikeus ei ole heidän
kohdallaan voimassa. Tenon pääuomassa ulkopaikkakuntalaisilla vesialueen omistajilla ei
ole Suomen puolella oikeutta kalastaa vaan heidän omistusoikeutensa jää tällä hetkellä ko-
konaan vaille sisältöä. Heillä on mahdollisuus kalastaa ainoastaan vavalla ja vieheellä, ja
heidän kalastustaan koskevat määräykset ja vuorokausiluvan hinta ovat samanlaiset kuin
kenellä tahansa muualta tulleella matkailukalastajalla.

Arvoisa puhemies! Lohta on suojeltava, mutta suojelun on täytettävä kaikki oikeudelli-
set loukkaamattomuusperiaatteet sekä toteuduttava tutkittuun tietoon perustuen ja paikal-
listen kanssa yhteisesti hyväksytyin periaattein. Vastuun Tenojoen lohikantojen suojelusta
tulee olla oikeudenmukaista ja tasapainossa sopijamaiden välillä, nyt näin ei ole.

Arvoisa puhemies! Kokonaisuus on erittäin haastava, koska Norjan ja Suomen kalastus-
oikeusjärjestelmät ovat erilaiset ja lähtökohtana on monelle Tenon lohta pyytävälle intres-
siryhmälle hankala kysymys.

Lohen pyynnin rajoittaminen suojelutarkoituksessa: Paikallisilla ja ulkopaikkakuntalai-
silla kiinteistönomistajilla on niin ikään erilaiset oikeudet kalastaa. Kokonaisuus on moni-
mutkainen, ja kaikkia tyydyttävää ratkaisua on vaikea löytää. On tärkeää, että lohikantojen
tilaa voidaan seurata luotettavasti ja niin, että tutkimustietoa kerätään ja luonnontieteelli-
set faktat otetaan huomioon kantojen tilaa arvioitaessa. Valiokunnalle toimitetuissa asian-
tuntijalausunnoissa on tullut esille hyvin erilaisia näkemyksiä Tenojoen lohikantojen ny-
kytilasta ja kehityssuunnasta sekä tarvittavista kalastusrajoituksista. Osassa asiantuntija-
lausuntoja Tenojoen kalastuksen nykyistä tiukemman säätelyn tarvetta ei ole katsottu luo-
tettavasti osoitetun ja hallituksen esitykseen sisällytettyä tutkimustietoa ja käytettyjä tutki-
musmenetelmiä on pidetty yksipuolisina. On välttämätöntä, että lohikantojen seurantaa jat-
6



Pöytäkirjan asiakohta PTK 22/2017 vp
ketaan ja kehitetään edelleen, siten tutkimustiedolle saadaan myös aikaisempaa parempi
paikallinen hyväksyntä.

On hyvä, että valiokunta ehdottaa lausumissaan lisäresursseja Maanmittauslaitokselle,
jotta vanhojen erityisperusteisten kalastusoikeuksien kiinteistönmääritystoimitukset saate-
taan loppuun nopealla aikataululla. Myös toinen lausuma, jossa vaaditaan, että maa- ja
metsätalousministeriö tarkastelee yhdessä Norjan kanssa sopimuksen yleistä toimivuutta
ja kalakantojen kehityssuuntia viimeistään kolmen vuoden kuluttua sopimuksen voimaan-
tulosta, on kannatettava. Lisäksi lausumassa vaaditaan, että saamelaisten sekä muualla asu-
vien kiinteistönomistajien kalastusoikeuksien laajuutta ja käyttöä tulee arvioida ja samalla
on myös selvitettävä edellytykset siirtymiselle päivä- ja kausikohtaisiin kalastuskiintiöi-
hin. Valiokunta on tältä osin tehnyt hyvää työtä.

Hyvästä mietinnöstä ja hyvistä lausumista huolimatta kokonaisuus on sellainen, että
SDP katsoo, että tämänkaltaisen sopimuksen tulisi nauttia vahvaa luottamusta ja hyväksyt-
tävyyttä paikallisten keskuudessa. Katsomme, että sen vuoksi sopimusneuvottelut on aloi-
tettava uudelleen eikä sopimusta ehdotetussa muodossa tule hyväksyä.

SDP esittää vastalauseessaan yhtä lausumaa, jossa vaaditaan selvityksen teettämistä sii-
tä, mitä taloudellisia ja sosiaalisia sekä kulttuuriin, ympäristöön ja oikeuksiin liittyviä seu-
rauksia Tenojoki-sopimuksella on. SDP esittää lain hylkäämistä.

16.12 Jari Myllykoski vas: Arvoisa herra puhemies! Kansanedustajan työ on mielenkiin-
toista maa- ja metsätalousvaliokunnassa, etenkin kun on kysymys lohesta. Tämänkin val-
tiosopimuksen osalta tämä käsittely on ollut erityisen vivahteikasta ja on ollut erilaisia nä-
kemyksiä jo sopimusneuvotteluitten aloittamisesta ja siitä, ketkä ovat päässeet neuvottele-
maan tästä sopimuksesta. Paikalliset saamelaiset ovat kritisoineet sitä, että heidät on sivuu-
tettu sopimusneuvottelujen aikana, ja kyseenalaistavat sitä kautta tätä neuvotteluprosessia.

Tämä on erityisen hankala, vaikea ja monimutkainen asia. Kuten tuossa edellä edustaja
Wallin totesi, kaikkia ja kaikkien oikeuksia ei tässä sopimuksessa ole turvattu niin kuin so-
pimuksessa pitäisi olla. Sen takia vasemmistoliiton maa- ja metsätalousvaliokunnan jäsen
yhtyy tuohon sosiaalidemokraattien vastalauseeseen ja nimenomaan tähän hylkyyn.

Kun tiedetään, että Tornionjoessa esiintyy noin 30 perinnöllisesti toisistaan poikkeavaa
lohikantaa, on selvää, että näiden suojelun on oltava keskiössä. Ja tämän hankkeen taustal-
la on ainakin edustaja Myllykoskelle pystytty virkavastuulla olevien virkamiesten taholta
näyttämään, että lohikanta on uhattuna ja sen kalastuksen ponnisteluja pitää pystyä hillit-
semään.

On esitetty toisenkinlaisia, näitä tutkimuksia kyseenalaistavia näkemyksiä, mutta tämän
valmistelun osalta olen tullut vakuuttuneeksi, että uhanalaisuus ja suojelun tarve on eittä-
mätön. Toisaalta on hieman harmillista ja, voisiko sanoa, kaksinaismoralistista se, että se
paikallisten asukkaiden eittämätön oikeus tulee tässä uhatuksi, ja sen vuoksi tätä sopimus-
ta en voi vasemmistolaisena kansanedustajana hyväksyä. Erityisesti saamelaiset ovat ryh-
mä, joka tästä epäoikeudenmukaisuudesta kantaa suurimman kuorman.

Kun näiden sivuhaarojen eli kutualueiden osalta nyt uudessa kalastuslaissa paikallisilta
on viety maksuton kalastusoikeus ja he tulevat lupien piiriin — Metsähallitus suunnittelee
kalastuksen ja lupien myyntien lisäämistä näillä alueilla — niin samaan aikaan valtio on
huolissaan siitä, että Tenossa kalastetaan liikaa. Toisaalla myydään lupia ja toisaalla taas
rajoitetaan lupia. Tämä on aika heikko esitys kyllä valtion taholta, ja erityisesti — ymmär-
7



Pöytäkirjan asiakohta PTK 22/2017 vp
rän kyllä — Metsähallituksella on tulouttamisvaatimuksia, ja tätä kautta nyt rahastetaan
näiltä paikkakuntalaisilta näitä lupamaksuja, joita heillä ei aiemmin ole ollut.

En puhu pidempään, tässä on käytetty hyvät, perustellut puheenvuorot, mitä vaikeuksia
tämän sopimuksen osalta on, ja ne keskittyivät juuri näihin oikeudellisiin kysymyksiin.
Täytyy valiokunnan käsittelylle antaa täysi 10+, ja erityisesti mietintö on erinomaisesti kir-
joitettu. Se sisältää perusteltua tekstiä, mutta nämä oikeudenmukaisuusasiat estävät ole-
masta mietinnön kannalla.

16.16 Markus Mustajärvi vas: Arvoisa puhemies! Tuli jo ikävä niitä aikoja, kun minä-
kin olin maa- ja metsätalousvaliokunnassa ja legendaarisen kansanedustaja Erkki Pulliai-
sen, "Susi" Pulliaisen, kanssa toinen toisemme asiaosaamista kunnioittaen keskustelimme
vaikeistakin asioista.

Tähän vihreitten linjaan liittyen, kun heillä kuitenkin näyttää nyt olevan semmoinen roo-
li, että he aina voivat kannattaa kaikkia hyviä asioita ja vastustaa huonoja asioita: Tässä on
kyllä aika lailla löysin perustein ja ihan ekologisesti löysin perustein laitettu nytten lohi
saamelaisväestön oikeuksien edelle. Tulee mieleen Täällä Pohjantähden alla -trilogia. Siel-
lähän Janne Kivivuori, joka oli maatalouslakkojen aikaan neuvottelemassa työntekijöitten
puolesta, sanoi neuvottelujen kuumissa vaiheissa, että "minä olen täällä piikojen ja renkien
valtuuttamana, en lehmien niin kuin isännät tuntuvat olevan". Tässä on vihreillä vähän sa-
manlainen asetelma, ja pitää silloin kysyä, että juuriko ne, jotka harjoittavat ikiaikaista
pyyntikulttuuria, haluavat tuhota lohen sukupuuttoon. Jonkunlaista asiaosaamista on sen-
tään heilläkin. He haluavat jatkaa sitä kulttuuria sukupolvelta toiselle. 

Vihreitten linjan asettaa kyllä kyseenalaiseksi se, kun muistaa vielä, kun käsiteltiin ka-
lastuslain laajaa uudistusta ja siellä Inarijärven kalastusoikeuksia. Siitä äänestettiin —
muistan tasan tarkkaan sen, sillä itse tein sen äänestysesityksen — ja jos vihreät olisivat ol-
leet ryhmänä samalla kannalla, ei olisi käynyt niin, että puolet ja puolet -jako-osuus Met-
sähallituksen osuuden ja paikallisten osuuden välillä muutettiin muotoon Metsähallituksel-
le kaupalliseen myyntiin kaksi kolmasosaa ja paikallisille enää yksi kolmasosa. Tälläkö ta-
paa sitä tuettiin saamelaisten kulttuuria? 

Sama toistuu nyt, niin kuin edustaja Myllykoskikin sanoi: Tenon sivujoilla paikallisilta
ihmisiltä, saamelaisilta, oikeus menee maksulliseksi ja luvanvaraiseksi ja toisaalta se ka-
lastusmahdollisuus avataan entistä laajemmin kaupalliseen käyttöön. Tämä on kiistaton
fakta. Sillä laillako se lohi pelastuu, että entistä enemmän laitetaan kaupan, eikä vain kala
vaan pahimmassa tapauksessa ainutlaatuinen paikallinen vähemmistökulttuuri?

Maa- ja metsätalousvaliokunnan mietintö on monilta osilta hyvin kriittinen, ja ihmette-
lenkin kyllä, miten sen jälkeen voidaan olla sopimuksen ja kalastuspykälien kannalla. Ja
ihmettelin, että kun tuli perustuslakivaliokunnan lausunto, niin pohjoisessa ainakin uutisoi-
tiin asia niin, että nyt ovat keskustalaiset kansanedustajat olleet kovasti asialla, mutta sitten
kun katsoin perustuslakivaliokunnan lausunnon, niin ei siellä ollut jättänyt eriävää mieli-
pidettä kuin ruotsalaisten edustaja. Minä olen yrittänyt itseänikin kasvattaa siihen, vaikka
joskus on ollut aika lailla tiukkoja paikkoja politiikassakin, että ainakin yritettäisiin pitää
kiinni siitä, että sanat ja teot ovat yhtä.

Arvoisa puhemies! Me olemme saaneet pitkin matkaa paljon asiantuntevaa palautetta,
joka itse asiassa asettaa kyseenalaisiksi nämä jotkut asiantuntijalausunnotkin siitä, mikä on
lohen todellinen tilanne ja mikä sitä lohta viime kädessä vaarantaa. Mutta muutama kohta
Saamelaisneuvoston viestistä: Siinä todetaan, että lohikannan suojelu on alueen saamelai-
8



Pöytäkirjan asiakohta PTK 22/2017 vp
sille ensiarvoisen tärkeää mutta se ei voi tapahtua tavalla, joka näin räikeästi rikkoo saa-
melaisten perus- ja ihmisoikeutta omaan kulttuuriinsa, omaisuuteen, elinkeinoon sekä itse-
määräämiseen. Kyllähän tässä on se ristiriita, että tässä asettuu ja asetetaan nytten kaksi pe-
rustuslaillista oikeutta vastakkain, ja jos tilanne on niin paha, silloin pitäisi ottaa aikalisä ja
hylätä tämä sopimus. Ja vielä toisessa kohdassa täällä Saamelaisneuvoston lausunnossa sa-
notaan, että perinteistä kalastusta harjoitetaan perheen ja suvun kanssa. Eli nyt tässä näitä
perinteisiä poisluovuttamattomia oikeuksia rikotaan ylisukupolvisesti.

16.22 Markku Eestilä kok (vastauspuheenvuoro): Arvoisa puhemies! Täällä vasemmis-
ton edustajat, ensimmäisenä edustaja Myllykoski, puuttuivat erittäin arkaan ja hyvään ai-
heeseen, joka kyllä valiokuntakeskustelussakin nousi moneen kertaan esille: se on näitten
sivujokien kohtalo. Me tiedämme, että kutupotentiaali ei sivujoissa, siis useimmissa sivu-
joissa, ole lähellekään sillä tasolla kuin pitäisi olla, ja nyt Metsähallitus — mitään ei ole
vielä päätetty — suunnittelee, että se alkaa myydä lupia näihin sivujokiin. Tämä täytyy oi-
keasti ottaa, kuten valiokunnassakin todettiin, mietintöön ja katsoa, että kun nämä rajoituk-
set nyt ovat aika kovia pääuomassa, niin on oikeastaan loogisesti väärin, jos me avaamme
lupien myynnin mittavassa määrin sivujoissa, joissa oikeastaan se ongelma on yhtä iso tai
isompi. Nämä huomiot ovat aivan oikeita. 

Sitten sanoisin nopeasti sen, että suurimmat ongelmat tulevat nyt matkailuyrittäjille ja
erityistä huomiota pitää myös meidän kiinnittää siihen, miten tämä lupien myynti järjeste-
tään ensi kesänä ja tulevina kesinä.

16.23 Jari Leppä kesk (vastauspuheenvuoro): Herra puhemies! Äskeisistä oikein hyvis-
tä puheenvuoroista voi kuitenkin vetää sellaisen johtopäätöksen, niin kuin edustaja Eestilä
edellä totesi, että nyt oltaisiin lisäämässä lupamyyntiä sivujokiin. Nimenomaan siihenhän
valiokunta kiinnittää huomiota, että näin ei voi olla vaan että tietenkin on lähtökohtana se
lohikantojen tila, joka siellä on, ja näin ei tule tapahtumaan, elikkä tämmöinen korjaus sii-
hen, että ei tule sellaista kuvaa, että nyt oltaisiin lisäämässä tätä sivujokien kalastuspainet-
ta: näin ei tule käymään.

16.23 Eeva-Maria Maijala kesk (vastauspuheenvuoro): Arvoisa puhemies! Jos me ha-
luamme niitä sivujokien kalastusasioita saada paikallisesti korjattua, niin kyllä meillä ai-
noa mahdollisuus on se, että me kalastuslain 10 §:n korjaamme, koska 10 §:n mukaan ai-
kaisemmin saivat tuolla kolmen pohjoisimman kunnan alueella paikalliset ilman mitään
korvausta pyydystää kaikkia kaloja virtavesillä, valtion hallinnoimilla virtavesillä, ja nyt-
ten tämän kalastuslain muutoksen myötä paikalliset menettivät tämän iänikuisen oikeuten-
sa kalastaa siellä valtion virtavesillä. Nyt sitten, kun tämä oikeus on paikallisilta poistunut,
Metsähallituksella ja sitä kautta valtiolla on täysi oikeus ja mahdollisuus alkaa tekemään
tätä kiintiöityä lupamyyntiä sinne alueelle, ja tämän lohiasian rinnalla tämä on paikallisille
todella raskas ja vaikea asia. Vähintä, miten me voisimme utsjokelaisia auttaa, on se, että
me muuttaisimme sen kalastuslain 10 §:n.

16.24 Markus Mustajärvi vas (vastauspuheenvuoro): Arvoisa puhemies! Viime elo-
kuussa Lapin kansanedustajat vierailivat Ylä-Lapissa, ja silloin saimme kyllä niin selvät
terveiset niiltä ihmisiltä, joita nämä esitykset koskevat, ja ne terveiset olivat, että jos pa-
himman mukaan mennään, niin sitten pitää tämä sopimus kaataa.
9



Pöytäkirjan asiakohta PTK 22/2017 vp
Laajemminkin tässä tulee peilattavaksi nyt se, mikä on Metsähallituksen rooli tulevina
aikoina. Jos se menettää yhteiskunnallisen toimilupansa ja oikeutuksensa, niin ongelmat
ovat monenlaisia. Kysymys kuuluu, paljonko Metsähallituksen sallitaan rahastavan, olipa
kyse sitten luvanmyynnistä tai sitten Metsähallituksen metsätaloustoiminnasta. Mutta yhtä
kaikki, on niin monessa kohtaa — viittasin tuohon kalastuslakiin, tähän valtiosopimuk-
seen ja kalastuspykäliin — kiistatta selvää, että paikallisten ihmisten oikeuksia poljetaan
nyt hyvin räikeällä tavalla, ja kyllä siitä viitteitä [Puhemies koputtaa] on myöskin perus-
tuslakivaliokunnan lausunnossa.

Toinen varapuhemies Arto Satonen:  Sitten palataan puhujalistaan.

16.26 Kari Kulmala ps: Arvoisa puhemies! Hallituksen esityksessä ehdotetaan, että
eduskunta hyväksyisi kalastuksesta Tenojoen vesistössä Norjan kanssa tehdyn sopimuk-
sen ja sen olennaisena osana olevan kalastussäännön. Uusi sopimus korvaisi maiden välil-
lä vuonna 1989 tehdyn kalastussopimuksen.

Tässä esityksessä voittajana on lohi — muille se on kompromissi, minkä kanssa jou-
dumme elämään jatkossakin. En tiedä vielä yhtään sellaista henkilöä, joka olisi täysin tyy-
tyväinen kalastussopimukseen. Yrittäjät pelkäävät elinkeinonsa ja saamelaiset elämänta-
pansa puolesta. Ulkopaikkakuntalaiset kiinteistönomistajat ovat turistikalastajien asemas-
sa, etelän virkistyskalastajaakin harmittaa kalastusajan lyheneminen.

Norjan ja Suomen välinen Tenon kalastussopimus on allekirjoitettu jo viime vuonna.
Sopimusta pidetään välttämättömänä heikentyneiden lohikalakantojen elvyttämiseksi.
Tämä onkin mielestäni ainut syy, millä tämän sopimuksen voi hyväksyä. Sopimuksen ta-
voitteena on vähentää kalastuksessa kuolevien lohien määrää 30 prosentilla. Tämä onnis-
tuu osaltaan, mikäli kalastusaikoja lyhennetään. Kalastusrajoitukset on kohdistettu tutki-
mustietojen perusteella etenkin kalastuskauden alkuun, jolloin niiden vaikutus lohikantoi-
hin olisi mahdollisimman suuri. On selvää, että kudulle pitää päästä entistä enemmän emo-
kaloja. Tämä on yksi keino, millä saadaan jatkossa elinvoimainen lohikalakanta.

Matkailukalastuksen 22 000 kalastuslupavuorokauden kiintiö kalastuskautta kohden
jaetaan tasan Suomen ja Norjan kanssa. Jatkossa suomalaisten on mahdollista ostaa lupia
sekä Suomen että Norjan kiintiöstä. Luvanmyyntijärjestelmä tulee kehittää sähköiseksi,
jolloin lupien osto helpottuu ja niitä on mahdollisuus varata etukäteen kalastusporukoille
tai yksittäiselle kalamiehelle.

Pidän myös hyvänä, mikäli saadut lohet pitää ilmoittaa kalastuksen jälkeen tietojärjes-
telmiin. Näin on ollut jo vuosikymmeniä metsästyksessä riistan osalta, miksi ei myös ka-
lastuksessa? Näen hyvänä sen, että saaliskalojen kokorajoitukset tai vuorokausikohtaiset
saaliskiintiöt eivät toteutuneet. Valveutunut kalastaja osaa itsekin päättää, minkä verran
hän kalaa ottaa ja minkä verran päästää takaisin veteen. Tarpeetonta "pyydystä ja päästä"
-kalastusta en hyväksy. Se on mielestäni ruualla leikkimistä, ja sitä eivät ainakaan saame-
laiset harrasta.

Tenolla käytetyt perinteiset kalastustavat, kuten pato-, kulkutus- ja verkkokalastus, ovat
kuuluneet Tenon varrella kiinteistöjä omistaville henkilöille. Tällä sopimuksella näitä oi-
keuksia ollaan kaventamassa. Tähän syynä on edelleen heikentyneet lohikalakannat, ei ete-
län immeisen ymmärtämättömyys tai pahanilkisyys. Jo vuonna 1989 kesämökkikiinteistö-
jä omistavien oikeuksia rajoitettiin siten, että he eivät saaneet maanomistukseen perustu-
10



Pöytäkirjan asiakohta PTK 22/2017 vp
vaa lupaa kalastaa verkoilla tai vieheillä. Käytännössä ulkopaikkakuntalaiset kiinteistön-
omistajat ovat turistikalastajien asemassa jatkossakin.

Muualla kuin Tenojoen jokilaaksossa vakinaisesti asuvien kalastusoikeuden haltijoiden
mahdollisuus hyödyntää kalastusoikeuttaan riippuu tällä hetkellä siitä, perustuuko kalas-
tusoikeuden perustanut saanto perintöön vai muuhun, esimerkiksi kauppaan. Perintönä oi-
keuden saaneella on oikeus käyttää perinnepyydyksiä sekä omaa venettä. Tenon pääuo-
massa ulkopaikkakuntalaisella vesialueen omistajalla ei ole ollut Suomen puolella oikeut-
ta kalastaa vaan heidän kalastusoikeutensa jää tällä hetkellä kokonaan vaille sisältöä. Heil-
lä on mahdollisuus kalastaa ainoastaan vavalla ja vieheellä, ja heidän kalastustaan koske-
vat määräykset ja vuorokausiluvan hinta ovat samanlaiset kuin kenellä tahansa muualta
tulleella matkailukalastajalla. He ovat siis turistikalastajaan verrattavissa.

Ulkopaikkakuntalaisilla kalastusoikeuden haltijoilla ei ole aikaisemmin ollut oikeutta
käyttää omaa venettä kalastukseen Tenojoessa. Tätä on kierretty tosin vuosikausia siten,
että on voinut lainata naapurin venettä ja pitää sitä omassa rannassaan. Jatkossa muualla
asuvilla kalastusoikeuden haltijoilla on oikeus rekisteröidä yksi vene kiinteistöä kohti, mi-
käli kiinteistöllä on riittävän suuri osuusluku Tenojoen rajajokialueella sijaitsevasta yhtei-
sestä vesialueesta tai vastaavankokoinen yksityinen vesialue. Pidän tätä seikkaa uudistuk-
sessa erittäin hyvänä. Veneestä tapahtuva kalastus on silti sallittua jatkossakin vain Teno-
joen venerekisteriin rekisteröidyllä kalastusveneellä, jossa on kansallistunnus ja numero.
Tämä on hyvä erityisesti valvonnan kannalta.

Voimaansaattamislain 9 §:n mukaan Tenojoen jokilaaksossa vakinaisesti asuvana pide-
tään henkilöä, jonka kotikuntalain 2 §:ssä tarkoitettu kotikunta on kalastuskautta edeltä-
neen kalenterivuoden viimeisenä päivänä ollut Utsjoki tai Inari ja joka on tosiasiassa asu-
nut Tenojoen vesistöjen jokilaaksojen varressa kalastuskautta edeltävän vuoden aikana vä-
hintään seitsemän kuukauden ajan. Tämä määritelmä vastaa pääpiirteissään nykyisen so-
pimuksen soveltamisessa jo vakiintunutta tulkintakäytäntöä sillä muutoksella, että nykyi-
sin vaadittu vähintään kuuden kuukauden asuminen on muutettu seitsemäksi kuukaudeksi.
Tämä muutos vaikuttaa hieman hatusta vedetyltä, mutta jossainhan sen rajan tulee olla.

Utsjoen kunnan kesämatkailu on pitkälti riippuvainen Tenojoen kalastusmatkailijoista.
Se on iso tulolähde kunnan verotuloihin sekä elintärkeä matkailuyrittäjille. Elinmahdolli-
suudet pohjoisessa ovat olemattomat ilman Tenon kalastusta. Matkailuyrittäjät ovatkin vii-
me vuosina panostaneet merkittävästi matkailun kehittämiseen eri puolilla Utsjokea ja in-
vestoineet majoitustiloihin myös talvimatkailua varten. Tällöin ei oltaisi ainoastaan kalas-
tusmatkailun varassa. Erityistä huomiota tulisikin kiinnittää siihen, että matkailuyrittäjät
voivat jatkossakin suunnitella toimintansa mahdollisimman pitkäjänteisesti. Tulevaisuus
on turvattava. Kun lupamäärät vähenevät esitetyllä tavalla, se on todellinen haaste Suomen
puolen matkailuyrityksille. Norja on hyväksynyt sopimuksen, mutta sen ei tarvitse ajatella
matkailuyrittäjiä samalla tavoin, koska Norjan puolella jokea niitä ei juurikaan ole. On
myös muistettava, että Norjassa on paljon muitakin lohijokia, joihin he voivat keskittää ka-
lastusta. Tenojoki ei ole heille sillä tavoin merkittävä kuin suomalaisille ja Suomessa ole-
ville.

Tämä kalastussopimus velvoittaa Suomen ja Norjan laatimaan yhteisen lohikantojen
hoitosuunnitelman, joka on jatkossa Tenojoen kalastuksen säätelyn lähtökohtana. Pidän
tärkeänä, että Tenojoki-sopimus antaa mahdollisuuden muuttaa kalastusmääräyksiä jous-
tavasti, mikäli lohikalojen kunto kohenee. Elpymistä odotetaan kahden lohisukupolven ai-
kana eli runsaassa 10 vuodessa. Valiokunnassa pidimme tärkeänä, että ministeriö tarkaste-
11



Pöytäkirjan asiakohta PTK 22/2017 vp
lee yhdessä Norjan kanssa sopimuksen yleistä toimivuutta ja kalakantojen kehityssuuntia
viimeistään kolmen vuoden kuluttua sopimuksen voimaantulosta.

Arvoisa puhemies! Kuten alussa totesin, tässä sopimuksessa voittajana on vain alkupe-
räinen villi Atlantin lohi, muille osapuolille tämä sopimus on kompromissi.

16.34 Anna-Maja Henriksson r: Arvoisa puhemies, värderade talman! Tenojokiavtalet
är verkligen ingen höjdare. Det är tvärtom en trist och tråkig historia.

Arvoisa puhemies! Tämä on surullinen tarina. Näistä Tenojoki-sopimusneuvotteluista tai
mistään muustakaan ei jaeta kyllä yhtään tyylipistettä. Oikeus omaan kieleen ja kulttuuriin
sisältyy perustuslakimme perusoikeusluetteloon. Laissa mainitaan erityisesti alkuperäis-
kansamme saamelaisten oikeus ylläpitää ja kehittää omaa kieltään ja kulttuuriaan. Saame-
laisten oikeudet turvataan myös useissa Suomea sitovissa kansainvälisissä sopimuksissa.
Me suomalaiset olemme ylpeitä siitä rikkaasta kulttuurista, joka maassamme on. Siksi on-
kin erikoista, että saamelaisilla on tänä päivänä suuri huoli tulevaisuudestaan. Näin ei saisi
olla.

Tenojoki-sopimuksella halutaan suojella ja turvata Tenojoen vesistön lohikantoja. Pe-
rustuslakivaliokunta on myös antanut tästä lausunnon. On tärkeää, että Tenojoen lohia suo-
jellaan. Sopimus heikentää kuitenkin merkittävästi saamelaisten mahdollisuuksia jatkaa
kulttuurinsa kehittämistä ja rajoittaa ennen kaikkea saamelaisten mahdollisuuksia perintei-
seen kalastukseen joessa. Sopimusneuvotteluiden yhteydessä ei ole edes täsmällisesti sel-
vitetty, miten ehdotetut kalastusrajoitukset tulevat vaikuttamaan saamelaisiin. Selvää kui-
tenkin on, että saamelaisten oikeudet ovat olleet toissijaisia, kun tätä sopimusta on tehty.

Arvoisa puhemies! Vastuulliseen lainsäädäntöön kuuluu perusoikeuksien turvaaminen.
Perustuslaki suojaa omaisuutta ja saamelaisten oikeutta omaan kulttuuriin. Nämä seikat
olisi pitänyt ottaa huomioon, kun arvioidaan Tenojoella tapahtuvaan kalastukseen kohdis-
tuvia rajoituksia. Julkisella vallalla on perustuslain tasoinen velvollisuus turvata perusoi-
keuksia ja ihmisoikeuksia. 

Kun me perustuslakivaliokunnassa kuulimme asiantuntijoita, kuului sieltä selkeä kanta:
rajoitukset vaikuttavat voimakkaimmin juuri saamelaisten kalastusoikeuksiin ja perintei-
siin pyyntimuotoihin. Huoli Tenojoen kalakannasta on todellinen, mutta luontoa voidaan
suojella muillakin tavoilla kuin viemällä saamelaisilta mahdollisuus harjoittaa perinteistä
elinkeinoaan.

Voidaan myös todeta, että vaatimus vakinaisesta asumisesta Tenojoen alueella on erit-
täin ongelmallinen. Jotkut saamelaiset ovat saaneet kalastusoikeutensa esimerkiksi perin-
tönä, mutta he pystyvät asumaan Tenojoen alueella vain osan vuodesta muun muassa opis-
kelun takia. Perustuslakivaliokunta lausui tästä asiasta näin: "Ottaen huomioon, että kalas-
taminen kuuluu hyvin olennaisesti ja erottamattomasti perinteiseen saamelaiseen elämän-
muotoon, hallituksen esityksen saamelaistenkin kalastusta koskeva asuinpaikkaperustei-
nen rajaus estää muualla asuvia saamelaisia harjoittamasta kulttuuriaan Tenojoella tavalla,
jota ei voida pitää ongelmattomana. Tämän vuoksi perustuslakivaliokunta katsoo, että pe-
rustuslain 17 §:n 3 momentista johtuvista syistä oikeus kalastaa Tenojoella olisi pitänyt
turvata ehdotettua laajemmin saamelaisille asuinpaikasta riippumatta ja kohdistaa kalas-
tusrajoitukset voimakkaammin sellaiseen kalastukseen, joka ei nauti perustuslain 17 §:n 3
momentin ja YK:n KP-sopimuksen 27 artiklan mukaista suojaa. Perustuslakivaliokunta
katsoo, että maa- ja metsätalousvaliokunnan on selvitettävä, mahdollistaako kalastussään-
12



Pöytäkirjan asiakohta PTK 22/2017 vp
nön 2 ja 4 §:n sääntely esimerkiksi voimaansaattamislain 9 §:n muuttamisen tavalla, joka
turvaisi saamelaisten oikeudet hallituksen ehdotusta paremmin. Jos saamelaisten oikeuk-
sien parantaminen ei ole mahdollista voimaansaattamislain muutoksella, perustuslakiva-
liokunta pitää välttämättömänä, että sopimuksen hyväksymisestä huolimatta eduskunta
velvoittaa lausumalla hallituksen jatkamaan neuvotteluita saamelaisten kulttuuriin liitty-
vän perinnekalastuksen turvaamiseksi." 

Arvoisa puhemies! Asiantuntijat, niin kuin totesin, ovat painottaneet, että ehdotetut ka-
lastusoikeuksien rajoitukset kohdistuvat voimakkaimmin juuri saamelaisten kalastuksen
perinteisinä pidettäviin muotoihin. Sen sijaan muiden kuin paikkakunnalla asuvien kiin-
teistönomistajien kalastusoikeutta ollaan ehdotuksella lisäämässä. Rajoitukset ovat siis nä-
ennäisesti yhdenvertaisia, mutta tosiasiassa ne rajoittavat juuri saamelaisten kalastusoi-
keutta. Tämän lisäksi voidaan todeta, että vaatimus vakinaisesta asumisesta Tenojoella on
erittäin ongelmallinen.

Jotta perusoikeuksia voitaisiin rajoittaa, tulee rajoitusten täyttää niin sanotut yleiset
edellytykset, ja näihin lukeutuu muun muassa suhteellisuusperiaate. Nyt ehdotettuja rajoi-
tuksia saamelaisten kalastusoikeuksiin ei voitane pitää suhteellisuusperiaatteen mukaisi-
na. Ja näin ollen ehdotetut rajoitukset joka tapauksessa ovat muutoksia, jotka koskevat pe-
rustuslakia perustuslain 94 §:n 2 momentissa tarkoitetulla tavalla. Tästä johtuen esityksen
hyväksyminen edellyttäisi vähintään kahta kolmasosaa annetuista äänistä.

Asiantuntijakuulemisessa perustuslakivaliokunnassa toki on myös esitetty, että esityk-
sen hyväksyminen ehdotetussa muodossa ei ainakaan ilman muuta olisi perusteltua kah-
den kolmasosankaan enemmistöllä. Perusteena on se, että ehdotus liittyy merkittävällä ta-
valla perustuslakiin ja Suomen kansainvälisiin velvoitteisiin, joiden myötä saamelaisten
asema alkuperäiskansana olisi edellyttänyt heidän kalastusoikeuksiensa erityisaseman tur-
vaamista.

Näin ollen syntyi perustuslakivaliokunnassa myös erittäin harvinainen tilanne eli tilan-
ne, jossa me äänestimme siitä, onko tämä lakiesitys tai tämä sopimus ylipäänsä hyväksyt-
tävissä tavallisessa lainsäätämisjärjestyksessä, ja äänin 6—8 todettiin, että näin on. Elikkä
esitys siitä, että tämä vaatisi kaksi kolmasosaa meidän edustajien äänistä, kaatui äänin 6—8
perustuslakivaliokunnassa — tämä on jotain, mikä on, minulle ainakin, aivan ennennäke-
mätöntä ja hyvin harvinaista ja myöskin tietyllä tavalla surullista.

No, joka tapauksessa niin perustuslakivaliokunta kuin maa- ja metsätalousvaliokunta
ovat todenneet, että Tenojoki-sopimus loukkaa tietyllä tavalla saamelaisten oikeuksia,
mutta tästä huolimatta lakiehdotus nyt on etenemässä. Ja jos eduskunta nyt ensi viikolla hy-
väksyy tämän sopimuksen, se on jälleen yksi naula saamelaisten arkkuun.

Arvoisa puhemies! Ei ole vielä ainakaan minulle selvinnyt, millä tavalla hallitus aikoo
toteuttaa sen, että neuvottelut jatkuvat Norjan kanssa saamelaisten kulttuuriin liittyvän pe-
rinnekalastuksen turvaamiseksi, niin kuin perustuslakivaliokunta edellytti. Tämä on edel-
leen auki oleva kysymys.

Ruotsalainen eduskuntaryhmä ei voi hyväksyä tätä sopimusta, ja sen takia me olemme
myös yhtyneet siihen eriävään mielipiteeseen ja siihen, mitä maa- ja metsätalousvaliokun-
nassa tästä edustaja Wallin esitti, eli että paketti hylättäisiin.

16.43 Eeva-Maria Maijala kesk: Arvoisa puhemies! Olin viime kesänä poikani kanssa
Tenolla, ja tulimme kotiin 6 kilon lohen kanssa. Olihan se muuten maultaan ihan omaa
luokkaansa oleva kala, joten tehdään tässä salissa töitä, että lohia olisi Tenolla jatkossakin
13



Pöytäkirjan asiakohta PTK 22/2017 vp
ja että voisimme käydä siellä kalassa sekä nähdä, että paikallisetkin voivat alueella elää ja
harjoittaa elinkeinojaan.

Teno-sopimus on äärettömän vaikea asia, ja olemme täällä hankalassa tilanteessa. Sopi-
muksessa on kyse kahden maan yhteisestä asiasta, jossa kummallakin on omat toivomuk-
set, intressit ja tavoitteet. Suomelle on tärkeää turvata paikallisten, lähinnä saamelaisten,
perinteinen kulttuuriin perustuva lohen kalastaminen sekä matkailukalastus. Molemmat
ovat Utsjoen kunnalle elinehtoja.

Norjalaisten intressit taas ovat merellä, Norjan puoleisissa sivujoissa sekä Suomen rajan
alapuolella olevassa 60 kilometrin jokiosuudessa. Suomen rajalla olevalla jokiosuudella on
suhteellisen pieni osuus Norjan intresseistä. Lohen poikastuotantoalueesta sijaitsee kuiten-
kin kaksi kolmasosaa Norjan puolella. Näin ollen me suomalaiset olemme tilanteessa, jos-
sa Norja on sopimuspuolena niskan päällä, ja olemme joutuneet tässä suomalaisina todella
vaikeaan tilanteeseen.

Neuvottelijoista myös utsjokelaiset ovat tunnustaneet, että kalaston kuolevuutta on tar-
peen vähentää, ja he ovat siihen valmiita, mutta neuvotteluita ei ole utsjokelaisten kerto-
man mukaan hoidettu asianmukaisesti. Myöskään tutkimustuloksiin, joiden perusteella so-
pimus on tehty, ei luoteta. Sopimuksen liitteenä olevassa kalastussäännössä on useita koh-
tia, jotka vievät pohjan pois koko sopimuksen hyväksyttävyydeltä. Jos toimitaan näin ka-
lastussääntöjen mukaan, kalaston kuolevuus vähenee huomattavasti enemmän kuin on ta-
voitteena.

Jo viime syksynä tiedettiin Suomen vaikea tilanne näissä rajajokineuvotteluissa. Myön-
teistä loppuvaiheen neuvotteluissa oli, että syksyllä sopimukseen saatiin lisättyä, että Nor-
jan puolella, eli Tenon suusta 60 kilometriä ylöspäin, määräykset eivät saa olla lievemmät
kuin sopimuksessa eli rajajokiosuudella, eli pikkusen saatiin siinä helpotusta.

Tenojoen sopimuksen teko pohjautuu tietoihin, joiden mukaan Tenon kalaston kuole-
vuutta on vähennettävä. Norja vaati aluksi vähentämistä 50 prosenttia ja Suomi vaati 30
prosenttia. Tähän esitettyyn sopimukseen, mikä meillä on nyt käsittelyssä, saatiin suoma-
laisten voitoksi 30 prosenttia. Sitten tavoitteena on se, että Tenon lohitilannetta saataisiin
tällä ennallistettua ja uhanalaiset lohikannat voitaisiin pelastaa.

Mutta perustuuko tieto lohien määrästä riittävän luotettavaan tutkimukseen? Tätä koh-
taan on esitetty todella vahvat epäilyt, ja sen vuoksi pidän erittäin tärkeänä, että ensi kesä-
nä saadaan käyttöön riittävän laajat, jo etukäteen eri sopijapuolten tunnustamat tutkimus-
menetelmät, paljonko niitä lohia oikeasti siinä joessa kulkee.

Vuoden 2017 talousarvioon saimme tätä varten lisättyä Tenon kaikuluotainten käyt-
töönottoa varten 490 000 euroa. Toivottavasti myös Norjan valtio tekee vastaavan sijoituk-
sen. On myös tärkeää, että nämä kaikuluotaimet otetaan suunnitelmallisesti käyttöön heti
jäitten lähdettyä, jotta niitä voidaan käyttää koko kesän. Lisäksi on näihin kaikuluotaimel-
la saatuihin tuloksiin yhdistettävä muut käytössä olevat tutkimusmenetelmät. Jatkoa var-
ten on erittäin tärkeää, että lohien määrästä on olemassa luotettava, tunnustettu tieto ja että
kaikki osapuolet tunnustavat, että tämä on tilanne.

Arvoisa puhemies! Mitkä sitten ovat tämän sopimuksen ongelmakohdat tiivistettynä?
Pahimmat ongelmat ovat Tenojoen kalastussäännön muutamissa yksityiskohdissa — siis
vain muutamassa yksityiskohdassa on ne, mitkä ovat kaikkein pahimmat. Ne koskettavat
juurikin pyyntivälineitä, kalastuskautta ja kalastusaikoja. Paikallisille, saamelaisille, on-
gelma ovat verkko- ja patopyynnin ja kulkutuksen osalta kalastusajat ja näiden välineiden
käyttäminen. Ja sitten toinen on matkailijoiden osalta tämä kalastuslupien jako. Kalastus-
14



Pöytäkirjan asiakohta PTK 22/2017 vp
lupien jaosta meidän pitää muistaa se, että esimerkiksi rantojen osalta on sovittu, että myy-
dään ensi kesänä 11 000 lupavuorokautta ja nämä 11 000 vuorokautta myydään niin, että
puolet on Norjan puolella ja puolet Suomen puolella, ja sitten niistä 5 500:sta, mitkä jäävät
Suomen puolelle, sitten muistetaan, että ne jaetaan viiteen eri vyöhykkeeseen siinä joella,
ja sitten jaetaan vielä yhdeksään eri ajankohtaan, ja sitten vielä muistetaan se, että näistä
kaikista Suomen puolella myytävistä luvista pitää kolmasosa myydä mökkiläisille. Kuka
pysyy laskuissa matkassa? Näin ollen minä toivonkin, että me saisimme ensi kesänä sen
laskentasysteemin edes jollakin tavalla kuntoon, sillä tämä on todella hankala ja vaikea las-
kentakaavio.

Mitä sitten on tehtävissä, jos tämä sopimus hyväksytään? Ensi kesä on Utsjoen kunnan
osalta todella paha, sillä ihme on, jos vähäiset myynnissä olevat luvat saadaan ensi kesänä
oikealla tavalla myyntiin ja toteutukseen erittäin sekavan byrokraattisen säännön vuoksi.
Näin ollen myynnin kunnolliseen hoitamiseen on nyt tässä vaiheessa satsattava todella pal-
jon, että saadaan pelittämään nämä kuviot. Heti ensi kesänä on saatava kunnolla liikkeelle
ensinnäkin jo aikaisemmin mainitsemani lohen määrän tutkiminen, paljonko niitä on, ja
toisekseen on nyt heti saatava liikkeelle se seuranta, minkälaiset ovat sopimuksen vaiku-
tukset. Meidän on saatava selville, miten lupien myynti on alkanut toimimaan Suomen ja
Norjan puolella — onko näitä lupia saatu myytyä vai onko siinä tehtävä jotain muuta, että
luvat saataisiin hoidettua — ja toiseksi, kuinka paljon on vähentynyt kalaston kuolevuus
paikallisten kalastajien osalta. Mitä olen keskustellut paikallisten kanssa, niin heidän olet-
tamansa on, että se tulee olemaan sitä 30:tä prosenttia, mikä on tavoitteena, huomattavasti
suurempi elikkä he eivät pysty niillä tavoitteiden mukaisilla esityksillä saamaan niitä lohia
lähellekään niin paljon kuin on tavoitteena. Sitten vielä on selvitettävä se, kuinka paljon
patopyynti on vähentynyt, kuinka paljon tämä verkkokalastus on vähentynyt, kaikki nämä.

Ja sitten jos nämä systeemit eivät ole alkaneet toimimaan sillä tavalla kuin tässä sopi-
muksen tavoitteena on, näihin ongelmiin on voitava puuttua jo ensi kesänä, kauden kulues-
sa. Eli me emme saa odottaa liian kauan sitä, koska meidän pitää auttaa, niin että se kunta
varmasti selviää ja sen alueen ihmiset selviävät tässä eteenpäin. Mahdollisimman pian mei-
dän pitää pystyä siihen, että voisimme ottaa käyttöön sopimuksen 6 artiklan. 6 artikla on ot-
sikoitu "Mahdollisuus poiketa kalastussäännöstä", koska kalastussäännöstä voi poiketa.
Elikkä juuri näissä edellä mainitsemissani ongelmakohdissa 6 artiklan mukaan näistä sään-
nöistä voi poiketa: voi poiketa, jos ne koskevat kieltoa tai rajoitusta kalastaa tietyllä pyy-
dyksellä tai kalastustavalla, tai sitten voi poiketa, jos ne koskevat kieltoa tai rajoitusta ka-
lastaa tiettynä ajankohtana tai tietyllä alueella, tai sitten, jos on lupamääristä kyse. Eli näis-
sä olennaisissa kohdissa, missä on ne ongelmat, niistä voidaan poiketa.

Sopimuksen 7 artikla on "Kalastussäännön vaikutusten arviointi ja poikkeavia määräyk-
siä koskeva menettelytapa" elikkä: "Osapuolten yhteinen seuranta- ja tutkimusryhmä sekä
toimivaltaiset viranomaiset arvioivat kalastussäännön ja siihen mahdollisesti tehtyjen
poikkeavien määräysten vaikutuksia parhaan lohikantojen tilasta ja kehityssuunnista käy-
tettävissä olevan tiedon perusteella vuosittain. Kalastusoikeuden haltijat otetaan mukaan
arviointityöhön." Toiseksi: "Hallitukset tai niiden määräämät viranomaiset arvioivat vuo-
sittain tarvetta sopia kalastussäännöstä poikkeavista määräyksistä 6 artiklan mukaisesti."

Arvoisa puhemies! Lopuksi vielä sen sanon, että utsjokelaiset kokevat tulleensa petetyk-
si tämän sopimuksen neuvotteluissa. Meidän on kuultava heidän hätänsä. Meidän on löy-
dettävä menettelykonstit, miten me autamme heitä. Niitä ovat ensinnäkin ne toimenpiteet,
mitä minä äsken mainitsin, ja toisena on se kalastuslain 10 §, jossa on tämä paikallisten
15



Pöytäkirjan asiakohta PTK 22/2017 vp
maksuton oikeus kalastaa valtion virtavesillä, ja kolmas asia on sitten se, että kalastonkor-
vauslakiasia on hoidettava loppuun asianmukaisesti.

16.53 Markku Eestilä kok: Arvoisa puhemies! Jo viime kesänä, kun tämä sopimus niin
sanotusti parafoitiin Norjan ja Suomen välillä eli alustavasti hyväksyttiin, oli selvää, että
tästä tulee hankala asia päätettäväksi sekä eduskunnan valiokunnissa että tietenkin koko
eduskunnassa. Ja syynä tähän hankaluuteen on se, että nämä perustuslailliset oikeudet täs-
sä asiassa menevät niin ristiin, että itse asiassa on käytännössä mahdotonta tehdä semmois-
ta sopimusta, johon kaikki perustuslailliset oikeudet omaavat henkilöt olisivat tyytyväisiä.
Siinä mielessä näin eduskunnan näkökulmasta katsottuna ainut mahdollinen tapa tehdä
tämä valtiosopimus ja suojella kalakantoja on kompromissi, ja se on tietenkin selvää, että,
riippuen keneltä kysyy, kompromissi on aina huono.

Jos itsekin katson tätä sopimusta monesta eri näkökulmasta, en tekisi tällaista sopimusta
enkä tietenkään pidä sitä läpikotaisin hyvänä, mutta kun kysymys on siitä, tehdäänkö se so-
pimus yleensä Norjan kanssa, joka omistaa kaksi kolmasosaa näistä alueista ja joka 60 ki-
lometrin alueelta omistaa sen maa-alueen, mistä ne lohet tulevat, niin minun mielestäni
diplomaattinen yhteistyö Norjan kanssa on väistämättömyys ja välttämättömyys. Minä
kannustankin ministeri Tiilikaista pitämään hyvän yhteyden norjalaisiin kollegoihin sillä
tavalla, että me saamme sitten vietyä loppuun ne hankalat asiat, jotka tässä keskustelussa
ovat moneen kertaan nousseet esille, eli matkailuyrittäjien hankalan aseman, turistien han-
kalan aseman ja luvanmyynnin ongelmat ja vaikeudet, joista nyt tiedämme, että ne ovat
edessä. Kaikille näille osapuolille ja erityisesti matkailuyrittäjille on tärkeätä, että luvan-
myynnistä on etukäteen tiedossa, kenelle niitä annetaan ja minkä verran, koska ei niitä ma-
joituspaikkoja kukaan siellä viikkoa ennen lomaa rupea varailemaan, niiden pitää olla tie-
dossa. Kalastushan perustuu siihen — se on sosiaalista toimintaa. Usein kolme neljä kave-
ria lähtee kalastelemaan, ja heidän pitää tietää tammikuussa, ovatko ne majoituspaikat siel-
lä olemassa ja saavatko he luvan tiettynä viikkona tiettyyn pooliin. Nämä ovat isoja ongel-
mia. Minä en tiedä niihin ratkaisuja, ja minulla on se käsitys, että tällä hetkellä ei kukaan
tiedä sitä ratkaisua. Näihin kysymyksiin meidän pitäisi se tarmo ikään kuin kohdistaa tule-
vina kuukausina eikä siihen, onko tämä sopimus väärä tai kuka tässä kärsii, koska tässä
kärsivät kaikki.

Minun mielestäni on vähän erikoista, että se kyseenalaistetaan tässäkin salissa voimak-
kaasti, ovatko nämä lohikannat pienentyneet vai eivät. Jos eduskunta tekee päätöksiä ja va-
liokunta käsittelee näitä asioita ja kuuntelee ja kuulee asiantuntijoita, kyllä meidän täytyy
luottaa siihen, että ne monelta eri taholta tulleet viestit, että erityisesti nämä mereltä palaa-
vat lohet — mikä tarkoittaa 8—15-kiloisia, useimmiten emäkaloja — ovat juuri se ryhmä,
johon tämä ylikalastus on jo pitkään kohdentunut. Ja kutupotentiaalia ei lähellekään käy-
tetä Tenojoessa eikä sen sivujoissa hyväksi, joten tästähän viime kädessä on kysymys, eli
jo viime kesänä nähty perustuslain 20 § on johtanut siihen, että tämä sopimus todennäköi-
sesti hyväksytään täällä eduskunnassa, ainakin se läpäisi maa- ja metsätalousvaliokunnan
mietinnön muodossa.

Minun mielestäni on esiin noussut jossakin keskustelussa, että kansanedustajat eivät
kunnioittaisi saamelaista kulttuuria tai paikallisia asukkaita, mutta minä en kyllä tiedä yh-
tään kansanedustajaa, joka ei kunnioittaisi saamelaista kulttuuria, koko Lapin kulttuuria ja
antaisi arvon paikallisuudelle, sillä tämä paikallisuus on jo vuosisatoja ollut Lapissa se te-
kijä, joka ikään kuin on antanut oikeudet kalastaa ja harjoittaa kulttuuria. Tietenkin kalas-
16



Pöytäkirjan asiakohta PTK 22/2017 vp
tus oli ihan eri tavalla merkityksellinen vuosikymmeniä ja vuosisatoja sitten, koska silloin
oli kysymys selviytymisestä, elämästä ja kuolemasta. Tänä päivänä on kysymys vähän
muista asioista, mutta se ei tee saamelaisen kulttuurin heikentämiskieltoa yhtään sen pie-
nemmäksi asiaksi. Mutta kun lähdetään tekemään sopimus, jossa kuitenkin 70 prosenttia
kalastusoikeuksista on yksityisten hallussa, ja Suomessa jokaisen omaisuus on turvattu,
niin me joudumme ilman muuta ristiriitaan, että keneltä niitä kalastusoikeuksia vähenne-
tään, koska kaikille ne ovat yhtä tärkeitä oikeuden näkökulmasta. Ja kun me tiedämme, että
nämä isot kalat nousevat juuri niihin sivujokiin alkukaudesta, jolloin kulkutetaan, niin sil-
loin on selvää, että suurimmat rajoitukset täytyy kohdentaa sinne alkukauteen, jotta me
saamme sitä kutupotentiaalia sivujoissa paremmin hyödynnettyä.

Itse asiassa tämä on Pohjois-Atlantin ja yksi maailman hienoimpia lohijokia, ja oma kä-
sitykseni on, että kalamäärä, mikä siellä tällä hetkellä on ja mitä kalastetaan, voidaan mo-
ninkertaistaa. Se potentiaali on niin heikosti käytetty tietyissä joissa, puhutaan jopa, että se
on 30 prosenttia. Eli kysymyksessä on vain se, että on pakko leikata tätä kalastuskuole-
vuutta 30 prosenttia, koska eräissä sivujoen kannoissa, jotka ovat uhanalaisia, on todettu,
että kalastuskuolevuus saattaa olla jopa 90 prosenttia. Se on liian iso luku, ja meidän täy-
tyy sille tehdä jotakin.

Yksi asia, joka täällä myös nousi jo debatissa esille, on tämä Metsähallituksen rooli.
Täällä valiokunnan puheenjohtaja aivan oikein totesi, että laskennallisesti ei ole tarkoitus
lähteä lisäämään kalastusta sivujoissa, mutta nyt, kun pääuomaan kohdistuu näin korkeita
ja suuria rajoituksia varsinkin alkukaudesta, kulkutukseen ja verkotukseen, näihin perintei-
siin kalastusmuotoihin, niin meidän täytyy kyllä arvioida, minkälaisen asetuksen sitten
valtioneuvosto ja ministeriö antavat, jotta me olemme synkronissa siihen, että kun pääuo-
massa rajoitetaan merkittävästi kalastusta, niin mikä on se määrä, mikä sivujoissa voidaan
tehdä. Minä toivoisin kaikilta osapuolilta ymmärrystä myös näitä päättäjiä kohtaan, jotka
täällä nyt sitten tätä asiaa vievät eteenpäin ja todennäköisesti hyväksyvät eduskunnassa tä-
män valtiosopimuksen, eli jos jotakin hyvää meinaa saada, täytyy olla malttia luopua jos-
takin ja odottaa kymmenen vuotta.

Jos me oikeasti onnistumme tällä toimenpiteellä — mikä on sinänsä epävarmaa, riittää-
kö tämäkään — nostamaan lohikantaa Tenossa, me saamme olla ylpeitä, että Suomen puo-
lella virtaa vettä, joka edustaa maailman parasta lohijokea. Tämähän se on se pyrkimys,
mutta tässä vain menee aikaa. Ja mikäli tässä ajan saatossa esiintyy kohtuuttomia ongelmia
tai on tarve tarkastaa tätä rajajokisopimusta yhdessä Suomen ja Norjan kanssa, siihen var-
masti ryhdytään, ja sehän on jo valiokunnan mietintöön kirjattuna, että näin tullaan sitten
tarkastelun kautta tekemään.

17.00 Satu Hassi vihr: Arvoisa puhemies! Tenon uusi kalastussopimus Suomen ja Nor-
jan välillä on harvinaisen hankala asia, melkein tuntuu kuin joutuisi valitsemaan ruton ja
koleran välillä. Samalla asia on hyvin tärkeä, onhan Tenossa Atlantin suurin villilohikanta. 

Aluksi perusasia: Sellaista vaihtoehtoa, että nykytilanne jatkuisi, ei käsittääkseni ole.
Norja on ajanut nykyisen sopimuksen muuttamista jo 90-luvulla, vuonna 2001 neuvottelut
päättyivät tuloksettomina, ja nyt käsillä olevaa sopimusta neuvoteltaessa Norjan neuvotte-
lijat ovat tehneet selväksi, että jos Suomi ei sopimusta ratifioi, Norja irtisanoo nykyisen so-
pimuksen niin, että se raukeaa ennen kesän 2018 kalastuskautta. Mitä sopimuksettomasta
tilasta sitten seuraisi? Ensinnäkin poistuisi mahdollisuus Suomen ja Norjan yhteisin toi-
min sopia toimista, joilla turvataan Tenon lohen ja muidenkin vaelluskalojen tulevaisuus.
17



Pöytäkirjan asiakohta PTK 22/2017 vp
Suomi menettäisi puhevallan siihen, mitä tapahtuu sillä 60 kilometrin jokiosuudella, joka
on kokonaan Norjan puolella. Toiseksi kukaan suomalainen ei enää saisi kalastaa koko
joen leveydeltä vaan ainoastaan pääuoman keskiviivan ja Suomen-puoleisen rannan välis-
sä. Kolmanneksi perinnepyyntimuodoilla, kuten padoilla ja ajoverkoilla, ei enää voisi ka-
lastaa, koska niiden laillisuus Tenossa perustuu vain Suomen ja Norjan sopimukseen. 

Sitten tästä sopimuksen päädilemmasta, saamelaisista ja lohista, ja ensin lohesta:
Keskustelussa ja väittelyssä lohikannan tilasta on esitetty monenlaisia näkemyksiä. Pi-

dän itse luotettavina tutkimustuloksia, joiden mukaan lohikanta on heikentynyt ja kehitty-
nyt hyvin toiseen suuntaan kuin muiden Jäämereen laskevien Norjan jokien lohikanta.
Sama tulos on saatu hyvin monenlaisilla tutkimusmenetelmillä. Geenitutkimus on osoitta-
nut, että erityisen heikossa tilassa ovat yläjuoksun sivujokien lohet. Tämä johtuu kahdesta
asiasta: ensinnäkin siitä, että yläjuoksun sivujokien lohet uivat pääuomassa pitemmän mat-
kan ja joutuvat siten pitemmältä matkalta kalastukselle alttiiksi, ja toiseksi siitä, että kalas-
tus pääuomassa on alkanut liian aikaisin, jolloin se verottaa aikaisemmin kudulle nousevia
yläjuoksun sivujokien lohia liian voimakkaasti. 

Kalaston tutkimusmenetelmiä on eri maissa kehitetty, ja ne ovatkin kehittyneet hyvin
voimakkaasti. Niitä on eri puolilla maailmaa tarvittu kalakantojen tilan arviointiin ja elvyt-
tämiseen. Niitä käytetään muun muassa Itämeren eri jokien lohikantojen tilanteen arvioin-
tiin ja niiden avulla on onnistuttukin sopimaan toimista, joilla on kalakantoja saatu elvytet-
tyä, muun muassa Tornionjoen lohta. Hyvin moniin toimiin, joilla kalakantoja on elvytet-
ty, on liittynyt voimakkaita kiistoja, mutta kokemuksesta tiedetään, että pitkään jatkuva
ylikalastus voi romahduttaa kudulle palaavien lohikantojen koon alle kestävän tason ja
vaarantaa koko kalakannan tulevaisuuden. En siis usko, että kalatutkijoilla olisi Tenon lo-
hen suhteen ketunhäntä kainalossa. Katson, että tutkijoiden viesti on otettava vakavasti: lo-
hikanta on heikkenemässä, ja sen elvyttämiseksi tarvitaan toimia. Korostan kuitenkin sitä,
ja samoin tekee myös maa- ja metsätalousvaliokunta, että sopimusta ja kalastussääntöä on
varauduttava korjaamaan tulevaisuudessa. Jos toteutuu se, mitä tavoittelemme, eli lohikan-
ta elpyy, kalastusrajoituksia voidaan höllentää. 

Valiokunta edellyttääkin, että ministeriö viimeistään kolmen vuoden kuluttua tarkaste-
lee sopimuksen toimivuutta ja kalakannan kehityssuuntia ja samalla arvioi saamelaisten
sekä muualla asuvien kalastusoikeuksien laajuutta. Uudessa sopimuksessa on määräajoin
uudistettava kalastussääntö. Se tarkoittaa, että ilman varsinaisen sopimuksen muuttamista-
kin kalastusmääriä voidaan muuttaa lohikannan kehittymisen mukaan. 

Ja lopuksi saamelaisista:
Ymmärrän hyvin sen käsityksen, joka saamelaisten keskuudessa tuntuu olevan yleinen,

että kyse on jälleen yhdestä askeleesta saamelaiskulttuurin alasajossa, onhan saamelaisille
lyöty märkä rätti vasten kasvoja kerta toisensa jälkeen. ILOn sopimus alkuperäiskansojen
oikeuksista piti ratifioida mutta eipä ratifioitukaan. Tämän eduskunnan kaudella Metsähal-
litus-lain uudistuksessa sivuutettiin saamelaisten oikeudet ja näkemykset ja samoin tehtiin
muutettaessa kaivoslain määräyksiä kullankaivuusta. Ei siis ole lainkaan yllättävää, että
saamelaisten keskuudessa koetaan Tenon uusi kalastussopimus hyökkäykseksi saamelais-
kulttuuria vastaan, etenkin kun saamelaisia on neuvottelujen kuluessa kuultu puutteellises-
ti. Saamelaiskulttuurin ylläpitämisen kannalta on tärkeää, että myös muualla asuvat saame-
laiset voivat osallistua perinteisten elinkeinojen harjoittamiseen, myös kalastukseen. 

Perustuslakivaliokuntakin on todennut kalastussopimuksen ongelmalliseksi juuri tältä
kannalta. Jatkossa saamelaisten oikeus harjoittaa perinteisiä kalastusmuotoja riippuu
18



Pöytäkirjan asiakohta PTK 22/2017 vp
asuinpaikkakunnasta, mutta perustuslaki ei kuitenkaan sido toisiinsa asuinpaikkaa ja oi-
keutta harjoittaa omaa kulttuuriaan. Perustuslakivaliokunta kehottikin maa- ja metsätalo-
usvaliokuntaa selvittämään, onko mahdollista antaa saamelaisille laajemmat oikeudet pe-
rinteisten kalastusmuotojen harjoittamiseen. Valiokunta ei löytänyt tähän käyttökelpoista
tapaa, koska saamelaiskäräjien vaaliluettelo ei ole julkinen ja siihen hakeutuminen on va-
paaehtoista.

Vihreät tulevat lain toisessa käsittelyssä ehdottamaan lausumaa, joka valiokunnan mie-
tintöä paremmin turvaisi saamelaisten oikeudet ja sen, että oikeus kieleen ja oman kulttuu-
rin harjoittamiseen ei perustuslain mukaan ole sidottu asuinpaikkaan.

Muualla asuvien saamelaisten oikeuksien toteuttamista on hankaloittanut sekin, että
Norja on suhtautunut kielteisesti muualla asuvien kalastusoikeuksiin. Norjassahan kalas-
tusoikeus on sidottu jokivarren tilalla asumiseen ja heinäntekoon alle kahden kilometrin
päässä joen rannasta.

Ratkaisu, jolla saamelaisten oikeudet voitaisiin tätä sopimusta paremmin turvata, voisi
olla esimerkiksi sellainen, että ensinnäkin tulevaisuudessa sovittaisiin Suomelle ja Norjal-
le kokonaan erilliset kalastuskiintiöt, jotka kumpikin maa jakaisi oman päätöksensä mukai-
sesti, ja toiseksi Suomessa varattaisiin saamelaisille oma kiintiö. Siihen oikeutettujen ra-
jaamisen pohjana voitaisiin käyttää sitä, että muualla asuvista perintönä kalastusoikeuden
saaneista käytännössä suurin osa on saamelaisia, kun saamelaiskäräjien vaaliluetteloa il-
meisesti ei voida käyttää rajausperusteena. Tällä tavalla oikeus perinnekalastusmenetel-
miin voitaisiin palauttaa myös Tenon alueen ulkopuolella asuville saamelaisille. Tämä voi-
daan tehdä samassa yhteydessä, kun muutenkin viimeistään kolmen vuoden kuluttua sopi-
muksen voimaantulosta sen toimivuutta tullaan tarkastelemaan.

Arvoisa puhemies! Pidän hyvin tärkeänä valiokunnan esittämää muutosta kalastussopi-
muksen voimaansaattamislain 2 §:ään. Muutetussa pykälässä todetaan, että maa- ja metsä-
talousministeriön tulee Suomen ja Norjan välisissä jatkoneuvotteluissa noudattaa saame-
laiskäräjälain mukaista neuvotteluvelvoitetta. Saamelaisia ei siis jatkoneuvotteluissa jat-
koaskelia otettaessa saa sivuuttaa.

Lopuksi: Mielestäni Suomen Lapissa on syytä tehostaa myös kalastuksenvalvontaa.
Olen mieheni kanssa useana kesänä vaeltanut sekä Norjan puolella että Suomen Lapissa ja
huomannut, että Norjan puolella kalastusta valvotaan huomattavasti tiukemmin. Norjassa
esimerkiksi ei saa kalastuslupaa, ellei ole esittää todistusta kalastusvälineiden desinfioin-
nista. Suomen puolella kalastusvälineiden desinfiointi, eli lohiloisen leviämisen estämi-
nen, jää kunkin kalastajan omantunnon varaan. Myös se, että kalastava retkeilijä kohtaa ka-
lastuksenvalvojan, on Norjan puolella hyvin paljon todennäköisempää kuin Suomen puo-
lella.

17.09 Katri Kulmuni kesk: Arvoisa puhemies! Kysymyksessä Tenojoki-sopimuksesta
kohtaavat useat keskenään ristiriitaiset intressit. Uskoakseni lähtökohta on kaikilla saman-
kaltainen: Tenon heikentyneet lohikannat halutaan turvata, ja niitä pitää parantaa. Sopi-
muksesta on neuvoteltu varsin pitkään Norjan kanssa. Sopimusneuvottelut ovat venyneet,
ja suomalaiset ovat käyttäneet myös korkean tason poliittista diplomatiaa sopimuksen saat-
tamiseksi paremmin meitä tyydyttävälle raiteelle. Valitettavasti se ei ole onnistunut. Norja
on asiassa vankkumaton. Suomi on Norjaan katsottuna tässä heikommassa lähtökohdassa,
samoin kuin Tenon yläjuoksun latvat ovat olleet toistaiseksi heikommassa asemassa kuin
alajuoksu. 
19



Pöytäkirjan asiakohta PTK 22/2017 vp
Julkisuudessa keskustelu on kilpistynyt kysymykseen saamelaisten oikeuksista. Kuinka
erilaiset perustuslailliset oikeudet sekä ympäristöllinen kestävyys saavutetaan? Nämä asiat
törmäävät nyt. Nuottakalastus tulee loppumaan Tenolla. Rajoituksia tulee myös muihin pe-
rinnepyynnin muotoihin, mutta ne säilyvät. Rajoitukset ovat saamelaisille erittäin raskaita.

Tämä sopimus on vaikea, ei vain saamelaisten perinneoikeuksien turvaamisen kannalta
mutta myös Utsjoen kunnan kannalta. Utsjoen kunnan taloudelle matkailuelinkeino on
erittäin merkittävä. Kasvavan matkailupotentiaalin kannalta sopimus herättääkin varsin
paljon huolia. Täytyy toki tunnustaa, että kaikilla matkailuyrittäjillä sen kalastusmatkailun
osuus ei ole suuren suuri mutta se on erittäin merkittävä tietyille yrittäjille, ja etenkin pie-
nemmille yrityksille, jotka toimivat vain sesonkiluontoisesti, tämä on kohtalokaskin kysy-
mys.

Erittäin iso asia sopimuksen kannalta on myös muualla asuvien saamelaisten oikeus ka-
lastaa Tenolla perinteisen ketjun kautta, saamelaisuuden kautta periytyvillä oikeuksilla.
Sopimuksen myötä tämä ei olisi enää mahdollista. Se on erittäin valitettavaa, ja kuten maa-
ja metsätalousvaliokunta sekä perustuslakivaliokunta toteavat, sillä on selkeitä vaikutuk-
sia myös saamelaisen kulttuurin selviytymiselle.

Kuitenkin kaikista suurin uhka saamelaiselle kulttuurille on nähdäkseni — paitsi se, että
lohi katoaa — itse asiassa se, että saamelaisia muuttaa jatkuvasti kotiseuduiltaan pois. Elä-
misen edellytysten säilyttäminen saamelaisalueella on kaikista suurin asia niin kulttuurin,
kielen, elinkeinojen kuin perinteiden säilyttämiseksi. Ne eivät säily samalla tavalla saame-
laisalueen ulkopuolella. Joten kysymys Tenojoki-sopimuksesta on laajempi: kuinka tur-
vaamme Euroopan unionin ainoan alkuperäiskansan elämisen edellytykset nimenomaan
heidän omalla kotiseudullaan, saamelaisalueella?

Pidän erittäin tärkeänä ja välttämättömänä, että eduskunta tulee jättämään sopimukseen
lausumia, joiden mukaan saamelaisten kanssa täytyy jatkaa neuvotteluita alkuperäiskult-
tuurin vahvistamiseksi, ja myös sopimuksen seurannan takia. Jos kalakannat elpyvät aikai-
semmin, täytyy ensi tilassa pystyä tarkastelemaan ja muuttamaan niitä ongelmia, joita so-
pimus nyt jättää.

17.14 Eero Lehti kok: Arvoisa herra puhemies! Monena kesänä Tenolla kalastaneena
jäin kerran miettimään, onkohan kaikki kalat, jotka kiinni saadaan, syytä nostaa myös ran-
nalle. Vähitellen catch and release -ajattelu, että kala pyydystetään mutta päästetään vapaa-
na takaisin veteen, on yleistynyt varsinaisten harrastajien keskuudessa. Varsinkin, jos ka-
lastus tapahtuu ilman väkästä olevalla koukulla, kalan vahingoittumista voidaan olennai-
sesti vähentää. Jos myytäisiin sellaisia kalastuslupia, joissa tämä catch and release on mah-
dollista mutta ehdoton vaatimus olisi, oli sitten kuollut tai elävä, päästää takaisin veteen,
niin voitaisiin kalakannan kuolevuutta olennaisesti vähentää.

Kansantalouden kannalta ruokakalana lohen pitäminen Tenojoesta nostettuna tuntuu
aika haasteelliselta, koska varsin paljon markkinoilla on niin sanottua norjalaista kassiloh-
ta, joka monelle ihmiselle käy siinä missä mikä tahansa muu, vaikka Tenon lohikin. Mutta
matkailun kannalta lohen vaikutus kansantalouteen on varmaan yli 100-kertainen verrattu-
na siihen, mitä se on ruokakalana.

Ruotsin Mörrum-joki, jossa muutaman kymmenen kilometrin alueella kalastetaan loh-
ta, on luonut merkittävän määrän työpaikkamahdollisuuksia paikkakunnan väestölle. Jos-
tain syystä Lapissa kuitenkaan tätä yrittäjien mahdollisuutta ei ole käytetty samassa mää-
rin kuin mielestäni olisi mahdollista. Se on kesätyötä ja sopisi varsin hyvin niille henkilöil-
20



Pöytäkirjan asiakohta PTK 22/2017 vp
le, jotka talvisaikaan ovat hiihtokeskuksissa töissä. Näin ollen vuosittainen työmäärä saa-
taisiin yksilön kohdalla riittävän suureksi.

Mielenkiintoista on myös katsoa, miten koko Suomen alueella lohen kalastusta on kehi-
tetty kansantalouden kasvattamisen ja työpaikkojen luomisen kannalta. Tornionjoen suus-
sa on edelleenkin rysiä ja verkkoja, jotka ovat ikioikeutettuja, kuulemma sellaisia, joita ei
voi sieltä vaatia pois mutta jotka ostettavaksi olisivat kyllä kelpaamassa. Sama ehkä kos-
kee Tornionjoella olevia pyydystämisoikeuksia ja kalastusoikeuksia. Mielenkiintoista on
havaita, että Kalixjoki, joka on Tornionjoesta seuraava Ruotsin puolella, on vapaa lohijo-
ki. Kiinteistöjen hinnat tämän vapaan, merkittävän lohijoen varrella ovat noin 5—10 pro-
senttia siitä, mitä kiinteistöt maksavat Tenon varrella. 10 000—15 000 eurolla lähtee Ka-
lixjoen rannalta merkittävä huvila, joka on vesi- ja viemärijohtojen varrella, koska siellä
väestö vähenee ja tällaisia asuntoja jää ylimääräisiä, markkinat eivät näy oikein toimivan.
Koko kalastuselinkeino Suomessa on ylikorostunut Tenojoen varteen. Sinänsä sehän on jo-
kaisen oma valinta, mutta Suomessa olisi muitakin mahdollisuuksia kehittää ja saada työ-
paikkoja, ainakin kesätyöpaikkoja, niille, jotka niitä kaipaavat.

17.17 Eeva-Maria Maijala kesk: Arvoisa puhemies! Jos tämä sopimus hyväksytään,
meidän on autettava, että ministeriössä, vai missä se onkin, päätettäisiin heti, miten tämä
sopimus saadaan käytännössä toimimaan.

Ensinnäkin, meidän on varmistettava, että siihen tulee resurssit lupien myynnin hoita-
miseen, venerekisterien hoitamiseen, paikallisten ohjaamiseen.

Toiseksi, meidän on varmistettava, että tutkimustyö saadaan toimimaan elikkä ne uudet
kaikuluotaimet saadaan heti toimintaan. Meidän on saatava tutkimusten yhteensovittami-
nen toimimaan kunnolla hyvin pikaisesti.

Kolmanneksi, meidän on sääntöjen ja vaikutusten arviointi saatava heti toimimaan ja
liikkeelle, niin että jos kesällä jo näyttää siltä, että hommat eivät pelitä, niin saadaan kor-
jattua tilannetta. Sopimuksen 6 artiklan mukaisesti meidän on pyrittävä muuttamaan näitä
eri kohtia.

Neljänneksi, kalastuskorvauslain loppuunsaattaminen pitää hoitaa.
Viidenneksi, kalastuslain 10 § pitää saada muutettua
Kuudenneksi, ennen kaikkea kuntia, saamelaisia ja yrittäjiä tulee auttaa tämän sopimuk-

sen aiheuttamista vaikutuksista selviämiseen. Eli töitä on tehtävä. Tätä sopimusta ei saa
vain jättää yksinään niin, että se on hyväksytty, vaan todellakin on autettava, että nämä
kaikki olennaiset asiat saadaan seurattua ja päästään eteenpäin tämän homman kanssa, sil-
lä todellakin tämä on sen verran iso ja merkittävä asia Utsjoen kunnalle, että meidän on
otettava tämä asia tosissamme.

Yleiskeskustelu päättyi.

Eduskunta hyväksyi hallituksen esitykseen HE 239/2016 vp sisältyvien 1. ja 2. lakiehdo-
tuksen sisällön mietinnön mukaisena. Lakiehdotusten ensimmäinen käsittely päättyi.
21


