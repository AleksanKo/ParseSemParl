















































DEM6BE0.tmp.xml


Pöytäkirjan asiakohta PTK 139/2018 vp
Pöytäkirjan asiakohta 

PTK 139/2018 vp

Täysistunto

Torstai 10.1.2019 klo 16.00—19.42

2.2. Suullinen kysymys polttoaineveron alentamisesta (Jari Ronkainen ps)
Suullinen kysymys SKT 218/2018 vp

Suullinen kyselytunti

Puhemies Paula Risikko: Seuraava kysymys, edustaja Ronkainen perussuomalaisten
eduskuntaryhmästä, olkaa hyvä.

Keskustelu

16.27 Jari Ronkainen ps: Arvoisa puhemies! Suomi on pitkien etäisyyksien maa. Suo-
messa ei pärjää ilman autoa joitain poikkeuksia lukuun ottamatta. Kumipyörät pyörittävät
koko yhteiskuntaa, kun tavarat ja ihmiset liikkuvat.

Marraskuussa kansalaisaloite niin sanotun dieselveron eli käyttövoimaveron poistosta
sai ennätysajassa tarvittavat 50 000 allekirjoitusta. Nyt tukijoita on jo lähes 120 000. Myös
perussuomalaiset esittivät jälleen vaihtoehtobudjetissaan polttoaineveron laskua. Tämä ei
hallitukselle kelvannut. Liikkumisen kustannuksilla on merkittävä vaikutus työssäkäynnin
kannattavuuteen ja kuluttajahintoihin. Kysynkin: miksi te, arvoisa hallitus, ette halua koh-
tuullistaa polttoaineveroja, vaan kuritatte edelleen suomalaista?

16.28 Valtiovarainministeri Petteri Orpo (vastauspuheenvuoro): Arvoisa rouva puhe-
mies! Ensinnäkin on aivan selvää, että Suomessa, kuten edustaja hyvin mainitsi, pitkien
etäisyyksien maassa, se yksityisauto on aivan välttämätön siinä arjen elämässä, sen pyörit-
tämisessä, töissäkäynnissä ja asioiden hoitamisessa, ja se tulee olemaan sitä tästä pitkälle
tulevaisuuteen. On vaikea nähdä näillä etäisyyksillä, että vaihtoehtoisia välineitä on. Mei-
dän täytyy pitkällä tähtäimellä pyrkiä siihen, että nämä ovat mahdollisimman päästöttö-
miä, jotta myöskin tärkeisiin ilmastotavoitteisiin päästään.

Mitä tulee autoilun verotukseen, niin meidän täytyy kerätä meidän hyvinvointiyhteis-
kunnan, sen palveluiden pyörittämiseen, infran rakentamiseen ja turvallisuuteen tarvitta-
vat verorahat jostakin. Yhteiskunnallinen sopimus on ollut se, että meillä on tietyllä tasolla
oleva autoilun verotus ja polttoaineverotus. Hallitus on tehnyt ohjelmassaan ennustettavaa
veropolitiikkaa, ja polttoaineveron keventäminen ei ole kuulunut siihen, vaan se on pidetty
nykyisellä tasolla.

Mitä tulee tähän käyttövoimaveroon, niin yksittäin sen poistaminen kansalaisaloitteessa
esitellyllä tavalla ei ole oikeastaan mahdollista, vaan pitäisi tarkastella [Puhemies koput-
taa] koko polttoaineen ja autoilun verotus [Puhemies: Aika!] kokonaisuutena, ja siihen on
hyvä mahdollisuus kevään hallitusneuvotteluissa.
 Tarkistettu
4.0



Pöytäkirjan asiakohta PTK 139/2018 vp
Puhemies Paula Risikko: Pyydän niitä edustajia, jotka haluavat esittää lisäkysymyksiä
tästä aiheesta, ilmoittautumaan painamalla V-painiketta ja nousemalla seisomaan.

16.29 Jari Ronkainen ps (vastauspuheenvuoro): Arvoisa puhemies! Eipä taida olla tulos-
sa helpotusta somalaisten liikkumiseen. Huolestuttavalta näyttää myös siksi, että eilisessä
MTK:n puheenjohtajatentissä demarit, vasemmistoliitto ja vihreät kannattivat polttoaine-
verojen korotuksia ensi kaudella. Vain perussuomalaiset ovat lähteneet tästä poskettoman
kalliista ilmastotyöryhmästä pois. Keskusta ajaa niin älytöntä sekoitevelvoitetta polttones-
teisiin, että hinnat voivat nousta jopa kymmeniä senttejä litralta. On tietysti hienoa, että
näin ennen vaaleja hallitus ja vihervasemmisto näyttävät verotushalunsa. Hyvä hallitus,
onko teillä mitään aikeita helpottaa työssäkäyntiä ja logistiikan kustannuksia? Tehän vain
pahennatte suomalaisten tilannetta.

16.30 Valtiovarainministeri Petteri Orpo (vastauspuheenvuoro): Arvoisa rouva puhe-
mies! Kun näitä ratkaisuja tehdään esimerkiksi tärkeästi ilmastonmuutoksen torjumiseksi,
niin kyllä meidän pitää pitää huolta siitä, että kustannukset kotitaloudelle pysyvät kohtuul-
lisina, ja tämä koskee myöskin autoilua. Tehdään mieluummin sellaisia rakenteellisia rat-
kaisuja esimerkiksi autoveroon, ajoneuvoveroon ja polttoaineverotukseen, joilla päästään
kohti sitä, että meidän autokantamme uusiutuu, ja tehdään ratkaisuja, joilla joukkoliiken-
teen käyttö on mahdollista — siellä, missä se mahdollista on — ja mennään sitten näillä
kohti tavoitteita. Pidetään kuitenkin kustannukset siellä kotitaloustasolla järjissään, koska,
kuten todettua, auto on välttämätön niin monelle ihmiselle Suomessa.

Mutta haluaisin muistuttaa siitä, että autoveroa on kevennetty tämän hallituskauden ai-
kana, ajoneuvoveroa kevennettiin vähän aikaa sitten ja kahteen otteeseen me olemme
myöskin käyttäneet romutuspalkkiota, joka on ollut suosittu ja jolla on pyritty tavallisia ih-
misiä tukemaan autojen uusimisessa. Eli kyllä myöskin tässä autoilijan politiikassa on mie-
lestäni tehty [Puhemies koputtaa] ihan järkeviä liikkeitä.

16.31 Rami Lehto ps (vastauspuheenvuoro): Arvoisa rouva puhemies! Perussuomalaiset
haluavat pitää koko Suomen asuttuna. Myös keskusta ja siniset halusivat ennen pitää koko
Suomen asuttuna, mutta ette halua enää. Meillä on pitkät välimatkat Suomessa. Meillä on
pitkät työmatkat Suomessa. Polttoaineiden osuus on suuri työmatkakustannuksistakin.
Mutta silti hallitus ajoi läpi lain biopolttoaineiden sekoitevelvoitteesta ja jakeluvelvoittees-
ta, joka on yli tuplasti kireämpi kuin EU-direktiivi olisi velvoittanut, ja tämä nostaa ensi
vuosikymmenellä huomattavasti polttoaineiden hintoja tankilla. Pääministeri Sipilä, te aje-
lette Jumalan selän taakse yli 100 000 euron Teslalla — sähköautolla. Teitä ei haittaa, mitä
polttoaine maksaa tankilla. [Antti Kurvinen: Halventavaa puhetta!] Kysynkin teiltä, pää-
ministeri Sipilä: mitä te haluatte sanoa pienituloiselle duunarille, kun palkasta entistä suu-
rempi osuus menee ensi vuosikymmenellä työmatka-autoiluun tai kulkemiseen?

16.33 Liikenne- ja viestintäministeri Anne Berner (vastauspuheenvuoro): Arvoisa rou-
va puhemies! Autoilu on edelleen Suomessa välttämätöntä ja tulee sitä jatkossakin ole-
maan. Olemme sen takia pitäneet myöskin huolta siitä, että autoilun edellytykset tulevat
jatkossakin olemaan Suomessa hyvät. Haluamme kuitenkin mahdollistaa myöskin sen, että
meillä on autoilun osalta myös vaihtoehtoisia polttoaineita käytettävissä, koska dieselin —
joka on keskeinen polttoaine etenkin raskaassa ajoneuvoliikenteessä, lentoliikenteessä ja
2



Pöytäkirjan asiakohta PTK 139/2018 vp
merenkulussa — markkinahinta on jatkuvasti kansainvälisesti nousussa. Tältä osin uusiu-
tuvat polttoaineet ovat tärkeä mahdollisuus, jotta voidaan nykyisellä autokannalla edel-
leenkin liikkua ja samalla myöskin huolehtia siitä, että liikenteen päästöjä voidaan tältä
osin pitää kurissa. Kaikesta huolimatta on tärkeä muistaa, että dieseliä tullaan tarvitsemaan
tulevaisuudessa, mutta meillä on oltava ratkaisuja myöskin sen osalta, että meillä on ole-
massa vaihtoehtoiset käyttövoimat.

16.34 Johanna Karimäki vihr (vastauspuheenvuoro): Arvoisa puhemies! Ilmastonmuu-
toksen torjunta on nyt ihmiskunnan tärkeimpiä tehtäviä, ja sen takia autoverotuksenkin
täytyy noudattaa ilmastonmuutoksen torjuntaa. Yksi hyvin tärkeä asia, joka torjuu ilmas-
tonmuutosta, olisi biokaasun vahvempi suosiminen. Se on myös kotimainen polttoaine, jos
sen tuotantoon kannustetaan.

Täytyy sanoa, että hallitus on tehnyt sen hyvän teon, että olette antaneet konversiotuen,
niin että ihmiset voivat muuttaa autojaan kaasukäyttöisiksi. Mutta sen sijaan kaasuautoili-
joita rangaistaan sitten sillä, että autoverotus taas nousee tämän konversion jälkeen, ja se
on todella ristiriidassa biokaasun kulutuksen suosimisen kanssa. Kysynkin: mitä hallitus
tekee tämän asiantilan korjaamiseksi? Kysyisin myös: mitä hallitus tekee kotimaisen bio-
kaasun tuotannon edistämiseksi?

16.35 Liikenne- ja viestintäministeri Anne Berner (vastauspuheenvuoro): Arvoisa rou-
va puhemies! Todellakin biokaasu on yksi keskeinen käyttövoima, jota jatkossa voidaan
jatkojalostaa niin, että sitä voidaan käyttää yksityisautoilun mutta myöskin raskaan liiken-
teen hyväksi ja esimerkiksi kaupunkien linja-autoliikenteessä.

On myöskin totta, että tältä osin meillä on ristiriita käyttövoimaverotuksen ja sen halli-
tuksen esityksen osalta, että tuetaan biokaasuautojen konvertointia. Olen tässä samaa miel-
tä kuin mitä valtiovarainministeri tässä äsken totesi, että on syytä katsoa koko käyttövoi-
maverotusta uudelleen, katsoa niin, että se kannustaa niin ammattidieselin mahdollisuuk-
sien kehittämistä kuin sitten myöskin biokaasun edistämistä. Mutta tämä vaatisi laajan ko-
konaisuudistuksen ajoneuvo- ja autoveron sekä samoin käyttövoimaveron kohdalla. Myös-
kin EU:ssa tätä kokonaisuutta mietitään, ja senkin takia on hyvä, että tämä voidaan seuraa-
vissa hallitusneuvotteluissa sopia.

16.36 Simon Elo sin (vastauspuheenvuoro): Arvoisa puhemies! On varsin posketonta,
että perussuomalaiset syyttävät sinisiä, Suomen Maaseudun Puolueen perillisiä, [Naurua]
siitä, että me emme kunnioittaisi maaseutua. Teidän puheenjohtajanne — teidän puheen-
johtajanne, perussuomalaiset — sanoi Maaseudun Tulevaisuuden paneelissa, että maaseu-
dulla asuvat asuvat Jumalan selän takana. Meille sinisille maaseutu on Luojan silmäterä
eikä Jumalan selän takana. [Naurua]

Silti täytyy sanoa, että kyllähän tässä nyt on mennyt vähän liian pitkälle. Ilmasto on tär-
keä, mutta ilmastohysteria ei ole järkevää. Henkilöautopäästöt Suomessa tuottavat 9 pro-
senttia kaikista päästöistä. Vähäpäästöinen virtanen haja-asutusalueelta ei ole se, jolta pi-
täisi eniten nyhtää, eikä meidän pidä myöskään mennä Kallion ratikkakiskoilla kolistele-
van viiksihipsterin avuksi liiallisesti vaan pitää huolta siitä, että ilmastotekoja tehdään il-
man ilmastohysteriaa. Siksi kysynkin arvoisalta valtiovarainministeriltä: haluatteko pois-
taa autoveron, niin kuin siniset haluavat?
3



Pöytäkirjan asiakohta PTK 139/2018 vp
Puhemies Paula Risikko: Ministeri Orpo, ja myös pääministeri halusi jo äsken pienen pu-
heenvuoron.

16.37 Valtiovarainministeri Petteri Orpo (vastauspuheenvuoro): Arvoisa puhemies!
Hallituksella on veropolitiikassa selkeä oma ohjelmansa, jonka edustaja Elo hyvin tuntee.
Emme ole tämän hallituksen tiimoilta tekemässä uusia päätöksiä. Meillähän tuorein oli se,
että autoveroa käytännössä kevennettiin uuden mittausmenetelmän sisälle ajamisen myötä
noin 100 miljoonalla eurolla, mikä on merkittävä alennus.

Mitä autoveron tulevaisuuteen tulee, niin mielestäni tämä ilmastokysymys on aivan
kaikki kaikessa, ja meidän pitää tehdä sellaisia ratkaisuja, jotka auttavat tavallista suoma-
laista keskituloista ihmistä vaihtamaan auton vähäpäästöiseen, pienipäästöiseen. Siksi mi-
nusta olisi järkevää, että tulevalla kaudella päästöttömät ja vähäpäästöiset autot vapautet-
taisiin tai ainakin autoveroa kevennettäisiin. Mutta mitä koko autoverosta luopumiseen tu-
lee, se vaatii pitkän siirtymäajan, pitkän suunnitelman, koska myöskään ei voi aiheuttaa
häiriötä tärkeään autokauppaan. 

16.38 Pääministeri Juha Sipilä (vastauspuheenvuoro): Arvoisa puhemies! Perussuoma-
laisten puheenjohtajan mukaan asun Jumalan selän takana eli Oulussa. Olen sieltä Oulusta
kulkenut täällä Helsingissä puulla kulkevalla autolla, turpeella kulkevalla autolla, dieselil-
lä, bensalla ja sähköllä, ja kaikilla sieltä asti tänne kyllä hyvin kulkee.

Oma ajatteluni lähtee siitä, että koko Suomessa pitää pystyä liikkumaan, jokaisen suo-
malaisen liikkuvuus pitää pystyä takaamaan, ja useimmille ainoa mahdollisuus on henki-
löauto.

No miksi sekoitevelvoitetta? Sekoitevelvoitteessa siis sekoitetaan esimerkiksi bensiiniä
tai dieseliä biopolttoaineeseen ja sitä biopolttoainetta tehdään esimerkiksi männystä, ja se
taas tuo työtä sille suomalaiselle duunarille, joka kulkee töissä. Me emme ole öljyvaltio,
niin kuin naapurimme Norja on, mutta näin Suomestakin tehdään öljyvaltio, kun teemme
biopolttoaineita ja sekoitamme niitä fossiilisiin polttoaineisiin.

16.39 Suna Kymäläinen sd (vastauspuheenvuoro): Arvoisa rouva puhemies! Ilmastoky-
symys on iso ja erittäin tärkeä, ja sen vuoksi olisi tärkeää hahmottaa myös se, että pelkäs-
tään yksittäiset toimenpiteet eivät ole ratkaisu, vaan meidän täytyisi katsoa tätä asiaa ko-
konaisuutena — ylipäätänsäkin sitä, miten meidän ihmisten olisi edullisempi kulkea töihin
ja helpompi kulkea töihin, miten Euroopan vanhin autokalusto saadaan uusittua vähem-
män päästöiseksi. Olette tehneet varmasti oikeitakin ratkaisuja autokannan uusimiseksi au-
toveron alentamisella ja romutuspalkkiolla, mutta nämä kaikki ovat olleet kädenojennuk-
sia isotuloisten tai niiden puoleen, jotka pystyvät hankkimaan uuden auton. [Timo Heino-
sen välihuuto] Muun muassa romutuspalkkio on aiheuttanut sen, että on romutettu vähem-
män päästöisiä autoja, jotka olisivat olleet tarpeen köyhien tai pienempituloisten ihmisten
autokannan uusiutumisessa. Suomessa on 500 000 työssä käyvää, jotka elävät alle köy-
hyysrajan. Sen vuoksi tämä kysymys on myös eriarvoisuuskysymys. [Puhemies koputtaa]
Meidän täytyy päättää siitä kokonaisuudesta, [Puhemies: Kysymys!] millä me mahdollis-
tamme tämän kaikille. Näettekö myös te tämän isona kysymyksenä ettekä yksittäisinä te-
koina?
4



Pöytäkirjan asiakohta PTK 139/2018 vp
16.40 Liikenne- ja viestintäministeri Anne Berner (vastauspuheenvuoro): Arvoisa rou-
va puhemies! Ilmastokysymys on iso kysymys, ja liikenteen merkitys siinä on huomattava
varsinkin tässä kokonaisuudessa, kun puhutaan päästökaupan ulkopuolisista ratkaisuista.

Liikenteen osalta me olemme täällä yhdessä eduskunnassa linjanneet sen, että liiken-
teen tulisi olla hiilineutraali vuoteen 2045 mennessä. Tämä on mahdollista saavuttaa vain
hyvin monenlaisilla toimenpiteillä, ja se vaatii ei ainoastaan liikenteeseen liittyviä toimen-
piteitä vaan myös toimenpiteitä, jotka liittyvät tuloverotukseen ja muihin verotuksen rat-
kaisuihin niin, että jokainen pystyy tekemään omia valintojaan sen mukaisesti ja pystyy
sitä kautta osallistumaan ilmastotekoihin ja ilmastoratkaisuihin.

Mutta se vaatii myöskin sen, että me teemme jo tänä päivänä itsellemme polkua siihen,
miten tästä sitten eteenpäin voitaisiin katsoa. Ja sitä varten on tehty erilaisia selvityksiä,
jotka antavat eri työkaluja, eri ratkaisuja, joita on sitten keskenään punnittava. Romutus-
palkkio on loppujen lopuksi tuonut hyvin paljon uusia vähäpäästöisiä ajoneuvoja liikentee-
seen ja poistanut kaikista vanhimpia autoja liikenteestämme pois. Mutta tämä on vain yksi,
hyvin pieni osa kokonaisuudesta.

Kysymyksen käsittely päättyi.
5


