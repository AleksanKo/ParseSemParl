















































DEM32A8.tmpSave.xml


Pöytäkirjan asiakohta PTK 87/2017 vp
Pöytäkirjan asiakohta 

PTK 87/2017 vp

Täysistunto

Torstai 14.9.2017 klo 16.00—18.21

2.1. Suullinen kysymys toisen asteen opintojen kustannuksista (Joona Räsänen sd)
Suullinen kysymys SKT 112/2017 vp

Suullinen kyselytunti

Toinen varapuhemies Arto Satonen: Edustaja Joona Räsänen.

Keskustelu

16.00 Joona Räsänen sd: Arvoisa puhemies! Nyt syksyllä kouluvuoden alettua on nous-
sut keskusteluun toisen asteen opiskelijoiden kasvaneet materiaalikustannukset. Oppikir-
jat, välineet ja tarvikkeet ovat kaikki asioita, jotka opiskelijan tai tämän perheen on pystyt-
tävä itse kustantamaan. Esimerkiksi lukiotutkinnon suorittamisen kokonaiskustannukset
voivat olla jopa 2 700 euroa, joidenkin ammatillisten tutkintojen kustannukset vielä kor-
keampia. Kasvaneet kustannukset näkyvät lisääntyneinä opintojen keskeytyksinä, ja suu-
rin hätä on tietenkin jo entuudestaan pienituloisimmilla. Olemme siis tilanteessa, jossa toi-
sen asteen koulutuksen suorittaminen ei ole enää maksutonta.

Arvoisa opetusministeri, kun olette tilannut nyt Opetushallitukselta selvityksen tästä ai-
heesta ja tätähän on jo aikaisemminkin selvitetty, niin kysynkin: mihin konkreettisiin toi-
menpiteisiin hallitus on selvityksen lisäksi ryhtymässä, jotta kenenkään opintie ei keskey-
tyisi kustannusten takia?

16.01 Opetusministeri Sanni Grahn-Laasonen (vastauspuheenvuoro): Arvoisa puhe-
mies! Erittäin tärkeä, hyvä ja myöskin ajankohtainen ja perheissä paljon puhuttava asia. Jo-
kaisella pitää Suomessa olla mahdollisuus kouluttautua. Se lähtee perustuslaista ja se on
vahvasti meidän koulutusjärjestelmämme ytimessä, että jokaisella on oltava mahdollisuu-
det perhetaustasta riippumatta opiskella. Siihen perustuu myöskin meidän maksuton kou-
lutusjärjestelmämme.

Se on totta, että ammatillisessa koulutuksessa ja lukiokoulutuksessa, toisella asteella,
opiskelijoille ja perheille koituu kustannuksia oppimateriaaleista. Tähän asiaan liittyen
olen Opetushallitukselta tilannut selvityksen ajantasaisesta tiedosta, mitä nämä tosiasialli-
set kustannukset ovat esimerkiksi muuttuneessa tilanteessa, kun digitaalisuus on tuonut uu-
sia kustannuksia ja esimerkiksi ammatillisessa puolella eri aloilla on erilaisia materiaali-
kustannuksia. Tästä selvityksestä saamme sitten myöskin juonnettua tarvittavia toimenpi-
teitä, joilla voidaan varmistaa, että jokaisella [Puhemies koputtaa] lapsella ja nuorella on
mahdollisuus opiskeluun.

Toinen varapuhemies Arto Satonen: Pyydän nyt niitä edustajia, jotka haluavat esittää li-
säkysymyksiä, ilmoittautumaan painamalla V-painiketta ja nousemalla seisomaan.
 Tarkistettu
4.0



Pöytäkirjan asiakohta PTK 87/2017 vp
16.03 Joona Räsänen sd (vastauspuheenvuoro): Arvoisa puhemies! Niin kuin totesin, on
hienoa, että hallitus on tästä pyytänyt selvityksen, mutta kysyinkin enemmän konkreettis-
ten toimenpiteiden perään. Yksi tällainen toimenpidehän on jo paljon puhuttu, monen asi-
antuntijankin kannattama ja SDP:n pitkään ajama aloite siitä, että meillä olisi aidosti mak-
suton toisen asteen tutkinto, mikä tarkoittaisi silloin oppivelvollisuuden laajentamista kos-
kemaan koko toista astetta. Tämän puolesta ovat monet asiantuntijat nyt viime aikoinakin
puhuneet.

Arvoisa opetusministeri, nyt kysynkin teiltä: miksei hallitus tartu tähän keinoon, jolla li-
sättäisiin koulutuksen oikeudenmukaisuutta, vähennettäisiin koulupudokkaita ja vahvistet-
taisiin työllisyyttä? Tämä olisi aito keino taata kaikille maksuton toisen asteen suorittami-
nen.

16.04 Opetusministeri Sanni Grahn-Laasonen (vastauspuheenvuoro): Arvoisa puhe-
mies! Suomessa on tehty viime vuosina paljon töitä sen eteen, että jokainen siirtyy perus-
koulun jälkeen toisen asteen opintoihin, ja ihan muutaman viikon takainen tilasto on se,
että koulutustakuussa hyvin onnistutaan. Eli toisen asteen opiskelupaikan viime keväänä
peruskoulun päättäneistä on saanut 98,7 prosenttia — tämä on muutaman viikon takainen
tilasto — ja todennäköisesti olemme päässeet tässä vielä parantamaan. Eli voi sanoa, että
koulutustakuu Suomessa käytännössä toimii.

Mutta ongelma on muodostunut ja vähän siirtynyt seuraavaan vaiheeseen, joka on se,
että erityisesti ammatillinen koulutus jää liian usein kesken. Ja tähän ammatillisen koulu-
tuksen keskeyttämisen kysymykseen liittyy toki tämä Opetushallitukselta tilattu selvitys
materiaalikustannuksista mutta myöskin laaja ammatillisen koulutuksen reformi, jota nyt
toimeenpannaan. Se on eduskunnassa hyväksytty. Nyt tehdään asetuksia, ja ensi vuoden
alusta lähtee voimaan uusi, uudenlainen, paljon henkilökohtaisempiin polkuihin ja myös
henkilökohtaisempaan tukeen rakentuva [Puhemies koputtaa] ammatillisen koulutuksen
lainsäädäntö.

16.05 Jukka Gustafsson sd (vastauspuheenvuoro): Arvoisa puhemies! Meillä Suomessa
on edelleenkin Euroopan paras peruskoulu — Euroopan paras peruskoulu. Nyt kun juhlim-
me 100-vuotiasta Suomea, olkaamme ylpeitä siitä. 

Mikä on meidän koulutuspolitiikan tasa-arvon näkökulmasta suurin ongelma tällä het-
kellä? Se on se, että meillä on 100 000 alle 30-vuotiasta nuorta ilman toisen asteen tutkin-
toa. Tätä voidaan ennaltaehkäisevästi korjata tietysti nyt, kun pyrimme peruskoulun yläas-
tetta saamaan toiminnalliseksi, poikia kiinnostavaksi. Mutta sitten ovat nämä 100 000, ja
kysyn opetusministeriltä: Nyt on päättymässä nuorten aikuisten osaamisohjelma, joka on
kuitenkin tuonut noin 15 000 ilman tutkintoa olevaa tutkinnon pariin. Voitteko te nyt
omassa jatkotyössänne strategisesti ja rahanäkökulmasta olla aloittamassa [Puhemies ko-
puttaa] jonkun uuden toimenpiteen, jotta nämä 100 000 nuorta saadaan mukaan?

16.06 Opetusministeri Sanni Grahn-Laasonen (vastauspuheenvuoro): Arvoisa puhe-
mies! Syrjäytymisen ehkäisy on yksi tämän hallituksen kaikkein tärkeimmistä tehtävistä.
Meidän tulee varmistaa se, että tulevaisuudessa jokainen nuori suorittaisi vähintään toisen
asteen tutkinnon, ja tästä tavoitteesta olemme juuri keskeyttämisistä johtuen edelleen vali-
tettavasti liian kaukana. 17 prosenttia jää vaille toisen asteen tutkintoa tällä hetkellä, ja se
on ehdottomasti liikaa, ja siihen meidän täytyy löytää vakavia toimia. 
2



Pöytäkirjan asiakohta PTK 87/2017 vp
Hallitus sopi puoliväliriihessä 19 uudesta keinosta, joilla nuorten syrjäytymistä ehkäis-
tään, ja ammatillisen koulutuksen keskeyttämiseen puuttuminen oli yksi tärkeimmistä. Sen
lisäksi tarvitaan tukea niille, jotka tarvitsevat sitä erityisesti, muun muassa mielenterveys-
palvelut ovat tässä keskeisessä roolissa. Ja myöskin niitä paikkoja tarvitaan, edustaja mai-
nitsi tämän nuorten aikuisten osaamisohjelman, joka on nyt toimintamallina vahvasti siinä
uudessa ammatillisen koulutuksen lainsäädännössä. Se järjestelmä palvelee kaikkia koh-
deryhmiä kokonaisuutena ja nykyistä paremmin. Ja myöskin riihessä nyt ihan tässä muu-
tama viikko sitten hallitus sopi lisärahoituksesta, [Puhemies koputtaa] niin että pystymme
erityisesti nuorten syrjäytymistä torjumaan 1 000 uudella aloituspaikalla ammatilliseen
koulutukseen.

16.07 Tuomo Puumala kesk (vastauspuheenvuoro): Arvoisa puhemies! Tämä alkuperäi-
nen kysymys siitä, miten kaikilla pitäisi olla mahdollisuus suorittaa toisen asteen koulutus
mahdollisimman vähillä kustannuksilla, on todella tärkeä. Uskon, että se on myös hallitus-
kausien yli menevä tavoite. Ei siinä kannata lähteä etsimään syypäitä oppositiosta tai hal-
lituksesta. Yritetään yhdessä hoitaa asiaa parempaan järjestykseen. Samaten kysymys op-
pivelvollisuudesta on asia, jota meidän on kyllä syytä pohtia yhdessä ihan huolella. En itse
ehkä puhuisi velvollisuudesta vaan oppioikeudesta. [Eero Heinäluoma: Hyvä!] Sitähän se
kaikille on.

Arvoisa ministeri! Kysymys siitä, kun siirtyy lukiosta tai ammattikoulusta sinne seuraa-
valle asteelle: Siinä monelle tulee aika isoja kustannuksia. Elikkä jos haluaa lääkikseen tai
oikikseen, se maksaa yleensä sen, että menee kurssille, joka maksaa jopa tuhansia euroja.
Kaikilla ei ole siihen mahdollisuutta. Tätä pitäisi muuttaa oikeudenmukaisemmaksi. Me
keskustassa näemme nyt erittäin tärkeänä, että yhdessä ja avoimesti pohdimme, miten
opiskelijavalintauudistus tehdään. Käydään siitä avointa poliittista debattia. [Puhemies ko-
puttaa] Oletteko samaa mieltä, että näin on syytä toimia?

16.08 Opetusministeri Sanni Grahn-Laasonen (vastauspuheenvuoro): Arvoisa puhe-
mies! Vielä tähän kysymykseen oppivelvollisuudesta ja syrjäytymisen ehkäisystä haluai-
sin tuoda sen näkökulman, että tutkimustenkin valossa kaikkein vaikuttavinta syrjäytymi-
sen ehkäisyä on se työ, mitä tehdään mahdollisimman ennaltaehkäisevästi ja varhaisessa
vaiheessa. Eli kohdennetaan tukea perheille ennaltaehkäisevästi. Meillä on lapsi- ja perhe-
politiikan muutosohjelma, joka pyrkii tähän varhaisen tuen käänteeseen. Samoin varhais-
kasvatus on vaikuttavaa, ja siihen tarvitsemme toimia, eli lähtisin etsimään niitä ratkaisuja
ennen kaikkea varsinkin sieltä.

Sitten toinen kysymys tästä opiskelijavalinnasta: Valitettavan monella nuorella on tie tu-
kossa toiselta asteelta korkea-asteelle. Lisäksi meidän koulutusjärjestelmään on pesiyty-
nyt sellainen maksullinen, ylimääräinen osa, joka ei ole kaikkien ulottuvilla, ja se on nämä
kalliit valmennuskurssit, jotka tietyillä aloilla ovat muodostuneet jopa lähes välttämättö-
myydeksi. Niihin ei ole kaikilla perheillä varaa, ja tästä maksullisesta, ylimääräisestä osas-
ta haluamme päästä eroon ja varmistaa nuorille sujuvat siirtymät korkea-asteen opintoihin.

16.10 Li Andersson vas (vastauspuheenvuoro): Arvoisa puhemies! Ministeri Grahn-Laa-
sonen tässä linjasi, että jokaisella suomalaisella nuorella pitää olla mahdollisuus kouluttau-
tua. Se on hieno periaate, mutta se, minkä tämä kesällä julkaistu selvitys oikeastaan osoitti,
oli se, että kaikilla suomalaisilla nuorilla ei tällä hetkellä ole tasavertaisia mahdollisuuksia
3



Pöytäkirjan asiakohta PTK 87/2017 vp
kouluttautua. Neljäsosa opintojaan keskeyttäneistä nuorista ilmoitti syyksi rahapulan. Mie-
lestäni tämä on todella surullinen tieto Suomen kaltaisessa maassa, ja kyllä meidän vas-
tuumme päättäjinä on yhdessä antaa suomalaisille nuorille se lupaus, että kenenkään nuo-
ren opintopolku ei jo toisella asteella saa pysähtyä ainakaan rahapulan takia. 

Ministeri Grahn-Laasonen, on todella tervetullutta, että te selvitätte tämän asian, mutta
sitten kun selvitykset on tehty, oletteko te valmis antamaan lupauksen, että hallitus myös-
kin käyttää rahoitusta tämän ongelman ratkaisemiseksi, kun tiedossa on, minkälaisia toi-
menpiteitä tarvitaan?

16.11 Opetusministeri Sanni Grahn-Laasonen (vastauspuheenvuoro): Arvoisa puhe-
mies! Mahdollisuuksien tasa-arvo on aivan meidän koulutusjärjestelmämme ytimessä, ja
tämän tasa-arvon vahvistamiseksi teemme töitä ja olemme valmiita keinoihin myöskin.
Nyt Opetushallitus tekee tätä selvitystään paraikaa, ja siitä saamme ainekset, mitä ongel-
mia ja mitä kohtia tarvitsee mahdollisesti ratkaista. Mutta Suomessa on maksuton koulu-
tusjärjestelmä, meillä on laadukas, ihan maailman huippuihin lukeutuva koulutusjärjestel-
mä, ja on tärkeätä pitää se sellaisena ja avata ja tarjota niitä näköaloja ihan jokaiselle lap-
selle perhetaustasta riippumatta.

Yksi kysymys, mikä on yhteiskunnassa noussut esiin koulutuksen rinnalla, on harrasta-
minen eli se, että valitettavasti jokaisella lapsella ja nuorella ei ole mahdollisuutta edes yh-
teen mieluisaan harrastukseen. Siitä syystä se on myöskin hallituksen agendalla siten, että
toimisimme niin, että voisimme yhteiskunnassa eri toimijoiden kesken asettaa tämmöisen
tavoitteen harrastustakuusta, että jokaisella lapsella ja nuorella on mahdollisuus harrastaa
eivätkä kohonneet kustannukset nouse esteeksi sille. [Välihuutoja vasemmalta] 

16.12 Sanna Lauslahti kok (vastauspuheenvuoro): Arvoisa puhemies! Suuret kiitokset
ministerille, että on ottanut tomerasti vietäväksi eteenpäin selvityksen. Kenellekään ei saa
syntyä tilannetta, jossa joudutaan keskeyttämään kulujen takia. Tässä on yksi näkökulma
myös se, millä tavalla me pystymme alentamaan opiskelijoiden kustannuksia.

Mutta nostaisin ihan eri asian tästä koulutustakuusta — joka on erinomainen asia meillä
ysiluokalta siirryttäessä toiselle asteelle — meillä on itse asiassa yksi ryhmä, joka tarvitsee
myöskin koulutustakuun: lukion päättävät. Meillä nimittäin on syntynyt äärettömän suuri
hakijasuma, ja se johtaa siihen, että meillä saattaa syrjäytyä lukion päättäneitä. Voisimme-
ko me Suomessa ottaa käyttöön koulutustakuun lukiosta lähteville?

16.13 Opetusministeri Sanni Grahn-Laasonen (vastauspuheenvuoro): Arvoisa puhe-
mies! Nyt kun ammatillisen koulutuksen lainsäädäntö on edennyt täältä eduskunnasta sin-
ne toimeenpanovaiheeseen, niin hallitus on päättänyt puoliväliriihessä lukiouudistuksen
käynnistämisestä. Tavoitteena on se, että lainsäädäntö uudesta lukiolaista voidaan antaa
eduskunnalle ensi keväänä, ja siinä keskeisenä tavoitteena on paitsi yleissivistyksen tur-
vaaminen ja vahvistaminen, laaja-alaiset yleissivistävät valmiudet, sen rinnalla myöskin
sujuvat siirtymät korkea-asteelle. Tällä hetkellä valitettavasti on niin, että liian monella
nuorella on tie tukossa korkea-asteopintoihin. Meillä keskimääräinen aloitusikä korkea-
kouluopinnoissa on siinä vaiheessa, kun monissa muissa maissa, käytännössä kaikissa
muissa maissa, aletaan jo valmistua alemmasta korkeakoulututkinnosta. Meillä siirrytään
myöhään jatko-opintoihin, ja se valitettavasti näyttäisi tutkijoiden mukaan jo vaikuttavan
nuorten tulevaisuuden odotuksiin ja johtavan siihen, että ei edes uskalleta lähteä hakeutu-
4



Pöytäkirjan asiakohta PTK 87/2017 vp
maan niille omille unelma- ja toivealoille. Tähän tarvitsemme [Puhemies koputtaa] opis-
kelijavalintauudistuksen, joka toki tehdään yhdessä korkeakoulujen kanssa, koska se on
autonomian piirissä.

16.14 Krista Kiuru sd (vastauspuheenvuoro): Arvoisa puhemies! Työurien pidentämi-
nen on yksi keskeisimpiä yhteiskunnan haasteita erityisesti täältä nuorten päästä. Uskon,
että sekä 16-vuotiaiden kohdalla että myös 19-vuotiaiden kohdalla tämän nivelvaiheen pi-
täisi sujua paremmin. Kuitenkin on todettava, että tämä hallitus jättää molempiin tarttumat-
ta. Kauniita puheita on tälläkin kyselytunnilla riittänyt, mutta kumpaankaan ei konkreetti-
sia lääkkeitä esitetä. Toisin on ollut ennen. Mutta valitettavaa on ollut se, että enemmistöä
ei ole aikaisemminkaan löytynyt näille tärkeille nivelvaiheiden ongelmien korjaamisille. 

Siksi haluaisinkin kysyä, opetusministeri, teiltä, kun olette perinteisesti vastustanut tätä
oppioikeuden laajentamista toiselle asteelle: Oletteko valmis muuttamaan mielenne? Kos-
ka jo pääministeri Sipilä viittasi tähän, että tämä oppivelvollisuusasia pitää ottaa tarkaste-
luun. Kaikki keskeiset talouspoliittiset asiantuntijat ovat kääntymässä siihen, että työuria
pitää pidentää nuorten päästä ja toinen aste pitäisi muuttaa maksuttomaksi. Oletteko samaa
mieltä näiden talousasiantuntijoiden kanssa?

16.15 Opetusministeri Sanni Grahn-Laasonen (vastauspuheenvuoro): Arvoisa puhe-
mies! Tärkeitä näkökulmia — mutta, edustaja Kiuru, teidän opetusministeriaikananne jäi
se ammatillisen koulutuksen uudistus tekemättä, joka olisi voinut vaikuttaa myönteisesti
näihin keskeyttämisen [Välihuutoja ympäri salia] vähentämistavoitteisiin, ja ne uudistuk-
set jäivät ikään kuin kokonaan pöydälle ja tekemättä.

Nyt ammatillisen koulutuksen reformi on kuitenkin hyväksytty, ja sillä pystytään juuri
näihin kiperiin kohtiin tarttumaan. Se ammatillisen koulutuksen keskeyttämisen vähentä-
minen ja nuorten syrjäytymisen ehkäiseminen ja siihen puuttuminen ovat sen reformin kes-
keisissä tavoitteissa.

Toinen näkökulma tähän kysymykseen on jo se mainittu varhainen puuttuminen. Eli mi-
käli haluamme näitä karmeita syrjäytymislukuja pienentää, niin sitä katsetta pitää kääntää
jo ennaltaehkäisevästi sinne varhaiseen puuttumiseen, varhaiskasvatuksen osallistumisas-
teen nostamiseen — se on vahvasti tutkijoilta tullut viesti — ja sen lisäksi myös perheille
kohdennettavaan tukeen, jotta jokainen lapsi ja nuori saisi mahdollisimman hyvän kas-
vualustan.

16.16 Krista Kiuru sd (vastauspuheenvuoro): Arvoisa puhemies! Kiitän mahdollisuu-
desta todeta, että viime hallituskaudella todella jäi ammatillisen koulutuksen uudistus te-
kemättä siksi, että eduskunta päätyi... seitsemän puoluetta kahdeksasta kannatti sitä, että
aloituspaikkoja ammatillisesta koulutuksesta ei tulisi leikata, ja tämä hallitus toimii nyt ta-
san päinvastoin.

Se, mikä on häpeällistä, on, että viime hallituskaudella todella kaatui oppivelvollisuu-
den, oppioikeuden pidentämishanke. Sitä ajattelin, että se olisi kannattanut tehdä sen takia,
että nuoret olisivat olleet 10 vuotta pidempään töissä, kun peruskoulun jälkeen olisi käyty
myös toinen aste. Mutta valitettavasti tähän toisen asteen muuttamiseen maksuttomaksi ei
opetusministerin silloinen kokoomuspuolue lähtenyt. Mitä mieltä olette nyt siitä asiasta?
5



Pöytäkirjan asiakohta PTK 87/2017 vp
16.17 Opetusministeri Sanni Grahn-Laasonen (vastauspuheenvuoro): Arvoisa puhe-
mies! Tähän ei oikeastaan tarvitse sen pidemmin vastata kuin toteamalla, että edustaja Kiu-
ru juuri hyvin kuvasi itse sen, että edellisellä kaudella jäivät uudistukset toteuttamatta. [Vä-
lihuutoja vasemmalta] Tällä hallituskaudella on toteutettu ammatillisen koulutuksen refor-
mi, joka on suurin koulutusuudistus kahteen vuosikymmeneen, ja vielä alleviivaan sitä,
että siinä tärkein näkökulma on se, että mahdollisimman moni, tulevaisuudessa koko ikä-
luokka, suorittaisi vähintään sen toisen asteen tutkinnon.

Lisäksi kannatan vahvasti sitä, että panostamme varhaiskasvatuksen kehittämiseen, ja
siihen hallituksella on myös konkreettisia toimia: osallistumisasteen nostaminen, varhais-
kasvatusmaksujen tuntuva alentaminen pieni- ja keskituloisia painottaen, jotta saamme
lapsia varhaiskasvatuksen piiriin ja jotta perheiden taloustilanne asteen verran helpottuisi.
Eli ensi vuoden alusta yhteensä 70 miljoonalla alennetaan varhaiskasvatusmaksuja, mikä
auttaa sinne perheiden talouteen ja sitä kautta [Puhemies koputtaa] myöskin sitten pysty-
tään varmasti tätä ensin esitettyä ongelmaa pieniltä osin korjaamaan.

16.18 Outi Alanko-Kahiluoto vihr (vastauspuheenvuoro): Arvoisa puhemies! Opetus-
ministeri esitti mielestäni aika kovan väitteen sanoessaan, että koulutustakuu Suomessa
toimii, ja olisin kiinnostunut kysymään: milloin olette tätä viimeksi selvittänyt ja aiotteko
selvittää? Nimittäin nyt on niin, että hallituksen toimeenpanemat erilaiset koulutusleikka-
ukset tosiasiassa lisäävät pudokkaiden määrää — toisen asteen leikkaukset, mojovat opin-
totukileikkaukset. Niiden lisäksi lukiolaisten toimeentulotuen saamisen ehtoja on kiristet-
ty, ja tutkimusten mukaan joka neljäs ammattikoululainen keskeyttää opintonsa sen vuok-
si, että rahat eivät riitä. Raportoidaan myös siitä, että tukea tarvitsevat opiskelijat eivät saa
terapiaa, moni keskeyttää opintonsa erilaisista sosiaalisista tai terveydellisistä syistä, ja
niin edelleen. Eli mihin perustuu väitteenne siitä, että koulutustakuu Suomessa toimii, ja
aiotteko selvittää myös sitä, miten nämä ammattikoululeikkaukset edelleen [Puhemies ko-
puttaa] pahentavat tätä koulutustakuun toimimattomuutta Suomessa?

16.19 Opetusministeri Sanni Grahn-Laasonen (vastauspuheenvuoro): Arvoisa puhe-
mies! Opetushallitus kerää tilastoa siitä, miten koulutustakuu toimii, ja muutaman viikon
takainen on se tieto, että viime keväänä peruskoulun päättäneistä yli 97 prosenttia olisi saa-
nut opiskelupaikan toiselta asteelta — ja se on hyvä viesti. Se kertoo siitä, että vuosia tehty
työ sen puolesta, että nuoret pääsisivät siirtymään toisen asteen opintoihin peruskoulusta,
toteutuisi. Se on ehdottomasti tavoite, ja emme voi ponnisteluja lopettaa ennen kuin se on
kaikille mahdollista, ja töitä pitää tänäkin vuonna vielä jatkaa sen osalta. 

Sitten on aivan varmasti näinkin, että aivan kaikki koko ikäluokasta eivät pysty opiske-
lemaan tavoitteellisesti ammatillisessa koulutuksessa, ja silloin tarvitaan sosiaali- ja ter-
veyspalveluja tueksi. Siihen liittyen — tietysti vastuuministerit tässä rinnalla voivat täy-
dentää — tarvitaan niitä mielenterveyspalveluja, tarvitaan toimivaa opiskelijahuoltoa, tar-
vitaan [Puhemies koputtaa] turvallisia aikuisia sinne oppilaitosten arkeen turvaamaan sitä
tietä ja koulutusta. Tähän myöskin tämä ammatillisen koulutuksen reformin henkilökoh-
taistaminen eli se tuen tarpeen nykyistä parempi määrittely jo siinä opiskelun [Puhemies
koputtaa] alussa toimii varmasti yhtenä lääkkeenä. 

16.21 Tiina Elovaara si (vastauspuheenvuoro): Arvoisa puhemies! Olen erittäin iloinen,
että keskustelemme nuorista ja heidän hyvinvoinnistaan. Ministeri nosti tässä esiin muun
6



Pöytäkirjan asiakohta PTK 87/2017 vp
muassa nuorten turvallisuudenkokemuksen. Puhuimme ennaltaehkäisystä, pudokkuudes-
ta, syrjäytymisestä. 

Eräs keskeinen tekijä syrjäytymisen ehkäisyssä ja tulevaisuuden rakentamisessa on ni-
menomaan turvallinen koulutie ja turvallinen oppimisympäristö. Saamme valitettavan
usein lukea koulukiusaamisesta ja siihen liittyvistä vakavista ongelmista. Haluaisinkin ky-
syä ministeriltä: mitä toimia koulukiusaamisen ehkäisemiseksi hallitus on tehnyt? Ja tie-
dustelisin: miten ministeri suhtautuu sinisten esittämään ehdotukseen puuttumisvelvoit-
teesta, joka voitaisiin kouluille antaa, jotta noin kahden kuukauden kuluessa kiusaamisti-
lanne saataisiin päättymään?

16.22 Opetusministeri Sanni Grahn-Laasonen (vastauspuheenvuoro): Arvoisa puhe-
mies! Hyvin tärkeä näkökulma myöskin tähän kysymykseen, sillä varmasti yksi tekijä
myös koulutuksen keskeyttämisen taustalla on se, jos ei siellä koulussa ole hyvä olla. Jo-
kaisella aikuisella, olipa sitten koulun aikuinen tai kuka tahansa meistä, on velvollisuus
puuttua, jos törmää kiusaamistilanteisiin. Se on aivan ehdoton aikuisen velvollisuus lasta ja
nuorta kohtaan puuttua kaikenlaiseen kiusaamiseen, rasismiin, kaikenlaiseen syrjintään ja
myöskin yksinäisyyteen. 

Tutkijat, ammattilaiset, koulun aikuiset joka päivä tekevät erinomaista työtä siinä, että
yritetään tunnistaa erilaisia toimivia, tehokkaita malleja puuttua kiusaamiseen. Siinäkin
asiassa meillä ammattilaiset tällä hetkellä tekevät työtä työryhmässä, joka jättää raporttin-
sa tämän vuoden lopussa. Yksi näkökulma, mikä nousee sieltä vahvasti, on tietysti nämä
uudet kiusaamisen muodot sosiaalisessa mediassa, netissä. Niillä on vähän erilaiset meka-
nismit, ja niihin täytyy löytyä oikeita puuttumisen kanavia. Sitten yksi näkökulma on jäl-
leen [Puhemies koputtaa] se varhainen puuttuminen, että jo siellä päiväkodeissa varhais-
kasvatuksessa opittaisiin tunnistamaan niitä varhaisia kiusaamisen ja kiusatuksi tulemisen
merkkejä. 

Kysymyksen käsittely päättyi.
7


