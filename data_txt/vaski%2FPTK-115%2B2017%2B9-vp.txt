















































DEM5F41.tmp.xml


Pöytäkirjan asiakohta PTK 115/2017 vp
Pöytäkirjan asiakohta 

PTK 115/2017 vp

Täysistunto

Torstai 9.11.2017 klo 16.00—18.49

9. Hallituksen esitys eduskunnalle laiksi tupakkaverosta annetun lain muuttamisesta
Hallituksen esitys HE 110/2017 vp
Valiokunnan mietintö VaVM 10/2017 vp

Ensimmäinen käsittely

Ensimmäinen varapuhemies Mauri Pekkarinen: Ensimmäiseen käsittelyyn esitellään
päiväjärjestyksen 9. asia. Käsittelyn pohjana on valtiovarainvaliokunnan mietintö VaVM
10/2017 vp. Nyt päätetään lakiehdotuksen sisällöstä.

Keskustelu

18.39 Kari Kulmala sin: Arvoisa puhemies! Esityksessä ehdotetaan muutettavaksi tu-
pakkaverosta annettua lakia, eli lähinnä veroa korotettaisiin keskimäärin 21 prosenttia.
Esityksen tavoitteena on hallitusohjelman mukaisesti korottaa tupakkaveroa asteittain.

Sikareista kannettaisiin arvonlisäveron lisäksi yksikköveroa. Lisäksi säädettäisiin sika-
reiden vähimmäisverosta. Esityksen myötä kalliimpien sikareiden osalta hintamuutos olisi
vain muutaman prosentin, eli tässä ohjataan polttamaan kalliimpia sikareita halvempien si-
jaan. Asiantuntemattomampi sanoisi, että tässä suositaan taas herrojen sikariharrastusta.
Tällä hetkellä sikareiden ja pikkusikareiden veroprosentti on noin kolmannes vähittäis-
myyntihinnasta. Sikareiden tupakkaverorasitus on kaksinkertaistunut vuosina 2009—
2017.

Vuoden 2016 elokuussa tuli voimaan uusi tupakkalaki, jolla muutettiin monelta osin tu-
pakkatuotteita koskevaa sääntelyä. Muutokset eivät vielä kaikilta osin ole voimassa, vaan
esimerkiksi makuainekielto tulee voimaan vasta toukokuussa 2020. Mielestäni tämä tu-
pakkalaki jäi kokonaisuutena hieman kesken, mikäli sen tavoitteena oli ihmisille myrkyl-
lisiä aineita sisältävien ja riippuvuutta aiheuttavien tupakkatuotteiden ja muiden nikotiini-
pitoisten tuotteiden käytön loppuminen Suomessa. Tältä osin se ei varmasti koskaan val-
miiksi tulekaan, mutta hieman avaan vielä edellisen tupakkalain tavoitetta: Kunnianhimoi-
nen tavoite pyrittiin saavuttamaan tarttumalla erityisesti lasten ja nuorten tupakointiin, eli
tupakoinnin aloittaminen on estettävä jo varhaisessa vaiheessa. Tätä tavoitetta tupakkalaki
linjaa alaikäisiä henkilöitä koskevilla tupakkakielloilla.

Uusimman nuorten terveystapatutkimuksen, STM 2017, tulosten mukaan nuorten tupa-
kointi jatkaa vähenemistään ja vuonna 2017 14—18-vuotiaista 7 prosenttia tupakoi päivit-
täin, kun vastaava luku oli 25 prosenttia vuonna 2001. Tupakkalain 118 § kieltää alle 18-
vuotiaalta henkilöltä tupakan hallussapidon ja 63 § tupakan maahantuonnin. Lisäksi tupak-
kalain 53 §:n mukaan on kiellettyä alle 18-vuotiaalle henkilölle myydä, välittää ja muuten
luovuttaa tupakkatuotteitta ja tupakointivälineitä. 109 §: henkilö, joka myy tai muutoin
vastiketta vastaan luovuttaa taikka välittää tupakkatuotteen alle 18-vuotiaalle henkilölle,
 Tarkistettu
4.1



Pöytäkirjan asiakohta PTK 115/2017 vp
syyllistyy tupakan myyntirikokseen, josta rangaistukseksi määrätään sakkoa tai vankeutta
enintään kuudeksi kuukaudeksi.

Näin ollen yksittäisen tupakka-askinkin välittäminen vastiketta vastaan alaikäiselle kau-
pasta on rangaistava rikos. Tupakan vastikkeeton luovuttaminen alaikäiselle on niin ikään
kiellettyä, mutta siitä ei tupakkalaissa ole säädetty rangaistusta. Voinee kysyä: miksi ei?
Alaikäiselle tupakan hallussapidosta ei ole tupakkalaissa myöskään säädetty rangaistusta,
ja näin ollen esimerkiksi poliisilla, opettajalla, vanhemmalla tai sijaisvanhemmalla ei ole
oikeutta takavarikoida tai ottaa pois tupakkatuotteita alaikäisen hallusta. Mielestäni tämä
on ristiriidassa tupakkalain tavoitteen kanssa sekä myös verrattuna alkoholilakiin, jonka
60 §:n ja 60 a §:n mukaan poliisi voi ottaa alkoholijuomat alaikäiseltä pois ja hävittää po-
liisin toimesta. Se, että alaikäiseltä ei voida ottaa tupakkavälineitä pois, perustuu perustus-
lakivaliokunnan kantaan lausunnossaan 23/1997, jonka mukaan pelkän hallussapidon kri-
minalisointia olisi pidettävä poikkeuksellisena. Tupakkatuotteen hallussapitäminen ei hei-
dän mielestään myöskään aina merkitse tuotteen käyttämistä tai edes käyttämisen aikomis-
ta. Ihan samalla tavoin voidaan mielestäni sanoa alkoholin hallussapidosta, jos niin halu-
taan.

Joka tapauksessa nikotiini on voimakkaasti riippuvuutta aiheuttava aine, josta eroon
pääseminen ei ole aina helppoa. Sen vuoksi onkin tärkeää, että tupakoinnin vähentämiseen
tähtäävissä toimissa etsitään myös keinoja, joilla voidaan tukea eri tapoja vieroittua niko-
tiinista. Se on suurta viisautta.

18.44 Pia Viitanen sd: Arvoisa puhemies! Kuten tuossa aiemmassa, alkoholiveroa koske-
neessa keskustelussa jo totesin, haittaverot ovat tässä vaiheessa ihan perusteltuja ja niitä
voidaan korottaa, ja siksi SDP on tässä esityksessä tukemassa hallituksen esitystä. Pyytäi-
sin myös kiinnittämään huomiota valiokunnan mietintöön tästä asiasta. Olemme kirjoitta-
neet sinne kohtuullisesti tekstiä myös juuri siitä näkökulmasta, kuinka tärkeää olisi, että
yhteiskunnassa noin yleisesti taisteltaisiin sen puolesta, että ihmisiä kannustettaisiin lopet-
tamaan tupakointi, ja sillä tavalla ihmisillä olisi mahdollisuus saada tukea ja erilaisia toi-
mia sitten siinä taistelussa, mikä jokaisen tupakoitsijan varmasti olisi syytä tehdä.

Yleiskeskustelu päättyi.

Eduskunta hyväksyi hallituksen esitykseen HE 110/2017 vp sisältyvän lakiehdotuksen si-
sällön mietinnön mukaisena. Lakiehdotuksen ensimmäinen käsittely päättyi.
2


