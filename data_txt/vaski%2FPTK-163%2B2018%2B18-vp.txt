















































DEMEB51.tmp.xml


Pöytäkirjan asiakohta PTK 163/2018 vp
Pöytäkirjan asiakohta 

PTK 163/2018 vp

Täysistunto

Torstai 21.2.2019 klo 16.01—22.46

18. Lakialoite laiksi metsästyslain muuttamisesta
Lakialoite LA 102/2018 vp Antti Kurvinen kesk ym.

Lähetekeskustelu

Puhemies Paula Risikko: Lähetekeskustelua varten esitellään päiväjärjestyksen 18. asia.
Puhemiesneuvosto ehdottaa, että asia lähetetään maa- ja metsätalousvaliokuntaan.

Keskustelu

22.32 Antti Kurvinen kesk (esittelypuheenvuoro): Arvoisa rouva puhemies! Tällä lakia-
loitteella esitetään metsästyslain 2 lukuun uutta, 19 a §:ää. Uudessa 19 a §:ssä säädettäi-
siin, että lain muiden säännösten estämättä riistaeläimen pyytäminen ja tappaminen olisi
mahdollista sellaisessa hätävarjelu- tai pakkotilassa, jossa riistaeläin hyökkää ihmisen tai
kotieläimen kimppuun tai tulee ihmisten tai kotieläinten lähettyville ja välittömästi uhkaa
ihmisten tai kotieläinten turvallisuutta. Välitöntä uhkaa ja vaaraa arvioitaessa otettaisiin
huomioon tilanteen pakottavuus sekä muut olosuhteet tilanteessa. 

Arvoisa puhemies! Tällä lakimuutoksella varmistettaisiin, että erityisesti suurpetojen,
kuten ahman, ilveksen tai suden, tullessa uhkaavasti ihmisten asuntojen pihoille ja muille
lähistöille, kansalaisella olisi selkeästi oikeus puolustaa itseään, perheenjäseniään ja koti-
eläimiään, kuten vaikkapa aitauksessa olevaa tuotantoeläintä tai pihassa kytkettynä olevaa
koiraa. Samoin esitettävä lakimuutos varmistaisi, että muun riistaeläimen, esimerkiksi hir-
ven, metsästyksen aikana tapahtuvassa suurpedon yllättävässä hyökkäyksessä metsästys-
koiran kimppuun metsästäjä saisi puolustaa omaa kotieläintään ilman tarpeetonta huolta
mahdollisista seurauksista.

Tämän uuden säännöksen nojalla tapahtuneesta riistaeläimen pyytämisestä ja tappami-
sesta tulisi metsästyslain mukaisesti ilmoittaa saalisilmoituksena sekä tehdä ilmoitus polii-
sille tai Rajavartiolaitokselle. Toimivaltaiset viranomaiset tutkisivat aina pakottavassa ti-
lanteessa tapahtuneen pyytämisen ja sen, ovatko olosuhteet olleet hätävarjelu- ja pakkoti-
lamaiset. Mikäli riistaeläimen kaataminen todetaan tapahtuneeksi sellaisissa oloissa, jotka
eivät vastaa uutta 19 a §:ää, seuraavat tästä normaalit rikosoikeudelliset seuraamukset.

Arvoisa puhemies! Meillähän on nyt jo tällä hetkellä rikoslaissa, rikoslain 4 luvussa,
yleiset säännökset hätävarjelu- ja pakkotilatilanteista, ja nämä mahdollistavat periaattees-
sa suurpedon tai muun riistaeläimen tappamisen siinä tilanteessa, jossa välitön vaara uh-
kaa. Tällä perusteella jonkin verran onkin tilanteissa, joissa on kotieläimen tai metsästys-
koiran kimppuun käyty ja sitten on ammuttu tällainen susi tai muu peto, esitutkintoja pää-
tetty ja syyttämättäjättämispäätöksiä tehty näiden yleisten rikoslain pakkotilasäännösten
nojalla, mutta kuitenkin kun kysymys on yleisistä pakkotilapykälistä, säännösten merkitys
on epäselvä ja vastuuvapausperusteiden kriteerit ovat väljät. 
 Tarkistettu
4.0



Pöytäkirjan asiakohta PTK 163/2018 vp
Joka tapauksessa, kun operoidaan näillä rikoslain yleisillä pakkotilakohdilla, kokonais-
arvio tehdään aina kerrallaan, ja voisi sanoa, että aina silloin metsästäjä on vähän niin kuin
löysässä hirressä, kun arvioidaan, tuliko se susi todella sen hirvikoiran kimppuun vai ei ja
oliko se todella sellainen tilanne, että se susi tai muu peto olisi kohta raadellut ne lampaat
tai naudat siellä pellolla. Arviointi tehdään yleensä syyttäjän harkinnassa, ja niin kuin hy-
vin tiedetään, epäillystä metsästysrikoksesta tulee käytännössä hyvin raskaita seurauksia
aseluvan haltijalle. Jos harrastaa metsästystä, jos elää maaseudulla, missä on iso osa sillä,
että liikutaan metsässä ja pyydetään riistaa, niin on erittäin rankka seuraamus, jos menettää
ne harrastuksen ja osittain ehkä elinkeinon ja elämäntavankin välineet elikkä aseet. Näen-
kin, että metsästäjien ja muiden maaseudulla asuvien oikeusturva edellyttää lainsäädännön
täsmentämistä. Tämän aloitteen hyväksymisen jälkeenkin sovellettaisiin toki tarvittaessa
myös näitä rikoslain yleisiä pakkotila- ja hätävarjelukohtia.

Puhemies! Tämän aloitteen taustanahan on erityisesti susikannan räjähdysmäinen kas-
vu viime vuosina joka puolella Suomea. Uusia havaintoja tulee koko ajan. Suomessa on ol-
lut vuodesta 2005 lähtien hoitosuunnitelma susikannalle, ja ihan tämän hoitosuunnitelman-
kin mukaan kanta on lähtenyt nousuun. Ja vahvoja epäilyksiähän on siitä, että nämä susi-
määrät Suomessa eivät ole ihan kohdallaan, vaan vieläkin isommista määristä puhutaan,
kuin mitä viralliset arviot ovat.

Kaikista huolestuttavinta on niin sanottu pihasusi-ilmiö, jossa petoja liikkuu ihmisasu-
tuksen lähistöllä vailla pelkoa. Tällaiset pihasudet ovat käyttäytyneet aggressiivisesti ihmi-
siä kohtaan muun muassa muristen ja esitellen hampaitaan. Nämä pihasudet ovat myös tap-
paneet useita tuotantoeläimiä ja koiria. Pohjanmaalla erityisesti viimeisen parin vuoden ai-
kana tämä ilmiö on voimistunut, ja erityisesti turkistilat ovat kokeneet kovia vahinkoja,
kun siellä nämä pihasudet ovat turkiseläimiä tappaneet.

Arvoisa puhemies! Tämä susien määrän lisääntyminen uhkaa horjuttaa maaseudulla
asuvien ihmisten lainkuuliaisuutta ja luottamusta koko yhteiskuntaan. On kestämätön ti-
lanne, että ihmiset joutuvat kuljettamaan lapsensa kouluun peläten susia, ja on myös koh-
tuutonta, ettei ole varmuutta siitä, että jos peto on tulossa kohti omaa eläintä tai pyörii siel-
lä pihalla, missä lapsia liikkuu, voiko sellaisen häiriöeläimen lopettaa vai ei. Se on kohtuu-
tonta, ja tällainen selkeyttäminen lakiin olisi tarpeen. Tahdon huomauttaa, että Ruotsin
metsästyslaissa on tällainen vastaava pykälä, jaktförordningenin 28 §, joka mahdollistaa
juuri tällaisen petoeläimen ampumisen, lopettamisen siinä kohtaa, kun se uhkaa eläintä tai
ihmistä.

Arvoisa puhemies! Elämme vaalikauden viimeisiä viikkoja, ja yritin sinnikkäästi tuossa
kuluneen syksyn ja talven aikana saada tähän yli sata kansanedustajaa allekirjoittamaan —
valitettavasti tämä projekti ei onnistunut, ja 62 allekirjoitusta sain tähän — ja kun tiede-
tään, että tässä on muutama viikko jäljellä, ja tiedetään eduskunnan niin sanotut herras-
miessäännöt, niin todennäköistä on, että tämä aloite valitettavasti raukeaa. Toivon kuiten-
kin, että maa- ja metsätalousvaliokunta käsittelisi tämän aloitteen vakavuudella ja keskus-
telisi maa- ja metsätalousministeriön kanssa siitä, voisiko jotakin valmistelutoimenpiteitä
tässä kuitenkin käynnistää. Tämähän ei kovin merkittävä muutos ole, ja kun Ruotsista hae-
taan esimerkkiä, niin on varmasti tasapainossa myös meidän Euroopan unionin velvoitteit-
temme kanssa. Joka tapauksessa toivon, että maa- ja metsätalousministeriö perehtyy tähän
lakialoitteeseen ja tuleva hallitus ja huhtikuussa valittava eduskunta viimeistään säätää
tämmöisen tarvittavan muutoksen Suomen metsästyslakiin. 
2



Pöytäkirjan asiakohta PTK 163/2018 vp
22.40 Kauko Juhantalo kesk: Arvoisa rouva puhemies! Ei pelkästään Pohjanmaa vaan
myös Satakunta ja Varsinais-Suomi yhtyvät lämpimästi edustaja Kurvisen aloitteeseen.
Tosiasia on nyt vain niin, että siellä meidänkin alueella peurakanta ynnä muun tällaisen
ison riistan kanta on niin lisääntynyt, että meillä susi on seurannut luonnollisesti näitä lau-
moja ja sudesta on tullut hyvin yleinen siellä, laumoina. Koska asutus on melko tiheää, täl-
lainen valitettava pihasusi-ilmiö on nopeasti lisääntynyt ja aiheuttaa luonnollisesti normaa-
li-ihmisessä, etenkin lapsiperheissä, kauhua ja monenmoisia ongelmia lasten koulutiellä.

Minusta on aivan oikein tämä hätävarjelu- ja pakkotilalainsäädännön yleissäännöksen
tarkentaminen metsästyslaissa, niin kuin edustaja Kurvinen sanoo. Yleislainsäädännön
mukaisesti pitäisi sillä hetkellä kun tapahtuu tuollainen suden tai muun petoeläimen koh-
taaminen, arvioida nopeasti, mikä on objektiivisesti arvo sillä ammuttavalla ja sillä uhkaa-
valla vaaralla, ja verrata niitä, olenko oikeassa nyt, ja sen jälkeen joutuu poliisiviranomais-
ten ynnä muiden kanssa tekemisiin ja pitkäaikaiseen arviointiin, jossa sinulta viedään met-
sästysoikeudet, aseet ja niin edelleen. 

Kyllä tämän menettelyn täytyy olla suoraviivaisempaa ja myös sensuuntaista kuin Ruot-
sissa, sivistyneessä maassa, on tehty. Ei se vaadi, eikä se saa vaatia... Silloin kun ihmisen
tai kotieläimen — karjan tai rakkaan koiran tai muun eläimen — henki on vaarassa niin,
että luonnon villieläin sitä uhkaa, ja joudut siihen tilanteeseen, sinulla täytyy olla laillinen
oikeus näitä arvoja puolustaa.

22.42 Antti Kurvinen kesk: Arvoisa rouva puhemies! Kiitän edustajakollega Juhantaloa
erittäin hyvästä lisätaustoituksesta ja osallistumisesta tämän lakialoitteeni keskusteluun.
Edustaja Juhantalon kanssa on ollut miellyttävää tällä vaalikaudella tehdä töitä, ja kun nyt
hän on ilmoittanut, ettei ole enää satakuntalaisten käytettävissä, niin täytyy meidän mui-
den juristiedustajien yrittää jatkaa näitä hyviä perinteitä.

Puhemies, en ole lakialoitteita aikaisemmin tehnyt, ja tuossa kun tähän keräsin nimiä,
huomasin, että tässä ei kyllä mikään digitalisaatio toimi vaan tämä on ihan verkostomark-
kinointihommaa ja aika haastavaakin nuppi nupilta tehtävää nimien keräämistä.

Toivon todella — niin kuin edustaja Juhantalokin tuossa sanoi — että maa- ja metsäta-
lousvaliokunta, jos heillä on aikaa, pyytäisi tästä vastineen tai jonkun arvion ministeriöltä.
Joka tapauksessa tulen tämän tekstin myös maa- ja metsätalousministeri Jari Lepälle ja hä-
nen esikunnalleen toimittamaan ja toivon, että maa- ja metsätalousministeri käynnistää
joka tapauksessa selvitykset tämän asian hoitamiseksi, on se muodollinen käsittely tälle
aloitteelle mikä tahansa.

Puhemies! Kun tätä tein ja niitä nimiä keräsin, en voinut olla vertaamatta, että jos en sat-
tuisi olemaan kansanedustaja vaan toimisin tuolla ihan tavallisena, eduskunnan ulkopuoli-
sena kansalaisena ja keräisin tähän nimiä kansalaisaloitepalvelussa, niin se olisi paljon hel-
pompaa. Tein tuossa laskutoimituksen: 62 kansanedustajaa on tämän aloitteen allekirjoit-
tanut, ja jos jokaisella olisi keskimäärin 4 000 äänestäjää, niin tällä olisi 248 000 ääntä tai
allekirjoitusta. Ja kansalaisaloitteeseen, joka saa täysimittaisen käsittelyn tässä talossa,
vaaditaan 50 000 ääntä tai allekirjoitusta. Pidän sitä kyllä pikkuisen meidän parlamentaris-
min ja demokratiankin ongelmana, että me täällä valmistelemme näitä vakavia lakialoittei-
ta — tämäkin on vakava asia, pihasusi-ilmiöön ja ylipäänsä metsästäjien oikeusturvaan
liittyvä lakialoite, ja tässä on periaatteessa yli 200 000 allekirjoitusta, mutta tämä menee
sitten johonkin ja käsitellään, jos ehditään — ja sitten kun kansalaisaloite, joka on hutiloi-
malla laadittu, 50 000 pankkitunnuskirjausta saa, niin se saa sitten täyden prosessin. Toi-
3



Pöytäkirjan asiakohta PTK 163/2018 vp
vottavasti jossain kohtaa, kun näitä perusasioita käsitellään, vielä tämäkin asia mietittäi-
siin, että mikä on todella oikeudenmukaista ja meidän demokratian hengen mukaista.

22.44 Kauko Juhantalo kesk: Rouva puhemies! Haluaisin vielä täsmentää, koska tämä
kohtaantuu nyt lähinnä susikantaan: Susikannan laskentamenetelmässä on tapahtunut vi-
rallisesti muutos. Meillä aikaisemmin kannan on virallisesti laskettu olevan noin 200—300
suden välillä, ja silloin on laskettu aikuissudet. Nyt uuden laskentatavan mukaan lasketaan
myös pentueet, jolloin aivan selvästi susikanta on vähintään sadalla laajempi kuin aikai-
sempien laskentojen mukaisesti, ja se näkyy elävässä elämässä.

Keskustelu päättyi.

Asia lähetettiin maa- ja metsätalousvaliokuntaan.
4


