















































DEMAE0B.tmp.xml


Pöytäkirjan asiakohta PTK 79/2018 vp
Pöytäkirjan asiakohta 

PTK 79/2018 vp

Täysistunto

Torstai 6.9.2018 klo 16.02—18.18

3. Hallituksen esitys  eduskunnalle laeiksi ympäristönsuojelulain ja rikoslain 48 luvun 3 §:n 
muuttamisesta

Hallituksen esitys HE 94/2018 vp

Lähetekeskustelu

Toinen varapuhemies Tuula Haatainen: Lähetekeskustelua varten esitellään päiväjär-
jestyksen 3. asia. Puhemiesneuvosto ehdottaa, että asia lähetetään ympäristövaliokuntaan.

Keskustelu

16.59 Satu Hassi vihr: Arvoisa puhemies! Tosiaan, me ympäristövaliokunnassa saamme
tarkemmin ruotia tämän lakiesityksen. Tavoitteenahan on keventää ympäristölupamenet-
telyä luomalla tämmöinen kevyempi ilmoitusmenettely toiminnoille, joiden ympäristövai-
kutukset eivät ole suuret. Lausuntokierroksella tämä esitys sai paljon kritiikkiä muun
muassa kuulemisten ja valitusoikeuden rajoittamisesta, ja on hyvä, että näiltä osin hallituk-
sen esitys on lausuntokierroksen jälkeen parantunut, mutta kiinnittäisin huomiota siihen,
että on mahdollista, että tässä nyt kuitenkin itse asiassa monimutkaistetaan asioita, vaikka
tavoitteena on yksinkertaistaminen. Ympäristönsuojelulain uudistuksethan jo yksinker-
taistavat näitä menettelyjä, joten voi olla, että itse asiassa se varsinainen asia, mitä tällä hal-
lituksen nyt käsiteltävällä esityksellä tavoitellaan, on jo tehty. Mutta tosiaan me ympäris-
tövaliokunnassa sitten perehdymme tähän asiaan ja tutkimme sen huolellisesti.

17.01 Petri Honkonen kesk: Arvoisa puhemies! Tosiaankin hallituksen linjanahan on ol-
lut tällä vaalikaudella merkittävästi helpottaa erilaista normitusta ja sääntelyä, ja tässä on
edetty määrätietoisesti, varsinkin mitä tulee tähän ympäristöluvitukseen ja näihin erilaisiin
elinkeinotoiminnassa tarvittaviin lupiin. Lähden siitä, että kuitenkaan ympäristönsuojelun
taso ei ole heikentynyt eikä tule tälläkään lakiesityksellä heikentymään. Sen sijaan silloin
kun toiminnassa ei olennaisia muutoksia ole tapahtunut ja nämä tietyt toiminnan rajat ase-
tetaan, sitä varsinaista ympäristölupaa ei tarvita, vaan tämä ilmoitus riittää. Olen sitä miel-
tä, että tämä on todella hyvää kehitystä. Kuitenkin sitten nämä kaikista isoimmat toimin-
nat, joilla voidaan katsoa olevan suurempia ympäristövaikutuksia, ovat sitten edelleen ym-
päristöluvan piirissä ja suurimmat niistä tietenkin myös sitten ympäristövaikutusten arvi-
oinnin piirissä.

17.02 Riitta Myller sd: Arvoisa puhemies! On tietysti hyvä, että asioita sujuvoitetaan ja
asioitten hoitamista sujuvoitetaan. Sehän on erittäin hyvä ilmaisu, ja tätä sujuvoittamista-
han on tehty jo pitkin matkaa. Nyt olisi kuitenkin hyvä pikkuhiljaa arvioida myös sitä, mikä
merkitys ympäristölainsäädännölle on ollut sillä, että vuosi vuodelta, laki lailta on tätä niin
 Tarkistettu
4.1



Pöytäkirjan asiakohta PTK 79/2018 vp
sanottua sujuvoittamista tapahtunut, eli norminpurkua, ja missä määrin sitten ne kasautu-
vat sillä tavalla, että sillä alkaakin olla jo merkitystä ympäristönsuojelun kannalta. Kysyn-
kin arvoisalta ministeriltä: miten paljon tätä kohtaa on pohdittu ympäristöministeriössä?
Muistan, että jo jokin aika sitten, kun me olemme valiokunnassa käsitelleet näitä asioita,
sieltä on tullut aika huolestuneita näkemyksiä siitä, että olisi hyvä myös jossain vaiheessa
katsoa tarkoin se, mikä vaikutus kaikella sillä työllä, jota on ikään kuin tämän sujuvoitta-
misen nimissä tehty norminpurussa, on sitten käytännössä ympäristönsuojelulle ollut. 

Ja toisena asiana se, että millä tavalla huolehditaan myöskin siitä, että kansalaisten osal-
listumisoikeus ympäristöä koskevaan päätöksentekoon riittävissä määrin turvataan, että
ikään kuin ei viedä asioita vain sinne virkamiesten kammareihin vaan niistä keskustellaan
myös riittävästi julkisuudessa.

17.04 Asunto-, energia- ja ympäristöministeri Kimmo Tiilikainen (vastauspuheen-
vuoro): Arvoisa puhemies! Todellakin tässä lakiesityksessä on kyse siitä, että ympäristön-
suojelun normit ja taso täytetään mutta kevyemmällä hallinnollisella menettelyllä. Tämä
on ollut tämän hallituksen sujuvoittamistoiminnan linjaus. Emme me tingi ympäristönsuo-
jelun tasosta, emme ihmisten terveyden suojelun tasosta, mutta pyrimme siihen, että hal-
linnolliset menettelyt ovat yksinkertaisempia ja kevyempiä. Ja tässä on hyvin selvä, iso
ero. 

Aivan samalla tavoin kuin äsken kyselytunnilla: On iso ero sillä, puhutaanko ilmastoso-
pimuksen mukaisesta maaraportista vai jonkun siitä antamasta tulkinnasta. Tuo maaraport-
ti on kymmenien virkamiesten Tilastokeskuksen johdolla tekemä kuvaus vuodelta 2015.
Tunnen sen harvinaisen tarkkaan. Olen itse sen esipuheen allekirjoittanut. Sen sijaan, jos
lähdetään väittämään tästä raportista jotain, mikä perustuu jonkun toisen tulkintaan, joka
on perin puutteellinen, niin siinä kannattaa olla myös opposition tarkkana, että mitä sitee-
rataan.

Tämänkaltaisia asioita meidän vain täytyy nyt kylmänviileästi arvioida, niin ettemme
tietoisesti hämärtäisi, vaan pidetään ympäristönsuojelun taso korkeana, niin kuin Suomes-
sa on perinne, mutta tehdään kuitenkin näitä hallinnollisia toimenpiteitä esimerkiksi täällä
lainsäädännön puolella, jotta on helpompaa saavuttaa se vaadittu taso, ilman turhaa hallin-
nollista taakkaa.

Toinen varapuhemies Tuula Haatainen: Avataan debatti. Ilmeinen tarve on.

17.06 Sinuhe Wallinheimo kok (vastauspuheenvuoro):  Arvoisa puhemies! Mielestäni
ministeri Tiilikainen vastasi äärimmäisen hyvin, ja ehkä nämä edustaja Myllerin huolet
ovat tietyllä lailla ylimitoitettuja.

Suomessahan oli tämän hallituskauden alkaessa noin 15 000 erilaista ympäristölupaa.
Nyt tämän uudistuksen jälkeen me tulemme 11 000 ympäristölupaan. Muissa Pohjoismais-
sa mennään 3 000—5 000:n tasolla. Joten kyllä siellä purettavaa on, ihan vain, että pääs-
täisiin tuonne muiden Pohjoismaiden tasolle.

Arvoisa ministeri, tässä haluaisin kiittää: Tämä työ on alkanut mielestäni äärimmäisen
hyvin, ja tässä nimenomaan on otettu kaikki luontoarvot huomioon, ja sitä kautta tässä teh-
dään nimenomaan parempaa ja sujuvampaa sääntelyä, ja se varmasti on yksi tämän halli-
tuksen onnistuneimpia hankkeita.
2



Pöytäkirjan asiakohta PTK 79/2018 vp
17.07 Hannu Hoskonen kesk (vastauspuheenvuoro): Arvoisa rouva puhemies! Aivan to-
dellakin, niin kuin edellisessä puheenvuorossa todettiin, tässä ollaan järkevöittämässä tätä
ympäristölupamenettelyä. On aivan luonnollista, että joku karjasuojan rakentaminen tai
vastaava, joka on ympäristövaikutuksiltaan käytännössä olematon, saa ilmoitusmenettelyl-
lä luvan. Tällaiseen menettelyynhän pitää mennä yhä enemmän. En tiedä Suomessa yhtä-
kään ihmistä, joka oman kotipiirinsä tai pihapiirinsä tai elinpiirinsä haluaisi liata ja pilata.
Sehän on ajatuksenakin ihan absurdi, ihan hurja. Eihän kukaan sellaista halua tehdä. Tä-
män takia hallitus on määrätietoisesti koko tämän vaalikauden ajan purkanut byrokratiaa.

Edustaja Wallinheimo hyvin puheessaan kuvasi tätä, vertasi meidän tilannettamme
Ruotsin tilanteeseen, ja samaan suuntaan pitää meidänkin mennä. Tällaisissa asioissa, jois-
sa rakennetaan vähän tai ei ole merkittävistä asioista kysymys, tällä keinoin pitää edetä, ku-
ten ministeri sanoi. Onhan kummallista, kun navetan rakentamiseen tänäpänä alkaa olla
yhtä tiukassa luvan saaminen kuin ydinvoimalan rakentamiseen. Jotkut sanovat, että tarvi-
taan saman verran paperia, niin onhan siinä nyt jotakin kummaa näissä kahdessa asiassa.

17.08 Riitta Myller sd (vastauspuheenvuoro):  Arvoisa puhemies! En todellakaan usko,
että kellään voikaan olla mitään sitä vastaan, että erilaisia hallinnollisia asioita joustavoi-
tetaan ja sujuvoitetaan. Mutta kun erilaista norminpurkua on tehty nyt jo aika kauan eri
lainsäädäntöjen yhteydessä, niin kysymykseni siis kuului: ollaanko selvitetty tai selvittä-
mässä ympäristöministeriössä, mikä niitten yhteisvaikutus on? Ministeri sanoi, että ympä-
ristönsuojelun tasoa ei ole tarkoitus heikentää. Mutta voiko sitä tapahtua niin, ettei sitä tar-
koiteta, vaan ikään kuin näitten eri normien purkamisen yhteisvaikutuksesta? En nyt tar-
koita pelkästään tätä asianomaista hallituksen esitystä.

17.09 Satu Hassi vihr (vastauspuheenvuoro):  Arvoisa puhemies! Tähän kyseiseen laki-
esitykseen vielä huomiona se, että en sinänsä usko, että on kovinkaan kiistanalainen asia,
etteikö sitten sellaisten hankkeiden kohdalla, joiden ympäristövaikutukset ovat vähäiset,
tämmöinen kevyempi menettely voisi olla perusteltu, mutta meidän on ympäristövaliokun-
nassa tarkkaan mietittävä sitä, tuleeko tästä lisämonimutkaistamista sen takia, että sitten on
arvioitava tapauskohtaisesti, mikä hanke kuuluu tämän kevyemmän menettelyn piiriin ja
mikä tarvitsee sitten nämä lupamenettelyt ja voiko siitä kenties tulla sitten esimerkiksi oi-
keudellisia kiistoja ja sitten näiden hankkeiden pitkittymisiä. 

Mutta mitä tulee metsänieluihin ja ilmastoon, niin huomauttaisin, että hallituksen omis-
sa vaikutusarvioissa, jotka ovat liittyneet ilmastoselontekoon ja KAISU-ilmasto-ohjel-
maan, todetaan, että jos metsähakkuut kasvavat suunnitellulla tavalla, niin se syö muilla
sektoreilla tehtävien päästövähennysten hyödyn.

17.10 Timo Heinonen kok (vastauspuheenvuoro):  Arvoisa rouva puhemies! Kiitos mi-
nisterille! Ministeri Tiilikainen, teidän johdollanne on tehty hyvää, määrätietoista työtä ni-
menomaan tästä tulokulmasta, että ei ole tingitty ympäristönsuojelusta mutta on kevennet-
ty sitä hallinnollista taakkaa ja sitä byrokratiaa, mitä meillä on. Meillä on edelleen tällä het-
kellä merkittävästi erilaisia investointeja ja rakennushankkeita, isompia ja pienempiä, lu-
vituksen erilaisissa syövereissä, ja on ollut hyvä, että myös tätä valituskierrettä on pystytty
jonkin verran tämän hallituksen toimesta vähentämään. Meillä on jopa tällaisia lähes am-
mattivalittajia, jotka valittavat jokaisesta eri vaiheesta, ja tällä tavalla monet hankkeet ovat
3



Pöytäkirjan asiakohta PTK 79/2018 vp
olleet pitkäänkin ilman lupaa. Itse kannatan tätä normien purkua ja itse asiassa sellaista
henkeä, että saa tehdä. Se on hyvä lähestymistapa näihin.

17.11 Marisanna Jarva kesk (vastauspuheenvuoro):  Arvoisa puhemies! Tällä hallitus-
kaudella tämä turhien normien purku on ollut tärkeä, kansalaisten odottama toimenpitei-
den joukko, jota on eri aloilla ja eri ministeriöissä nyt tehty. Todellakin työ on vasta alussa.
Yrityspuolella varsinkin on nostettu esiin myös nämä ympäristölupa-asiat siinä mielessä,
että hyvin moni hanke myöhästyy ja pitkittyy ja jää jopa kokonaan aloittamatta sen vuoksi,
että ympäristölupaprosessi kestää niin pitkään ja he tietävät ja ovat kuulleet viranomaisil-
ta, että resursseja ei ole riittävästi. Olisinkin ministeriltä kysynyt tästä: onko minkälaisia
ajatuksia siitä, että näitä resursseja lisättäisiin riittävästi, että asianmukaiset ympäristölu-
vat käsiteltäisiin?

Toisena asiana sitten todellakin, että on hyvä, että sitten tämmöisissä niin sanotusti sel-
keissä tapauksissa tähän ilmoitusmenettelyyn mennään enemmän kaikilla muillakin aloil-
la.

Kaiken kaikkiaan tämä on erittäin hyvä esitys.

17.12 Hanna Halmeenpää vihr (vastauspuheenvuoro): Arvoisa rouva puhemies! Minä-
kään en tietysti kannata mitään tarpeetonta säätelyä enkä ylimääräistä byrokratiaa. Sikäli
tämä esitys on kyllä varsin ymmärrettävä, että meillä tuossa luvituksen säätelyssä on kiel-
tämättä melkoista epäsuhtaa: meillähän kokonaisen ydinvoimalaitoksen teollista infraa
voidaan satojen hehtaarien alueella rakentaa täydellä teholla, ennen kuin itse laitoksella on
edes rakentamislupaakaan, mutta navetan rakentaja voi joutua odottamaan vuosia, ennen
kuin voi lapiota maahan lyödä. Mutta tämän lakiesityksen kohdalla tulee mieleen väistä-
mättä, onko se jokseenkin tarpeeton sikäli, että tuleeko tämä käytännössä oikeasti lisää-
mään ympäristösäätelyn monimutkaisuutta tuomalla siihen taas yhden uuden prosessin en-
tisten tilalle. Käytännössähän hallitusohjelman kirjaukset tällä hallituskaudella ovat jo ym-
päristönsuojelulain muutoksina poistaneet tuolta lupamenettelystä paljon toimintoja. Ja il-
man muuta edelleen tullaan tapauskohtaisesti käyttämään siinä harkintaa, tarvitaanko ym-
päristölupaa, tarvitaanko ilmoitusmenettelyä. Olen pikkasen huolissani siitä, jouhevoittaa-
ko [Puhemies koputtaa] tämä sitä luvitustyötä.

17.13 Antero Laukkanen kd (vastauspuheenvuoro):  Arvoisa rouva puhemies! Tämän
hallituksen ehkä yksi selkeimpiä onnistumisen alueita on ollut tämä sujuvoittamisen jatku-
va eteenpäinvieminen, eli 300 asiaa on jo viety maaliin. Pidän hyvänä sitä, että hallinnol-
linen taakka jatkuvasti kevenee monella hallinnonalalla ja että monesta lupamenettelystä
on siirrytty ilmoitusmenettelyyn. Tämä on, niin kuin täällä todettiin, ollut myös kansalais-
ten toive.

Tämä esitys perustuu ministeri Tarastin työryhmän pohdiskeluun, ja se, mistä tässä eri-
tyisesti iloitsin, on se, että loistava työryhmän antama lausunto on otettu vakavasti ja sitä
viedään eteenpäin. Uskon, että tällä on myös sellainen vaikutus jatkossa, että erilaisten työ-
ryhmien, mitä perustetaan, työhön suhtaudutaan yhä vakavammin, kun nähdään, että ne
myös johtavat sitten ajan myötä jatkuvaan muutokseen ja hyviin asioihin.

Kiitos tästä esityksestä.
4



Pöytäkirjan asiakohta PTK 79/2018 vp
Toinen varapuhemies Tuula Haatainen: Tämän debattiosuuden jälkeen sitten menem-
me puhujalistaan. 

17.15 Timo Heinonen kok: Arvoisa rouva puhemies! Tämä normienpurku on ollut yksi
tämän hallituksen keskeisiä tehtäviä. On lähdetty siitä ajatuksesta, että saa tehdä, eli on
rohkeasti lähdetty purkamaan turhaa sääntelyä ja normeja oikeastaan läpi kaiken toimin-
nan. Itse asiassa tällä ympäristöpuolella mutta myös rakentamisen ja asumisen puolella,
tässä kokonaisuudessa, niin kuin edustaja Wallinheimo, joka on ollut yksi tällainen nor-
minpurun edelläkävijä, toi esille, meillä on poikkeuksellisen paljon tätä sääntelyä, ja on ol-
lut hyvä, että näitä toimenpiteitä on nyt ympäristöministeri Kimmo Tiilikaisen johdolla
tehty. 

On lähdetty sujuvoittamaan luvitusta, ja niin kuin tuossa totesin, meillä on edelleen erit-
täin paljon erilaisia investointeja kiinni lupavaiheissa. Itse asiassa jonkin verran tämän ny-
kyisen hallituksen työ on jo tuottanut tulosta ja näkyy näissä tilastoissakin. Viranomaisten
lupapäätöstä odottavien investointien kokonaisarvo oli vuonna 2016 noin 2,9 miljardia eu-
roa, kun vielä edellisen hallituksen aikana luku oli reilusti suurempi, 3,6 miljardia, eli tässä
on selkeästi pystytty etenemään, eli lupajonoissa on siis aiempaa vähemmän investointeja,
vaikka samaan aikaan yritysten investointiaktiivisuus on noussut. Tämä viittaa siis lupakä-
sittelyiden nopeutumiseen. Jonot ovat silti edelleen pitkät. Esimerkiksi valtion ympäristö-
lupahakemusten keskimääräinen käsittelyaika oli aluehallintovirastoissa yli 17 kuukautta,
ja se on toki pitkä aika. Nyt sitä on jonkin verran pystytty laskemaan.

Yritysten antamat arvosanat paranivat tämän hallituksen kolmen ensimmäisen vuoden
aikana viranomaiskäsittelyn kaikilla osa-alueilla verrattuna viime hallituskauden aikai-
seen tutkimukseen. Etenkin luvan hakemisen alkuvaiheeseen liittyvä byrokratia on keven-
tynyt. Noin kolmannes arvioi tilanteen hyväksi, kun aiemmin luvut olivat selkeästi suu-
rempia. Kokonaiskuva lupajärjestelmien toimivuudesta on kuitenkin edelleen aika kriitti-
nen. Lähes 80 prosenttia tähän laajaan EK:n tekemään tutkimukseen vastanneista koki ja
oli sitä mieltä, että uudistuksia on jatkettava, ja on hyvä, että näin myös tehdään. Tässä esi-
tyksessä on kyse yhdestä pienestä osasta, ja nimenomaan tämäntyyppisissä meidän on jär-
kevää määrätietoisesti edetä.

Yleisesti yrittäjät edelleen näkevät ongelmaksi valitukset tuomioistuimiin. Noin 43 pro-
senttia piti nykyisiä käytäntöjä huonoina, ja vain 17 prosenttia arvioi ne hyviksi. Ja tähän-
kin tällä hallituskaudella on nyt puututtu, eli on rajattu myös tätä valitusoikeutta. Valitus-
oikeus on nykyisin vain niillä, joita asiat selkeästi koskettavat, ja se on varmasti yleisen oi-
keustajunkin mukaista.

Itse pidän, arvoisa puhemies, hyvänä sitä, että sujuvoitamme lupamenettelyä kaavoituk-
sesta lähtien aina itse luvitukseen, ja yksi hyvä esimerkki ovat nämä luvituskokonaisuudet,
missä itse asiassa kaikki virkamiehet on saatu saman pyöreän pöydän ääreen. Näistä on ää-
rimmäisen hyviä kokemuksia. Eli olemme päässeet pikkuhiljaa eroon siitä, että jokainen
virkamies tekee päätöksiä eri paikassa, ja pahimmissa tapauksissa valittivat vielä toisen
virkamiehen tekemistä päätöksistä. Nyt neuvotteluprosesseilla isojakin lupakokonaisuuk-
sia on monessa paikassa saatu aivan uudella tavalla etenemään huomattavasti nopeammal-
la aikataululla.

Arvoisa puhemies! Niin kuin ministeri Tiilikainen totesi, on tärkeää, että emme tingi
ympäristönsuojelun tasosta, mutta hallintoa ja turhaa byrokratiaa on syytä purkaa.
5



Pöytäkirjan asiakohta PTK 79/2018 vp
17.19 Hannu Hoskonen kesk: Arvoisa rouva puhemies! Todellakin byrokratian purka-
minen on tämän kansakunnan kannalta aivan erinomaisen tärkeä asia. Ajatelkaa nyt Suo-
men valtiota maarajojen sisällä olevana alueena, joka on Euroopan unionin harvimmin
asuttu, ylivoimaisesti harvimmin asuttu maa, ja siitä huolimatta meillä on luotu valtava ra-
kentamisen byrokratia. Välillä tuntuu, että pienen mökin tai pienen varaston tai jonkun
muun rakennuksen rakentaminen alkaa olla erittäin vaikeaa ja kestää pitkään ennen kuin
saa luvan. Elikkä tällaisen byrokratian purku, mistä tässä hallituksen esityksessä on kysy-
mys, on äärimmäisen hyvä ja kannatettavaa. Ja todellakin tavallisen ihmisen elämän kan-
nalta esimerkiksi se, että tämän lain mukaiset eläinsuojien rakentamiset siirtyvät ilmoitus-
menettelyyn, on äärimmäisen helpottava asia, esimerkiksi maanviljelijöiden kannalta, jot-
ka haluavat toimia niin, että eläimillä on hyvät olosuhteet. Samalla voidaan byrokratiaa
purkaa. 

Toivon hartaasti, arvoisa puhemies, että ministeri Tiilikainen vielä ennen loppua — täs-
sä on hallituskautta jäljellä vielä vaaleihin asti jonkun aikaa — määrätietoisesti ajaa tätä
ajatusta eteenpäin, että ympäristölupamenettelyä sujuvoitetaan ja nopeutetaan koko ajan.
Suomihan on saanut Euroopan ihmisoikeustuomioistuimesta lukuisia langettavia tuomioi-
ta siitä, että meidän oikeusprosessit ja lupaprosessit kestävät luvattoman pitkään. Ei voi
olla niin, että joku hanke seisoo vuosia tuolla byrokratian rattaissa ja kyseinen ihminen me-
nettää siinä oikeuksiaan ja pahimmillaan paljon rahaa, kun hän odottaa lainmukaista lupaa
jollekin hankkeelle.

Lopuksi, arvoisa puhemies, vielä se, että kun näitä lupia tällä hetkellä on erilaisille hank-
keille vireillä tuolla viranomaisten eri asteissa ja myös oikeusistuimissa odottamassa tuo-
mioistuimen päätöstä, niin näiden hankkeiden yhteisarvon on laskettu olevan miljardeissa
euroissa. Elikkä kyllä meidän pitää pyrkiä tätä turhaa byrokratiaa purkamaan. Meillähän
on selvät ympäristönsuojelulait ja päästömääräykset ja niin edelleen ja niin edelleen. Elik-
kä mitään vaaraa ei ole olemassa, ja tietenkin sitten, jos joku rikkoo lakeja, sitäkin varten
on tässä maassa järjestelmät, eli eihän tässä missään villissä viidakossa eletä vaan ihan nor-
maalia arkipäivää. Annetaan niille ihmisille mahdollisuus investoida ja rakentaa, jotka sitä
haluavat. 

Toinen varapuhemies Tuula Haatainen: Annan tässä vaiheessa vastauspuheenvuoron
ministeri Tiilikaiselle. 5 minuuttia, olkaa hyvä. 

17.22 Asunto-, energia- ja ympäristöministeri  Kimmo Tiilikainen:  Arvoisa puhe-
mies! Kiitoksia ensinnäkin tästä voittopuolisesti myönteisestä palautteesta, jota tämä laki-
esitys on saanut, mutta kiitoksia myös niistä huolista, mitä täällä nousee, että onhan varma,
että sitten sitä ympäristönsuojelun tasoa ei heikennetä. Sen täytyy meillä olla koko ajan
mielessä, ja tällä ajatuksella mennään myös eteenpäin. Ja aivan kuten edustaja Hoskonen
äsken toivoi, että vielä sitten muutakin tähän luvituksen tai byrokratian tai hallinnollisen
taakan keventämiseen kuuluvaa tulee, niin kyllä todellakin aikeissa vielä on, että tällaista
luvitusta sujuvoittavaa säädöstöä saadaan eduskunnan käsittelyyn syksyn aikana.

Mutta, arvoisa puhemies, käytän tilaisuuden myös hyväkseni — valitettavasti joudun
piakkoin poistumaan muihin tehtäviin — ottaakseni pienen esimerkin tästä sujuvoittami-
sesta ilman että ympäristönsuojelun taso laskee. Tuolla on hetken kuluttua listalla käsitte-
lyssä hallituksen esitys, jossa tuotantoeläinten lannan polttoa helpotetaan. Tässähän on
tämä ikuisuuskysymys siitä, että saako hevosenlantaa polttaa vai ei. No hevosenlanta on
6



Pöytäkirjan asiakohta PTK 79/2018 vp
hyvä maanparannusaine, ja hyviä ravinteita siinä on, silloin kun löytyy se paikka ja pelto,
mihin sitä levitetään, mutta valitettavasti monella tallilla ei tällaista kohtuullisen etäisyy-
den päässä ole, ja kun aiemmin tässä hevosenlannan poltossa on vaadittu jätteenpolttolain-
säädännön noudattamista ja jatkuvaa päästömittausseurantaa ja niinpäin pois, niin nyt tällä
esityksellä sitten tuo aiemmin ajamamme EU-säädöksen muutos tuodaan kansalliseen lain-
säädäntöön ja merkittävällä tavalla helpotetaan hevosenlannan polttoa. Ja huomio: kyse ei
ole siitä, että jotenkin näitä polton raja-arvoja kovasti nyt laskettaisiin, vaan kyllä, edel-
leenkin näissä samoissa voimaloissa, missä sitten hevosenlantaa voi jatkossa muitten polt-
toaineitten mukana polttaa, on varsin tiukat energiantuotannon yleiset päästövaatimukset
voimassa. Eli kyse on tämänkaltaisesta toiminnasta, ja olen tietysti tyytyväinen, että tuo
hallitusohjelmaankin kirjattu asia nyt nytkähtää eteenpäin.

Arvoisa puhemies! Näillä aluilla, ja toivottavasti ehdimme vielä todellakin tuoda ympä-
ristöministeriöstä joitain tämänkaltaisia esityksiä myös myöhemmin eduskunnan käsitte-
lyyn.

17.24 Sinuhe Wallinheimo kok: Arvoisa puhemies! Käsittelemme nyt hallituksen esitys-
tä, jota todellakin on jo kauan odotettu. Kyse on siis sujuvamman sääntelyn hankkeesta,
jossa osa nykyisin luvanvaraisista toiminnoista, joilta ei EU-lainsäädännön mukaan edel-
lytetä ympäristölupaa, siirretään nyt sitten ilmoitusmenettelyyn. Käytännössä kyseeseen
tulevat nyt luvanvaraiset toiminnot, joiden ympäristövaikutukset ovat pienet. Näistä valta-
osa koskee eläinsuojia ja teollisuuden osalta lähinnä kemian- ja elintarviketeollisuuden
suhteellisen pienimuotoisia toimintoja.

Tässä siis otetaan tärkeitä askeleita oikeaan suuntaan, ja siitä erityiskiitos hallitukselle ja
myös tällä vaalikaudella istuneelle hallituspuolueiden norminpurkutyöryhmälle, jossa juu-
ri tämän sääntelyn järkevöittämistä on pidetty esillä. Työ ei ole mennyt hukkaan. Ja erityis-
kiitos myös ministeri Tiilikaiselle, joka on ollut ministereistä varmasti yksi aktiivisimmis-
ta tällä saralla.

Arvoisa puhemies! Tarve tällaiselle lupakäytäntöjen sujuvoittamiselle on laajalti tunnis-
tettu. Erilaisia ympäristöön liittyviä lupaprosesseja on Suomessa edelleen noin 15 000 ja
esityksessä ehdotetun muutoksen jälkeenkin noin 11 000. Vertailun vuoksi: muun muassa
Ruotsissa pärjätään noin 4 000 luvalla. Pienimmillään EU-lainsäädäntö edellyttäisi sitä,
että Suomessa yritysten ympäristökysymykset käsiteltäisiin vain noin 1 000 toiminnon
osalta ympäristöluvalla. Karsittavaa siis edelleenkin riittää.

Osittain tästä mittavasta lupabyrokratiasta johtuen lupaprosessien kestossa Suomen lu-
vut ovat toistaiseksi masentavaa luettavaa. Kuntien myöntämien lupien käsittelyajat vaih-
televat neljän ja 14 kuukauden välillä. Aluehallintovirastoissa käsittelyaika on noin 11—
17 kuukautta. Monissa EU-maissa käsittelyajat ovat merkittävästi lyhempiä. Lisäksi esi-
merkiksi Hollannissa on käytössä lakisääteinen 8 kuukauden käsittelyaika, jossa yritys saa
sekä ympäristöluvan että muut toiminnan tarvitsemat keskeiset luvat yhdestä luukusta.
Mielestäni tämä on mahdollisuuksien rajoissa Suomessakin.

Pitkät lupajonot merkitsevät sitä, että Suomi antaa tasoitusta keskeisille kilpailijamaille.
EK:n vuonna 2017 tekemän tutkimuksen mukaan meillä seisoo noin 2,9 miljardin euron
edestä kotimaisia investointeja, ja koko joukko uusia työpaikkoja on näin lupajonoissa.
Päälle tulevat vielä ne tekemättömät ulkomaalaiset investointipäätökset, jotka kariutuvat
meidän liian raskaan byrokratian takia.
7



Pöytäkirjan asiakohta PTK 79/2018 vp
Arvoisa puhemies! On päivänselvää, että jos me haluamme ylläpitää tässä maassa kas-
vua, on näihin lupaprosesseihin saatava edelleen lisää sujuvuutta. Tällä hallituksella aika
tosin alkaa käymään vähiin tämän toteuttamiselle. Mutta toivon, että ensi keväänä aloitta-
va hallitus voisi jatkaa nyt aloitettua hyvää kehitystä omassa ohjelmassaan.

17.28 Petri Honkonen kesk:  Arvoisa rouva puhemies! Tässä on vielä yksi näkökulma
jäänyt oikeastaan aiheetta vaille huomiota, ja se on näiden ympäristölupien ja tämän luvi-
tuksen maksukäytännöt.

Nythän on sellainen tilanne ollut tähän asti, että kun tätä lupaa myöntävä viranomainen,
aluehallintovirasto useimmiten, on lupaa käsitellyt, niin siitähän on tietenkin sitten mää-
räytynyt luvanhakijalle tietty maksu. Nyt kun tässä suurin massa ilmoitusmenettelyyn siir-
tyvistä luvista muodostuu karjatiloista ja karjasuojista, niin on syytä nostaa tähän esille se,
että varmasti monen toiminnanharjoittajan, karjatilallisen, maksutaakka kevenee. Nythän
kun ilmoitusten käsittely siirtyy kunnan viranomaisille, niin totta kai kunta sitten erikseen
määrää omien taksakäytäntöjensä mukaisesti nämä ilmoitusten käsittelymaksut, mutta
olettaa voi, että varsin ison joukon toiminnanharjoittajia lupamaksut nyt sitten kevenevät
jopa useista tuhansista euroista alaspäin. 

Mielestäni tämä on kyllä hyvää kehitystä hyvään suuntaan, varsinkin kun kaikki tiedos-
tamme maatalouden ja maataloustuotannon, ruuantuotannon, todella hankalan ja tukalan
tilanteen. Kun siellä investointeja suunnitellaan, tuotannon laajentamista tai tuotannon ke-
hittämistä edelleen ja jatkamista, niin varmastikin jokainen euro, varsinkin tuhannet eurot,
vaikuttaa siihen näköalaan ja niihin tarkkoihin laskelmiin, minkälaisiin investointeihin läh-
detään tai minkälaiseen toiminnan kehittämiseen lähdetään. Tässäkin mielessä kyllä halli-
tus ja ministeri Tiilikainen ansaitsevat tässä kiitoksen, että tätä viedään eteenpäin ja pää-
semme sitä nyt täällä eduskunnassa ja valiokunnassa käsittelemään.

17.30 Jari Myllykoski vas: Arvoisa rouva puhemies! Oikeastaan debattia kuunnellessani
innostuin tulemaan pitämään tämän puheenvuoron. 

Kun puhutaan normienpurkutalkoista, niin täytyy huomata myös se yksi toinen asia, että
joskus normit ovat sen yksittäisen ihmisen puolella. Eli eivät normit ole sinällään vain
taakka ja rasite vaikkapa maataloudessa. Puhutaan nyt vaikkapa metsänomistajista, joille-
ka tulee joskus sellainen tilanne kuten varsinkin siinä vaiheessa, kun meillä Natura-alueita
kovasti lähdettiin hakemaan ja tehtiin niin sanotusti pakkolunastuksia luonnonsuojelun
puitteissa. Oli hyvä ratkaisu, että luontoarvoja nostetaan, mutta siinä kohtaa virkamies
käytti omaa valtaansa ja sillä yksittäisellä ihmisellä ei siinä ollutkaan enää mitään normeja,
joilla olisi turvattu. Eli pitää nähdä se, että normit eivät ole vain pahasta vaan siellä on se
toinenkin puoli, kuka normeja noudattaa ja minkälaista sääntelyä tehdään. 

Sujuvoittaminen tässä kohtaa on hyvä, mutta pitää uskaltaa kurkistaa myös sinne toisel-
le puolelle eli aina nähdä, mitä se normin purkaminen tarkoittaa missäkin kohtaa, mitkä
ovat ne taloudelliset vaikutukset. Äskeiseen edustajan puheenvuoroon viitaten: saattaa ol-
la, että tämä hallitus voisi vielä tehdä niin, että lupamaksut olisivat investoinnin osalta ve-
rovähennyskelpoisia, niin päästäisiin tästä tavallaan sitten eteenpäin.

Keskustelu päättyi.

Asia lähetettiin ympäristövaliokuntaan.
8


	3
	16.59
	17.01
	17.02
	17.04
	17.06
	17.07
	17.08
	17.09
	17.10
	17.11
	17.12
	17.13
	17.15
	17.19
	17.22
	17.24
	17.28
	17.30


