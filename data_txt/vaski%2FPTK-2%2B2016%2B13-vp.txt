















































DEM5BD3.tmp.xml


Pöytäkirjan asiakohta PTK 2/2016 vp
Pöytäkirjan asiakohta 

PTK 2/2016 vp

Täysistunto

Torstai 4.2.2016 klo 15.59—21.43

13. Hallituksen esitys eduskunnalle laiksi asuntosäästöpalkkiolain 3 §:n ja 7 §:n muuttami-
sesta

Hallituksen esitys HE 151/2015 vp

Lähetekeskustelu

Toinen varapuhemies Paula Risikko: Lähetekeskustelua varten esitellään päiväjärjes-
tyksen 13. asia. Puhemiesneuvosto ehdottaa, että asia lähetetään ympäristövaliokuntaan.

Keskustelu

21.37 Timo Heinonen kok: Arvoisa rouva puhemies! Asuntosäästöpalkkiojärjestelmää
uudistettiin viime hallituskaudella. Silloin ylärajaa pidennettiin 39 vuoteen, ja nyt on tar-
koitus alarajaa pudottaa 15 vuoteen, niin että nuoret pääsisivät aiemmin säästämään rahaa
tuon ensimmäisen asunnon hankkimiseen. Näille asp-talletuksille maksetaan korkoa ja li-
säkorkoa, jotka ovat siis verovapaita, ja tällä hetkellä korko on 1 prosentti, ja pankin kans-
sa sovitaan sitten lisäkoron suuruus, 2—4 prosenttia. Lisäkorkoa maksetaan tallettamisen
aloittamisvuodelta ja tämän jälkeen enintään viideltä kalenterivuodelta. Nyt kun tuo alara-
ja pudotetaan 15 vuoteen ja hallitus on päätynyt siihen malliin, missä rajataan tätä säästet-
tävää rahaa niin, että alaikäinen nuori voi vain omalla työllä ansaittuja varoja asp-säästää,
niin silloin tarpeelliseksi tuli tuon lisäkoron säätäminen niin, että tietyissä tilanteissa nuori
voisi ilmoittaa, että hän käyttää tuota parempaa korkoa vasta täysi-ikäiseksi tultuaan, sillä
todennäköistä on, että näiden ikävuosien, 15:stä tuonne täysi-ikäisyyteen, asp-säästösum-
mat jäävät varsin pieniksi, jos nuori ne esimerkiksi omalla kesätyöllään ansaitsee. Tässä
esityksessä todetaan, että tällaisiksi varoiksi katsottaisiin myös omatoimisesti hankitun
omaisuuden tuotto.

Arvoisa puhemies! Itse toivon, että ympäristövaliokunta selkeyttää vielä tämän kirjauk-
sen aivan yksiselitteiseksi niin, että siinä on mahdollista käyttää esimerkiksi rippikoululah-
joja, syntymäpäivälahjoja taikka vaikkapa valmistujaislahjoja ja tämäntyyppisiä nuoren
omia tuloja, jos hän haluaa nuo lahjat esimerkiksi sitten säästöön laittaa. Kuitenkin siinä
puhutaan viisikymppisistä, satasista, ja on hienoa, jos 15—17-vuotiaat nuoret päättävät nii-
tä jo siinä iässä ensiasunnon säästämiseen laittaa. Itse olisin ollut valmis säätämään tämän
lain ilman tällaista omalla työllä ansaittua -rajoitetta, sillä meillä on jo tänä päivänä lahja-
rajat, mitä voi toiselle lahjana antaa, ja en näe sellaista tässä, että tästä syntyisi malli, jossa
joku toinen laittaisi toisen tilille rahaa, vaan uskon niin, että aika lailla pienistä summista
nämä tulevaisuudessakin tulevat kertymään. Asp-säästäminen on hieno tapa, ja kannustan
siihen kaikkia nuoria.

Keskustelu päättyi.
 Tarkistettu
4.0



Pöytäkirjan asiakohta PTK 2/2016 vp
Asia lähetettiin ympäristövaliokuntaan.
2


