















































DEMA1DC.tmpSave.xml


Pöytäkirjan asiakohta PTK 52/2015 vp
Pöytäkirjan asiakohta 

PTK 52/2015 vp

Täysistunto

Perjantai 16.10.2015 klo 13.02—13.21

4. Valtiontalouden tarkastusviraston  kertomus  eduskunnalle  puoluerahoituksen valvon-
nasta 2014

Kertomus K 4/2015 vp
Valiokunnan mietintö TrVM 4/2015 vp

Ainoa käsittely

Puhemies Maria Lohela: Ainoaan käsittelyyn esitellään päiväjärjestyksen 4. asia. Käsit-
telyn pohjana on tarkastusvaliokunnan mietintö TrVM 4/2015 vp.

Keskustelu

13.13 Eero Heinäluoma sd (esittelypuheenvuoro): Arvoisa puhemies! Tarkastusviraston
tehtäviä on merkittävästi viime vuosina laajennettu sen jälkeen, kun virasto siirtyi edus-
kunnan alaisuuteen, ja sen asema riippumattomana valvojana on vahvistunut. Eräs näistä
uusista tehtävistä on puolueiden rahoituksen ja valtionavun käytön valvonta. Tästä annet-
tiin säädökset puoluerahoituslain uusimisen yhteydessä vuonna 2009.

Puolueitahan valvoo Valtiontalouden tarkastusviraston lisäksi oikeusministeriö ja tie-
tysti puolueiden, niiden lähiyhteisöjen ja puolueorganisaatioihin kuuluvien järjestöjen
omat tilintarkastajat. Valtiontalouden tarkastusviraston tehtävänä on valvoa nimenomai-
sesti puoluelaissa tarkoitettua julkista tukea ja tämän lisäksi myös vaalikampanjoiden ku-
lujen ja rahoituksen erittelyä, näiden asianmukaista ilmoittamista, asiakirjojen laatimista ja
toimittamista koskevien säännösten noudattamista. Viraston valvontatehtäviin kuuluvat
paitsi itse keskuspuolueet myös puolueiden muut organisaatiot, sikäli kuin ne on avustus-
päätöksellä oikeutettu saamaan tukea, ja myös puoluelaissa tarkoitetut lähiyhteisöt.

Valvottavia tarkastusvirastolla on yhteensä 145. Tämän lisäksi tietysti puolueorganisaa-
tiossa on paljon muita tahoja, ennen muuta puolueiden paikallistoiminta. Tämä paikallis-
toiminta ei kuulu tarkastusviraston valvottaviin sikäli kuin sinne ei ole puoluelaissa tarkoi-
tettua avustusta päätöksin osoitettu. Näitä ulkopuolella olevia organisaatioita on tietysti
paljon, niin kuin kansalaistoiminnassa pitää ollakin: kuutisentuhatta.

Näistä valvonnan kohteena olevista organisaatioista, siis tästä 145:stä, virasto on viime
vuonna tarkistanut 32 tahoa. Virastolla on tässä järjestelmällinen ohjelma, jonka mukaises-
ti se vuosittain käy näitä tarkastuksen kohteena olevia lävitse, niin että kuuden vuoden ku-
luessa jokainen avustusta saanut tulee tarkastetuksi.

Tämänkertaisen tarkastuksen kokoava johtopäätös on, että puolueet ovat toimineet puo-
luerahoitusta koskevan lainsäädännön mukaisesti olennaisilta osiltaan. Ilmoitukset on an-
nettu sen mukaisesti kuin puoluelaissa on määritelty. Myös yhteisöjen saamat tuet on olen-
naisilta osiltaan ilmoitettu oikein, eikä tarkastuksessa ole havaittu olennaisia puoluelain
vastaisia tukisuorituksia. 
 Tarkistettu
4.0



Pöytäkirjan asiakohta PTK 52/2015 vp
On siis aihetta sanoa, että tämä pitkän, myrskyisänkin julkisen keskustelun jälkeen
vuonna 2009 säädetyt puoluelain muutokset ovat toimineet tarkoitetulla tavalla: ne ovat
tuoneet läpinäkyvyyttä ja selkeyttä puolueiden toimintaan — paitsi puoluetuen käytön
osalta myös tämän ulkopuolisen rahoituksen näkyvyyden osalta.

Myös kirjanpito on tässä tarkastuksessa käyty lävitse, ja sekin on todettu tarkastuksen
kohteena olleissa puolueissa ja niiden organisaatioissa asianmukaiseksi. Tukisuorituksia
on ilmoitettu sähköiseen rekisteriin viime vuonna kaiken kaikkiaan 2,8 miljoonaa euroa, ja
se on hivenen suurempi, noin 400 000 euroa suurempi, summa kuin mikä oli tilanne vuon-
na 2013.

Huomautuksiakin on tullut, niin kuin valvonnassa aina. Ne koskevat muun muassa kir-
janpidon ajantasaisuutta, ja tämä koskee ennen muuta näitä pieniä toimijoita puolueiden
piirijärjestöissä, ja sitten on ollut myös kirjanpitolakiin liittyviä huomautuksia jäsenmak-
sujen ja käteiskassavarojen käsittelyssä. Tarkastusvaliokunta pitää tärkeänä, että havaitut
puutteet asianmukaisesti korjataan.

Tarkastuksessa on käynyt ilmi, että on sitten paljon myös tulkinnanvaraisia tilanteita:
millä tavalla erilaisia menoja kirjataan, ja ei vähiten, mitkä kuuluvat puoluelailla rahoitet-
taviin ja mitä rahoitetaan tämän viestintätuen kautta? Tähän ongelmaan ovat myös puolu-
eiden asiantuntijat kiinnittäneet tarkastusvaliokunnan huomiota kuulemiskäynnin yhtey-
dessä. Ei ole tarkastusviraston, ei tarkastajien, ei myöskään puolueiden ja vapaan kansa-
laistoiminnan etu, että on tällaista tulkinnanvaraisuutta, jota jälkikäteen selvitellään. Näil-
lä ei tietysti sinällänsä ole mitään merkitystä siltä kannalta asiaa arvioiden, että olisi jotain
väärinkäytöksiä, mutta ennen muuta olisi hyvä, että olisi selkeyttä, miten mikin menoerä
kirjataan. Tältä kannalta katsoen tulkinnanvaraisuuksien poistamiseksi on tarve kehittää
olemassa olevia säännöksiä, jotta turhaa aikaa ei käytetä epäolennaisuuksien pohtimiseen.

Tiedossa on, että hallitus on antamassa vastauksen eduskunnan helmikuussa 2014 anta-
maan kannanottoon, jossa edellytettiin, että valtioneuvosto ryhtyy toimenpiteisiin ja selvit-
tää vaali- ja puoluerahoituslainsäädännön uudistamistarpeita. Aikaisemmassa käsittelyssä-
hän on listattu eräitä tarkastustoiminnan ulkopuolisia ongelmakohtia. Näistä on valmistu-
nut työryhmätyö, ja tältä pohjalta odotetaan, että hallitukselta olisi tulossa lähiaikoina esi-
tykset sekä puoluelain että ehdokkaan vaalirahoituksesta annetun lain muuttamisesta. Tar-
kastusvaliokunta on katsonut, että kun hallitus on uusimassa lainsäädäntöä, tässä yhteydes-
sä ei tarvita tarkastusvaliokunnalta tai eduskunnalta uusia kannanottoja, vaan odotetaan
näiden aikaisempien kannanottojen huomioimista hallituksen lakiehdotuksessa.

Tarkastusvaliokunta ehdottaa päätösehdotuksessaan eduskunnalle, että eduskunnalla ei
ole huomautettavaa viraston kertomuksen johdosta, ja valiokunnan mietintö oli yksimieli-
nen. 

Keskustelu päättyi.

Eduskunta hyväksyi valiokunnan ehdotuksen kannanotoksi kertomuksen K 4/2015 vp joh-
dosta.
2


