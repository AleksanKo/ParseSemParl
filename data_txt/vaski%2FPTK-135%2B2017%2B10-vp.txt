















































DEM1920.tmp.xml


Pöytäkirjan asiakohta PTK 135/2017 vp
Pöytäkirjan asiakohta 

PTK 135/2017 vp

Täysistunto

Maanantai 11.12.2017 klo 14.00—23.18

10. Hallituksen esitys eduskunnalle laiksi Suomen metsäkeskuksen metsätietojärjestelmäs-
tä annetun lain muuttamisesta

Hallituksen esitys HE 170/2017 vp
Valiokunnan mietintö MmVM 11/2017 vp

Ensimmäinen käsittely

Ensimmäinen varapuhemies Mauri Pekkarinen: Ensimmäiseen käsittelyyn esitellään
päiväjärjestyksen 10. asia. Käsittelyn pohjana on maa- ja metsätalousvaliokunnan mietin-
tö MmVM 11/2017 vp. Nyt päätetään lakiehdotuksen sisällöstä.

Yleiskeskustelu — valiokunnan puheenjohtaja Kalmari ensimmäisenä.

Keskustelu

22.56 Anne Kalmari kesk (esittelypuheenvuoro): Arvoisa herra puhemies! Käsittelem-
me tässä Metsäkeskuksen metsätietojärjestelmästä annetun lain muuttamista. Tämä lain-
säädäntö pohjautuu hallitusohjelman kirjaukseen meidän kärkihankkeestamme "Puu liik-
keelle ja uusia tuotteita metsästä". Hallitusneuvotteluissa jo halusimme lisätä metsätiedon
käyttöä ja sähköisiä palveluita, ja tätä hanketta on sitten määrätietoisesti eteenpäin viety.

Toinen perustelu tälle lainsäädännölle on se, että Euroopan ympäristötiedon julkisesta
saatavuudesta annetun direktiivin mukaan ympäristötiedon pitää olla avointa kaikille. Suo-
mi sai tästä virallisen huomautuksen vuonna 2015, ja komissio lisäksi antoi Suomelle 2016
lausunnon samasta asiasta. Jatkossa olisi ollut mahdollista, että komissio olisi nostanut
kanteen Suomea vastaan, jos tätä asiaa ei olisi viety direktiivin mukaiseen lainsäädäntöön.

Näinpä siis lainsäädäntö on nyt viety eteenpäin. Helpottamalla metsätiedon käyttöä
voimme lisätä julkisesti tuotetun tiedon arvoa, luoda mahdollisuuksia uudelle liiketoimin-
nalle, kehittää parempia palveluita ja parantaa metsiin liittyvää päätöksentekoa sekä lisätä
hallinnon läpinäkyvyyttä. Voimme näin tehostaa metsätaloutta ja parantaa kestävän met-
sätalouden hyväksyttävyyttä. Itse asiassa tällä voidaan myös ottaa paremmin huomioon
korjuukohteitten monimuotoisuutta ja ympäristöasioita sekä vähentää korjuuvaurioita ja
metsätalouden vesistövaikutuksia.

Tuossa edustaja Hakkarainen jutteli ennen istunnon alkua. Oli tarkoitus varmasti jäädä
tähän, mutta ei enää jäänytkään. Kyse on juuri sen tyyppisistä asioista, että kun tänä vuon-
na korjuuolosuhteet ovat olleet erittäin heikot, jatkossa olisi helpompi yhdistää kaikkea sitä
metsävaratietoa niin, että juuri oikeantyyppisiä kesäleimikoita sitten entistä paremmin löy-
tyisi tarpeeseen, ja tämä tietysti on koko metsäsektorin etu aina sieltä omistajasta sinne
teollisuuteen asti. Valiokunta pitää tärkeänä, että jakamalla nykyistä avoimemmin ympä-
ristötiedoksi katsottavaa metsätietoa tehdään samalla mahdolliseksi metsätalouden kor-
juun ja kuljetuksen sekä hallinnon nykyistä laaja-alaisempi digitalisoituminen.
 Tarkistettu
4.0



Pöytäkirjan asiakohta PTK 135/2017 vp
Valiokunta kävi oikeastaan aika napakan käsittelyn. Tämä lainsäädäntö oli kohtuullisen
helppo tehdä siksi, että koko metsäsektori oli yhdessä tämän asian takana, ja jatkossakin
toivoisin sitä, että mikäli metsälainsäädäntöön muutoksia tarvitaan, sektori voisi yhdessä
pohtia sen viisaimman väylän viedä asiaa eteenpäin, niin että se sitten helpommin täällä
lainsäädännössä toteutuu.

Meillä oli kuitenkin joitakin huolia, joita erityisesti tietosuojavaltuutettu meidän valio-
kunnassamme nosti, vaikka tämä esitys oli muuten hyvin yksimielinen asiantuntijakuule-
misten perusteella. Niinpä nostimme niitä tähän mietintöömme, ja meillä on myös lausu-
maehdotus.

Halusimme välttää henkilötietojen väärän käytön, ja kun käytännössä metsätiedot ilman
niihin liittyviä luonnollisen henkilön yksilöiviä henkilötietoja ovat nyt sitten kaikkien saa-
tavilla nimenomaan näitten ympäristötietojen osalta, toteutimme tämän niin, että niitä ei
ole kytkettävissä henkilötietoihin.

Uudet säännökset eivät vapauta maanomistajan nimi-, osoite- ja muita henkilötietoja
yleiseen käyttöön. Niiden saaminen edellyttää jatkossakin henkilötietolaissa tai muussa
laissa säädettyä perustetta sekä kirjallista tietopyyntöä ja Metsäkeskuksen sen perusteella
tekemää päätöstä. Esimerkiksi Metsäkeskuksen metsään.fi-palvelussa, jossa on kyse luo-
vutustavasta, joka muuttuu nyt, esimerkiksi sopimuksen täytäntöönpano tai toimeksian-
non hoitaminen, vaikkapa valtakirjakauppa, voisi olla tällainen peruste, johon tietoja hen-
kilötietojen perusteella jatkossa voisi saada. Kuitenkin jokainen metsänomistaja jatkossa-
kin pystyy kieltämään tietojen käytön esimerkiksi suoramarkkinointiin, mutta jos sitä suo-
ramarkkinointimahdollisuutta on, niin sitä voidaan hyödyntää entistä tarkemmin esimer-
kiksi tilan tai muun alueen pinta-alan, sijainnin, pääpuulajin tai puuston keskitilavuutta
hyödyntämällä.

Sitten meillä käytiin keskustelua tiedon keruusta. Jatkossa mahdollisuus kerätä tietoa
muidenkin kuin Metsäkeskuksen henkilöstön avulla on mahdollista, ja tämä on ihan viisas-
ta, koska nykypäivänä tällainen avoimuus ja läpinäkyvyys sekä joukkoistaminen ovat sitä,
millä asioita saadaan vietyä eteenpäin. Kuitenkin Metsäkeskuksen tulee vastata tämän tie-
don oikeellisuudesta, ja Metsäkeskus sitten tallettaa tämän tiedon ja sekä tiedon lähteen
että tietojenkeruumenetelmän ja tiedon ajankohdan. Voidaan ajatella, että esimerkiksi
myrskytietojen oikea kattavuus ja vaikkapa sen jälkeen lahopuun määrä tai metsään kaatu-
neitten puitten määrä ovat paljon helpommin arvioitavissa, kun sitä voivat tehdä muutkin
kuin Metsäkeskuksen palkkaamat henkilöt. Esimerkiksi metsäkoneissa pystytään kerää-
mään valtavasti dataa, jota ei ole vielä tänä päivänä hyödynnetty.

Laadunvarmistus on kuitenkin erittäin merkityksellinen asia. Meidän pitää pystyä luot-
tamaan jatkossakin siihen tietoon, mitä Metsäkeskus sitten julkisuuteen antaa. Metsäkes-
kus tulee päivittämään kuviokohtaisia metsävaratietoja vain luotettavaksi arvioidulla tie-
dolla.

Koska meillä oli huolta siitä, että tämä tieto varmasti on oikeaa, teimme pieniä muutok-
sia vielä lakipykäliinkin, ja samoin koska meillä oli huoli siitä, ettei tietoja väärinkäytetä,
niin näiden kahden asian perusteella teimme sitten lausuman, joka kuuluu seuraavasti:
"Eduskunta edellyttää, että maa- ja metsätalousvaliokunnalle toimitetaan vuoden 2020 lop-
puun mennessä selvitys nyt säädettävän lainsäädännön vaikutuksista."

23.04 Kari Kulmala sin: Arvoisa puhemies! Esityksessä ehdotetaan muutettavaksi Suo-
men metsäkeskuksen metsätietojärjestelmästä annettua lakia. Tarkoitus on muuttaa lakia
2



Pöytäkirjan asiakohta PTK 135/2017 vp
siten, että julkisten ympäristötiedoiksi katsottavien metsätietojärjestelmien tietojen luovut-
taminen olisi mahdollista ilman nykyisiä tietojenluovutusmenettelyjä. Metsätieto ja säh-
köiset palvelut -hanke on osa hallituksen hallitusohjelman "Puu liikkeelle ja uusia tuotteita
metsästä" -kärkihanketta. Tämän hankkeen tavoitteena on tehostaa metsävaratiedon hyö-
dyntämistä parantamalla tiedon laatua ja liikkuvuutta sekä kehittämällä sähköisiä palvelui-
ta.

Koska metsien käyttö kasvaa, on tärkeää, että parannetaan myös toiminnan ohjauksessa
ja seurannassa tarvittavan tiedon saatavuutta. Tämän avulla voidaan sekä tehostaa metsä-
taloutta että parantaa kestävän metsätalouden hyväksyttävyyttä.

Pidän tärkeänä, että myös satelliittiseuranta on mukana metsienkäytön valvonnassa. Ku-
via voidaan hyödyntää laittomien hakkuiden selvittämiseksi. Esimerkiksi Pohjois-Karja-
lassa on jo ollut pilottikokeilu, missä oli mukana alueita useista kunnista. Metsäkeskus ver-
tasi satelliittikuvausaineistoa metsänkäyttöilmoituksiin, ja neljältä pilottialueelta Suomes-
ta löytyi yhteensä 73 hakattua metsikkökuviota, joista ei ollut toimitettu metsänkäyttöil-
moitusta. Tämä laiminlyöntimäärä on noin 0,3 prosenttia satelliitin kuvaamille alueille
vuosittain saapuvista metsänkäyttöilmoituksista.

Uusilla menetelmillä pystytään osoittamaan entistä paremmin, kuinka hyvin asiat ovat
metsäpuolella hoidossa. Tällöin neuvonnalla, koulutuksella ja riittävällä tiedotuksella voi-
daan vastata tarpeisiin aiempaa nopeammin.

Metsätietojen hyödyntäminen ja jalostaminen elinkeinon ja metsänomistajien hyödyksi
on jo nyt Suomessa maailmanlaajuisesti katsottuna edistyksellistä. Näkisin myös hyvänä,
että metsätalous olisi oppiaineena lukiotasoisessa koulutuksessa. Suomi on metsien maa, ja
metsäalan osaamisen pitäisi olla perusasioita lukiosta valmistuttaessa. Tämä lakiehdotus,
mitä nyt käsitellään, vahvistaa kotimaisen metsätalouden asemaa kestävän metsätalouden
osaajana.

Nykyisin pääsääntönä on, että henkilötietojen luovuttaminen metsään.fi-palvelussa
edellyttää suostumusta. Jatkossa tällaisen luovutuksen perusteena voisi olla muukin henki-
lötietolaissa tai muussa laissa säädetty peruste, esimerkiksi sopimuksen täytäntöönpano tai
toimeksiannon hoitaminen. Luovutuksen edellytyksenä on se, että luovutuksensaajalla on
henkilötietoja koskevien säännösten mukaan oikeus tallettaa ja käyttää tällaisia henkilötie-
toja. Henkilötiedot luovutettaisiin vain siinä laajuudessa kuin on tarpeen ilmoitettua käyt-
tötarkoitusta varten, ja juuri tässä tulee ollakin tarkka. Henkilötietoja ei saa luovuttaa esi-
merkiksi suoramarkkinointia varten, mikäli maanomistaja on sen kieltänyt. Luvan myötä
tietojen luovuttaminen on sallittua vain siltä osin kuin tiedot ovat tarpeellisia ilmoitettuun
markkinointitarkoitukseen.

Arvoisa puhemies! Pidän lakiesitystä varsin hyvänä ja myös sitä, että valiokunta teki
mietintöön lausumaehdotuksen, että maa- ja metsätalousvaliokunnalle toimitetaan vuoden
2020 loppuun mennessä selvitys nyt säädettävän lainsäädännön vaikutuksista. Toivotta-
vasti tämä lausumaehdotus ei jää vain korulauseeksi.

23.08 Anne Kalmari kesk: Arvoisa herra puhemies! Kuten edustaja Kulmalan puheen-
vuorosta välittyi, meillä oli erittäin hyvähenkinen keskustelu valiokunnassa. Se, mitä to-
dellakin keskeisesti nostimme, oli se, että henkilötiedoista ei saa tehdä rekisteriä. Sitähän ei
synny, kun käytämme tätä hilamuotoista tietoa, 16 x 16 neliön alueita, jotka eivät ole kyt-
kettyjä henkilötietorekisteriin, eivätkä metsäsuunnitelmat avaudu, vaan tällä saadaan se
puustotieto ja ympäristötieto hyvään yhteiseen käyttöön.
3



Pöytäkirjan asiakohta PTK 135/2017 vp
Meillähän on metsäsektoria edistetty muutenkin erittäin paljon, esimerkiksi metsäpuo-
len sukupolvenvaihdoksia on helpotettu, ja yrittäjävähennys auttaa siinä, että puukauppoja
syntyy ja metsänomistajalle jää sitten viivan alle vähän enemmän rahaa. Kemera saatiin
käyntiin pitkien vaikeuksien jälkeen ja sitä tullaan sitten pitkässä juoksussa uudistamaan.
Tämä lainsäädäntö oli jatkumo siinä ketjussa, millä metsätaloutta halutaan viedä eteen-
päin. Kaikkein tärkeintä tietysti ovat investoinnit, joita toivomme eri puolille Suomea syn-
tyvän.

Yleiskeskustelu päättyi.

Eduskunta hyväksyi hallituksen esitykseen HE 170/2017 vp sisältyvän lakiehdotuksen si-
sällön mietinnön mukaisena. Lakiehdotuksen ensimmäinen käsittely päättyi.
4


