















































DEM9940.tmp.xml


Pöytäkirjan asiakohta PTK 134/2017 vp

 Tarkistettu
4.0

Pöytäkirjan asiakohta 

PTK 134/2017 vp

Täysistunto

Perjantai 8.12.2017 klo 15.30—19.39

14. Hallituksen esitys eduskunnalle laiksi ajokorttilain 61 §:n muuttamisesta
Hallituksen esitys HE 179/2017 vp
Valiokunnan mietintö LiVM 23/2017 vp

Ensimmäinen käsittely

Puhemies Maria Lohela: Ensimmäiseen käsittelyyn esitellään päiväjärjestyksen 14. asia.
Käsittelyn pohjana on liikenne- ja viestintävaliokunnan mietintö LiVM 23/2017 vp. Nyt
päätetään lakiehdotuksen sisällöstä.

Keskustelu

19.37 Jari Myllykoski vas: Arvoisa rouva puhemies! Mielestäni erittäin tärkeä lakiesitys
ja hyvä, että hallitus ymmärsi erottaa 61 §:n ajokorttilakiuudistuksesta ja tuoda sen erilli-
senä eduskuntaan, jotta voimme tulevalle turistikaudelle mahdollistaa sen, että kun meillä
on paljon varsinkin Kiinasta tulevia matkailijoita, heillä olisi mahdollisuus täällä vuokrata
ajoneuvoja ja ajaa moottorikelkkasafareita. Siinä mielessä täytyy hallituksen ripeää toi-
mintaa kiittää, että oli ymmärrystä, ettei tämä jäänyt koko ajokorttiuudistuksen ryppääseen
sisälle, jolloin tämä olisi ilman muuta siirtynyt seuraavalle turistikaudelle. Nyt me olemme
samalla viivalla ruotsalaisten kanssa, niin että me mahdollistamme turisteille, jotka tulevat
Aasiasta ja erityisesti Kiinasta Suomeen, samanlaiset mahdollisuudet nauttia meidän mat-
kailupalveluista, koska ainakin osaltaan asiantuntijat ovat autovuokraamon puolelta kerto-
neet, että tämä on miljoonan euron liikevaihto, mitä tästä heille on tulossa. Siinä mielessä
täytyy nyt nostaa hattua hallitukselle ja tietysti valiokunnalle siitä, että saimme tämän näin
nopeasti ja että tämä laki voi astua voimaan säädetyssä ja ajatellussa muodossa.

Yleiskeskustelu päättyi.

Eduskunta hyväksyi hallituksen esitykseen HE 179/2017 vp sisältyvän lakiehdotuksen si-
sällön mietinnön mukaisena. Lakiehdotuksen ensimmäinen käsittely päättyi.


