















































DEM76E2.tmpSave.xml


Pöytäkirjan asiakohta PTK 29/2016 vp
Pöytäkirjan asiakohta 

PTK 29/2016 vp

Täysistunto

Keskiviikko 30.3.2016 klo 14.01—16.13

9. Hallituksen esitys eduskunnalle verotusmenettelyn ja veronkannon uudistamista koske-
vaksi lainsäädännöksi

Hallituksen esitys HE 29/2016 vp

Lähetekeskustelu

Puhemies Maria Lohela: Lähetekeskustelua varten esitellään päiväjärjestyksen 9. asia.
Puhemiesneuvosto ehdottaa, että asia lähetetään valtiovarainvaliokuntaan.

Asian esittelee ministeri Stubb, olkaa hyvä.

Keskustelu

15.17 Valtiovarainministeri  Alexander Stubb (esittelypuheenvuoro):  Arvoisa rouva
puhemies! Hallituksen esitys verotusmenettelyn ja veronkannon uudistamista koskevaksi
lainsäädännöksi on erittäin laaja paketti ja toivottavasti myös saa tässä salissa myönteisen
vastaanoton. Nyt käsissämme oleva hallituksen esitys on osa laajaa hallitusohjelmaan pe-
rustuvaa verotusmenettelyä ja veronkantoa koskevaa uudistusta, niin sanottua Valmis-han-
ketta. Osana Valmis-hanketta Verohallinto saa uuden tietojärjestelmän ja nykyiset yli 70
erilaista verojärjestelmää korvataan yhdellä selkeämmällä ja modernimmalla kokonaisuu-
della.

Uudistuksen tavoitteena on viisi asiaa:
1) yhtenäistää Verohallinnon kantamien verojen verotusmenettelyä,
2) selkeyttää ja sujuvoittaa sääntelyä,
3) vähentää verovelvollisen hallinnollista taakkaa ja parantaa oikeusturvaa,
4) parantaa Verohallinnon toiminnan tehokkuutta ja mahdollistaa resurssien tarkoituk-

senmukainen kohdentaminen,
5) edistää sähköistä asiointia Verohallinnossa.
Kyse on siis laajasta verotuksen normipurkuhakkeesta, joka on yksi valtiovarainminis-

teriön tämän kauden tärkeimmistä toimenpiteistä hallituksen paremman sääntelyn ja nor-
mipurun kärkihakkeissa. Uudistuksen tavoitteena on paitsi verotuksen selkeyttäminen ve-
rovelvollisille myös hallinnon tehostaminen. Uudistuksen myötä Verohallinnosta säästyy
noin 100 henkilötyövuoden suuruinen työpanos.

Arvoisa puhemies! Nyt käsissämme oleva esitys sisältää uuden lain oma-aloitteisten ve-
rojen verotusmenettelystä. Se yhtenäistää verotusmenettelyjä ja selkeyttää sääntelyä ko-
koamalla yhteen kaikkien Verohallinnon kantamien oma-aloitteisten verojen yhteiset me-
nettelyn säännökset. Nyt jokaisessa verolajissa on omat säännöksensä ja menettelynsä, jo-
ten jatkossa tilanne olisi verovelvollisen kannalta huomattavasti selkeämpi, kun verojen ja
maksujen maksamisessa, kannossa ja perinnässä sovellettavasta menettelystä säädettäisiin
yhdessä laissa.
 Tarkistettu
4.0



Pöytäkirjan asiakohta PTK 29/2016 vp
Tässä vaiheessa Valmis-hanketta uuteen yhtenäiseen järjestelmään siirtyvät siis oma-
aloitteiset verot, kuten arvonlisävero. Uutta ja yhtenäistä kantomenettelyä sovellettaisiin
jatkossa kaikkiin Verohallinnon veroihin sitä mukaa kuin verolajit ovat siirtyneet Verohal-
linnon uuteen tietojärjestelmään. Kokonaisuutena Valmis-hanke kestää koko hallituskau-
den ajan.

Lisäksi esitys sisältää kaksi muuta uutta lakia: uuden apteekkiverolain sekä uuden lain
työnantajan sairasvakuutusmaksusta. Menettelysäännösten yhdenmukaistamisen ja sään-
telyrakenteen uudistamisen johdosta tehdään lisäksi muutokset 36 muuhun verolakiin.
Kyse on siis valtavan suuresta paketista ja silti vain osasta koko hallituskauden kestävää
Valmis-uudistusta.

Arvoisa puhemies! Muutama sana nyt käsittelyssä olevan esityksen yksityiskohdista.
Ensin totean, että verotusta koskeva lainsäädäntö on aina runsaasti tunteita ja intohimo-

ja herättävää. Neljän erillisen salkun haltijana pitää myöntää, että kaikista eniten palautetta
kaikista asioista tulee aina veroista, ja jokaisella on oma mielipide verotusjärjestelmästä ja
sen yksityiskohdista. Varmasti tämänkin asian käsittelyn osalta valtiovarainvaliokunta jou-
tuu paneutumaan asiantuntijakuulemiseen toden teolla. Valtiovarainministeriössä esitystä
on valmisteltu huolellisesti jo pitkään. Työ on aloitettu jo edellisen hallituskauden aikana.

Millaisia konkreettisia muutoksia sitten tämä iso uudistus tuo tullessaan?
Esitys sisältää esimerkiksi toimia, joilla pienyrittäjän hallinnollista taakkaa kevenne-

tään. Yhä useampi yritys voi jatkossa antaa kausiveroilmoituksen neljännesvuosittain tai
jopa kerran vuodessa kuukausittaisen veroilmoitusrumban sijaan. Tämä hyvä ja monelle
yrittäjälle tärkeä muutos toteutetaan suurentamalla pidennettyjen verokausien soveltamis-
alaan pääsevien yritysten kokorajoja. Konkreettisesti muutos tuo noin 73 000 uutta suoma-
laisyritystä pidennettyjen verokausien piiriin. Myös verokauden muuttaminen mahdollis-
tetaan yrityksille jatkossa vähemmällä byrokratialla.

Merkittävä yksittäinen uudistus on myös se, että viranomaisten oikaisuaikaa verotukses-
sa lyhennetään nykyisestä viidestä vuodesta pääsääntöisesti kolmeen vuoteen. Tämä lisää
verovelvollisten oikeusturvaa ja parantaa verotuksen ennakoitavuutta. Oikaisuajan lyhen-
täminen tarkoittaa sitä, että verotuksen lopputulos valmistuu nykyistä huomattavasti aikai-
semmin. Tämä on yritysten ja muiden verovelvollisten kannalta positiivinen muutos.

Kuten todettu, kaikissa verolajeissa olisi jatkossa yhtenäinen muutoksenhakujärjestel-
mä. Se selkeyttää verovelvollisten sääntelyä. Myös arvonlisäverotuksessa ja varainsiirto-
verotuksessa otettaisiin käyttöön oikaisuvaatimusmenettely, jossa muutosta haettaisiin en-
sivaiheessa verotuksen oikaisulautakunnalta. Samoin ennakkopäätösvalitus tulisi mahdol-
liseksi kaikkiin veroihin.

Verotilin myöhästymismaksun osalta toteutetaan esityksellä odotettu uudistus, jolla seu-
raamuksen tasoa ja rakennetta tarkastetaan. Tavoitteena on, että järjestelmä ei rankaisisi
virheistä kohtuuttomasti, vaan pikemminkin kannustaisi antamaan verotiedot oikein ja
ajallaan. Merkittävä uudistus on, että virheiden korjaaminen ilman myöhästymismaksua
on jatkossa mahdollista nykyistä laajemmin. Tämä alentaa verovelvollisen kustannuksia,
mutta samalla ilmoitusten oikeellisuus paranee.

Myös oma-aloitteisten verojen veronkorotuksia koskevat säännökset yhtenäistetään.
Sääntelyn uudistamisella rajataan veronkorotukseen liittyvää viranomaisharkintaa, mikä
mahdollistaa yhtenäisemmän soveltamiskäytännön Verohallinnossa ja tuomioistuimessa.
Tämänkin uudistuksen tavoitteena on lisätä päätösten ennakoitavuutta verovelvollisen
suuntaan ja lisätä verotuksen oikeusvarmuutta.
2



Pöytäkirjan asiakohta PTK 29/2016 vp
Tämän laajan paketin sisältämät uudistukset on tarkoitus saattaa eduskuntakäsittelyn
jälkeen voimaan vuoden 2017 alusta. Kuten totesin, Valmis-hanke on monivaiheinen ja
jatkoa seuraa heti loppuvuodesta seuraavalle eduskunnalle annettavalla Valmis-paketilla.
Täsmäkohteina seuraavissa vaiheissa ovat erityisesti verotuksen reaaliaikaisuuden paran-
taminen, sähköisen ilmoittamisen edistäminen ja veronkorotussääntelyn uudistaminen tu-
loverotuksessa.

Arvoisa puhemies! Koko Valmis-hankkeen tavoitteena on, että saamme aikaan kokonai-
suudessaan nykyistä laadukkaamman, modernimman, tehokkaamman ja varmemmin to-
teutetun sekä verovelvollisen kannalta ennustettavamman, kannustettavamman ja johdon-
mukaisemman verotuksen. 

15.25 Esko Kiviranta kesk:  Arvoisa puhemies! Hallituksen esitys verotusmenettelyn ja
veronkannon uudistamisesta on laaja 558-sivuinen asiakirja. Siinä menee meiltä edustajil-
ta tovi, kun luemme sen huolellisesti. Esitys on virkamiesportaan vuosikausien valmiste-
lun hedelmä. Se on valtaosin tekninen ja vailla suurta poliittista mielenkiintoa. Esitys mer-
kitsee veronoikaisumääräaikojen yhtenäistämistä eri verolajeissa. Yleinen määräaika olisi
kolme vuotta. Määräajan laskemisen alkamisajankohta muuttuisi tuloverotuksessa siten,
että se alkaisi jo verovuotta seuraavan vuoden alusta, kun se nykylain mukaan alkaa vero-
velvollisen verotuksen päättymistä seuraavan vuoden alusta, siis vuotta myöhemmin.

Oikaisuajan muutos koskisi ensimmäisen kerran verovuodelta 2017 toimitettavaa tulo-
verotusta. Oikaisuaika olisi esityksen mukaan kolme vuotta verovuoden päättymisestä.
Toisin sanoen se alkaisi 1.1.2018, siis tuosta verovuoden 2017 verotuksesta, ja päättyisi
31.12.2020. Käytännössä oikaisuaika alkaisi siis jo ennen tuloveroilmoituksen jättä-
misajan päättymistä. Nykylain mukaan verovuoden 2017 verotuksen oikaisuaika olisi viisi
vuotta verotuksen päättymistä seuraavan vuoden alusta. Verovuoden 2017 verotus päättyi-
si voimassa olevan lain mukaan 31.10.2018. Oikaisuaika alkaisi 1.1.2019 ja päättyisi
31.12.2023. Käytännössä verovelvollisen oikaisuaika tuloverotuksessa siis lyhenisi esityk-
sen toteuduttua kolmella vuodella.

Neljäsosa oikaisuvaatimuksista on tullut vireille muutoksenhakuajan kolmen viimeisen
vuoden aikana. Erityisesti korkeimman hallinto-oikeuden yrittäjälle myönteiset ennakko-
päätökset ovat aika ajoin poikineet runsaasti oikaisuvaatimuksia. Nimenomaan yritysmaa-
ilmalle on tärkeää tuo pitkä oikaisuaika. Niin sanotut tavalliset palkansaajat ovat yritys-
maailmaa harvemmin tarvinneet pitkän oikaisuajan suomaa keinoa.

Valtaosassa tapauksista myös veronsaajaa koskisi kolmen vuoden enimmäisoikaisuaika
verovuoden päättymisestä. Lakiesitykseen sisältyy kuitenkin tietty tuloverotuksen oikai-
suaikojen epäsymmetria veronsaajan hyväksi, mitä nykylaki ei sisällä. Verohallinto voisi
jatkaa omaa oikaisuaikaansa eräillä laissa säädettävillä perusteilla yhdellä vuodella, siis
neljään vuoteen verovuoden päättymisestä. Tämän lisäksi esitetään säädettäväksi perus-
teista, joilla veronsaajan oikaisuaika pitenisi kolmella vuodella, siis kuuteen vuoteen vero-
vuoden päättymisestä. Näissä tapauksissa veronsaajan oikaisuaika ei lyhenisi nykyises-
tään laisinkaan. Olisi toivottavaa, että eduskuntakäsittelyssä oikaisuaikojen epäsymmet-
riaa voitaisiin tarkastella ja korjata niin, että verovelvollisen oikeusturva ei nykytasoltaan
vähentyisi.

Tässä esityksessä on paljon hyvää. Tässä esityksessä on paljon hyvää Verohallinnon
kannalta, mutta myös tietenkin verovelvollisen kannalta. Erityisen myönteistä veronmak-
3



Pöytäkirjan asiakohta PTK 29/2016 vp
sajien kannalta on se, että Verohallinnon kustannukset aikaa myöten tämän esityksen ja
koko esityspaketin toteuduttua voisivat alentua.

15.30 Eero Lehti kok:  Arvoisa rouva puhemies! Yhdyn täysin siihen, mitä edellinen
edustaja puhui, mutta puutun erääseen yksityiskohtaan, jolla on sinänsä merkitystä.

Verohallinnolta voi pyytää ennakkopäätöksen. Luottamusperiaatteen mukaan normaali
päätöksensaaja tyytyy siihen, varsinkin jos se on myönteinen, ryhtyy investoimaan tai toi-
mimaan haluamallaan tavalla. Suomen verolainsäädännössä kuitenkin on omituisuus: Ve-
ronsaajan oikeutta valvoo niin sanottu Vova, jossa on noin 40 Verohallinnon alaista viran-
haltijaa, jotka ovat korkean tason veroeksperttejä. Heillä on oikeus poiketa tästä ennakko-
päätöksestä, joka tekee kansainvälisten yritysten kannalta Suomen oikeuskäytännön aivan
omituisen näköiseksi. Ei poikkea paljon Venäjän oikeuskäytännöstä. Ruotsissa näitä 40:tä
henkilöä vastaa vain yksi. Ja kun tällä Vovalla on vielä tulostavoite, niin siellä on ollut ai-
komus varsin pienistä asioista, mutta joita lukumääräisesti on paljon, ryhtyä käymään tätä
neuvottelua. Esimerkkinä mainitsen tähän lopuksi korkeimman hallinto-oikeuden päätök-
sen agility-koirajuoksuttamisesta, josta todettiin, että se juoksuttaminen ei koske ihmistä,
jolloin arvonlisä määräytettiin 24 prosentin tasolle ja yritystoiminta loppui, kun se minun
käsitykseni mukaan koskee myös sitä juoksuttavaa, jolloin sen olisi pitänyt mennä 14 pro-
sentin mukaan. Ja päätös tehtiin 3—2-enemmistöllä.

Tämä on muistoa siltä ajalta, kun oli veroasiamies. Toivon, että ministerillä olisi joskus
aikaa paneutua ja korjata tämä. Nimenomaan kansainvälisiä tilintarkastustoimistoja ärsyt-
tää, koska he toteavat, että nämä kustannukset ovat merkittäviä yrityksille eikä niitä, vaik-
ka valtio olisi sinänsä velvollinen maksamaan, käytännössä makseta. — Kiitoksia.

15.32 Pauli Kiuru kok (vastauspuheenvuoro):  Arvoisa rouva puhemies! Hyvä huomio
tästä ennakkopäätösasiasta edustaja Lehdeltä. Itse törmäsin tähän asiaan 90-luvun alussa,
ja hämmästykseni oli suuri, kun totesin, että ennakkopäätös maksaa mutta ennakkopäätös
ei sido verottajaa, ja koin hieman ongelmallisena sen, että näin voi olla. Ja jos tilanne on
edelleen tämä, niin se on varmasti asia, josta kannattaa tai pitääkin ottaa tarkempi selvyys,
miten se tilanne menee, koska siinä nyt on vähän tällainen periaate, että kun palvelusta
maksaa jotakin, niin silloin pitäisi saada sitä, mitä tilaa, ja verotettavan täytyy pystyä luot-
tamaan viranomaisen päätöksiin, että sitten myös ne toimet, mitä hän sen päätöksen perus-
teella tekee, ovat pysyviä ja pitäviä.

15.33 Maria Tolppanen ps: Arvoisa rouva puhemies! Kaikenlainen normin ja byrokra-
tian purku on tietenkin aina kannatettavaa jo yksistään sen takia, että tarkoituksena on su-
juvoittaa erilaisia asioita. 

Nyt käsittelyssä oleva asia, verouudistus, on ehdottomasti hyvä asia, jos kansalaiset,
yrittäjät ja ennen kaikkea yksinyrittäjät ja mikroyrittäjät — joita muuten ihan sivumennen
sanoen on aika paljon naispuolisissa henkilöissä — tuntevat verolain ja tuntevat verolain
kiemurat. Jos asiat siirtyvät nettiin, niin se tietysti sujuvoittaa asioita mutta edellyttää, että
henkilöt hallitsevat lainsäädännön. Henkilöitä tullaan aina tarvitsemaan, ja toivon, että hei-
tä on myöskin käytettävissä tämänkin uudistuksen jälkeen pelkästään sen takia, että vero-
lainsäädäntö tässä maassa on aika monimutkainen jo tälläkin hetkellä. Vaikka sitä nyt yri-
tetään tässä saada sujuvammaksi, niin monimutkaiseksi se jää. 
4



Pöytäkirjan asiakohta PTK 29/2016 vp
Se, mitä pelkään, arvoisa valtiovarainministeri, on se, että jos asiat hoidetaan netissä,
niin miten käy kansalaisten, mikroyrittäjien, pienyrittäjien, yksinyrittäjien, itsensätyöllis-
täjien oikeusturvan ja verotusoikeusturvan, mikäli he eivät tunne lain kirjainta. Tietenkin
kansalaisten pitäisi se tuntea, mutta toki tiedämme, että kansalaiset eivät ole advokaatteja
eivätkä ole tuomareita eivätkä varatuomareita, he eivät välttämättä tunne lakia juuri niin
kuin se on eivätkä varsinkaan verolakia. Miten käy heidän oikeusturvansa, mistä he saavat
sitä tämän uudistuksen jälkeen?

Sitten toinen asia, mikä tässä on: jäin vähän pohtimaan sitä, millä tavalla oikeusturva li-
sääntyy, jos valitusaika lyhenee. Varsinkin jos nyt käytetään pitempiä kausia ja silloin tämä
valitusaika lyhenee, niin se kyllä saattaa osoittautua käytännössä huonoksi asiaksi kansa-
laisen oikeusturvan ja verovelvollisen oikeusturvan kannalta sekä yritysten oikeusturvan
kannalta muun muassa alvipalautusten osalta, jotka ovat aika pitkällisiä jo tällä hetkellä.

Sitten yksi semmoinen ihan pieni vinkki, jota kannattaisi ehkä Verohallinnossa harkita:
Vanhat, entiset verotarkastajat kysyvät, miksi heidän työpanostaan ei enää tarvita. Veroih-
miset sanovat, että yksi verotarkastaja tienaa vuodessa noin kymmenkertaisesti oman palk-
kansa. Eli verotarkastajia kannattaisi pitää Verohallinnossa edelleenkin, se olisi se yksi tie,
millä saataisiin erilaisia veronkiertosysteemeitä, erilaisia liiallisia harkintasysteemeitä hie-
man kurottua kasaan ja saataisiin asialliset verot perittyä sieltä, mistä ne pitääkin periä.

15.36 Kari Uotila vas: Arvoisa rouva puhemies! Kun verojaoston pöydälle jaettiin tämä
noin 600-sivuinen paketti, niin tietysti muistui mieleen, että verojaoston valiokuntaneuvos
aiemmin totesi, että tällä vaalikaudella on kaksi tärkeää asiaa, jotka erityisesti verojaostos-
sa täytyy muistaa, ja ne ovat Valmis-hanke ja BEPS. BEPSillä tarkoitetaan tätä kansainvä-
listä toimintaa, joka täällä aiemmin oli esillä, elikkä veronkiertoa, verovälttelyä, sekä
OECD:n että EU-tasolla tapahtuvaa toimintaa, joka on eduskunnan käsittelyssä. Toinen on
tämä Valmis-hanke. Kun muistetaan, että tämä järkäle, joka 558-sivuisena nyt jaettiin, on
vain ensimmäinen osa tätä Valmis-hanketta, niin kyllä tässä todella verojaostolla ja valtio-
varainvaliokunnalla töitä tulee riittämään siitä huolimatta, että tämä on suurelta osin tek-
nistä, nimenomaan verotusmenettelyyn liittyvää, eikä sinällään sisällä todennäköisesti ko-
vin paljon mitään poliittisia jännitteitä. 

Silti tämä on aika haastava mutta tärkeä työ. On ehdottomasti järkevää, että pystytään
sujuvoittamaan, parantamaan veronmaksajan oikeusturvaa ja keventämään byrokratiaa, te-
kemään asioista yksinkertaisempia, se on tosi tärkeää. Mitä tulee sitten näihin yksityiskoh-
tiin, mitä täällä on muun muassa edustaja Kiviranta todennut oikaisuaikojen epäsymmetri-
syydestä, niin varmaan niihin palataan, samoin kuin edustaja Lehden tuomaan ennakko-
päätösproblematiikkaan. 

Tuosta agility-päätöksestä, mihin edustaja Lehti viittasi: sitä myöskin opetus- ja kulttuu-
riministeriö yritti käyttää perusteena, että tätä harrastusta ei laitettaisi valtion avustuskel-
poiseksi liikuntajärjestöksi, mutta valtion liikuntaneuvosto oli kyllä viisaudessaan toista
mieltä ja totesi, että vaikka verotuspäätös on ollut aikoinaan tällainen, niin siitä huolimatta
agility on arvokasta liikuntatoimintaa siinä missä moni muukin laji.

15.39 Timo Harakka sd: Arvoisa puhemies! On ilo toteuttaa ministeri Stubbin toive sii-
tä, että suhtaudumme myötämielellä tähän lakipakettiin, ja samalla tuottaa myös pieni pet-
tymys siinä, että tämä tuskin — kuten edustaja Uotila, kohtalotoverini verojaostosta, totesi
— herättää leiskuvia intohimoja poliittisesti. Kaikki näemme tämän, että tässä on paljon
5



Pöytäkirjan asiakohta PTK 29/2016 vp
äärimmäisen tervetullutta sääntelyn trimmausta erityisesti pienyritysten kannalta. Jatko-
työn kannalta, jota siis on luvassa tuleviksikin vuosiksi, voisi kiinnittää huomiota ennak-
koveroon, joka on monen pienyrityksen suuri murhe, onko mahdollista muuttaa se tulope-
rusteiseksi jatkossa.

Tämä Valmis-hanke edesauttaa sitä, että Verohallinto voisi olla paljon nykyistä parem-
pi kilpailuetu Suomelle, kun houkutellaan ulkomaisia sijoittajia. Ennen kaikkea on tärkeää
lisätä verotuksen ennakoitavuutta. Ennakkopäätösten saaminen Suomen verottajalta kes-
tää aivan turhan kauan. Lisäksi niihin liittyy edustajien Lehti ja Kiuru osoittamia oikeus-
varmuusongelmia. Tässä olisi paljon parannettavaa. Toinen tärkeä parannus verotuksen
kilpailukyvyn kannalta olisi se, että Suomi liittyisi kansainväliseen veroriitojen ratkaisu-
menettelyyn. Se on tällä hetkellä naapurimaamme Ruotsin valtti ulkomaisten investointien
suhteen. Tämä valtiovarainministerille tuliaisiksi tästä ehkä muutoin hivenen raskaasta
päivästä.

15.41 Esko Kiviranta kesk: Arvoisa puhemies! Edustaja Lehti otti ansiokkaasti esille ve-
rotuksen ennakkopäätösmenettelyjen kehittämisen. Se olisi tärkeää. Tehokkain ja paras-
kaan ennakkopäätösmenettely ei kuitenkaan korvaa oikaisuaikojen lyhentämistä. Se palve-
lee eri tarkoituksia ja on lisäksi Suomessa hyvin kallis tapa hoitaa asiaa. Meillähän on hyvä
ennakkopäätöselin, Ruotsista kopioitu keskusverolautakunta, joka on toiminut 1960-lu-
vun alusta saakka. Tunnen sen hyvin, koska olin pitkään sen jäsenenä. Sieltä saa ammatti-
mainen toimija hyviä yritysmaailman ja muitakin ennakkoratkaisuja, kun vain kysyy, mut-
ta se tosiaan maksaa. Sieltä pääsee myös hyvin nopeasti korkeimpaan hallinto-oikeuteen ja
saa sitten lopullisen ratkaisun asiaan. Sekä veronsaajapuoli että verovelvollinen, siis en-
nakkoratkaisun hakijaosapuoli, voivat tietenkin valittaa.

Mutta ihan niin kuin edustaja Lehti sanoi, normaalin tuloverotuksen yhteydessä toimiva
Verohallinnon ennakkoratkaisumenettely ei toimi, koska käytännössä se ennakkoratkaisu
käy tyhjäksi, jos Veronsaajien oikeudenvalvontayksikkö siitä valittaa. Siinä tavallaan me-
netetään se tilanne, mihin sitä ennakkoratkaisua haetaan, eli sen vuoden verosuunnittelu-
mahdollisuus, eli se ei käytännössä oikein vain toimi.

15.42 Maria Tolppanen ps: Arvoisa rouva puhemies! Kysyisin vielä arvoisalta ministe-
riltä: onko mahdollista jossakin vaiheessa mennä tuohon alvin alarajan nostamiseen? Se on
oikeasti semmoinen asia, joka on itsensä työllistäjille, mikroyrittäjille, erittäin kova pala.
Me emme ehkä täällä huomaa aina tämän graniittitalon sisällä — tai tämä ei ehkä ole gra-
niittia, mutta kuitenkin — sitä, että on yrittäjiä, joiden liikevaihto on vuodessa 24 000—
30 000, kokonaisliikevaihto. Ne ovat hyvin usein esimerkiksi hierojia — naispuolisia —
jalkojenhoitajia, kynsienhoitajia, joilla ei ole hirveän paljon alvivähennyksiä, mutta silti
kuitenkin alvia pitää maksaa, ja sieltä ei jää sitä, mikä olisi elämisen ehto ihmiselle. Se al-
vin alaraja pitäisi saada sille tasolle, edes sille tasolle, että katsottaisiin, että jää sen verran,
mikä on tässä maassa semmoinen alin mahdollinen palkkataso, millä voidaan olettaa, että
ihminen tulee ilman tukiaisia toimeen. Jos se saataisiin alvin alarajaksi, niin silloin voisim-
me kenties päästä siihen, että näitä yksinyrittäjiä olisi meillä edelleenkin, pienyrittäjiä oli-
si, ja kivijalkaliikkeet eivät myisi tyhjyyttä tai myisi vanhoja vaatteita, niin kuin nyt aina-
kin tuolla periferiassa tapahtuu hyvin paljon.
6



Pöytäkirjan asiakohta PTK 29/2016 vp
15.44 Ville Skinnari sd: Arvoisa puhemies! Verotuksen jaksottaminen ja sitä kautta pien-
yritysten toiminnan helpottaminen on hieno asia, ja on hienoa, että se etenee. Mutta minä
haluaisin tässä nostaa esille oikeastaan sen asian, mikä tässä tuli jo yhdessä puheenvuoros-
sa, eli sen, miten me voisimme helpottaa henkilöyhtiöiden eli yleensä hyvin pienten yritys-
ten ennakkoverotusta. Tämä on iso ongelma monelle ja jopa kynnys lähteä omalla toimi-
nimellä tai muulla henkilöyhtiöllä liikkeelle, koska yleensä joutuu aina maksamaan näitä
ennakoita. Ja tähän liittyen toivoisinkin, että arvoisa ministeri vakavasti pohtisi sitä, että
me voisimme samalla tavalla kuin palkansaajaakin kohdella tätä henkilöyrittäjää. Eli sit-
ten verokauden lopussa tasattaisiin tämä vero, ja se maksuosuus, jos sellaista on, tulisi jäl-
kikäteen. Tämä itse asiassa, uskon, helpottaisi sitä, että uskallettaisiin lähteä yrittäjäksi, ja
sitä kautta luotaisiin myös työpaikkoja.

15.45 Kari Uotila vas: Arvoisa puhemies! Kuten täällä on todettu, tämä koskee nyt vero-
tusmenettelyä ja veronkantoa ja sinällään ei ota kantaa verotusmuotoihin, verotustasoihin
eikä näihin muutoksiin, mihin edustaja Tolppasen kysymys viittasi. Mutta kun tästä asian-
tuntijakuuleminen verojaostossa alkoi, niin tästä keskusteltiin, että kun selkiytetään, yksin-
kertaistetaan, johdonmukaistetaan tätä verotusmenettelyä ja veronkantolainsäädäntöä, niin
sitten, mikäli poliittista tahtoa löytyy ja on haluja tehdä sitten rakenteellisia uudistuksia —
koskevat sitten ne verotustasoja, verotusmuotoja, niiden keskinäisiä suhteita, eri veromuo-
tojen yhdistämistä ja niin edelleen — tämä luo paremman perustan ja yksinkertaistaa
myöskin sitten tarvittaessa tällaisten muiden verotukseen liittyvien ratkaisujen tekemistä.
Siinäkin mielessä tämä on positiivinen hanke, vaikka ei sisälläkään tällä hetkellä tähän ve-
rotukseen rakenteeseen eikä tasoihin liittyviä kysymyksiä.

Keskustelu päättyi.

Asia lähetettiin valtiovarainvaliokuntaan.
7


