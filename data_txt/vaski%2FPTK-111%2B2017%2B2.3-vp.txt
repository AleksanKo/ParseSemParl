















































DEM666D.tmp.xml


Pöytäkirjan asiakohta PTK 111/2017 vp
Pöytäkirjan asiakohta 

PTK 111/2017 vp

Täysistunto

Torstai 26.10.2017 klo 16.00—20.49

2.3. Suullinen kysymys nuorten syrjäytymisen ehkäisemisestä (Touko Aalto vihr)
Suullinen kysymys SKT 148/2017 vp

Suullinen kyselytunti

Puhemies Maria Lohela: Seuraava kysymys, edustaja Aalto.

Keskustelu

16.30 Touko Aalto vihr: Arvoisa puhemies! Tahdon esittää ensin surunvalitteluni koko
vihreän eduskuntaryhmän puolesta Raaseporin tragedian uhrien omaisille ja läheisille. An-
namme hallitukselle kaiken tukemme asian selvittämiseksi.

Arvoisa puhemies! Me-säätiön syrjäytymislaskurin mukaan Suomessa on jo 70 000 syr-
jäytynyttä nuorta. Unescon kansainvälinen koulutusraportti kertoo, että Suomen suurin
haaste on koulutuksen eriarvoisuus. Syrjäytyminen tulee Suomelle sekä inhimillisesti että
taloudellisesti valtavan kalliiksi. Kuten Helsingin Sanomissa tuotiin esille, syrjäytymisen
vuosittainen hintalappu on 1,4 miljardia euroa.

Kyse ei ole siitä, etteikö meillä ole varaa pysäyttää syrjäytymiskehitystä. Kyse on siitä,
mitä painotuksia teemme budjetin sisällä. Tällä hetkellä kaikkein isoin ongelma on se, että
tarjoamme nuorille pirstaleisia palveluita ja aivan liian myöhään, vasta siinä vaiheessa kun
he ovat jo syrjäytyneet. Kysynkin valtiovarainministeriltä: miten hallitus aikoo varmistaa
sen, että oikea-aikaisten palveluiden kautta saavutetaan tulevina vuosina säästöjäkin?

Puhemies Maria Lohela: Tämä lienee enemmän ministeri Grahn-Laasosen tontilla.

16.31 Opetusministeri Sanni Grahn-Laasonen (vastauspuheenvuoro):  Arvoisa puhe-
mies! Kiitos oppositiolle tästä tärkeästä huomiosta ja avauksesta, mikä liittyy nuorten syr-
jäytymiseen. Se on hallituksen iso huoli. Samoin koulutuksen tasa-arvon turvaaminen
maailmassa, jossa ihmisten elämät entistä vahvemmin polarisoituvat, ja meillä valitetta-
vasti on sellaista kehitystä Suomessa, että suurin osa nuorista voi paremmin kuin koskaan
mutta sitten ongelmat kasautuvat tietyille perheille, tietyille lapsille ja nuorille. Ja tässä
meidän täytyy koko yhteiskuntana tehdä enemmän.

Aivan oikea tilannearvio siinä, että meillä on paljon hyviä palveluja, joita on vuosien
varrella rakennettu, mutta ne ovat hyvin pirstaleisia. Ja oleellinen on se, miten oikea-aikai-
sesti oikea palvelu tavoittaa oikean lapsen, nuoren ja perheen, ja tähän hallitus kiinnittää
huomiota lukuisilla eri toimilla. Lapsi- ja perhepolitiikan muutosohjelma on yksi keskei-
nen, joka tuo sinne varhaiseen vaiheeseen sitä tukea moniammatillisesti eri toimijoiden vä-
lisellä tiiviillä yhteistyöllä. Toinen näkökulma sitten tässä koulutuksen turvaamisessa [Pu-
 Tarkistettu
4.1



Pöytäkirjan asiakohta PTK 111/2017 vp
hemies koputtaa] ja tasa-arvon vahvistamisessa [Puhemies: Aika on jo täynnä!] on varhais-
kasvatuksen kehittäminen, ja sitä tehdään aktiivisesti.

Puhemies Maria Lohela: Pyydän niitä edustajia, jotka haluavat esittää lisäkysymyksiä
tästä aiheesta, ilmoittautumaan.

16.32 Touko Aalto vihr (vastauspuheenvuoro):  Arvoisa puhemies! Meillä ei ole varaa
antaa syrjäytymisestä seuraavan näköalattomuuden ja turvattomuuden kasvaa. Jokainen
työelämän ja opiskeluiden ulkopuolelle jäävä nuori on liikaa. Tällä hetkellä nuorisotyöttö-
myys on hienoisessa laskussa. On kuitenkin muistettava, että työttömyys voi vähentyä joko
työllisyyden tai työelämän ulkopuolelle jäämisen johdosta. On erittäin huolestuttavaa, että
niiden nuorten määrä, jotka ovat kokonaan työelämän ja koulutuksen ulkopuolella, kas-
vaa. Kysynkin siis asianomaiselta ministeriltä: millaisilla korjaustoimilla hallitus varmis-
taa, että nuorten katoaminen työelämän ulkopuolelle pysäytetään?

16.33 Opetusministeri Sanni Grahn-Laasonen (vastauspuheenvuoro):  Arvoisa puhe-
mies! Suomessa liian suuri osa nuorista jää koulutuksen ja työelämän ulkopuolelle. Paljon
hyvää työtä on tehty: koulutustakuu Suomessa on saatu jo melko hyvin toimimaan, eli lä-
hes koko ikäluokka siirtyy peruskoulusta toiselle asteelle. Mutta sitten valitettavasti se on-
gelma on myös siirtynyt vähän eteenpäin, elikkä koulutus jää liian usein kesken, ja muun
muassa tähän kiinnitetään huomiota ensi vuoden alusta voimaan astuvassa ammatillisen
koulutuksen reformissa erittäin vahvasti. Sen lisäksi sitten tämä edellä mainittu palvelujen
kehittäminen moniammatilliseen suuntaan on tärkeässä roolissa.

Kun katsotaan tutkimustietoa ja pohjataan päätöksentekoa tutkittuun tietoon, niin se
näyttää ja osoittaa meille hyvin vahvasti sen, että meidän pitää kääntää sitä painopistettä
varhaiskasvatukseen, varhaisiin vuosiin, siihen että yhä useampi lapsi pääsee laadukkaan,
pedagogisen varhaiskasvatuksen piiriin tulevaisuudessa. Tähän myöskin hallitus panos-
taa, samoin kuin varhaiskasvatuksen laadun kehittämiseen ja henkilöstörakenteen vahvis-
tamiseen, niin että sellainen pedagoginen, suunnitelmallinen, [Puhemies koputtaa] laadu-
kas varhaiskasvatus tavoittaisi tulevaisuudessa kaikki lapsemme.

16.34 Mikaela Nylander r (vastauspuheenvuoro): Värderade talman! Lågtröskelmottag-
ningar där unga kan få hjälp och stöd av mångprofessionella team från en lucka är oerhört
viktig service för unga.

Arvoisa puhemies! On todellakin tärkeätä, että nuorille pystytään tarjoamaan moniamma-
tillista apua yhden luukun periaatteen mukaisesti. Se on todella ratkaisevaa monelle nuo-
relle. Sote-uudistus tulee kuitenkin tarkoittamaan, että osa näistä tiimeistä — siis niistä mo-
niammatillisista, osaavista henkilöistä jotka kuuluvat näihin tiimeihin — tulee kuulumaan
maakuntien hallintoon ja osa taas kuntien hallintoon. Kysynkin nyt: miten hallitus aikoo
turvata, etteivät palvelut nuorille pirstaloidu vielä enemmän näitten isojen uudistusten jäl-
keen?

16.35 Opetusministeri Sanni Grahn-Laasonen (vastauspuheenvuoro):  Arvoisa puhe-
mies! Aivan oikea tilannehavainto jälleen. Eli kun hallitus toteuttaa sote- ja maakuntauu-
distusta, niin siinä yhteydessä on tunnistettu se riski, että kun palvelut ovat eri järjestäjillä,
2



Pöytäkirjan asiakohta PTK 111/2017 vp
se voi muodostaa siihen sellaista juopaa, mitä ei pidä päästää syntymään. Siitä syystä meil-
lä tällä hetkellä selvityshenkilöt työskentelevät sen varmistamiseksi, että tämä moniamma-
tillinen yhteistyö toimisi tulevaisuudessa saumattomasti, ja tähän panostamme erittäin voi-
makkaasti. Samoin kuin tuli mainituksi tämä yhdeltä luukulta -apu, niin siinä on myös oi-
kea näkökulma, elikkä jatkossa meidän tulee varmistaa se, että ne palveluketjut ovat entis-
tä yksilöllisempiä: tunnistetaan, mikä se avun tarve on ja että se on riittävä ja oikea-aikai-
nen. Yksi hyvä malli, joka on käytössä, jota levitämme valtakunnalliseksi, on Ohjaamo-
palvelut, jossa nuori saa avun yhdeltä luukulta — mitä hän tarvitsee, niin yhdeltä luukulta.
Tästä on hyviä kokemuksia monilta paikkakunnilta, ja nyt sitä levitetään valtakunnallisek-
si toimintamalliksi.

16.36 Sanna Lauslahti kok (vastauspuheenvuoro): Arvoisa puhemies! Erinomainen ky-
symys vihreältä eduskuntaryhmältä. Selvää on, että eriytymiskehitys on totta, ja se on
myöskin myönnetty hallituksen suunnasta ja useita toimenpide-ehdotuksia on tehty. Myös-
kin ensi vuoden budjettia katsottaessa siellä tasa-arvorahat tuplataan ja sen lisäksi 10 mil-
joonaa kohdennetaan juuri niille alueille, joilla sitä tarvitaan.

Kuitenkin kääntäisin katseeni lapsuusikään ja siihen työhön, jota meillä tehdään neu-
voloissa — neuvoloissa, joissa kohdataan kaikki perheet jo varhain ja lähdetään pohti-
maan sitä, millä perheitä tuetaan. Se on se työ, johon meidän tulisi entistä tiukemmin kään-
tää katseemme. Kysynkin ministeri Saarikolta: minkälaisia toimenpiteitä tullaan tekemään
neuvoloiden puolella, jotta perheitä tuettaisiin nykyistä paremmin?

16.37 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Minusta on ansiokasta, että tietysti juuri nyt käsissä oleva monisyinen ja var-
sin valitettava tilanne nuorten syrjäytymisen määrästä ja yksittäisistä nuorten kohtaloista
saa kuitenkin ajattelussamme syvemmän virran siitä, että pitäisi puuttua asioihin jo paljon
aikaisemmin kuin peruskoulun viimeisen vuoden jälkeen. Yksi havainto on juuri tämä mi-
nisteri Grahn-Laasosenkin esiin nostama huomio siitä, että varhaiset vuodet — ei vain var-
haiskasvatus vaan vanhemmuuden tuki kaiken kaikkiaan — on se, mikä voisi pelastaa nuo-
ren polun siitä eteenpäin.

Yksi ulottuvuus tässä on aivan totta: Palvelujen ydin ja sydän, joka on lapsiperheille
neuvola. Ajattelen tästäkin kuitenkin niin, että neuvola monissa tapauksissa ensimmäisen
ikävuoden ja raskausvaiheen jälkeen kohtaa lapsen aika harvoin. Siksi on tärkeää, että sen
osaaminen, myös terveydenhuollon ja sosiaalihuollon ammattilaisten palvelut, olisi saata-
vissa niissä paikoissa, missä perheet muutoinkin liikkuvat, [Puhemies koputtaa] kuten pe-
ruskoulun ja päiväkodin yhteydessä. Tästä on hyviä esimerkkejä.

16.38 Jukka Gustafsson sd (vastauspuheenvuoro):  Arvoisa puhemies! Keskustelemme
yhdestä vakavimmasta ongelmasta tämän päivän Suomessa. Tässä ministerit Grahn-Laa-
sonen ja Saarikko kertoivat sinällään ihan oikeita toimia, joita hallitus on tehnyt. Sosiaali-
demokraatit ovat paljon nyt viime aikoina puhuneet varhaiskasvatuksen merkityksestä, ja
meillä on siinä tulevassa budjetissakin parantavia esityksiä. Nyt kysymys kuuluu: miksi
tämä politiikka ei vaikuta ja toimi? Ja vaikka se on tämmöinen tavallaan korjaava toimen-
pide, niin minua kyllä suoraan sanoen harmittaa, että hallitus on nyt ajamassa alas tätä
nuorten aikuisten osaamisohjelmaa, kun tiedetään tutkimusten mukaan, että 40 prosenttia
nuorista, joilla ei ole tutkintoa, on työttömänä — 40 prosenttia. Kyllä sen takia pitäisi teh-
3



Pöytäkirjan asiakohta PTK 111/2017 vp
dä kohdennettuja, räätälöityjä toimia. Eli voisitteko nyt vielä harkita tätä nuorten aikuisten
osaamisohjelman käynnistämistä [Puhemies koputtaa] ja sen vahventamista?

16.40 Opetusministeri Sanni Grahn-Laasonen (vastauspuheenvuoro):  Arvoisa puhe-
mies! Nuorten aikuisten osaamisohjelma oli tarpeen silloin, kun meillä oli erilliset amma-
tillisen koulutuksen järjestelmät nuorille ja aikuisille. Siihen väliin jäi väliinputoajajouk-
ko, nuoret aikuiset, joilta puuttui toisen asteen tutkinto. Nyt olemme siirtymässä ensi vuo-
den alusta uudistettuun ammatillisen koulutuksen lainsäädäntöön, joka yhtenäistää amma-
tillisen koulutuksen ja rakentaa sujuvammat yksilölliset polut, joissa voidaan ottaa parem-
min huomioon ne lähtötilanteet. Eli tämä nuorten aikuisten osaamisohjelma ei enää jatkos-
sa ole tarpeen.

Sen sijaan hallitus on päättänyt lisätä resursseja erityisesti nuorten ammatillisen koulu-
tuksen aloituspaikkojen lisäämiseen. Juuri ihan tuoreella päätöksellä saamme 1 000 uutta
paikkaa nimenomaan nuorisotyöttömyyden torjumiseen, ja ammatillisen koulutuksen re-
formissa on sitten lukuisia työkaluja, joilla voidaan estää keskeyttämistä. Esimerkiksi yh-
tenä yksityiskohtana jatkuva haku, eli jos nuori on esimerkiksi vaarassa pudota, jättää kou-
lutuksen kesken, niin hänet voidaan nopeasti valita uudelle alalle, [Puhemies koputtaa]
joka ehkä motivoi enemmän. Ja myöskin sisältöjä kehitetään.

16.41 Hanna Halmeenpää vihr (vastauspuheenvuoro): Arvoisa puhemies! Koulutuksen
tasa-arvoon kuuluu lähtökohtana se, että koulutuspaikkoja on saatavilla siellä, missä nuo-
remme ovat. Tämä tilanne on vaarantunut toisen asteen ammatillisen koulutuksen rajuissa
leikkauksissa, joka on vähentänyt opiskelupaikkoja erityisesti Pohjois- ja Itä-Suomessa,
jossa koulutuspaikkoja on muutenkin, ainakin Pohjois-Pohjanmaalla, nuorten määrään
nähden tälläkin hetkellä ja ennen leikkauksiakin ollut aivan liian vähän.

Se, että koulutuksen laatua heikennetään leikkauksilla tavalla, joka edistää jopa opinto-
jen keskeytymistä, on vaarallinen tie. Toisen asteen ammatilliseen koulutukseen kohden-
tuneet leikkaukset ovat johtaneet siihen tilanteeseen, jossa liian monilla aloilla ammattiin
valmistuminen on mahdollista vain niille nuorille, jotka ovat jo entuudestaan vahvimpia,
oma-aloitteisimpia ja pätevimpiä pärjäämään entistä enemmän itsenäisessä opiskelussa,
työelämäharjoitteluissa yrityksissä ja ilman lähiopetusta. Kysyn ministeriltä: mitä hallitus
tekee turvatakseen [Puhemies koputtaa] näiden rajujen toisen asteen ammatillisen koulu-
tuksen leikkausten jälkeen niiden nuorten selviytymisen, jotka eivät ole vahvimpia?

16.42 Opetusministeri Sanni Grahn-Laasonen (vastauspuheenvuoro):  Arvoisa puhe-
mies! Tarkistin vielä tästä papereistani luvun: elokuun tilaston mukaan viime keväänä pe-
ruskoulun päättäneistä 98,7 prosenttia oli elokuuhun mennessä saanut koulutuspaikan. Eli
meillä aloituspaikat riittävät ja meillä ikäluokat pienenevät. Mutta se on totta, että tähän
alueelliseen kohdentamiseen tietysti pitää panostaa, ja siihen liittyen tehdäänkin just suo-
ritepäätöksiä ministeriössä, miten esimerkiksi työvoimapoliittista koulutusta kohdenne-
taan ja miten olemme voineet esimerkiksi lisätä resursseja 21 miljoonalla eurolla maahan-
muuttajien koulutuspolkuihin. Ja nyt myöskin tämä 1 000 uutta paikkaa, opiskelijatyö-
vuotta nuorten syrjäytymisen ehkäisyyn tulee erittäin tarpeeseen. Eli tärkeitä huomioita.

Ja miten sitten voidaan tukea riittävästi niitä nuoria, jotka eivät kykene itsenäiseen opis-
keluun tai tarvitsevat enemmän tukea? Ensi vuoden alusta voimaan astuvan lainsäädännön
mukaan jokaiselle tehdään henkilökohtainen suunnitelma omien opintojen etenemisestä, ja
4



Pöytäkirjan asiakohta PTK 111/2017 vp
siinä voidaan arvioida tuen tarve. Ja on itse asiassa koulutuksen järjestäjän velvollisuus ar-
vioida, mitä tukea [Puhemies koputtaa] nuori tarvitsee polullaan, jotta koulutus voidaan
suorittaa kunnialla [Puhemies: Aika täynnä!] loppuun.

Kysymyksen käsittely päättyi.
5


