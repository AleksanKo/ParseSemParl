















































DEM209F.tmp.xml


Pöytäkirjan asiakohta PTK 162/2018 vp
Pöytäkirjan asiakohta 

PTK 162/2018 vp

Täysistunto

Keskiviikko 20.2.2019 klo 14.00—17.01

5. Hallituksen esitys eduskunnalle laiksi jätelain muuttamisesta
Hallituksen esitys HE 248/2018 vp
Valiokunnan mietintö YmVM 20/2018 vp

Toinen käsittely

Ensimmäinen varapuhemies Mauri Pekkarinen: Toiseen käsittelyyn esitellään päivä-
järjestyksen 5. asia. Nyt voidaan hyväksyä tai hylätä lakiehdotus, jonka sisällöstä päätet-
tiin ensimmäisessä käsittelyssä.

Keskustelu

14.10 Riitta Myller sd: Arvoisa puhemies! Nyt käsittelyssä oleva jätelain muutosesitys
on jatkoa keväällä eduskunnan hyväksymälle muutokselle, jossa rajattiin kunnallisten jä-
teyhtiöiden toimintaa markkinoilla. Hallituspuolueiden äänillä hyväksytyn jätelain pe-
rusongelma oli, että sillä pyrittiin korjaamaan tilannetta, jossa ei ollut ongelmaa. Tavoit-
teena oli pelkästään heikentää kunnallisten yhtiöiden markkina-asemaa ja luoda jätteitä
luovuttaville yrityksille pakko käyttää yksityisiä toimijoita, vaikka siitä koituisi niille yli-
määräistä vaivaa, byrokratiaa ja rahanmenoa. Tässä esityksessä nyt sitten luodaan markki-
napaikka, jonka kautta yritysten on pakko toimittaa suhteellisen pienetkin jätemäärät yksi-
tyiselle toimijalle, vaikka kunnallinen jäteyhtiö olisi lähempänä ja kaikin puolin helpompi
kumppani. Ensimmäisen käsittelyn yhteydessä tuli esille muun muassa se, että tämä ongel-
ma haittaa erityisesti haja-asutusalueiden ja syvän maaseudun yritysten toimintaa. On täs-
sä kohtaa todella ihmeteltävä sitä, miten pääministeripuolue keskusta voi kannattaa tätä la-
kiesitystä.

Sosiaalidemokraatit eivät äänestäneet aiemmin käsittelyssä olleen kunnallisten jäteyhti-
öitten toiminnan rajoittamiseen liittyneen jätelain muutoksen puolesta, emmekä luonnolli-
sesti hyväksy myöskään tätä hallituksen esitystä, jossa säädetään markkinapaikasta. Esi-
tänkin, että hallituksen esitys hylätään vastalauseen mukaisin perusteluin.

Arvoisa puhemies! Jätelaki tarvitsee kokonaisuudistuksen. Siinä kunnallisen jäteyhtiön
asemaa tulee vahvistaa, ei heikentää, kuten nyt esitetään. Kuten vastalauseessa todetaan,
olisi nyt esillä olevaan uudistukseen, jos se ylipäätään katsotaan tarpeelliseksi, pitänyt läh-
teä vasta vähitellen, niin että tietoalustan käyttö olisi aluksi vapaaehtoista, ja sitten varo-
vaisuusperiaatteen mukaan olisi pitänyt lähteä säätämään, minkä verran yritykset siihen
osallistuvat ja mitkä ovat ne velvoitteet. Alustan käyttö olisi myös rajattava jätteenkäsitte-
lypalveluihin ja pienjäteasemat olisi jätettävä sen ulkopuolelle. Nythän hallituksen esityk-
sessä jopa aivan pienet yritykset velvoitetaan käyttämään alustaa, ja mikäli alustaa ei ole
käytetty, yritysasiakkaita käännytetään jätelaitokselta. Vaikka valiokunta kiinnittääkin tä-
hän ongelmaan huomiota, ei lakia ehdotettu kuitenkaan tältä osin muutettavaksi, joten
 Tarkistettu
4.0



Pöytäkirjan asiakohta PTK 162/2018 vp
tämä ongelma sinne joka tapauksessa jää. Esitystä olisikin tullut korjata niin, että alustan
käytölle säädettävä pysyvä kynnysarvo olisi vähintään 10 000 euroa. Tätä kohtaa hallitus-
puolueet hieman korjasivat valiokuntakäsittelyssä, niin että tuo hallituksen esittämä 1 000
euron kynnysarvo muutettiin 2 000:ksi, mutta tämä ei todellakaan ole riittävä poistamaan
ongelmia, jotka tässä siis yhteisesti valiokunnassa sekä hallituspuolueiden että opposi-
tiopuolueiden puolelta huomattiin.

Jätelainsäädännön tavoitteena on oltava se, että kiertotalous saadaan toimimaan kierrät-
tämällä jätteitä nykyistä tehokkaammin. Tällä hetkellähän Suomen tavoitteet kiertotalou-
den suhteen ovat vielä sangen vaatimattomat. EU-maiden esimerkit osoittavatkin, että siel-
lä, missä vastuu jätteiden keräämisestä ja käsittelystä on julkisella toimijalla, kierrätysas-
teet ovat selvästi korkeammat. Suomessa jätelakia on nyt hallituksen toimin viety valitet-
tavasti yhä etäämmälle näistä hyvistä esimerkeistä, joita Euroopan unionin tasolta tulee.
Myös EU-komissio on kiinnittänyt huomiota siihen, että Suomen kierrätystavoite ei toteu-
du, ja on ehdottanut, että jätehuollon vastuita selkiytettäisiin. Ja valitettavasti nyt on niin,
että tämä esitys ei missään tapauksessa toteuta tätä tavoitetta, päinvastoin tämä aiheuttaa
todella suurta epävarmuutta, epätietoisuutta yrityksissä siitä, miten heidän tulee oma jäte-
huoltonsa tulevaisuudessa Suomessa järjestää.

14.15 Pauli Kiuru kok (vastauspuheenvuoro): Arvoisa herra puhemies! Edustaja Myller
pitää kierrätystä tärkeänä asiana, niin pitää myös hallitus. Valitettavasti maalailitte kyllä
nyt sellaisia uhkakuvia tästä hallituksen esityksestä, joita on vaikea tunnistaa niin mietin-
nön pohjalta, hallituksen esityksen pohjalta kuin asiantuntijakuulemisten pohjalta.

On totta, että Suomi on kiertotaloudessa jäljessä EU:n suosituksia, ja sen takia näitä uu-
distuksia tehdään. On tarpeen saada uusia innovaatioita, uusia yrityksiä markkinoille. Se
kritiikki on totta, mitä sanoitte, että tämä raja siellä portilla oli alkuperäisessä esityksessä
liian matala, ja sen takia se nostettiin 1 000 eurosta 2 000 euroon. Se tarkoittaa sitä, että ta-
varaa saavat sisään sen kokoiset yritykset, jotka tekevät suunnitelmia järjestelmällisesti.
Aivan pienelle yrittäjälle ei tule mitään lisätaakkaa. Mitä tulee tähän markkinapaikkaan,
niin valiokunta edellytti, että se on niin yksinkertainen asia kuin tekstiviestin lähettäminen.
[Puhemies koputtaa] Se onnistuu kyllä kaikilta yrityksiltä.

14.16 Riitta Myller sd (vastauspuheenvuoro): Arvoisa puhemies! Kyllä sitä kritiikkiä
aika lailla valiokunnassa tuli tätä hallituksen esitystä kohtaan, ja se kritiikki tuli nimen-
omaan siitä, että tämä ei millään tavalla selkeytä nykyistä tilannetta, päinvastoin tämä lisää
byrokratiaa erityisesti pienille yrityksille. Ja aivan erityinen huoli on tietysti näistä haja-
asutusalueitten yrityksistä. Heillä ei ole välttämättä mahdollisuutta valita, minne nämä jät-
teet vievät. Siellä ei ole valinnanmahdollisuutta. Aivan erityisesti tämä asia tuli asian en-
simmäisessä käsittelyssä esille, ja muistaakseni juuri Lappia käytettiin tässä esimerkkinä.

14.17 Silvia Modig vas: Arvoisa herra puhemies! Tämä esitys nimenomaan lisää byrokra-
tiaa yrittäjille, nimenomaan pienille yrittäjille, nimenomaan haja-asutusseudulla toimiville
yrittäjille. Pahimmillaan se byrokratia johtaa siihen, että riski siitä, että jätteitä dumpataan
luontoon, kasvaa.

En toista tässä edustaja Myllerin hyvässä puheenvuorossaan esiin tuomaa kritiikkiä,
mutta nostan esiin kaksi kysymystä:
2



Pöytäkirjan asiakohta PTK 162/2018 vp
Valiokuntahan kiinnitti huomiota tähän kynnysarvoon ja esitti sen nostamista 1 000:sta
2 000 euroon. Se on hyvä esitys, se on oikeansuuntainen, mutta se on riittämätön. Vasta-
lauseessamme esitämme 10 000:ta euroa.

Toinen asia on tämä minimiaika, joka tätä alustaa pitää käyttää. Jos ei pysty näyttämään
toteen, että alustaa on käytetty ja sitä on käytetty kahden viikon ajan, niin asiakas eli yrit-
täjä saatetaan käännyttää jätelaitokselta, ja tämä on todellisuudelle vierasta byrokratiaa.
Tämä varsinkin pienten yrittäjien kohdalla voi johtaa kohtuuttomaan tilanteeseen, jolloin
riski siitä, että ne jätteet dumpataan luontoon, kasvaa. Tämä lisää byrokratiaa, ja tämä on
uhka ympäristölle, ja sen takia kannatan edustaja Myllerin esitystä hylätä tämä.

14.19 Eeva-Maria Maijala kesk: Arvoisa puhemies! Tosi on, että me valiokunnassa kes-
kustelimme tästä asiasta erittäin paljon, mutta kyse on niin tärkeästä asiasta, että keskus-
tella pitääkin, sillä jäteasiat ovat Suomessa kokonaisuus, jota pitäisi miettiä todella pitem-
män päälle kokonaisuudessaan vielä enempikin, miten me muutamme sanan ”jäte” toisen-
laiseksi, ”raaka-aineeksi”. Ja toivottavasti seuraavalla vaalikaudella saadaankin nyt sitten
jo työn alle semmoinen laki valmisteluun, ettei puhuta enää jätteistä ollenkaan vaan puhu-
taan raaka-aineista. Raaka-aineita nämä todellakin jatkossa ovat. Mutta nyt kun meillä kui-
tenkin vielä tämä jäteasia on käsillä, niin meidän on hoidettava nämä jäteasiat niin, että me
pääsemme järkevällä tavalla eteenpäin.

Tässä laissa oli kyseessä TSV eli toissijaisen vastuun mukainen jäte elikkä niiden yri-
tysten jäte, jotka eivät mahdollisesti toimita jätteitänsä johonkin muualle kuin kunnallisiin
paikkoihin tai sitten muuten joutuvat kunnallisiin niitä toimittamaan. Minkä verran jätteitä
saa toimittaa kunnallisiin jätekeräyksiin, siitä rajasta keskusteltiin, minkä verran se on. Me
saimme järkevöitettyä — minun mielestäni — sen rajan 2 000 euroksi. Esityksessähän se
oli 1 000 euroa, ja uskon, että se 2 000 euroa on se, millä me pääsemme nyt sitten varmasti
järkevällä tavalla liikkeelle.

Kierrätyksestä puhuttiin todella paljon ja pitää puhua jatkossakin, sillä koko Euroopan
unionin tasolla ja erityisesti Suomessa kierrätys on todella heikkous. Kierrätysasioita pitää
työstää paljon eteenpäin. Ja tämä lakihan, mikä nytten jatkossa tästä tullaan hyväksymään,
auttaa juuri kierrätysasioita. Elikkä tämä rekisteri, mikä nyt perustetaan, auttaa eri firmoja
tapaamaan toisensa niin, että ne pystyvät jätteet toimittamaan paikkoihin, missä niitä jät-
teitä voidaan jalostaa ja kehittää eteenpäin eli oikealla tavalla kierrättää. Voi olla, että nämä
pienet yritykset eivät välttämättä muuten tietäisikään, minne ne voivat omat jätteensä kier-
rätysmielessä laittaa.

Tässä salissa on aikaisemmin tänään esitetty, että tämä tulisi lisäämään jätteen dump-
paamista luontoon ynnä muuta. Siitähän tässä ei todellakaan ole kysymys, sillä jätteiden
vieminen luontoon on aina rikos. Siihen ei tässä kannusteta, sillä jos se 2 000 euroa on tu-
lossa täyteen, niin ei ketään saa palauttaa sieltä portilta kuitenkaan takaisin, vaan kaikki jät-
teet on aina kuitenkin otettava vastaan. [Riitta Myllerin välihuuto] Ja kun nyt sitten tässä
sanotaan, että tämä lisää byrokratiaa, niin se ei todellakaan iso byrokratia ole, jos sen ker-
ran pystyy kännykällä näppäilemään ja tämän sopimuksen sillä tavalla tekemään. Jäteasiat
kokonaisuudessaan: nykymaailmassa on yrityksen se kaksi viikkoa pystyttävä miettimään
suunnitelmallisesti, mihin se tulee nämä materiaalinsa jatkossa sijoittamaan. Eli ehdotto-
masti tämä on parempi tilanne kuin aikaisemmin.

Tuli esille, että Lapissa tämä tuottaa ongelmia. No siinä minä olen vähän samaa mieltä-
kin. Eihän täydellistä lakia ole olemassakaan, mutta kun puhutaan koko Suomesta, niin
3



Pöytäkirjan asiakohta PTK 162/2018 vp
koko Suomelle tämä on parempi laki, ja Lapissa tämä tulee lisäämään sen verran byrokra-
tiaa, että niiden yritysten pitää ehkä se yksi tekstiviesti näppäillä kerran kolmessa vuodessa
enemmän kuin aikaisemmin. Mutta emmeköhän me siellä Lapissakin ole kuitenkin teksti-
viestien tekemisen jo oppineet.

Eli kannatan tätä esitystä ja olen tyytyväinen, että olemme saaneet sen nytten eteenpäin.
Odotan todellakin, että me jatkossa saamme sen lain liikkeelle, missä ei puhuta enää jät-
teistä vaan kierrätysmateriaaleista.

14.23 Olli Immonen ps: Arvoisa herra puhemies! Tämä opposition jättämä yhteinen vas-
talause, jossa esitetään lakiesityksen hylkäämistä, on hyvin perusteltu. On tosiasia, että tä-
hän esitykseen sisältyy useita ongelmia, kuten tässä edellä edustaja Myller toi ansiokkaasti
esiin. En lähde niitä sen enempää toistamaan.

Ensinnäkin esityksen perusongelma on tämä sidosyksikölle säädetty liian alhainen ulos-
myyntiraja. Tämän rajan tulisi olla direktiivin sallima 20 prosenttia.

Toiseksi jätelaki tarvitsee kokonaisuudistuksen, jossa kunnallisen jätehuollon asemaa
vahvistetaan. Tämä olisi sekä huoltovarmuuden että erityisesti ympäristön ja ihmisten ter-
veyden ja edun näkökulmasta oikea ratkaisu. En usko, että nyt tehtävä uudistus, jossa jäte-
lain muutokset nojaavat yksityisen jätesektorin aseman vahvistamiseen, tulee toimimaan.

Arvoisa puhemies! Tässä vastalauseessa esitetyt perustelut ovat hyvät, ja yhtenä vasta-
lauseen allekirjoittajista toteankin, että kannatan lämpimästi edustaja Myllerin tekemää
hylkäysesitystä.

14.24 Krista Mikkonen vihr: Arvoisa puhemies! Aivan kuten edustaja Maijala edellä sa-
noi, jäte pitäisi nähdä enemmänkin raaka-aineena, ja tulevaisuudessa sen entistä enemmän
sitä pitää ollakin. Silti itse kyllä nyt tässä hallituksen lakiesityksessä näen paljon ongelmia,
niitä, mitä edustaja Myller tuossa edellä toi esille. Itse jätehuoltoyhtiössä Pohjois-Karjalas-
sa työskennelleenä tiedän aika hyvin, että ei vain Lapissa vaan aika paljon muuallakin laa-
jassa Suomessa on edelleen niitä alueita, missä on hyvin hankalaa pelkästään yrityspohjai-
sesti toimia jätekuljetuksessa tai jätteiden hyödyntämisessä niin, että se tänä päivänä vielä
on varsinaista bisnestä. Sen takia sen sijaan, että tässä ollaan luomassa tämäntyyppistä
kaikkiin yrityksiin kaikkialla Suomessa samalla tavalla kohdistuvaa alustaa, mikä kaik-
kien yritysten tulee ottaa käyttöön, pitäisin järkevämpänä, että tässä olisi lähdetty etene-
mään kokeilujen kautta ja olisi ensin tehty tämä tiheämmin asutuilla alueilla, missä kulje-
tusmatkat ovat lyhyempiä ja missä selvästikin niitä toimijoita on. Tässä nämä riskit, mitä
vastalauseessa on tuotu esiin, ovat kyllä tuolla jätehuollon arjessa aivan todellisia, ja sen ta-
kia tosiaan tässä olisi ollut hyvä lähteä kokeilujen ja vapaaehtoisuuden pohjalta liikkeelle.
Nyt tässä luodaan aivan turhaa ja ylimääräistä byrokratiaa monille yrityksille ympäri maa-
ta.

14.26 Hanna Sarkkinen vas: Arvoisa puhemies! Esitetty jätelain muutos herättää paljon
kysymyksiä. Taustalla on hyvä muistaa, että Suomi on saanut EU-komissiolta varhaisen
varoituksen menettelyn, missä Suomea huomautetaan siitä, että ollaan kierrätystavoitteista
jäljessä, ja EU erityisesti huomauttaa Suomea siitä, että jätehuollon vastuut ovat sekavia ja
erityisesti sekavuutta lisää jätelain ja siihen liittyvien vastuiden jatkuva muuttaminen, ja
erityisesti tällä hallituskaudella näitä muutoksia on nähty ja sekavuus on lisääntynyt. Tämä
4



Pöytäkirjan asiakohta PTK 162/2018 vp
käsittelyssä oleva esitys ei ainakaan selkeytä suomalaisen jätehuollon rakenteita, vastuita
ja toimintatapoja.

Arvoisa puhemies! Yritykset velvoitetaan tällä lainmuutoksella tarjoamaan jätteitään
markkinapaikalla 14 päivän ajan ennen kuin he saavat sitten viedä jätteet kunnan jätease-
malle, jos sieltä ei yksityinen palveluntarjoaja näitä jätteitä tarjoudu ottamaan. Näin on ja
näin yritykset joutuvat toimimaan, vaikka jätteitä ei syntyisikään valtavia määriä tai vaik-
ka seudulla tiedettäisiin, että ei ole olemassa yksityisiä jäteyrityksiä. Kuten täällä on jo to-
dettu, erityisen hankalaksi tämä kuvio tulee haja-asutusalueiden pienille yrityksille, ja heil-
le tämä voi myös nostaa kuluja, koska jos sieltä löytyy sitten yksi tarjoaja, niin käytännös-
sä sinne on ne jätteet annettava, oli se hinta mikä hyvänsä.

Arvoisa puhemies! Kyllä tällä markkinapaikalla ja sillä pakollisuudella luodaan mel-
koista byrokratiaa yrittäjille ja pahimmillaan luodaan vaara siitä, että esimerkiksi pienellä
rakennusyrittäjällä voi olla houkutus dumpata jätettä luontoon, kun 14 päivän odotusaikoi-
neen tämä markkinapaikka voi olla kyllä melko byrokraattinen menettely. On muistettava,
että näiden yrittäjien ensisijainen toimiala ei ole jätteiden tarjoaminen vaan se jäte syntyy
yrittäjällä sivutuotteena.

Arvoisa puhemies! Tietoalusta voi helpottaa jätteenhaltijoiden ja jätepalvelun tarjoajien
kohtaamista, ja näin ollen sillä voi olla myönteisiä vaikutuksia, mutta kuitenkin esitetyssä
muodossaan tämä syntyvä byrokratia on kohtuuton. Tulisikin säätää niin, että markkina-
paikan käytön tulisi olla alussa vapaaehtoista tai kynnysarvon tulisi olla huomattavasti kor-
keampi. 2 000:kin euron vuosiraja on melko matala, ja alkuvuodesta voi olla vaikea enna-
koida, ylittyykö se 2 000 euroa.

Arvoisa puhemies! Ympäristötavoitteiden ja kierrätysastetavoitteiden tulisi olla ensisi-
jaisia näkökulmia, kun jätelakia uudistetaan ja jätelakia säädetään, ja nyt tuntuu, että näin
ei välttämättä aina ole ollut.

14.29 Satu Hassi vihr: Arvoisa puhemies! On sinänsä hyvä, että perustetaan tällainen
markkinapaikka, jotta jätteiden tuottajat ja niiden hyötykäyttäjät voivat paremmin kohdata
toisensa. Mikään ei sinänsä estä sitä, etteivätkö myös kunnalliset jätehuoltoyritykset tee
tätä työtä, ja mielestäni niiden pitääkin tehdä. Ongelma on se lisäbyrokratia, joka tässä jo
monessa puheenvuorossa on tullut esille. Tätä ongelmaa ei lainkaan olisi, jos Suomi nou-
dattaisi myöskin jätelaissa EU:n hankintadirektiivin sallimaa 20 prosentin rajaa sille, mitä
kunnallinen jäteyhtiö niin sanotusti saa myydä ulos, mutta koska hallitus on halunnut aset-
taa tämän rajan alemmas kuin useimmissa muissa EU-maissa, niin syntyy se ongelma, mitä
tehdään sellaisessa tapauksessa, kun kunnallisella jäteyhtiöllä on tämä alhainen prosentti-
raja, 5 prosentin raja, jo kiinni. Sitten on yksityisiä yrityksiä, joiden jätteet kuuluvat peri-
aatteessa kilpailun piiriin. Jos he eivät löydä yksityistä yritystä hoitamaan jätteitään, hei-
dän pitää todentaa se, että tämmöistä yksityistä yritystä ei löydy, ja tämä markkinapaikka
on nyt sitten se tapa todentaa tämä asia. Eli aivan kuten edustaja Sarkkinen sanoi tässä edel-
lisessä puheenvuorossa, tämän käytön pitäisi olla vapaaehtoista. Se, että tällainen mahdol-
lisuus tarjotaan, on sinänsä hyvä asia, mutta myös kunnallisen jäteyhtiön palvelujen hyö-
dyntämisen pitäisi aina olla myös pienten yritysten vaihtoehtojen joukossa.

14.31 Anders Adlercreutz r: Ärade talman! Ajatus markkinapaikasta on hyvä, ihan niin
kuin edustaja Hassi tuossa sanoi, mutta tämä toteutus ei nyt valitettavasti vie meitä eteen-
päin. Ihan niin kuin edustaja Modig totesi, tämä 14 päivän aikaraja on ongelmallinen, tämä
5



Pöytäkirjan asiakohta PTK 162/2018 vp
määrällinen mittari on ongelmallinen. Tietenkin paljon riippuu siitä, miten nämä käytän-
nössä lähtevät toteutumaan, miten se henkilökunta, joka on siellä asemalla ottamassa näitä
vastaan, toimii tämän lain puitteissa.

Isossa kuvassa Suomen kierrätystavoite ensi vuodelle on 50 prosenttia — siihen me
emme tule pääsemään — ja vuodelle 25 taitaa olla Euroopan tasolla komission ehdotuk-
sessa 60 prosenttia. Ongelma on Suomessa tällä hetkellä se, että pisteitä on liian vähän:
Rinki-pisteitä on rajattu turhan alas, Sortti-asemia on niukasti. Tämä on tietenkin osittain
kuntien päätäntävallassa, miten näitä kaavoitetaan, miten näitä sijoitetaan, mutta tähän tu-
lisi keskittää huomiota — ihan kuten siihenkin, että nimenomaan kuntien pitäisi raportoida
kierrätysasteesta, heidän pitäisi ottaa vastuuta siitä, että kierrätysasteen nostamiselle asete-
taan tavoitteita ja ryhdytään toimiin, jotta se nousisi. Tällä hetkellä tämä ei ole käytännössä
kenenkään vastuulla.

14.33 Eeva-Maria Maijala kesk: Arvoisa puhemies! Todella ihmettelen tässä salissa
nytten sitä, miten oppositio vastustaa kierrättämisen kehittämistä, vain oppositio vastustaa
kierrätyksen kehittämistä, sillä tämä lakihan todellakin pyrkii siihen, että me saamme ai-
kaiseksi tietoalustan ja sen tietoalustan avulla saamme eri toimijoille nytten tietoa siitä,
minne kaikkialle nämä jätteet saadaan kierrätettyä eteenpäin — ja oppositio vastustaa tätä.
No, olkoon.

Mutta joka tapauksessa koko tämän hallituskauden on byrokratian purkaminen ollut asia
numero yksi, ja me olemme todella saaneet useita satoja kohtia asioita järkevöitettyä, millä
byrokratiaa on saatu purettua. Minun mielestäni myöskin tämä asia on sellainen, että jos
kerran yhdellä tekstarilla pystyy asian yritys hoitamaan, niin kyllähän se paljon byrokrati-
an purkamista on verrattuna siihen, että yrityksen pitää alkaa soittelemaan moneen paik-
kaa, että minne voi ne jätteet viedä, mitä pitää alkaa tekemään. Yhdellä tekstarilla pystyy
asian hoitamaan. Eikö tämä ole byrokratian purkamista eikä byrokratian lisäämistä? No,
ehkä minä tämänkin ymmärrän nyt väärin. Joka tapauksessa minun mielestäni koko tämä
asia auttaa jätteiden kierrätystä, selkeyttää vastuuta jätteiden hoitamisesta, siinä mennään
eteenpäin.

Lopuksi minä sanon kuitenkin sen, että kävin vajaa viikko sitten Rovaniemellä katso-
massa CLT-puukerrostalon rakentamista. Siellä oli nyt sitten työn alla Kuhmosta CLT-ra-
kennus, sieltä oli tuotu elementit Rovaniemelle, ja siinä keskusteltiin, että missä ne jätteet
ovat. Jätteitä oli muodostunut todella vähän. Elikkä tämmöisellä suunnitelmallisella, järke-
vällä toiminnalla kun ollaan menossa eteenpäin, jätteitäkin muodostuu entistä vähemmän.
Tämmöisiä toimintoja meidän pitää saada kehitettyä entistä enemmän.

14.35 Hanna Sarkkinen vas (vastauspuheenvuoro): Arvoisa puhemies! Ehkä täällä on
todella väärinymmärtämistä tapahtunut, sillä me emme ainakaan vastusta kierrätyksen ke-
hittämistä vaan vastustamme elämälle vierasta byrokratiaa ja haluaisimme, että markkina-
paikka olisi vapaaehtoisesti yritysten käytettävissä ja sitten sitä kautta päästäisiin eteen-
päin ja nähtäisiin, miten se toimii ja toimiiko se todella tekstiviestillä. Jos se toimii teksti-
viestillä, niin uskon, että moni yrittäjä siihen lähtisi mukaan vapaaehtoisuuden pohjalta, jos
se on näin sujuva ja loistava. Mutta se, että pienet yritykset pakotetaan ensi vaiheessakin
sitä käyttämään, kyllä lisää byrokratiaa.

Arvoisa puhemies! Kannatamme myös yritysten valinnanvapautta valita jätepalvelu,
mitä he haluavat käyttää. Tässä palataan niihin aiempiin jätelain muutoksiin, mihin on jo
6



Pöytäkirjan asiakohta PTK 162/2018 vp
tässä viitattu, eli on EU-direktiiviä tiukemmin rajattu sitä, miten kunnan jäteyhtiöt saavat
ottaa yritysjätteitä vastaan, ja me näemme tämän isona ongelmana myös kierrätystavoittei-
den kannalta.

14.36 Eero Heinäluoma sd (vastauspuheenvuoro): Arvoisa puhemies! Tässä palataan tä-
hän onnettomaan hankintalain muutokseen, joka tehtiin aiemmin hallituspuolueiden toi-
mesta. Siinähän päädyttiin siihen, että ulkopuolisen myynnin, jota julkinen yhtiö voi teh-
dä, raja vedettiin äärimmäisen alas, 5 prosenttiin, kun EU sallii 20 prosenttia. Tämän seu-
rauksena nyt tulee alalla kuin alalla tilanteita, joissa sen julkisen toimijan toiminta, joka te-
kee kustannustehokkaasti hyvää työtä, tulee erittäin vaikeaksi, kun se ei saa tehdä 5 pro-
sentin rajan ylittävää tarjontaa. Sen tuloksena sitten veronmaksaja loppujen lopuksi mak-
saa kalliimman laskun. Olemme törmänneet tähän ongelmaan tarkastusvaliokunnassa
Senaatin osalta, joka ei saa myydä 5 prosentin rajan yli edes valtion 100-prosenttisesti
omistamille osakeyhtiöille. Tämä puhdasoppisuus, jota täällä tehdään EU-sääntöjen kaik-
ki järkevyysrajat alittaen, johtaa siihen, että veronmaksaja maksaa laskun.

14.37 Pauli Kiuru kok (vastauspuheenvuoro): Arvoisa herra puhemies! Täällä on pe-
räänkuulutettu myös uusia keinoja. Tosiaan meillä tämä kierrätystavoite laahaa hieman jäl-
jessä EU:n minimitavoitteisiin verrattuna. On myös olemassa suomalaisia ratkaisuja, ja ko-
koomuksen ympäristövaliokuntatyöryhmällä oli tässä pari viikkoa sitten mahdollisuus
keskustella nokialaisen Molok-yhtiön edustajien kanssa. Heillä on valmis konsepti, jossa
on korttelikohtainen kierrätys, jonka avulla saataisiin noin miljoona ihmistä Suomessa li-
sää kierrätyksen pariin. Suomalaiset kierrättävät mielellään, asenteet ovat muuttumassa
koko ajan ympäristömyönteisemmiksi, mutta on tietysti selvää, ettei ole mielekästä lähteä
autolla ajamaan muutamaa kilometriä viemään muutamaa tonnikalapurkkia, lehteä ja mitä
milloinkin. Se korttelikohtainen keräys on sellainen asia, jota kannattaa nyt kyllä katsoa
eteenpäin. Esimerkiksi Liettuassa tämä on saatu toimimaan erittäin hyvin tältä pohjalta.

14.38 Silvia Modig vas (vastauspuheenvuoro): Arvoisa herra puhemies! Tässä edustaja
Kiurun puheenvuorossa tuli hyviä esimerkkejä siitä, että meillä on innovaatioita, meillä on
keinoja. Toivottavasti me olemme kaikki yhtä mieltä siitä, että jätelaki tulee kokonaisuu-
dessaan uudistaa kiertotaloutta voimakkaasti tukevaksi laiksi. Tehdään se.

Mutta se, mikä tässä muutoksessa nyt on se ongelma, on se, että tämä on todellisuudelle
vieras. Kun ajattelee varsinkin sitä pientä yrittäjää, jolla on se jätekuorma, niin se jätekuor-
man säilöminen kaksi viikkoa jossain maksaa, se vie työaikaa. Silloin herkästi tulee hel-
pommin houkutus dumpata se jäte. Ja tässä pitäisi olla kyllä ymmärrettynä se, että jos syys-
tä tai toisesta ei ole ymmärretty, miten tämä alusta toimii, tai ei ole käytetty sitä tasan kahta
viikkoa, niin ketään ei jätelaitokselta käännytetä pois, koska se jos mikä nostaa sitä riskiä,
että se jäte dumpataan luontoon.

Jos kierrätysastetta haluttaisiin nostaa — se on meillä valitettavan matala — niin silloin
jätelakiin ei olisi tehty edeltävän kaltaisia muutoksia. Niissä maissa, joissa jätehuollosta
kantaa vastuun julkinen toimija, on myös kierrätysaste kaikkein korkein.

Ensimmäinen varapuhemies Mauri Pekkarinen: Puhujalistaan.
7



Pöytäkirjan asiakohta PTK 162/2018 vp
14.40 Tiina Elovaara sin: Arvoisa puhemies! Keskustelu kiertotalouden kehittämisestä
on täällä ollut napakkaa ja mielestäni erinomaista. Tavoite on yhteinen. Tämä lainsäädäntö
tuo lisäelementtejä, ja on tunnustettava avoimen markkinapaikan merkitys, se tässä nyt
lainsäädäntöön tuodaan. Mutta myös ongelmia on kuvattu, eli jatkokehittelyä tarvitaan.
Kyllä byrokratian purkutalkoot saavat jatkua tästä eteenkinpäin. Mielestäni opposition
huomiot siltä osin on otettava kyllä tässä nyt todesta.

Haluan vain tuoda lisähuomiona sen, että myös meidän kuntien viranomaiset tutkitusti
tarvitsevat tukea, apua ja koulutusta siihen, miten kierrätystä ja kiertotaloutta kunnan sisäl-
lä voidaan vahvistaa. He eivät koe, että tätä tietoa on riittävästi saatavilla. Näin ainakin on
todettu, kun esimerkiksi Tampereella on tutkittu kunnan työntekijöiden tietoa ja kokemus-
ta kiertotalouden ja kierrätyksen toimivuudesta.

Sen lisäksi tässä on tuotu esiin, että tarvitsemme lisää keräilypisteitä erilaisten jätteiden
kierrättämiseksi. Tämä on kyllä hyvin keskeinen kehityskohde ja aika selkeäkin sellainen. 

Eli näillä huomioilla ja sillä seurannalla, mitä nyt tästä lainmuutoksesta tehdään: mieles-
täni jatkokehittelyä tarvitaan.

14.41 Riitta Myller sd: Arvoisa puhemies! On varmasti hyvin helppo olla sitä mieltä, että
me tarvitsemme parempaa kierrätystä, tehokkaampaa kierrätystä, ja tämä on se suunta, mi-
hin meidän on välttämättä mentävä. Kuitenkin jos tämä olisi ollut hallituksen esityksen ta-
voitteena, tuskin meillä olisi nyt tällaista esitystä täällä. Nimittäin tässähän on ollut tausta-
na vain se, että yksityiselle yritystoiminnalle annetaan tässä enemmän tilaa. Sen takia alun
perin hyväksyttiin tämä EU-direktiivi hankintalaista sellaisena kuin se on meillä hyväksyt-
ty, eli tuo ulosmyyntiraja on 5 prosenttia, kun se muualla on 20 prosenttia. Tämä tulee esil-
le paitsi jätelaissa myös muussa lainsäädännössä, kuten ollaan huomattu.

Ja todellakin komissio on kiinnittänyt huomiota siihen, että meidän pitäisi selkiyttää
vastuita. Itse ainakin uskon, että tämä vastuiden selkiyttäminen lähtisi esimerkiksi siitä,
että kunnallisilla jäteyhtiöillä olisi mahdollisuus toimia mahdollisimman tehokkaasti siel-
lä, missä esimerkiksi yritykset haluavat olla kunnallisen jäteyhtiön kanssa tekemisissä.

Muutoinkin, kun byrokratian purkamisesta niin paljon puhutaan, sitä on lisätty tähän.
Toisaalta sitten hallituksen yksi keskeinen viesti kansalaisille on ollut valinnanvapauden
lisääminen. Tässä tätä valinnanvapautta ei todellakaan toteuteta. Pahimmillaan voi olla
niin, että pienet yritykset joutuvat todella vaikeaan välikäteen, jos ne eivät ole täältä niin
sanotulta markkinapaikalta löytäneet sitten omalle jätteelleen ottajaa. Eli sillä, että olisi
lähdetty kokeilujen kautta, vapaaehtoisuuden kautta siellä, missä näitä jäteasemia on riit-
tävästi, ja niin, että tämä koordinaatio olisi riittävän hyvä, olisi jo päästy eteenpäin tässä
asiassa.

14.44 Eeva-Maria Maijala kesk: Arvoisa puhemies! Nyt minun on kyllä pakko korjata
yksi väärinkäsitys, mikä tämän asian käsittelyssä on tullut nyttenkin hyvin paljon opposi-
tion osalta esille. Eli jos yritys tuottaa jätteitä alle 2 000 euron edestä, se saa viedä sinne
kunnalliseen paikkaan nämä jätteet. [Välihuutoja vasemmalta] Elikkä vain silloin, jos on
kyse yli 2 000 euron jätemäärästä, ne tulee ilmoittaa siihen markkinapaikkaan. Elikkä jos
yritys tuottaa pienen määrän jätettä, niin ei sillä pidä olla minkäänlaista houkutinta viedä
sitä luontoon, mistä se on rikosoikeudellisessa vastuussa, vaan todellakin se voi viedä sen
kunnalliseen paikkaan.
8



Pöytäkirjan asiakohta PTK 162/2018 vp
14.44 Pauli Kiuru kok (vastauspuheenvuoro): Arvoisa puhemies! Sen verran puutun tä-
hän edustaja Myllerin puheenvuoroon, jossa sanoitte, että yritykset joutuvat vaikeaan vä-
likäteen, jos ei löydy yksityiseltä puolelta vastaanottajaa, että näinhän se ei ole, koska kun-
nalla on edelleen toissijainen vastuu ottaa se jäte vastaan.

Ensimmäinen varapuhemies Mauri Pekkarinen:  Ja puhujalistaan.

14.45 Riitta Myller sd: Arvoisa puhemies! Siinä tulee esiin tämä kynnysarvo, ja tästä ei
ole ollut mitään epäselvyyttä. Meidän mielestämme tämän kynnysarvon pitäisi olla 10 000
euroa ja siihen liitettynä se, että tämä järjestelmä olisi otettu vapaaehtoisesti käyttöön.

14.45 Satu Hassi vihr: Arvoisa puhemies! Sellaisella yrityksellä ei ole ongelmaa, joka
tietää, että yrityksen vuodessa tuottamien jätteiden arvo alittaa sen rajan, mikä tähän lakiin
tulee. Sellaisellakaan yrityksellä ei ole ongelmaa, jolla on yksityinen jätteen vastaanotta-
jayritys. Mutta sellaisella yrityksellä on ongelma, joka ei ole varma, onko yrityksen vuo-
dessa tuottamien jätteiden arvo yli tämän laissa säädetyn rajan, ja joka ei ole löytänyt jät-
teillensä yksityistä vastaanottajaa. Jotta tämä yritys voisi kunnan jätteenkäsittelyyn jätteen-
sä toimittaa, mikäli nyt sitten kunnalla ei ole siinä ahtaassa kiintiössä tilaa, niin sen firman
pitää todentaa, että yksityistä vastaanottajaa ei ole — ja juuri sitä me tarkoitamme tällä li-
sääntyvällä byrokratialla. Jos Suomi olisi säätänyt saman rajan kuin useimmat muut EU-
maat eli 20 prosenttia, silloin käytännössä pienillä yrityksillä olisi aina se vaihtoehto, että
kunnalle voi viedä, mutta ei olisi mikään pakko, jos he löytävät jonkun yksityisen, joka sen
homman paremmin hoitaa.

14.47 Eeva-Maria Maijala kesk: Arvoisa puhemies! Kyllähän nyt yrityksillä on aina
mahdollisuus viedä minne tahansa yksityisille, jos siellä on olemassa näitä yksityisiä.

Mutta sitten tämä 2 000 euron raja: Me nostimme sen 2 000 euroon, koska se on jo jät-
teiden määränä semmoinen, että ei kahdessa viikossa yllättäen monellakaan yrityksellä
tule 2 000 euron edestä jätettä. Kyllä yritystoimintaan kuuluupi sen verran suunnitelmalli-
suutta, että kyllä se pitää pystyä ymmärtämään siinä tilanteessa. Että ei tämän pitäisi byro-
kratiaa lisätä, vaan kyllähän tämä ehdottomasti auttaa yrityksiä löytämään niitä toisia lai-
toksia, jotka voivat sitten jatkossa heidän jätteitään käyttää järkevällä tavalla eteenpäin.

14.47 Eero Heinäluoma sd: Arvoisa puhemies! Se perusongelmahan tässä tulee, että on
tehty vähän niin kuin käsiohjauksella semmoista järjestelmää, että julkisen jäteyhtiön toi-
minta tehtäisiin mahdollisimman hankalaksi ja pakotettaisiin tilanne siihen, että vaikka se
olisi yhteiskunnalle kalliimpaa, asiakkaat ohjataan yksityiselle puolelle. Tämä varmaan
tyydyttää näitä yksityisiä yhtiöitä, jotka ovat tässä pitkään lobanneet tätä asiaa ja monessa
eri yhteydessä esittäneet näkökantojaan ja ovat varmasti hyvin tyytyväisiä saatuaan nyt tä-
män hallituksen aikana tahtonsa lävitse.

Mutta kun puhutaan esimerkiksi tästä 2 000 euron rajasta, että se ei ole paljon, niin ke-
hotan käymään tuolla jäteasemilla ja viemään sinne jätekuormallisen jätettä. Se on vuosi-
raja, ja ei, en usko, että yritykset suunnittelevat etukäteen, kuinka monta jätekuormallista
seuraavien 12 kuukauden aikana teen, puhumattakaan että tietäisivät sen etukäteen. Se riip-
puu tietysti monessa tapauksessa taas näiden yritysten asiakkaiden tarpeista: jos olet vaik-
kapa pieni korjausremonttifirma, niin et voi tietää, kuinka monta jätelavallista tulet toimit-
9



Pöytäkirjan asiakohta PTK 162/2018 vp
tamaan tässä vuoden aikana ja ylittääkö se tämän rajan. Tämä on keinotekoinen, tarpeeton,
tehty käsiohjauksessa vastaamaan yksityisten jätefirmojen tarpeita.

Tämä 5 prosentin raja, joka on hankintalaissa, on aivan älytön ja tekee järkevän toimin-
nan vaikeaksi. Palaan tähän Senaatti-esimerkkiin: Meillä on siis sellainen tilanne nyt syn-
tymässä, että meillä on valtion tiloja, joista monet ovat vielä sellaisia, että niiden saaminen
markkinoille ei ole kovin helppoa, koska ne ovat vanhoja tiloja ja arvokkaita tiloja, ja nyt
on otettu se tulkinta, että valtio ei saa tämän 5 prosentin rajan yli vuokrata näitä omia tilo-
jaan edes sataprosenttisesti omistamilleen yhtiöille — kiitos tämän hankintalain älyttömän
säätämisen. Lopputuloksena tietysti on, että sitten Senaatille jää käteen tiloja, joita se ei voi
vuokrata valtion sataprosenttisesti omistamille yrityksille, vaan niiden täytyy hakeutua yk-
sityisille markkinoille, ja sitten valtio pakotetaan jossain aikataulussa myymään nämä tilat
huomattavaan alihintaan, ja joku toinen ryhtyy tekemään bisnestä — vain sen takia, että me
olemme tehneet täysin toisin kuin muualla EU-maissa, toisin kuin mitä EU-direktiivi mah-
dollistaa. Se sallii 20 prosentin myyntirajan, kun ulos myydään. Korostan, että tämähän ei
tarkoita, että se ulosmyynti olisi välttämättä edes julkiselta puolelta yksityiselle puolelle ta-
pahtuvaa myyntiä, vaan se voi todellakin olla sataprosenttisesti valtion omistama yritys, ja
kun tämä 5 prosentin raja paukkuu yli, sitten meillä on tahoja, jotka katsovat, että myynti
pitää lopettaa. Tämähän tulee ilman muuta korjattavaksi jossain aikataulussa — en usko,
että näin päättömiä päätöksiä pitkään kestetään — mutta suuri määrä hankaluutta [Puhe-
mies koputtaa] ja suuri määrä veronmaksajan rahan tuhlausta saadaan tässä välillä aikai-
seksi. 

14.51 Silvia Modig vas: Arvoisa herra puhemies! Aivan niin kuin edustaja Heinäluoma
edellä puhui, koko ongelma lähtee tästä aivan liian matalasta ulosmyyntirajasta. Koska
semmoinen on luotu, nyt joudutaan julkisilla varoilla ylläpitämään markkinapaikkaa yksi-
tyisille toimijoille, jotta he saavat jätteensä jonnekin.

Täällä edustaja Maijala ihmetteli, mimmoista voi olla semmoinen yritystoiminta, joka ei
pysty ennakoimaan etukäteen, kuinka paljon jätettä heiltä tulee. No esimerkiksi rakennus-
alan yritys. Nimenomaan se pieni yritys, muutaman ihmisen yritys, ei se tiedä kuukausia
etukäteen, mimmoisia ne tulevat keikat tulevat olemaan: onko se purkukeikka, vai onko se
rakennuskeikka. Ne kertovat aivan erilaisista jätemääristä. Ja se syntyvä jäte pitää nyt säi-
löä jossain, kunnes tiedetään, paljonko sitä tulee ja menikö se yli sen rajan. Tämä on todel-
lisuudelle vierasta. Pieni rakennusalan yritys voi saada ensi viikolle keikan, mikä tarkoit-
taa, että tulkaa purkamaan kymmenen keittiötä. Siinä se raja paukkuu yli. Tai voi olla, että
se saa aivan toisenlaisen keikan, mistä ei synny yhtään jätettä.

Tämä on todellisuudelle vieras esitys, ja sen takia tämä luo aivan turhaa byrokratiaa. Ja
tämä ei ole kyllä missään määrin yrittäjämyönteinen. Normitalkoot ja yrittäjämyönteinen
hallitus — kyllä minä ihmettelen tätä esitystä.

14.52 Olli Immonen ps: Arvoisa puhemies! Tämä alustan käytölle säädettävä pysyvä
kynnysarvo on tarpeellinen, mutta kuten täällä on jo moneen kertaan tuotu ilmi, tämä 2 000
euron alaraja ei ole lainkaan riittävä. Rajan tulisi olla vähintään tuo 10 000 euroa.

Totean suoraan tästä ympäristövaliokunnan mietinnön vastalauseesta: ”Käyttö olisi ra-
jattava vain jätteen käsittelypalveluihin, ja pienasemat olisi jätettävä käyttöpakon ulkopuo-
lelle. Kynnysarvon korkeammalla rajalla saadaan suurimmat käyttäjät tietoalustan piiriin
— suurimmat volyymit koskevat juuri jätteen käsittelypalveluita — varmistetaan jätehuol-
10



Pöytäkirjan asiakohta PTK 162/2018 vp
lon toimivuus ja ehkäistään pienyrityksille aiheutuvaa taakkaa.” Eli vähemmän byrokrati-
aa, kiitos. Byrokratiaa tämä hallituksen esitys ei valitettavasti tule vähentämään, vaan päin-
vastoin lisäämään.

Keskustelu päättyi ja asian käsittely keskeytettiin.
11


