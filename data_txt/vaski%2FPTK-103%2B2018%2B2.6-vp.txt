















































DEM6A5C.tmp.xml


Pöytäkirjan asiakohta PTK 103/2018 vp
Pöytäkirjan asiakohta 

PTK 103/2018 vp

Täysistunto

Torstai 18.10.2018 klo 16.00

2.6. Suullinen kysymys metsien kestävästä käytöstä (Ville Niinistö vihr)
Suullinen kysymys SKT 166/2018 vp

Suullinen kyselytunti

Puhemies Paula Risikko: Edustaja Niinistö.

Keskustelu

16.57 Ville Niinistö vihr: Arvoisa puhemies! Tässä maassa on aina sukupolvi toisensa jäl-
keen rakennettu parempaa tulevaisuutta lapsillemme, ja nyt meidän sukupolvemme tietää,
että tapamme kuluttaa luonnonvaroja on kestämätön ja ilmastonmuutos uhkaa lastemme
tulevaisuutta. Meidän velvollisuutemme on korjata tämä, ja siinä Suomen metsät ovat osa
maailman keuhkoja, me tarvitsemme niitä ilmastonsuojeluun.

Kansainvälinen ilmastopaneeli toi esille, että metsien hiilinieluja pitäisi kasvattaa, jotta
ilmaston lämpeneminen on rajoitettavissa siedettäviin lukuihin, ja Suomen nykylinja ei tä-
hän riitä. Suomen hallitus on tavoittelemassa sellaista hakkuutasoa, josta voi seurata se,
että hiilinielut puolittuvat ja Suomi ei pysty päästövähennyksillä olemaan mukana ilmas-
tonsuojelussa, [Välihuutoja keskustan ryhmästä] vaan mitätöi niiden vaikutukset vuoteen
2030 asti. Samoin on huolia siitä, että esimerkiksi Ylä-Lapissa on jo nyt avohakkuita, jotka
pilaavat myös metsien luontoarvoa ja [Puhemies: Kysymys!] vaarantavat porotaloutta.

Miten hallitus aikoo varmistaa, että metsien käyttö on kestävää niin ilmastolle kuin ym-
päristöllekin, ja onko metsälakia [Puhemies koputtaa] ja hiilinielua tarkoitus jollain tavalla
parantaa?

16.58 Asunto-, energia- ja ympäristöministeri Kimmo Tiilikainen (vastauspuheen-
vuoro): Arvoisa puhemies! Ilmastonmuutoksen torjunnassa tarvitaan nopeasti sitä, että
päästöjä ajetaan alas, ja olenkin ylpeä kertoessani, että hallitus on tänä päivänä antanut esi-
tykset kivihiilikiellon voimaantulosta vuonna 2029 ja uusiutuvien polttoaineiden jakelu-
velvoitteista. Näillä saadaan päästöjä alas.

Mutta tämä edustaja Niinistön nostama huoli siitä, että myös hiilinieluja täytyy ylläpitää
ja tulevaisuudessa vahvistaa, on tärkeä. Viestini on, että tämä on myös maailmanlaajuinen
ongelma, eli maailmalla tarvitaan enemmän metsää, paremmin kasvavia metsiä. Jotta pääs-
tään siitä keskustelusta, onko Suomen puunkäyttö juuri nyt oikealla tasolla vai pitääkö sitä
hieman vähentää vai hieman nostaa, on tärkeämpää katsoa tätä nielukysymystä pitkällä
tähtäimellä, ja olen esittänyt useita toimenpiteitä, missä lähdetään lisäämään metsäalaa
Suomessa istuttamalla puita esimerkiksi viljelykäytöstä lopetetuille pelloille tai tekemään
vastaavia muita toimenpiteitä, millä nieluja pitkäjänteisesti vahvistetaan. Tämä on se oi-
kea tie: metsien kasvun lisääminen, nielujen pitkäjänteinen vahvistaminen.
 Hyväksytty
1.0



Pöytäkirjan asiakohta PTK 103/2018 vp
Puhemies Paula Risikko:  Ja vielä ehditään yksi lisäkysymys, edustaja Niinistö.

16.59 Ville Niinistö vihr (vastauspuheenvuoro): Arvoisa puhemies! Me olemme siitä sa-
maa mieltä, että nämä toimet, mitä ministeri Tiilikainen on ehdottanut, ovat hyviä ja hiilen
sidontaa tarvitaan, ja toivonkin, että hallitus miettii myös sitä, että voitaisiin hiilikorvauk-
sia harkita, niin että metsänomistaja voisi saada tuloja siitä, että annetaan metsien kasvaa
vanhempaan ikään ja lykätään hakkuuikää metsissä, jolloin ne toimivat hiilinieluina, ja että
metsänomistajaa kannustettaisiin myös siihen toimintaan. Tämä olisi monipuolista metsä-
politiikkaa. Mutta mikään näistä toimistahan ei korvaa sitä, mitä te esititte, että hiilinielut
tulevat nykysuunnitelmissa pienenemään seuraavien 15—20 vuoden aikana. Istutukset
vievät noin 30 vuotta aikaa, ja tämäkin pitäisi korjata.

Haluaisin kysyä myös ministeri Lepältä, jos ministeri Leppä voi vastata: Näettekö te
Ylä-Lapissa esille nousseet ongelmat avohakkuissa sellaisina, että hallituksen pitäisi puut-
tua niihin ja parantaa metsälakia niin, että maisemallisesti ja poronhoidolle ja luonnolle
kohtuutonta haittaa ei aiheuteta tällaisilla hakkuilla, että ihminen ostaa maan, hakkaa met-
sän, myy sen [Puhemies koputtaa] ja siinä ei ole vastuullista pitkän aikavälin hoitoa?

17.00 Maa- ja metsätalousministeri Jari Leppä (vastauspuheenvuoro): Arvoisa rouva
puhemies! Metsien kasvu ja kasvava metsä on ainoa, joka sitoo hiiltä, ja siihen me pyrim-
me. Siihen suomalainen metsätalous, koko metsäklusteri, on pystynyt, ja kun se on 60 vuo-
den aikana kaksinkertaistanut kasvun, se on myös samalla kaksinkertaistanut hiilensidon-
takyvyn. Eli tämä on menestystarina. Se on päivänselvä asia. 

Sitten meillä on uunituore, muutaman vuoden takaa oleva metsälaki, joka mahdollistaa
metsänomistajille entistä monipuolisemmat metsänkäsittelymuodot ja joka on tuonut tul-
lessaan myös sitä kaivattua monimuotoisuutta, ja se on hyvä asia. Mitä näihin Ylä-Lapin
hakkuisiin tulee, niin Metsäkeskus arvioi. Se on oikea viranomainen arvioimaan, onko
siellä toimittu oikein vaiko ei, ja tähän arvioon myöskin itse luotan. Tämä laki sinänsä on
erinomaisen hyvä ja toimiva, ja uskon, että sillä tulee olemaan paljon merkitystä — niin
kuin ministeri Tiilikainen täällä sanoi, että näitä on arvioitava pidemmällä aikavälillä, niin
juuri tästä näkökulmasta — suomalaisten metsien sekä tuottoon, hiilensidontaan että mo-
nimuotoisuuteen.

Kysymyksen käsittely päättyi.

Kyselytunti päättyi.
2


