















































DEM8BE7.tmp.xml


Pöytäkirjan asiakohta PTK 70/2018 vp
Pöytäkirjan asiakohta 

PTK 70/2018 vp

Täysistunto

Keskiviikko 20.6.2018 klo 14.10—21.12

4. Hallituksen esitys eduskunnalle varhaiskasvatuslaiksi ja eräiksi siihen liittyviksi laeiksi
Hallituksen esitys HE 40/2018 vp
Lakialoite LA 62/2017 vp, 16-17/2018 vp
Valiokunnan mietintö SiVM 5/2018 vp

Ensimmäinen käsittely

Puhemies Paula Risikko: Ensimmäiseen käsittelyyn esitellään päiväjärjestyksen 4. asia.
Käsittelyn pohjana on sivistysvaliokunnan mietintö SiVM 5/2018 vp. Nyt päätetään la-
kiehdotusten sisällöstä.

Mietinnön esittelee valiokunnan puheenjohtaja, edustaja Puumala, olkaa hyvä.

Keskustelu

14.12 Tuomo Puumala kesk (esittelypuheenvuoro): Arvoisa puhemies! Toinen merkittä-
vä esitys ja valmistunut mietintö sivistysvaliokunnasta. Vähän aikaa sittenhän käsittelim-
me lukiolakia ja nyt siis käsittelemme varhaiskasvatuslakia. Voimassa oleva varhaiskasva-
tuslaki kumottaisiin. Sivistysvaliokunnan mietintöön sisältyy myös kolme lakialoitetta.

Lakiesityksen keskiössähän on lapsen etu, osaamistason nosto ja tiedonkulun paranta-
minen. Esitys kytkee varhaiskasvatuksen kiinteästi koulutusjärjestelmän osaksi ja muodos-
taa pohjan lasten koulutuksellisen tasa-arvon turvaamiselle korostaen varhaiskasvatuksen
pedagogisesti laadukkaita toimintatapoja ja niitä tukevaa osaamista.

Tulevaisuudessa päiväkodeissa työskentelee moniammatillisina tiimeinä varhaiskasva-
tuksen opettajia, varhaiskasvatuksen sosionomeja ja varhaiskasvatuksen lastenhoitajia.
Näihin henkilöstörakennetta ja päiväkodin johtoa koskeviin muutoksiin säädettäisiin ennä-
tyspitkä, lähes 12 vuoden, siirtymäaika. Ehdotetulla uudella varhaiskasvatuslailla saate-
taan loppuun varhaiskasvatuksen hallinnonalasiirto sosiaali- ja terveysministeriöltä ope-
tus- ja kulttuuriministeriölle. Sekin on merkittävää. Koko kasvatuksen ja koulutuksen pol-
ku varhaiskasvatuksesta elinikäiseen oppimiseen on lakiesityksen myötä entistä selkeäm-
min opetus- ja kulttuuriministeriön vastuulla.

Arvoisa puhemies! Laadukas varhaiskasvatus pystyy tehokkaasti pysäyttämään huono-
osaisuuden kierteen ja parantaa lapsen oppimismahdollisuuksia koulutiellä. Lasten kas-
vuoloissa on suuria eroja, jotka vaikuttavat lapsen tulevaisuuteen. Siksi laadukas ja tavoit-
teellinen varhaiskasvatus ja toimiva moniammatillinen yhteistyö tulee turvata kaikille.
Hallituksen esitys korostaa lapsen edun ensisijaisuutta aina varhaiskasvatusta suunnitelta-
essa, järjestettäessä ja siitä päätettäessä. Ehdotetussa uudessa varhaiskasvatuslaissa lapsen
etu tuodaan esiin sanamuodoltaan nykyistä vahvempana erillisessä pykälässä: lasta on suo-
jattava väkivallalta, kiusaamiselta ja häirinnältä. Varhaiskasvatuslailla on tärkeää edistää
 Tarkistettu
4.1



Pöytäkirjan asiakohta PTK 70/2018 vp
esimerkiksi positiivista suhtautumista lasten moninaisiin perhemuotoihin ja -taustoihin.
Lapsen itsensä mielipide tulee ottaa entistä vahvemmin huomioon.

Sivistysvaliokunta korostaa saavutettavuuden suurta merkitystä perheen arjessa — siis
sitä, että palveluita on saavutettavissa helposti ja hyvin — ja esimerkiksi riittävän sujuvan
vuorohoidon tarjoamisen merkitystä sekä lapselle että koko perheelle. Palvelujen on olta-
va saatavilla niin harvemmin asutuilla seuduilla, pienissä kunnissa kuin suurten kaupun-
kien eri asuinalueilla. Niin sanottu lähikoulupolku on tärkeä lapselle ja perheelle. Siirtymi-
sen esikouluun ja edelleen peruskouluun on oltava sujuvaa. 

Arvoisa puhemies! Ehkä eniten keskustelua tässä lakiesityksessä ovat herättäneet am-
mattiryhmien työtehtävien ja tehtävänimikkeiden muutokset. Keskustelua henkilöstöra-
kennepykälästä on osaltaan lisännyt hallituksen esityksen yksityiskohtaisissa perusteluis-
sa oleva ehkä hieman epäonnistunut muotoilu, johon myöskin valiokunta kiinnitti huomio-
ta. Siinä on sinänsä esitetty pykälän perustelut aivan oikein mutta unohdettu viitata siihen,
että lain siirtymäsäännös mahdollistaa ja takaa kelpoisuuden säilymisen kaikkien eri kou-
lutustaustojen osalta.

Siksi sivistysvaliokunta korostaakin painokkaasti, että henkilöstörakennesäännöksen
perustelujen sanamuodoista huolimatta lakiesityksen siirtymäsäännös, siis 75 §, takaa sen,
että voimassa olevan lain mukaisen lastentarhanopettajan kelpoisuuden saavuttanut henki-
lö, oli hän sitten kasvatustieteen kandidaatti tai sosionomitaustainen, on kelpoinen toimi-
maan jatkossakin, myös päivämäärän 1.1.2030 jälkeen, sekä varhaiskasvatuksen opettajan
että varhaiskasvatuksen sosionomin tehtävässä. Tällainen henkilö on kelpoinen myös teh-
täviin, joissa edellytetään kelpoisuutta 25 §:ssä säädettyyn tehtävään. Tällaisia olisivat päi-
väkodin johtajan tehtävä vuoteen 2030 asti ja varhaiskasvatuksen erityisopettajan tehtävä.
Uudistus ei heikennä pitkällä siirtymäkaudellaan eikä sen jälkeenkään nykyisen henkilö-
kunnan kelpoisuutta työhönsä. Myös opiskelijoiden, siis nyt koulussa olevien, asema tur-
vataan. 

Valiokunta kannattaa tehtyä ehdotusta. Päiväkotien henkilöstön koulutustason nostami-
nen ja pedagogisen osaamisen laajentaminen on esityksen keskeinen varhaiskasvatuksen
laatua edistävä uudistus. Valiokunta esittää mietinnössä kuitenkin huolensa lastenhoita-
jien aseman kehittymisestä uudistuksen toteutumisen myötä ja viittaa tältä osin esittämään-
sä lausumaehdotukseen uudistuksen tarkasta seurannasta. Laadukkaan varhaiskasvatuk-
sen toteuttaminen vaatii nyt ja tulevaisuudessa kaikkien ammattiryhmien osallistumista ja
saumatonta ja monialaista yhteistyötä lasten hyväksi. On sanomattakin selvää, että kaikkia
tarvitaan aivan yhtäläisesti.

On välttämätöntä, että kaikille henkilöstöryhmille tarjotaan myös mahdollisuudet tiu-
kentuviin kelpoisuusvaatimuksiin vastaavaan joustavaan lisä- ja täydennyskoulutukseen.
Sitä on oltava saatavilla kaikkialla Suomessa ja sitä on oltava saatavilla helposti. Tätä va-
liokunta painottaa. Osaamisen kehittämisen polkujen täytyy olla yksinkertaisia, sellaisia,
että niihin on kaikilla matalalla kynnyksellä mahdollisuus eivätkä ne aiheuta kohtuutonta
taakkaa tai kohtuutonta vaivaa, kohtuuttoman pitkiä opintopolkuja. Koulutuksella tulee
varmistaa, että eri henkilöryhmien edustajilla on edelleen realistiset mahdollisuudet edetä
urallaan.

Arvoisa puhemies! Esitys vaatii toteutuakseen merkittävää kasvatustieteellisen alan
koulutuksen lisäystä. Lisääntyvän koulutuksen, oli se sitten tutkinto-, lisä- tai täydennys-
koulutusta, on turvattava lainmukaiset osaajat valtakunnallisesti. Tämänkin pitää siis ta-
pahtua kaikkialla Suomessa — kun koulutuspaikkoja lisätään, on tärkeää, että niitä on saa-
2



Pöytäkirjan asiakohta PTK 70/2018 vp
tavilla kaikkialla Suomessa. Tähän valiokunta puuttuu muun muassa lausuman muodossa.
Opiskelupaikka korreloi alueellisesti usein varsin hyvin työllistymisen kanssa. Uudistuk-
sella tavoitellaan merkittävää osaamisen nostoa siirtymäkauden aikana ja sen jälkeen. Se ei
saa koulutuspaikkojen keskittymisen vuoksi johtaa siihen, että osassa Suomea uudistuksen
tavoitetaso ei toteutuisi sellaisena kuin on haluttu.

Valiokunta korostaa, että hallituksen esityksessä mainitussa koulutuksen kehittämisfoo-
rumissa paneudutaan huoliin koskien kaikkien ammattiryhmien urapolkuja. Siellä pitää
myös arvioida sitä, miten ylemmän ammattikorkeakoulututkinnon suorittanut saisi mah-
dollisimman joustavasti riittävän lisäosaamisen toimiakseen varhaiskasvatuksen johtaja-
na. Siellä arvioidaan myös sitä, miten sosionomin aiemmin hankittu osaaminen tunniste-
taan ja tunnustetaan mahdollisessa lisäkouluttautumisessa, ja siellä myöskin sosionomin
tehtäväkuvaa lähdetään määrittelemään mahdollisimman nopeasti. Myös siitä valiokunta
mietinnössä toteaa. 

Puhemies! Näillä perusteluilla sivistysvaliokunta esittää seuraavaa: 
Eduskunta hyväksyy muuttamattomana hallituksen esitykseen sisältyvät 2., 3. ja 4. la-

kiehdotuksen. Eduskunta hyväksyy muutettuna hallituksen esitykseen sisältyvät 1. ja 5. la-
kiehdotuksen, joissa on siis merkittävä määrä muutoksia muun muassa perustuslakivalio-
kunnan lausunnon perusteella. Eduskunta hylkää lakialoitteeseen 62, 16 ja 17 sisältyvät la-
kiehdotukset. Ja eduskunta hyväksyy seitsemän lausumaa. 

Mietintö sisältää viisi vastalausetta. 

Puhemies Paula Risikko:  No niin, ja mennään puhujalistalle. 

14.20 Eeva-Johanna Eloranta sd: Arvoisa puhemies! Varhaiskasvatus on tulevaisuus-
investointi. Se parantaa lasten tasa-arvoa ja oppimistuloksia ja ehkäisee syrjäytymistä.
OECD:n mukaan euron sijoitus varhaiskasvatukseen tuottaa jopa 7 euroa enemmän kuin
mikään muu koulutusinvestointi. Hyödyn saa aikaan ainoastaan laadukas varhaiskasvatus,
ei mikä tahansa. Laadun saa aikaan etenkin varhaiskasvatuksen henkilöstö, riittävä määrä
osaavaa henkilökuntaa. Onkin hyvä, että uuden lain myötä varhaiskasvatuksen henkilö-
kunnan osaamistaso, etenkin pedagoginen osaaminen, lisääntyy. Sosiaalidemokraatit kan-
nattavat lämpimästi osaamistason nostamista.

Pelkkä osaaminen ei kuitenkaan yksinään riitä. Aikuisia pitää olla tarpeeksi, ja näin ei
ikävä kyllä varhaiskasvatuksen arjessa läheskään aina ole. Tämä on se ongelma. On lyhyt-
näköistä, että tällä hallituskaudella varhaiskasvatuksen laatua on heikennetty suurentamal-
la ryhmäkokoja. Kolmen aikuisen ryhmässä voi olla 24 lasta aiemman 21:n sijasta, osapäi-
väisiä jopa 33.

Hallitus on tehnyt myös toisen radikaalin huononnuksen, eli lasten oikeutta osallistua
varhaiskasvatukseen on heikennetty eli niin sanottua subjektiivista oikeutta on rajattu. Osa
kunnista on ottanut nämä varhaiskasvatuksen heikennykset käyttöön ja osa taas ei. Näin ol-
len varhaiskasvatuksen laatu vaihtelee kunnittain. Eriarvoisuus lasten välillä on siis kasva-
nut. Tässä on kyse megaluokan eriarvoisuusongelmasta pienten lasten välillä.

On hyvin valitettavaa, ettei uusi varhaiskasvatuslaki korjaa näitä suuria puutteita. Sosi-
aalidemokraattien mielestä varhaiskasvatusoikeuden rajaus olisi pitänyt poistaa ja ryhmä-
koot olisi pitänyt palauttaa vähintään aikaisemmalle tasolle. Sipilän hallitus tulee jäämään
historiaan siitä, että se lisäsi pienten lasten eriarvoisuutta. [Pia Viitanen: Valitettavasti!]
3



Pöytäkirjan asiakohta PTK 70/2018 vp
Arvoisa puhemies! Varhaiskasvatuksen laatu on myös lasten tuen tarpeeseen vastaamis-
ta. Tukea ja esimerkiksi psykologeja tämä esitys ei kuitenkaan lapsille takaa. Suuri puute
lakiesityksessä on, ettei siinä säädetä lasten tukemiseen liittyvistä asioista. Myös varhais-
kasvatuksessa tulee saada samalla tavoin kolmiportaista tukea niin kuin perusopetuksessa
tai kehittää varhaiskasvatukselle vastaavanlainen oma tuen malli. 

Me kaikki tiedämme, että mitä varhemmin ja mitä aikaisemmin ongelmiin puututaan,
sitä helpommin ne voidaan korjata. Varhaiskasvatuksessa jo pienelle lapselle varhain an-
nettu tuki on kaikkein vaikuttavinta ja helpottaa lapsen myöhempää koulutietä. Tähän on
kiinnittänyt huomiota myös nobelisti James Heckman. Hänen mukaansa varhainen sijoitus
on paras sijoitus. Alle kouluikäisille suunnattu tuki on kaikkein vaikuttavinta, ja mitä pie-
nemmästä lapsesta on kyse, sitä suurempi on vaikutus.

Arvoisa puhemies! Joissain päiväkodeissa vanhemmat ovat voineet ostaa lapsilleen eril-
listä maksua vastaan musiikkikasvatusta eli niin sanottua muskaritoimintaa päiväkodin toi-
minta-aikaan. Samaan aikaan toiset lapset, joiden vanhemmat eivät syystä tai toisesta ole
voineet sitä maksaa, ovat puuhailleet muita asioita. Jokaisen lapsen pitäisi päästä osallisek-
si varhaiskasvatuksen hyvistä sisällöistä, muun muassa noista muskareista, ihan ilman eril-
lisiä maksuja. Tämäkin voisi toteutua, mikäli varhaiskasvatuksen laatu määriteltäisiin, var-
sinkin kun esimerkiksi tuon muskarin on todettu vaikuttavan lasten matemaattisen ajatte-
lun kehittymiseen hyvinkin voimakkaasti. Jokaisen lapsen pitäisi päästä osalliseksi laaduk-
kaista varhaiskasvatuksen sisällöistä ja niiden tuomista hyödyistä.

Koska nimenomaan laadukkaalla varhaiskasvatuksella muskareineen ja muine sisältöi-
neen on ne kaikkein parhaat vaikutukset lapsen hyvinvoinnille ja tulevaisuudelle, on tär-
keää laatia varhaiskasvatukseen ja varhaispedagogiikkaan valtakunnalliset laatukriteerit.
Näin voitaisiin parantaa varhaiskasvatuksen laatua, tasalaatuisuutta ja ainakin minimita-
son täyttymistä ihan jokaisessa yksikössä ja lapsiryhmässä koko päivän ajan. On valitetta-
vaa, etteivät laatukriteeritkään ole mukana uudessa varhaiskasvatuslaissa. Alussa kerroin,
kuinka laatu on heikentynyt jo nyt noiden heikennysten takia. Tämä laatuasia voisi paran-
taa myöskin tuota seikkaa.

Laadukkaassa varhaiskasvatuksessa ihan jokaisella lapsella tulee olla hoitoajan pituu-
desta ja ajankohdasta riippumatta oikeus paitsi hoivaan, lepoon, ravintoon ja turvaan, myös
kehittymiseen ja oppimiseen. Jokaiselle lapselle pitää taata mahdollisuus monipuoliseen
kulttuuriin, leikkiin, taidekasvatukseen, liikuntaan, moninaisiin elämyksiin, virikkeisiin
sekä sosiaalisten ja vuorovaikutustaitojen harjoitteluun. Myös lasten ja aikuisten suhdelu-
vun tulee mahdollistaa laadun toteutuminen.

Arvoisa puhemies! Sosiaalidemokraatit ehdottavat pykälämuutoksissa varhaiskasvatus-
oikeuden rajaamisen poistamista eli sitä, että subjektiivinen oikeus varhaiskasvatukseen
palautetaan ennalleen. Ehdotamme, että psykologeja tulee käyttää varhaiskasvatuksessa
lasten kehitykseen, oppimiseen ja kasvatukseen liittyvissä kysymyksissä. Kannamme
huolta pienten koululaisten yksinäisistä illoista ja ehdotamme, että vuorohoitoa tulee jär-
jestää myös pienille eka-, tokaluokan oppilaille, jotka tarvitsevat sitä vanhemman tai muun
huoltajan työssäkäynnin tai opiskelun vuoksi. Meidän mielestämme osa-aikaisessa var-
haiskasvatuksessa ei voi olla alhaisempaa henkilöstömäärää kuin kokopäiväisissä ryhmis-
sä. Tulemme esittämään myös lausumia, joissa haluamme palauttaa varhaiskasvatuksen
ryhmäkoot vähintään aikaisemmalle tasolle. Haluamme sen kolmiportaisen tuen tai vastaa-
van myös varhaiskasvatukseen ja haluamme, että ne laatukriteerit laaditaan.
4



Pöytäkirjan asiakohta PTK 70/2018 vp
Arvoisa puhemies! Lapset aloittavat koulunkäynnin mitä erilaisimmista taustoista. Lap-
siperheköyhyyskin on yhä useamman lapsen arkea. Viimeisimmistä Pisa-tuloksista tuli
ensi kertaa esiin perhetaustan merkitys. Laadukas varhaiskasvatus pystyisi tehokkaasti py-
säyttämään huono-osaisuuden kierteen ja parantamaan lapsen oppimismahdollisuuksia
koulutiellä. Tästä huolimatta Suomessa osallistutaan varhaiskasvatukseen Euroopan hei-
koimmin. Yli 4-vuotiaista vain 75 prosenttia osallistuu varhaiskasvatukseen, kun Ruotsis-
sa osallistuminen on lähes 96 prosenttia, Ranskassa jopa 100.

Valiokuntakäsittelyssä nousi esille, ettei lakiesityksessä ole mitään keinoja varhaiskas-
vatuksen osallistumisasteen nostamiseksi. Varhaiskasvatuksen osallistumisastetta tulee
nostaa. Paras ja nopein tapa tämän saavuttamiseksi on tarjota ensiaskeleena kaikille yli 3-
vuotiaille maksuton osapäiväinen varhaiskasvatus samoin kuin esiopetuskin. Näin teh-
dään jo joka toisessa eurooppalaisessa maassa. Tällä tavoin meidän tulee menetellä myös
Suomessa.

Arvoisa puhemies! Nyt pitää muuttaa koulutuspolitiikan suuntaa, ja se kannattaa aloit-
taa koulutien alusta eli varhaiskasvatuksesta parantaen samalla koulutuksellista tasa-ar-
voa. Sijoittamalla lapsiin sijoitamme samalla tulevaisuuteen. Lapset ovat ansainneet pa-
remman varhaiskasvatuslain.

Puhemies Paula Risikko:  Otetaan tähän vaiheeseen nyt muutama debattipuheenvuoro,
elikkä kaikkia niitä edustajia, jotka haluavat tästä aiheesta käyttää vastauspuheenvuoron,
minuutin mittaisen, pyydän nousemaan seisomaan ja varaamaan sen V-painikkeella. —
Aloitetaan, edustaja Multala.

14.28 Sari Multala kok (vastauspuheenvuoro): Arvoisa puhemies! On ilo olla tässä salis-
sa käsittelemässä lakia, joka nostaa varhaiskasvatuksen laatua ja asettaa lapsen edun ensi
kertaa varhaiskasvatuksen keskiöön ensisijaisena tavoitteena, kun tehdään päätöksiä var-
haiskasvatuksesta. Kuten edellisestä puheenvuorosta kuulimme, suuresta kuvasta olemme
kaikki samaa mieltä. Varhaiskasvatukseen panostaminen on tärkeää, sillä varhainen puut-
tuminen ja varhainen kasvatus ovat erittäin vaikuttavia toimenpiteitä.

Valiokunta käsitellessään lakiehdotusta on myös tunnistanut sen, kuten myös jo hallitus
esitystä antaessaan, että varhaiskasvatus ei tämänkään lain myötä ole valmis, vaan tulevai-
suudessa sen kehittämistä on entisestään jatkettava. Tärkeimpänä puutteena ja seuraavana
kehityskohteena sivistysvaliokunta nostaakin esiin varhaiskasvatuksen tuen tarkemman
sääntelyn.

14.29 Touko Aalto vihr (vastauspuheenvuoro): Arvoisa puhemies! Lasten luokkayhteis-
kunta syntyy meidän kaikkien silmien edessä. Näin ollen on hyvin kestämätöntä, että vaik-
ka varhaiskasvatuslaki päivitetään, niin subjektiivista oikeutta laadukkaaseen kokopäiväi-
seen pedagogiseen varhaiskasvatukseen on rajattu. Ryhmäkokoihin ei ole puututtu, ja hen-
kilöstömitoitus pysyy hallituksen asettamalla heikolla tasolla.

Näin ollen kohdistankin katseeni valtiovarainministeri Orpoon, joka istuu siellä edusta-
janpaikallaan, [Petteri Orpo siirtyy ministeriaitioon] sekä opetusministeri Grahn-Laaso-
seen ja kysyn: aiotteko puuttua näihin kaikkiin varhaiskasvatuksen laatuun liittyviin suu-
rimpiin ongelmiin ja palauttaa ryhmäkoot, henkilöstömitoituksen ja kokopäiväisen var-
haiskasvatusoikeuden niille tasoille, joille ne tässä yhteiskunnassa kuuluvat?
5



Pöytäkirjan asiakohta PTK 70/2018 vp
14.30 Tarja Filatov sd (vastauspuheenvuoro): Arvoisa puhemies! Tämä hallitus on säätä-
nyt niin sanotun aktiivimallin, joka velvoittaa työttömiä ottamaan vastaan keikkatöitä,
mikä on hyvä asia, ja etsimään niitä aktiivisesti sekä myös osallistumaan niin sanotusti vä-
hän pätkittäisiin aktiivitoimiin. Meillä on 45 000 työtöntä vanhempaa, joilla on päivähoi-
toikäisiä lapsia. Nämä kaksi lakia — tämä varhaiskasvatuslaki niine hyvinekin asioineen,
mitä siinä on, ja aktiivimalli — ovat siinä mielessä ristiriidassa, että nyt olisi ollut kohtuul-
lista palauttaa subjektiivinen oikeus kokopäivähoitoon jokaiselle lapselle, koska nyt käy
niin, että työttömien lapset ovat myös päivähoidossa heittopusseina ja välillä ilman hoitoa,
kun heidän vanhemmiltaan edellytetään osallistumista aktiivimallin aktiivisuustoimiin.
Kysynkin: oletteko valmiita korjaamaan tämän asian joko siten, että tähän tulee subjektii-
vinen päivähoito-oikeus, joka on kokopäiväinen, tai sitten niin, että tuo velvoite osallistua
näihin toimiin ja hankkia itselleen näitä toimia poistetaan pienten lasten vanhemmilta ak-
tiivimallista? [Pia Viitanen: Molemmat!]

14.31 Ritva Elomaa ps (vastauspuheenvuoro): Arvoisa puhemies! Suomalainen varhais-
kasvatus on korkealaatuista maailmallakin, erittäin arvostettua. Uudessa varhaiskasvatus-
laissa on ongelmakohtia, muun muassa henkilöstömitoitus ja kelpoisuusvaatimukset. Hen-
kilöstöpula nakertaa varhaiskasvatuksen laatua. Ryhmäkoot voivat kasvaa erittäin suuriksi
päivän mittaan, ja käsipareja ja sylejä tarvitaan enemmän varsinkin alle 3-vuotiaiden las-
ten hoivaan.

Sosionomien ja lastenhoitajien huoli omasta tulevaisuudestaan tuli monissa kuulemisis-
sa esille. Perussuomalaiset jakavat tämän huolen. Lasten etu on tietenkin tärkeysjärjestyk-
sessä ykkönen. Henkilöstön jaksaminen sekä sosionomien ja lastenhoitajien joustavan jat-
kokulutuksen turvaaminen ovat tärkeitä varhaiskasvatuksen uudistuksessa. Kysyisinkin
ministeri Grahn-Laasoselta: onko sosionomitaustaisten lastentarhanopettajien ja lastenhoi-
tajien huoli tulevaisuudestaan aivan turha?

14.32 Li Andersson vas (vastauspuheenvuoro): Arvoisa puhemies! Kyllä suurin petty-
mys tämän lain kohdalla on se, että hallitukselta ei löytynyt rohkeutta korjata niitä virheitä,
mitä varhaiskasvatuksen osalta tehtiin kauden alussa, erityisesti ottaen huomioon, että roh-
keutta myöntää näitä virheitä kyllä on löytynyt muun muassa kokoomuksen edustaja Ben
Zyskowiczilta, joka on myöntänyt olleensa väärässä subjektiivisen päivähoito-oikeuden
rajaamisen suhteen, sekä kokoomuksen edustajalta Sari Multalalta, joka on myöntänyt, että
ryhmäkokojen kasvattaminen oli häpeäpilkku tämän hallituskauden aikana. Mikäli tavoite
on nostaa osallistumisastetta ja parantaa laatua, niin näiden virheiden korjaaminen olisi
luonnollisesti ollut ensisijaista.

Sen lisäksi tämä esitys vastaa aika huonosti niihin huolenaiheisiin, jotka ovat tällä het-
kellä ajankohtaisia varhaiskasvatuksen kentällä ja jotka liittyvät muun muassa tilapäisiin
poikkeamisiin mutta myöskin varhaiskasvatuksen yksityistämiseen. Olisin kysynyt minis-
terin näkemystä tähän Puolangalla tehtyyn päätökseen, jossa kunta päätti ulkoistaa koko
varhaiskasvatuksen yksityiselle yritykselle. [Puhemies koputtaa] Eli mikä on ministerin
näkemys siitä, että varhaiskasvatus kokonaisuudessaan siirtyy yritysten hoidettavaksi?

Puhemies Paula Risikko:  Painotan tässä alkuvaiheessa sivistysvaliokunnan jäseniä. 
6



Pöytäkirjan asiakohta PTK 70/2018 vp
14.34 Hanna Kosonen kesk (vastauspuheenvuoro): Arvoisa rouva puhemies! Tämä laki
on erinomainen sen kannalta, että tässä nyt kootaan kaikki säännökset saman lain alle yh-
teen varhaiskasvatuslakiin, ja lapsen edun toteutuminen on ykkösasia tässä kokonaisuu-
dessa. On myös huomioitavaa, että lapsen iän ja kehityksen mukainen kokonaisvaltainen
kasvu ja kehitys ja terveys ovat keskiössä ja muun muassa eri-ikäisten herkkyyskaudet ja
tarpeet ja vaatimukset otetaan huomioon nyt ihan lain tasolla. Pienimpien osalta muun
muassa hoivan merkitys turvallisuudentunteelle ja kiintymyssuhteen rakentamiselle on
nostettu myös hyvin tärkeäksi. Tämä varhaiskasvatuslaki tuo varhaiskasvatuksen osaksi
koulutuspolkua, ja olen myös todella tyytyväinen siitä, että kiusaamisen ehkäisy on nyt lain
tasolla.

14.35 Sari Sarkomaa kok (vastauspuheenvuoro): Arvoisa rouva puhemies! Tämä on kyl-
lä ilon päivä. Saamme vihdoin varhaiskasvatuslain uudistettua. Sehän jäi torsoksi, kun
meillä oli opetusministerinä Krista Kiuru. Useaan otteeseen toivoimme tätä päivää, ja nyt
se päivä on tässä. [Välihuutoja vasemmalta] Panostus varhaisiin vuosiin, varhaiskasvatuk-
sen laatuun on parasta, mitä 100-vuotias Suomi voi lapsillensa antaa. On hyvä, että jokai-
sella lapsella on subjektiivinen päivähoito-oikeus. On erinomaista, että teemme toimia, jot-
ta jokainen lapsi voi osallistua varhaiskasvatukseen. 

Erityinen huoli itselläni oli opetusministerinä, kun silloin varhaiskasvatus ei ollut ope-
tusministerin rootelissa ja näin, että varhaiskasvatuslaista puuttui se pykälä, että lapsia pi-
täisi suojata kiusaamiselta. Useaan otteeseen kysyin opetusministeri Kiurulta, voisiko tämä
tulla lakiin, mutta hän ei sitä silloin tekemäänsä lakiin sisällyttänyt, ja nyt varhaiskasvatus-
laissa on pykälä, jossa on selvä nollatoleranssi kiusaamiseen. Nyt myös laki suojaa pieniä
lapsia kiusaamiselta. [Li Anderssonin välihuuto] Kiitos, ministeri Grahn-Laasonen, että
nyt tämän pitkäaikaisen unelmani toteutitte, ja uskon, että Suomen lapset myös tästä kiit-
tävät.

14.36 Jukka Gustafsson sd (vastauspuheenvuoro): Arvoisa puhemies! Tässä hallituksen
esityksessä on iso, megaluokan valuvika. Kun kuuntelimme asiantuntijoita, sieltä nousi
kaksi asiaa ylitse muiden: liian suuret ryhmäkoot ja tämä subjektiivisen päivähoidon rajaa-
minen. Näiden lisäksi tietysti kannamme huolta henkilöstön jaksamisesta. Mutta näihin,
jotka ovat varhaiskasvatuksen laadun kannalta siis ydinkysymyksiä — ryhmäkoko ja lap-
sen oikeus varhaiskasvatukseen — hallitus ei kajonnut lainkaan, ja pidän sitä megaluokan
virheenä, niin että pikkasen tulee semmoinen falski olo nyt, kun näihin asioihin ei puututa
silloin, kun siihen olisi oikea mahdollisuus.

Toinen asia on se, että tämä esitys, arvoisa ministeri, on valmisteltu heikosti. [Puhemies
koputtaa] Se on todettu jopa yksimielisesti valiokunnan mietinnössä, [Puhemies: Aika!]
jossa todettiin — tämä vielä — että henkilöstörakenteesta on epäonnistunut muotoilu. [Pu-
hemies: Aika!] Se ei ollut hiukan epäonnistunut, vaan täällä lukee [Puhemies: Aika!] ”epä-
onnistunut muotoilu”.

14.37 Mikaela Nylander r (vastauspuheenvuoro): Arvoisa puhemies! Vihdoin saadaan
käsitellä tätä lakia täällä eduskunnassa. Mielestäni tästä laista löytyy paljon hyvää. Peda-
goginen osaaminen vahvistuu, moniammatillinen yhteistyö vahvistuu, elikkä meidän edu-
care-mallimme kehittyy ja voi hyvin. Ei niin hyvää tässä ehdotuksessa on, että ryhmäko-
7



Pöytäkirjan asiakohta PTK 70/2018 vp
koihin yli 3-vuotiaiden osalta ei tullut muutoksia ja subjektiivista päivähoito-oikeutta ei
palautettu. Tämä olisi tullut tehdä, jotta voitaisiin puhua laadusta. 

Nyt on kuitenkin tärkeätä seurata kaikkien ammattiryhmien mahdollisuuksia lisäkoulu-
tukseen sekä suomeksi että ruotsiksi. On myös tärkeätä turvata tulevaisuudessa oikeus mo-
nipuoliseen tukeen varhaiskasvatuksessa.

Värderade talman! Till slut: utskottet fäster uppmärksamhet vid teckenspråkigas rätt till
småbarnspedagogik på sitt eget modersmål samt behovet av behörig personal, framför allt
barnträdgårdslärare på svenskt håll, där mellan 20 till 40 procent kan vara obehöriga.

14.39 Sami Savio ps (vastauspuheenvuoro): Arvoisa puhemies! Perussuomalaiset pitävät
ehdottoman tärkeänä sitä, että lapsen hyvinvointi ja turvallisuus taataan varhaiskasvatuk-
sessa jatkossakin. Varhaiskasvatustyötä tekevän henkilökunnan osaamistason nostaminen
on sinänsä hyvin myönteinen kehityssuunta, mutta näitä pätevyysvaatimuksia ei tulisi kui-
tenkaan nostaa liiallisesti. Jos näin tehdään, niin se tulee johtamaan lisääntyviin sijaisuuk-
siin ja hoitajien vaihtumisiin, mikä ei ole lapsen etu eikä tietenkään myöskään henkilökun-
nan etu. 

Varsinkin alle 3-vuotiaiden ryhmissä painottuu tulevaisuudessakin käytännön hoiva- ja
hoitotyö. Henkilöstörakennetta koskevia pykäliä pitäisi perussuomalaisten näkemyksen
mukaan muuttaa vähintäänkin siten, että kaikkein pienimpien lasten ryhmissä mahdollis-
tuisi jatkossa esimerkiksi yhden varhaiskasvatuksen opettajan tai sosionomin sekä kahden
lastenhoitajan toiminta kuten nykyäänkin. Mutta hallituksen esityksen myötä on sitä vas-
toin [Puhemies: Aika!] riski, että liian suuret ryhmäkoot jatkavat edelleen kasvuaan. [Pu-
hemies: Pysytään minuutissa!] 

14.40 Timo Heinonen kok (vastauspuheenvuoro): Arvoisa rouva puhemies! Haluan an-
taa kiitosta ministeri Grahn-Laasoselle siitä, että tällä kaudella on uudistettu itse asiassa
koko oppimisen ja osaamisen opinpolku, nyt varhaiskasvatusosuus, jossa nostetaan lapsen
etu kaiken varhaiskasvatuksen suunnittelun ja toteuttamisen keskiöön.

Pidän myös erittäin myönteisenä sitä, että tämän vuoden alussa jälleen lähes 7 000 per-
hettä pääsi maksuttoman varhaiskasvatuksen piiriin ja tuhansien ihan tavallisten suoma-
laisten perheiden varhaiskasvatusmaksuja alennettiin niin paljon, että ne alenivat vuosita-
solla jopa 1 200 euroa. [Pia Viitanen: Paljonko verotus kiristyy?] Tämä on tuonut monta
lasta varhaiskasvatuksen piiriin. Myös 5-vuotiaiden maksuton vaka-kokeilu on hyvä. Se on
kokoomuksen tavoite, että tulevaisuudessa kaikilla olisi näin.

Haluan antaa kiitosta myös Vantaan kaupungille siitä, että he ovat päättäneet nostaa las-
tenhoitajien ja lastentarhanopettajien palkkoja, sillä päiväkodissa tehdään arvokasta ja te-
hokasta työtä. [Ben Zyskowicz: Edustaja Lindtman otti kiitokset vastaan!]

14.41 Pilvi Torsti sd (vastauspuheenvuoro): Arvoisa puhemies! ”Hyvä, että huomaatte,
mikä on oikeasti tärkeää.” Näin totesi yksi varhaiskasvatuksen ammattilainen tällä viikol-
la, ihminen, jonka päivät kuluvat lastemme kanssa päiväkodissa, kun kerroin omat näke-
mykseni lain valiokuntakäsittelyn jälkeen. Nimittäin tuolla valiokunnassahan olemme
kuulleet, kuinka asiantuntija toisensa jälkeen on todennut saman: lakiesitys on tarpeelli-
nen, mutta 2015 tehtyihin merkittäviin heikennyksiin, joita kokoomus siis kutsuu uudis-
tuksiksi, se ei ota kantaa. On ristiriitaista näin ollen säätää uusia muutoksia ja tavoitteita,
8



Pöytäkirjan asiakohta PTK 70/2018 vp
kun emme ole näitä tasa-arvon ja laadun kannalta merkittävimpiä heikennyksiä ensin kor-
janneet.

Sen vuoksi esitimme SDP:n sivistysryhmänä merkittäviä korjauksia nimenomaan tähän
yhdenvertaiseen kohteluun kaikille lapsille eli subjektiiviseen oikeuteen ja ryhmäkokojen
pienentämiseen sekä varhaiseen puuttumiseen. Siinä on kyse varhaiskasvatuksen laadusta. 

14.42 Jani Toivola vihr (vastauspuheenvuoro): Arvoisa rouva puhemies! Olen täysin sa-
maa mieltä, että uudessa varhaiskasvatuslaissa on paljon ilonaiheita, ja ajattelen, että se
ilonaihe liittyy nimenomaan siihen, että kentällä tätä uudistusta on odotettu todella pit-
kään, niitä uusia työkaluja, jotka tukevat sitä tärkeää työtä arjessa. On erittäin helppo tukea
koulutustason nostoa ja laadun kehittämistä ja lapsen etua, mutta tällä hetkellä se ongelma
on se, että nyt kun se uusi hieno laki saadaan, niin samalla meillä on kuitenkin nämä ra-
jaukset käytännössä, niin kuin täällä on todettu, jotka heikentävät mahdollisuuksia myös-
kin hyödyntää tämän uuden hienon lain käytäntöönpanoa siellä arjessa. Ja on tosi tärkeätä
ministerinkin muistaa, että tämä ei ole vain ikään kuin opposition lyömäase, vaan ainakin
itse koen valiokunnan jäsenenä suurta vastuuta, kun me olemme kuulleet laajasti lapsen
etua edustavia tahoja ja asiantuntijoita, jotka kehuvat lakia monin tavoin, mutta jokainen
nostaa esille tämän subjektiivisen päivähoito-oikeuden rajauksen, ryhmäkoot ja henkilös-
tömitoituksen. Silloin on äärimmäisen vakavasta asiasta kyse, ja se vaatii sitä, että meillä
on seuraavaksi hallitus, joka ei tämmöisiä heikennyksiä tee, jotta tämä hieno historiallinen
laki pääsee täyteen voimaansa.

14.43 Sari Essayah kd (vastauspuheenvuoro): Arvoisa rouva puhemies! Tässä lainsää-
dännössä on toki paljon hyvää ja erityisen hyvää on se, että lapsen etu nostetaan keskiöön.
Mutta niin kuin täällä moni kollega oppositiosta on muistuttanut, tämän kauden alussa teh-
tiin niitä leikkauksia, ja erityisesti nämä ryhmäkokojen kasvamiset ovat olleet sitä, mikä on
juuri sitä varhaiskasvatuksen varmaan tärkeintä laatutekijää elikkä riittävää henkilöstöä ol-
lut heikentämässä. Ja oikeastaan siltä pohjalta kristillisdemokraattien kritiikki tätä esitystä
kohtaan niissä muutamissa kohdissa lähteekin, elikkä me pelkäämme, että nämä muutok-
set saattavat entisestään juuri tässä tilanteessa pahentaa hoitajapulaa, joka on monissa kas-
vukeskuksissa, erityisesti täällä pääkaupunkiseudulla, erittäin suuri. Toki näissä valiokun-
nan lausumissa on kiinnitetty näihin siirtymäaikoihin huomiota, mutta erityisesti haluaisin
vielä ministeriltä kysyä, ovatko lastenhoitajien tulevaisuuden työtehtävien näkymät sellai-
set, että alalle riittää varmasti sitten tulijoita. Heitä tarvitaan myös.

14.44 Kimmo Kivelä sin (vastauspuheenvuoro): Arvoisa puhemies! Kyllä tätä, että var-
haiskasvatuslainsäädäntö on tässä vaiheessa, voidaan luonnehtia työvoitoksi. Usein sano-
taan, että täydellinen on hyvän vihollinen. Tässä laissa on valuvikoja [Jukka Gustafsson:
Oikein!] — tunnustan sen, edustaja Gustafsson — mutta ei olekaan tarkoitus, että tämän
lain kanssa ollaan maailman tappiin asti. Jo se, että valiokunta on antanut tähän seitsemän
lausumaehdotusta, todistaa sitä, että tässä ollaan nyt herkillä ja katsotaan, miten asiat ke-
hittyvät ja mitä käytännössä kentällä oikeasti tapahtuu, miten toimitaan. Eli varmasti tulee
tapahtumaan niin, että jollakin aikavälillä tätä lakia tullaan paikkaamaan, täydentämään,
[Jukka Gustafsson: Vaalien jälkeen!] — Enpä tiedä, milloin. [Jukka Gustafsson: Toivon!]
Olen edustaja, en ennustaja. — Mutta erityisen suuren toivon panen tähän kehittämisfoo-
rumiin, jossa katsotaan tätä koulutusasiaa. 
9



Pöytäkirjan asiakohta PTK 70/2018 vp
Sen haluan vielä loppuun sanoa, että kansainvälinen vertailu ei ole niin yksiselitteistä,
mitä tulee varhaiskasvatuksen osallistumisasteeseen. On totta, että Suomessa se on alhai-
nen ja sen pitäisi nousta, mutta on muistettava, että Euroopassa on paljon osa-aikatyössä
olevia ja heidän [Puhemies koputtaa] lapsensa osallistuvat hyvin [Puhemies: Aika!] vähän
varhaiskasvatukseen.

14.46 Eeva-Johanna Eloranta sd (vastauspuheenvuoro): Arvoisa puhemies! Sekä päivä-
kotien työntekijät että lasten vanhemmat ovat suhtautuneet näihin heikennyksiin kriittises-
ti. On selvää, että laatu ei korvaa määrää. Työntekijöiden mukaan heidän mahdollisuuten-
sa lasten yksilölliseen huomioimiseen ovat paljon heikommat nyt, kun henkilökuntaa on
vähemmän ja lapsia enemmän. He ovat kertoneet myös siitä, että levottomuus on päiväko-
deissa kasvanut, melu on lisääntynyt, tilat ovat ahtaita ja vaaratilanteita syntyy. Myöskin
siihen kiusaamiseen puuttuminen on hankalampaa, kun lapsia on enemmän, vaikka nyt on
todella hieno asia, että se lisättiin tähän lakiin mukaan. Sitten taas vanhemmat kritisoivat
sitä, että lasten ja perheiden tasavertaisuus on heikentynyt ja jopa lasten vertaissuhteiden
pysyvyys on huonontunut. 

Arvoisa ministeri, asetus ei ole eduskunnan käsissä suhteessa näihin ryhmäkokoihin.
Asetus on, ministeri, teidän käsissänne. Voisitteko kuitenkin ajatella, että muuttaisitte tä-
män asetuksen henkilöstömitoituksesta ennalleen ja ainakin poistaisitte tuon osapäiväisiä
lapsia koskevan 1:13-kriteerin, ettei käy niin, että Sipilän hallitus muistetaan näistä pien-
ten lasten eriarvoisuuden lisäämisistä?

14.47 Heli Järvinen vihr (vastauspuheenvuoro): Arvoisa rouva puhemies! Kun varhais-
kasvatuksen laatua halutaan parantaa, niin ryhmäkokojen pienentäminen ja subjektiivisen
hoito-oikeuden palauttaminen ovat aivan ensiarvoisen tärkeitä asioita. Niillä paneuduttai-
siin kaikkein parhaiten myös siihen kiusaamisongelmaan. Kolmanneksi varmistaisin myös
kolmiportaisen tuen huomioimisen jo laissa ja muuttaisin tilasuosituksen sitovaksi ohjeek-
si, sillä yllättävän moni suomalaislapsi viettää päivänsä pienemmässä kuin suositellussa
seitsemän neliömetrin tilassa.

Mieluusti soisin myös lapsiamme — eli tulevaisuuttamme — hoitaville ammattilaisille
nykyistä parempia ansioita. Jos nostamme koulutusvaatimuksia, tulee pelkästään se mak-
samaan Kuntaliiton mukaan yli 50 miljoonaa ja palkankorotushaaveet karkaavat yhä kau-
emmaksi. Edes monet korkeakoulutetut lastentarhanopettajat seudullani eivät ole kannat-
taneet tätä koulutusmuutosta, joka nyt esitetään. Siksi soisin työrauhan päiväkotiin kaikille
lastentarhanopettajille, lastenhoitajille ja muille ammattiryhmille. Päiväkodeissamme tu-
lee olla osaavia ja välittäviä [Puhemies koputtaa] henkilöitä, [Puhemies: Aika!] kuten siel-
lä on.

14.48 Katja Hänninen vas (vastauspuheenvuoro): Arvoisa rouva puhemies! Lapsemme
ovat meidän aarteitamme, ja jokaisella lapsella pitäisi olla oikeus laadukkaaseen varhais-
kasvatukseen ja subjektiiviseen päivähoito-oikeuteen — se on minusta lapsen oikeus. On
todella harmillista, että hallitus ei ole korjannut tätä epäkohtaa elikkä poistanut tätä subjek-
tiivisen päivähoito-oikeuden rajausta tai pienentänyt ryhmäkokoja, vaikka valtava huoli
kentältä on kantautunut meidän kaikkien korviin. Nämä säästöt me tulemme kalliisti mak-
samaan tulevaisuudessa. Jo nyt on erityistä tukea tarvitsevien lasten tilanne heikentynyt
suurissa ryhmissä. Heille ei voida taata sitä tukea, mitä he tarvitsisivat.
10



Pöytäkirjan asiakohta PTK 70/2018 vp
Arvoisa puhemies! On pakko ihmetellä tätä hallituksen linjaa. Miksi ette voi korjata jo
tiedostamianne ongelmia ja epäkohtia, kun teillä on siihen kaikki mahdollisuus ja valta? Ja
mitä hallitus aikoo nyt tehdä korjatakseen virheet vielä, kun pystytte?

14.49 Antti Lindtman sd (vastauspuheenvuoro): Arvoisa puhemies! Monta kertaa tässä
salissa en ole edustaja Heinosen kanssa samaa mieltä ollut, mutta nyt on syytä pistää tyy-
tyväisyydellä merkille hänen puheensa loppuosio, joka osoitti sen, että myös kokoomuk-
sen eduskuntaryhmässä on pistetty positiivisesti merkille tämä Vantaan malli lastentarhan-
opettajien työn arvostuksen osalta. Mehän teemme joka päivä, päättäjät, päätöksiä. Tämä
on tärkeä päätös, etenkin kun muistetaan, että nämä lomarahaleikkaukset vielä jatkuvat.
Olisinkin kuullut ministerin kommentin tästä Vantaan mallista ja ehkä vähän siitä, löytyy-
kö siitä itua muillekin kunnille. Olisi kiva kuulla tästä ministerin kommentti.

Arvoisa puhemies! Toinen Vantaan malli on tämä subjektiivisen päivähoito-oikeuden
rajaus. Me tutkimme: se oli vuoden epäonnistunut kokeilu. Tutkittiin siellä, missä kaik-
kein eniten varhaiskasvatusta tarvittiin: sinne se iski eniten, ja me sen purimme. 

Arvoisa ministeri, nyt kun kokoomuksen johtava ajattelija [Puhemies koputtaa] Ben
Zyskowiczkin on tässä kääntänyt kantaansa, niin oletteko hänen kanssaan eri mieltä vai sa-
maa mieltä? Kannatatteko kokopäiväistä [Puhemies: Aika!] subjektiivista oikeutta? [Timo
Heinonen: Ei Ben ole mikään johtava ajattelija! — Naurua — Vasemmalta: Omassa sar-
jassaan!]

14.50 Ulla Parviainen kesk (vastauspuheenvuoro): Arvoisa puhemies! Kuten täällä on jo
useamman kerran todettu, tästä ehdotuksesta puuttuvat erityiset säännökset lapsen erityi-
sestä tuesta päivähoidossa ja varhaiskasvatuksessa, ja muistaakseni ministeri vahvisti sil-
loin lähetekeskustelun aikaan, että tällainen on nyt erillisenä valmistelutyönä alkamassa tai
lähdössä liikkeelle. On syytä selkeyttää kuraattori- ja psykologipalvelujen saantia ja erityi-
sesti varhaiskasvatuksen erityisopettajan roolia tässä lapsen tuessa. Nythän kun lukee la-
kiehdotuksen pykälät, tämä näyttää siltä, että varhaiskasvatuksen erityisopettajalla olisi
rooli vain suunnitelmien tekemisessä ja niitten arvioimisessa, kun taas mielestäni tämän
varhaiskasvatuksen erityisopettajan tulisi olla siellä lasten kasvatuksessa ja työssä siellä
lapsiryhmän sisällä. Tätä varhaiskasvatuksen erityisopettajan roolia ei löydy myöskään sii-
tä päiväkodin henkilöstöstä, mutta uskon, [Puhemies koputtaa] että tämä tässä seuraavissa
vaiheissa tulee. Missä vaiheessa on tämä seuraava suunnitelma [Puhemies: Aika!] menos-
sa?

14.52 Antti Rinne sd (vastauspuheenvuoro): Arvoisa puhemies! Jokainen tutkimus, koti-
mainen, ulkomainen, kertoo, että varhaiskasvatus on aivan keskeinen elementti, kun hae-
taan oppimisen ongelmien juurisyitä ja niitä torjutaan inhimillisellä tavalla ja kustannuste-
hokkaasti oikeaan aikaan. On tärkeä tulevaisuusteko, että varhaiskasvatus saadaan jollakin
tavalla maksuttomaksi kaikille suomalaisille lapsille riippumatta taustasta, riippumatta
perheen varallisuudesta ja niin edelleen.

Olen kuullut todella vahvasti kritiikkiä siitä, että hallitus rajasi tämän subjektiivisen oi-
keuden esimerkiksi työttömien lapsilta pois. Olen kuullut myöskin kovasti kritiikkiä siitä,
että ryhmäkoko on kasvanut tämän hallituksen päätöksillä. Ja olisin toivonut, että tässä
laissa olisi ollut tulevaisuustekona myös tämä kolmiportainen tuki kokonaisuutena. Minus-
11



Pöytäkirjan asiakohta PTK 70/2018 vp
ta se olisi nyt, ministeri Grahn-Laasonen, tulevaisuusteko, [Puhemies: Aika!] että palaut-
taisitte nämä leikkaamanne osiot.

14.53 Ben Zyskowicz kok (vastauspuheenvuoro): Arvoisa rouva puhemies! Täällä oppo-
sition puolelta esimerkiksi edustajat Nylander ja Toivola ovat mielestäni käyttäneet siinä
mielessä rakentavan puheenvuoron, että vaikka he ovatkin tuoneet esille tähän lakiin hei-
dän mielestään liittyviä puutteita, he ovat kuitenkin reilusti ja avoimesti todenneet, että täs-
sä laissa on erittäin tärkeitä, hyviä uudistuksia nimenomaan lasten kannalta ja varhaiskas-
vatuksen kannalta. Sitten täällä on ollut muitakin puheenvuoroja. Muun muassa edustaja
Touko Aalto tuntuu mieltyneen tuohon luokkataisteluretoriikkaan, [Touko Aallon välihuu-
to] mutta jätettäköön hänet yksin sen retoriikan kanssa.

Itse haluan sanoa, että viime viikolla keskustelimme lukiolaista ja nyt varhaiskasvatus-
laista ja että haluan antaa ministeri Grahn-Laasoselle erittäin vahvan tunnustuksen siitä,
että tällä vaalikaudella todellakin on pystytty tekemään merkittäviä uudistuksia koulutuk-
sen eri tasoille, ja niin lukiolakia kuin tätäkin lakia, puutteistaan huolimatta, on syytä ke-
hua yli puoluerajojen.

Puhemies Paula Risikko: Otetaan tähän kolme vastauspuheenvuoroa vielä. Aikatau-
lusyistä ministerille sitten vastauspuheenvuoro tässä vaiheessa jo. Aalto, Andersson,
Nylander.

14.54 Touko Aalto vihr (vastauspuheenvuoro): Arvoisa puhemies! Jos hallitus haluaa,
että me iloitsemme tästä monilla tavoin hyvästä laista, antakaa meille syytä siihen iloon. Te
olette rajanneet, kasvattaneet ja heikentäneet — rajanneet, kasvattaneet ja heikentäneet. Te
olette rajanneet subjektiivista oikeutta laadukkaaseen pedagogiseen varhaiskasvatukseen,
kasvattaneet ryhmäkokoja ja heikentäneet henkilöstömitoitusta, niin että jos te haluatte,
että me iloitsemme tästä monella tapaa hyvästä laista, niin korjatkaa nämä virheet, jotta
pääsemme kaikki yhtymään tähän iloon. Onko hallitus valmis tunnustamaan tekemänsä
virheet ja korjaamaan ne? [Ben Zyskowicz: Iloitkaa siitä hyvästä, mitä tässä on!]

14.55 Li Andersson vas (vastauspuheenvuoro): Arvoisa puhemies! Eihän minkäänlaista
erimielisyyttä ole tämän salin sisällä tästä laadun parantamisen tavoitteesta. Minkäänlaista
erimielisyyttä minun ymmärtääkseni ei ole siitä, etteikö ole kannattavaa nostaa henkilös-
tön koulutustasoa. Olemme kaikki iloisia siitä, että tuotiin tämä kiusaamiseen puuttumisen
pykälä tähän lainsäädäntöön.

Mutta kun keskustellaan varhaiskasvatuksen laadusta, pitäisi ymmärtää myöskin, mikä
on se keskeisin tekijä, joka vaikuttaa siihen, miten nämä hienot pykälät käytännön arjessa
toteutuvat, ja silloin tämä kysymys ryhmäkoosta on aivan keskeinen, koska se vaikuttaa
suoraan meidän varhaiskasvatuksen ammattilaisten mahdollisuuksiin tuottaa sitä laadu-
kasta varhaiskasvatusta. Ryhmäkoko-ongelma nousi kolmella tapaa esille tämän lain käsit-
telyn yhteydessä. Ensinnäkin on tämä muutos, mikä tehtiin kauden alussa yli kolmevuoti-
aiden suhdeluvun osalta. On tämä ongelma sen suhteen, miten kunnat soveltavat tätä tila-
päistä poikkeamista suhdeluvusta, mitä tehdään aivan liian laajasti tällä hetkellä. Ja sitten
on näiden osa-aikaisten lasten ylisuuri suhdeluku eli 13 lasta yhtä kasvattajaa kohden. Hal-
litus ei korjaa mitään näistä kolmesta [Puhemies: Aika!] ongelmasta tässä esityksessä.
12



Pöytäkirjan asiakohta PTK 70/2018 vp
14.56 Mikaela Nylander r (vastauspuheenvuoro): Arvoisa puhemies! Mielestäni on to-
della ilahduttavaa, että ollaan ottamassa jo seuraavaa askelta, kun puhutaan laadusta var-
haiskasvatuksessa, ja se liittyy tähän tukeen. Tähän tukeen kuuluu tietysti mahdollisuus
käyttää erityisopettajia, psykologeja, kuraattoreita siinä, missä heitä tarvitaan varhaiskas-
vatuksen arjessa, koska varhaiskasvatus on ainoa taso meidän hienossa järjestelmässäm-
me, missä ei löydy tällaista tukea järjestelmällisesti. Siksi odotan innolla, mitä ministeri
vastaa tähän.

Lastenhoitajien tulevaisuus on askarruttanut meitä valiokunnassa suuresti, koska lasten-
hoitajat ovat se ammattiryhmä, joka varmasti kohtaa niitä suurimpia haasteita tulevaisuu-
dessa. Siksi on äärimmäisen tärkeätä seurata, mitä lastenhoitajille tapahtuu kunnissa ja mi-
ten he voivat [Puhemies koputtaa] kouluttautua lisää, jos tällainen halu ja tarve löytyy. [Pu-
hemies: Aika!] Ylipäätänsä mahdollisuutta kaikille ammattiryhmille kouluttautua on tär-
keätä seurata.

Puhemies Paula Risikko:  Otetaan vielä edustaja Viitanen ja sitten ministeri. 

14.57 Pia Viitanen sd (vastauspuheenvuoro): Arvoisa puhemies! Vaikka tässä laissa on
paljon hyvää, niin on ikävää, että tähän jäi se megaluokan virhe, että esimerkiksi ryhmä-
kokoja ei pienennetä.

Puhemies! Täällä on ylistetty tämän hallituksen toimia, mutta on ikävää todeta, että
kautta linjan kaikilta koulutusasteilta, myös meidän lapsiltamme, on tämä hallitus leikan-
nut. Ensi töikseen leikattiin päivähoito lapsilta. Se ei kerta kaikkiaan ole oikein. Olen vie-
raillut paljon päiväkodeissa, ja huomaan siellä sen arjen paineen, kun henkilöstöä on liian
vähän ja lapsiryhmät ovat liian isoja. Tämä on vakava asia. Meidän ihanat lapset ansaitse-
vat turvallisen, hyvän, kivan päiväkotipäivän ja varhaiskasvatuksen.

Kaiken kaikkiaan, puhemies, on tarpeen nostaa myös hattua päivähoidon henkilöstölle,
joka tekee arvokasta työtä. Ihailen Vantaan mallia, se on hieno. Tampereen mallista sanon
sen verran, että se on tärkeä asia, että me emme ottaneet käyttöön näitä leikkauksia ryhmä-
kokoihin emmekä rajanneet lasten oikeutta päivähoitoon siitä huolimatta, että hallitus tä-
män mahdollisuuden kunnille antoi. [Puhemies: Aika!] Eli tässä suhteessa myös Tampe-
reen malli mainittakoon. 

Puhemies Paula Risikko:  Nyt on kaikki mallit mainittu. — Ministeri vastaa, ja enintään 5
minuuttia.

14.59 Opetusministeri Sanni Grahn-Laasonen: Arvoisa puhemies! Suomalainen var-
haiskasvatus on ylpeyden aihe. Se on erittäin laadukasta ja myöskin kansainvälisesti arvos-
tettua. Se on tärkeää, että vanhempina äidit ja isät voivat luottaa siihen, että lapsi saa erin-
omaisen laadukasta varhaiskasvatusta. 

Siihen liittyen tämän lainsäädännön voi sanoa monella tavalla olevan historiallinen. En-
simmäistä kertaa lapsen edun ensisijaisuus on selkeä lähtökohta varhaiskasvatuksen kehit-
tämiselle myöskin lainsäädännössä. Samoin tämän lain keskeinen sisältö liittyy varhais-
kasvatuksen laadun parantamiseen nimenomaan henkilöstön osaamis- ja koulutustasoa
nostamalla. Pitkällä siirtymäajalla ratkaisemme vuosikymmeniä velloneen keskustelun,
joka olisi ollut itse asiassa ratkaistavissa jo edellisellä hallituskaudella, kun tätä lakiesitys-
13



Pöytäkirjan asiakohta PTK 70/2018 vp
tä annettiin, mutta silloin sosiaalidemokraattisen opetusministerin johdolla tätä tahtoa ei
ollut. 

Se, mitä haluaisin tähän koulutustason nostamisen kysymykseen liittyen vielä tarkem-
min tietää ja saada selville, on se, mikä itse asiassa on esimerkiksi vihreiden ja SDP:n kan-
ta tähän henkilöstörakenteen muutokseen ja koulutustason nostamiseen, koska salissa käy-
tetään aivan ristiriitaisia puheenvuoroja niin, että osa kannattaa, osa vastustaa, ja tehtiin
vastalausetta, vaikka sanotaan, että hyvä muutos. Ehkä hieman tähän nyt semmoista pientä
selkoa tuonne kentälle, mikä se kanta tarkalleen ottaen tähän kysymykseen onkaan [Ben
Zyskowicz: Mennään kaksilla korteilla!] nimenomaan koskien tätä lainsäädäntöä.

Kolmas hyvä elementti, minkä voisi nostaa esiin tästä lainsäädännöstä, on päiväkotien ja
kotien yhteistyön tiivistäminen. Voimme tehdä paljon siinä, miten päiväkoti voi omalla
työllään, ammattilaiset siellä, tukea myöskin vanhemmuutta ja miten vanhemmat saavat
tämän lain yhteydenpitoa helpottavien pykälien kautta enemmän tietoa siitä, miten lapset
päivänsä viettävät, mitä arvokasta siellä päiväkodissa onkaan tapahtunut. Itsekin vanhem-
pana pidän sitä todella tärkeänä asiana.

Sitten samoin vielä kiusaamisen ehkäisy: Täällä edustaja Sarkomaa, entinen opetusmi-
nisteri, käytti hienon puheenvuoron siitä, miten hänen unelmansa on se, että kiusaamista
ehkäistäisiin jo varhaiskasvatuksessa ja päiväkodeissa. Tämä muutos tulee vihdoinkin
lainsäädännön tasolle, elikkä tunnistetaan se, että tehokkainta ja vaikuttavinta myös kiu-
saamisen ehkäisyssä on ajoissa niitä kaveritaitoja opettaa ja ottaa kaikki mukaan leikkiin ja
jo sitä kautta ehkäistä tehokkaasti kiusaamista ja sen ensimmäisiä merkkejä varhaiskasva-
tuksessa, lasten vuorovaikutussuhteissa. Se on itse asiassa juuri myöskin se syy siihen, että
päiväkotien henkilöstön osaamisella on valtavan iso merkitys tunnistaa jo varhain näitä
ryhmädynamiikkaan liittyviä ongelmakohtia, herkkyyskohtia, joihin sitten voidaan vaikut-
tavasti puuttua jo varhaislapsuudessa, ja se on tärkeä, iso muutos.

On myöskin sillä tavalla, ettei varhaiskasvatus tämän lain myötä tule valmiiksi, eikä sel-
laista kukaan ole myöskään väittänyt. Meillä on paljon töitä tehtävänä, ja seuraava vaihe,
niin kuin on kerrottu, liittyy siihen, että lähdetään ratkomaan monimutkaisia tuen kysy-
myksiä eli sitä, millaisia järjestelyjä tarvitaan. Meillä on perusopetuksessa kolmiportainen
tuki. Soveltuuko se varhaiskasvatukseen? Ei ehkä suoraan sellaisenaan. On pohdittava,
mikä on sinne paras, tehokkain, toimivin malli. Mutta joka tapauksessa intressi ja tahto
ihan jokaisella varmasti tässä salissa on se, että ongelmia voitaisiin ennaltaehkäistä jo var-
hain, ja siihen tarvitaan nykyistä kehittyneemmät ja toimivammat erityisen tuen järjestelyt
myöskin varhaiskasvatukseen.

Samoin tämän muutoksen jälkeen on jatkettava sitä hallituksen jo käynnistämää hyvää
linjaa lastentarhanopettajien koulutusmäärien nostamisesta, että voidaan varmistaa, että
ammattilaisia riittää.

Viimeisenä huomiona haluaisin tähän keskusteluun tuoda sen, että toivoisin tarkkuutta,
kun käytetään puheenvuoroja. Edustaja Rinne esimerkiksi: oikeus varhaiskasvatukseen ei
ole poistunut. Meillä on 20 tuntia subjektiivista oikeutta varhaiskasvatukseen aivan jokai-
selle lapselle taustasta riippumatta ja myös sen yli, mikäli se on lapsen etu ja lapsi sen tar-
vitsee. Tämä lukee siellä laissa hyvin yksiselitteisesti ja selvästi, joten toivoisin, ettei käy-
tetä epämääräisiä ilmaisuja, joissa sanotaan, että ”on poistettu”, tai niin kuin edustaja Vii-
tanen — toivottavasti siteeraan oikein — sanoitte mielestäni, että ”leikattiin päivähoito
lapsilta”. [Pia Viitasen välihuuto] Tämähän ei suinkaan nyt näin ole, ja toivon, että tältä
osin sitten luette myöskin ne pykälät vielä kerran.
14



Pöytäkirjan asiakohta PTK 70/2018 vp
Mutta haluan kuitenkin joka tapauksessa lämpimästi kiittää eduskuntaa. Minä tiedän,
että tämä ei ole ollut helppo laki käsitellä, koska se on sisällöllisestikin monimutkainen, sii-
nä on pitkä siirtymäaika, se on kentällä ollut kipeä kysymys jo vuosikymmeniä, mutta
eduskunta tekee tässä historiaa hyväksyessään toivottavasti lähipäivinä tämän varhaiskas-
vatuslain.

Puhemies Paula Risikko:  Otetaan vielä muutama debattipuheenvuoro, ja painotan heitä,
jotka eivät ole vielä saaneet puheenvuoroa. 

15.04 Hanna Halmeenpää vihr (vastauspuheenvuoro): Arvoisa rouva puhemies! Tässä
varhaiskasvatuslaissa, jota olemme tekemässä, on hyvä asia, että kunnan tulee nyt jatkossa
huolehtia siitä, että huoltajien halutessa lapsi voi saada varhaiskasvatusta äidinkielellään
suomeksi, ruotsiksi tai saamen kielillä. Nyt tätä muotoilua on tarkennettu siten, että se kat-
taa nykyistä tarkemmin juuri saamen eri kielet.

Arvoisa ministeri, tämän lainkohdan toteutumista on käytännössä myös jatkossa seurat-
tava huolellisesti, koska nykytilaan on huomattavasti parantamisen varaa.

Yhdenvertaisuusvaltuutettu puolestaan on vaatinut, että varhaiskasvatukseen säädettäi-
siin yksikkökohtainen velvoite yhdenvertaisuuden edistämiseen ja yhdenvertaisuussuunni-
telman laatimiseen aivan vastaavalla tavalla kuin oppilaitoksissa tehdään. Tätä ei valitetta-
vasti ole tulossa lakiin, ja nyt, kun ministeri on paikalla, mielelläni kuulisin, miksi näin. 

Positiivista on, että koulupolkua vahvistetaan ja eri haasteissa lasta ja perhettä voidaan
tukea, kun henkilökunnan koulutustasoa nostetaan. Oma huoleni liittyy kuitenkin [Puhe-
mies koputtaa] edelleen lastentarhanopettajien palkkaukseen. 

15.05 Antti Kurvinen kesk (vastauspuheenvuoro): Arvoisa rouva puhemies! Laaduk-
kaalla varhaiskasvatuksella, hyvillä päivähoitopalveluilla on aivan keskeinen merkitys sii-
nä, kuinka me saamme vahvistettua Suomea hyvinvoivana ja osaavana kansakuntana. Sil-
lä on aivan keskeinen merkitys siinä, että mahdollisuuksien tasa-arvoa lisätään niin, että eri
taustoista tulevat lapset voivat rakentaa omannäköistänsä elämää. Kuten täällä moni kolle-
ga on hyvin todennutkin, niin se, että ongelmiin puututaan jo ihan siellä pikkulapsivaihees-
sa, on ihan keskeistä syrjäytymisen ehkäisyssä. 

Mutta oikeastaan, kun opetusministeri on vielä täällä paikalla ja käyttää aikaa meidän
kansanedustajien kanssa, haluaisin kysyä tilanteesta tämän hallituksen esityksen ja sivis-
tysvaliokunnan mietinnön suhteen näiden sosionomien osalta, jotka työskentelevät var-
haiskasvatuksessa ja ovat todella alansa ammattilaisia hekin, eivät vain lastentarhanopet-
tajat. Onko heidän mahdollisuutensa työskennellä nyt turvattu? Onko nyt se tilanne, että he
eivät ole siellä työpaikoilla mitään kakkosluokan työntekijöitä? Me kansanedustajat olem-
me aika paljon postia saaneet, [Puhemies koputtaa] ja itsekin omalta alueeltani olen saanut
kyselyitä.

15.06 Pia Kauma kok (vastauspuheenvuoro): Arvoisa puhemies! Tämä laki tulee todella-
kin parantamaan lapsen asemaa, ja olen erityisen hyvilläni siitä, että lasta nyt oikein lain
nojalla tullaan suojaamaan väkivallalta, kiusaamiselta ja kaikenlaiselta häirinnältä. 

Mutta minulla on myöskin pari kysymystä liittyen tähän riittävän ja monipuolisen hen-
kilöstön takaamiseen. Nimittäin meillä pääkaupunkiseudulla on jatkuva pula lastentarhan-
opettajista ja varsinkin pätevistä sellaisista. Nythän tähän uuteen lakiin on kirjattu, että
15



Pöytäkirjan asiakohta PTK 70/2018 vp
kaksi kolmasosaa henkilöstöstä on sitten jatkossa korkeasti koulutettuja eli joko lastentar-
hanopettajia tai varhaiskasvatuksen sosionomeja. Kuten edellinenkin puhuja totesi, niin
tästä sosionomien asemasta on tullut aika paljon palautetta ja varsinkin siitä, loppuuko
heiltä nyt tavallaan tie päiväkodinjohtajan kelpoisuuksien saamiseen eli onko heillä mah-
dollisuutta tähän enää jatkossa.

Sitten toisaalta myöskin tämän saatavuuden osalta: mikä tulee olemaan musiikki- ja tai-
depedagogien, liikunnanohjaajien sekä esimerkiksi puhe- ja toimintaterapeuttien asema
tässä? [Puhemies: Aika!] Voisiko myöskin heitä palkata päiväkoteihin?

15.07 Lea Mäkipää sin (vastauspuheenvuoro): Arvoisa puhemies! On hyvä todeta, että
lastenkasvatusoikeus ja -vastuu on ensisijaisesti vanhemmilla, mikä usein täällä näköjään
unohtuu. Kun lapsi menee päiväkotiin, niin vanhempien ja heidän hoitajiensa on yhdessä
tehtävä tämä suunnitelma ja tehtävä kaikki pelisäännöt selviksi, ettei sitten matkan aikana
tule mitään murheita. Tärkeätä on myös, että lapset ovat siellä turvallisen hoidon piirissä,
heillä on luottamus hoitajiin ja heillä on yhteisöllisyyttä. 

Vaikka olen hallituspuolueen edustaja, niin en ole kyllä tyytyväinen siihen, että henki-
löstövaatimuksia kiristetään, kun hallitusohjelmassakin on kelpoisuusvaatimuksien keven-
täminen. Eli nykyisin ovat sosionomit käyneet ammattikorkeakoulussa ja saaneet pätevyy-
den ja samoin yliopistossa, mutta kyllä nyt sitten tämän lain mukaan sosionomit ovat toi-
sen luokan kansalaisia. [Puhemies koputtaa] En niin näe tärkeäksi, että on tätä pedagogista
toimintaa. On paljon parempi, että lapsi [Puhemies: Aika!] pystyy leikkimään ja olemaan
toisten kanssa. 

15.09 Johanna Ojala-Niemelä sd (vastauspuheenvuoro): Arvoisa rouva puhemies! Var-
haiskasvatuksella luodaan pohja oppimiselle ja koulunkäynnille, ja sillä niihin on nimen-
omaisesti panostettava. 

Tässä esityksessä on hyviä elementtejä: osaamistason nosto tai kiusaamisen kitkemi-
nen. Mutta kyllä tässä on sitten myös huonoakin: minusta esimerkiksi juuri tässä, mihin
monet edellä olevat puhujat ovat viitanneet, tehtiin virhe, että henkilöstöryhmät asetettiin
tässä esityksessä vastakkain, mistä ollaan saatu tosiaan sitä postia aika reilusti. Kaikki
työntekijät päiväkodeissa ovat tärkeitä koulutuksesta riippumatta, ja kaikilla on se oma
tehtävänsä. He hoitavat ja kasvattavat niitä meidän kunkin silmäteriä siellä arjessa. 

Ryhmäkokoja on suurennettu ja sitten lasten oikeutta varhaiskasvatukseen on heiken-
netty tämän subjektiivisen varhaiskasvatuksen osalta, ja olisin toivonut, että tämä olisi pa-
lautettu. Tässä on eriarvoisuus kasvanut eri kuntien välillä, kun toisissa kunnissa on otettu
käyttöön nämä tiukennukset ja toisissa ei, ja tämä on huono kehitys kaiken kaikkiaan.

15.10 Johanna Karimäki vihr (vastauspuheenvuoro): Arvoisa rouva puhemies! Nyt on
nähty valtakunnallisesti se, että Suomessa lapset ovat eriarvoisessa asemassa riippuen sii-
tä, missä kunnassa he asuvat, ja siitä, ovatko heidän vanhempansa töissä. Työttömien lap-
silta on rajattu oikeus kokopäiväiseen hoitoon. Monasti on sellaisia tilanteita, että lapset tu-
levat ja menevät kesken leikkien, ja tämä jos mikä altistaa kiusaamiselle, ja ryhmäkoot
ovat kasvaneet. On toki tärkeää, että laissa on kiusaamisen nollatoleranssi, mutta käytän-
nön arjessakin täytyy olla hyvä laatu ja puitteet hyvälle työlle. 

Ja lasten oikeus päivähoitoon olisi tullut palauttaa. Se on selkeästi myös tuossa vihrei-
den vastalauseessa. 
16



Pöytäkirjan asiakohta PTK 70/2018 vp
Koulutustason nosto on kannatettavaa itsessään, mutta pohdin ryhmäkokojen ja työvoi-
man saatavuuden kannalta sitä, kuinka hyvin toimiva arjessa on tuo tiukka korkeakoulutut-
kintorajaus.

15.11 Mia Laiho kok (vastauspuheenvuoro): Arvoisa puhemies! Uusi varhaiskasvatusla-
ki on merkittävä askel kohti lapsilähtöisempää varhaiskasvatusta. Tämä on laki, joka läh-
tee selkeästi lapsen etua ajatellen, ja sen takia sen merkittävyys on suuri. 

Yhdyn näihin, mitä on tullut täällä muissakin puheenvuoroissa kiusaamisen ehkäisystä,
että se on todella hieno asia, että se on nyt saatu lakitasolle. 

Ja sitten se, mikä on erityisen tärkeätä lapselle, joka tarvitsee paljon tukea — hän tarvit-
see sitä usein sekä sosiaali- ja terveydenhuollon puolella että opetuksen puolella tai mui-
den toimijoiden puolella — on se, että lakiin saadaan velvoite tehdä yhteistyötä, moniam-
matillista yhteistyötä, mikä antaa selvästi paremman lähtökohdan jatkossa nimenomaan
lapsen etua ajatellen kokonaisen hoitopolun turvaamiseksi.

15.12 Hannu Hoskonen kesk (vastauspuheenvuoro): Arvoisa rouva puhemies! On hyvä,
että varhaiskasvatusasiat saadaan opetus- ja kulttuuriministeriön vastuulle sosiaali- ja ter-
veysministeriön rootelista. Tämä on hyvää kehitystä ja linjaa hyvin sitä koko lapsen var-
haista elämää ihan pienestä asti sinne asti, kun lähdetään sitten vaikka nyt yliopistoon opis-
kelemaan taikka ammattikouluun, minne vain mennäänkin.

Mutta iso asia on jäänyt tässä keskustelussa minun mielestäni aika pienelle huomiolle, ja
se on kuntien talous. Tällä vaalikaudella kuntien talous on vahvistunut todella roimasti.
Viime vaalikaudella oli kriisikuntia — en jaksa edes muistaa, paljonko niitä oli — mutta
nyt niitä taitaa olla enää muutama, onko niitä enää ollenkaan. Joka tapauksessa kuntien ta-
loudestahan kaikki lähtee. Kunnat järjestävät tämän opetustoimen sataprosenttisesti, ja
sieltä kautta nousee se, [Jari Myllykoski: Valtionosuudet on laskeneet!] pystytäänkö lap-
sille järjestämään asianmukainen koulutus ja päivähoito ja kaikki tähän liittyvät asiat. Ja
kun kuntien talous on kunnossa, silloin varmasti voidaan mennä asetettujen minimien yli
reilusti. 

Tässä keskustelussa oppositiosta on esitetty, että muka olisi varhaiskasvatusta estetty tai
jopa poistettu joltakin ryhmältä. Sehän ei pidä paikkaansa. Toivoisin kuitenkin, vaikka
kuinka oppositiopolitiikkaa tehdään, että pysyttäisiin edes kohtuullisesti kuitenkin totuu-
dessa.

Puhemies Paula Risikko:  Täällä on vielä jonkin verran puheenvuoropyyntöjä. Me nyt
hiljalleen alamme lopettelemaan tätä debattia, koska välillä mennään tuohon puhujalis-
taan, mutta otetaan seuraavaksi edustaja Tolppanen.

15.13 Maria Tolppanen sd (vastauspuheenvuoro): Arvoisa puhemies! Minä olisin kyllä
odottanut tästä laista sitä, että tässä olisi määritelty ryhmäkokoja pienemmiksi kuin ryhmä-
koot tällä hetkellä ovat. Sen lisäksi tästä puuttuu erityisesti erityislasten huomioiminen:
diabeetikot, ADHD:t, ADD:t. Silloin kun minä olin päiväkodissa töissä, oli aina yksi yli-
määräinen ihminen silloin, kun ryhmässä oli erityislapsia. 

Subjektiivisen päivähoidon palauttaminen: Subjektiivisen päivähoidon pitäisi kuulua
kaikille lapsille, etenkin vähävaraisten lapsille ja työttömien lapsille. Nimittäin monessa
perheessä tilanne on se, että päiväkoti on ainoa paikka, missä lapsi saa koko päivän aikana
17



Pöytäkirjan asiakohta PTK 70/2018 vp
lämpimän ruokansa, ja se on erittäin iso asia. Ja se on myöskin sosiaalisen kehityksen kan-
nalta hyvä asia. 

Sitten tästä koulutuksesta: toivoisin, että tässä jossakin otettaisiin huomioon se, että so-
siaalikasvattajat ovat juuri niitä ihmisiä, jotka katsovat sitä tilannetta kokonaisvaltaisesti ja
näkevät sen perheen tilanteen ja sen perheen tilanteen taakse, koska sekin täytyy ottaa huo-
mioon varhaiskasvatuksessa lapsen hyvinvoinnin kannalta.

Puhemies Paula Risikko: Otetaan tässä kolme vastauspuheenvuoroa vielä, ja sen jälkeen
mennään ainakin joksikin aikaa puhujalistalle. Nämä kolme henkilöä ovat Ala-Nissilä,
Multala ja Myllykoski.

15.15 Olavi Ala-Nissilä kesk (vastauspuheenvuoro): Kiitoksia, rouva puhemies! Todella
tässä laissa mennään varhaiskasvatuksessa taas eteenpäin, ja on tullut uusia elementtejä,
kuten lasten kiusaamiseen puuttuminen lainsäädännöllä. 

Puhemies, kuitenkin vähän harmittaa ja minä saan näissä keskusteluissa aina näppylöi-
tä, kun taloudellisten realiteettien huomioon ottamista vastustetaan lapsiin vetoamalla.
Meillähän tosiasiassa otettiin viime vaalikaudella velkaa 7 miljardia vuodessa, nyt 5 mil-
jardia, kun vaalikausi alkoi. Kun me jaamme sen vuosittain syntyvien lasten määrällä, joka
on enää noin 50 000, niin se tarkoittaa, että me sille lapselle, syntyvälle lapselle, siitä vuo-
sittaisesta lisävelasta asetamme sen 100 000 euroa varhaiskasvatuslahjaksi äitiyspakkauk-
seen. Emmehän me niin voi tehdä Suomessa lapsille, vaan kyllä nämä taloudelliset reali-
teetit täytyy myöskin lainsäädännössä ottaa huomioon. [Li Andersson: Leikataan palvelui-
ta vaan!] Tässäkin kehysriihessä voitiin 10 miljoonaa tuoda lisää tähän vielä [Puhemies:
Aika!] rahaa, mutta tämä on tärkeä huomata.

Puhemies Paula Risikko: Tuohon äskeiseen listaan edustaja Elomaan vielä lisään. Sitten
myös oppositiopuolueet ovat saaneet suhteellisesti yhtä paljon puheenvuoroja. 

15.16 Sari Multala kok (vastauspuheenvuoro): Arvoisa puhemies! Kuten ehkä keskuste-
lusta kuuluu, niin tämän lain muutosten peruslinjasta on hyvinkin laaja yhteisymmärrys.
On kuitenkin nyt todettava se, että myös valiokunnassa kuulemamme asiantuntijat ovat to-
denneet sen, että kun pedagogiikan osaamistasoa nostetaan niin, että tulevaisuudessa kaksi
kolmesta varhaiskasvattajasta on korkeakoulutuksen saaneita, niin myös pärjääminen siel-
lä varhaiskasvatuksessa paranee niissä suuremmissakin ryhmäkoissa. Ja tämähän on myös
tutkimuksilla todettu, että mitä korkeampi pedagoginen osaaminen, sitä paremmin varhais-
kasvatuksen tavoitteet toteutuvat, ja sen vuoksi tämän lain tavoitteet siitä, että pedagogista
osaamista ja kasvattajien osaamista nostetaan, ovat erittäin tavoiteltavia.

15.17 Jari Myllykoski vas (vastauspuheenvuoro): Arvoisa rouva puhemies! On oikeas-
taan helppo jatkaa tuosta äskeisestä ja täällä edellä käytetyistä puheenvuoroista. Me olem-
me todenneet yhdessä täällä, ja myös mediat, että köyhyys periytyy. On hirvittävän tär-
keää, että jokainen lapsi saa mahdollisuuden oppimisen ensialulle, että hänellä on subjek-
tiivinen oikeus saada sitä varhaiskasvatusta, joka auttaa sen koulupolun alkuun. [Sari Mul-
tala: Kyllä on!] — Pitää olla, pitää olla yhtäläinen oikeus. Nyt sitä ei ole. — Tämä on mi-
nun mielestäni se kaikkein tärkein asia, jos me haluamme ehkäistä syrjäytymistä. Tämmöi-
sille oppimisvaikeuksisille henkilöille kuin edustaja Myllykoski, jolla todettiin lukihäiriö
18



Pöytäkirjan asiakohta PTK 70/2018 vp
vasta kahdeksannella luokalla, on hyvä, että siellä on mukana myös huippuammattilaisia
eli korkeakoulutettuja lastentarhanopettajia, jotka vastaavat koulutuksesta. Mutta me tar-
vitsemme myös sosiaalista osaamista siellä, ja pidetään niistä opintopoluista huolta, että
myös sosiaalipedagogit pääsevät mukaan tähän ketjuun.

15.18 Ritva Elomaa ps (vastauspuheenvuoro): Arvoisa puhemies! Lasta on suojattava
kiusaamiselta, väkivallalta ja muulta häirinnältä. Tämä kiusaaminen on noussut monessa
asiassa esille. Sitä on valitettavasti lukioissa, ammatillisissa oppilaitoksissa, varsinkin pe-
ruskoulussa ja myös päiväkodeissa. Erittäin hyvä on, että tämä asia nostetaan nyt lakitasol-
le ja siihen puututaan. Mutta tämän yhteydessä haluan muistuttaa myös siitä, että kiusaa-
misen ehkäisyn pitää tulla otetuksi huomioon varhaiskasvatuksen parissa työskentelevän
perus- ja täydennyskoulutuksessa. Samoin perussuomalaiset ovat sitä mieltä, että nollato-
leranssi kiusaamisen suhteen pitää koulumaailmassa saavuttaa nopeasti.

Puhemies Paula Risikko:  Sitten mennään puhujalistalle.

15.19 Pilvi Torsti sd: Arvoisa rouva puhemies! ”Hyvä, että huomaatte, mikä on oikeasti
tärkeää.” Näin tosiaan totesi varhaiskasvatuksen ammattilainen tällä viikolla, kun päiväko-
din pihalla kerroin, minkälaiseen näkemykseen olen lakiesityksestä päätynyt sen valiokun-
takäsittelyn jälkeen. Siis toistan: ”Hyvä, että huomaatte, mikä on oikeasti tärkeää.”

Nimittäin varhaiskasvatuksessa on kolme asiaa, jotka todella ovat tärkeitä ja ylitse mui-
den.

Ensinnäkin, juuri niin kuin edustaja Myllykoski tuossa aivan hetki sitten totesi, todella-
kin lasten tasa-arvo ja yhdenvertaisuus, kaikkien lasten yhtenäinen subjektiivinen varhais-
kasvatusoikeus kaikkialla Suomessa on megaluokan asia, josta tässä kohtaa on syytä pu-
hua. Palaan vielä puheenvuorossani tähän erotteluun niin sanottuihin 20-tuntisiin, joka on
ollut järkyttävä virhe. Tulemme siihen vielä kohta.

Toinen asia, joka on tietysti tärkeä, on varhaiskasvatuksen laatu. Laatu rakentuu sellai-
sista asioista kuin ryhmäkoot, aikuisten määrä, erityinen tuki eli varhainen ongelmiin puut-
tuminen ja henkilöstön osaaminen ja koulutus.

Ja tärkeää on tietenkin se, että mahdollisimman moni lapsi osallistuu varhaiskasvatuk-
seen. Kuten edustaja Eloranta täällä jo aiemmin totesi, meidän tilanteemme on tässä eu-
rooppalaisittain vertailtuna varsin heikko.

Arvoisa puhemies! Suomalainen varhaiskasvatus on ollut maailman tasolla huippua.
Olemme olleet jopa radikaali edelläkävijä siinä, miten suhtaudumme lapsiin, lapsen kykyi-
hin, ilmiöpohjaiseen oppimiseen. Mallimme yhdistää kasvatus ja hoito — niin sanottu edu-
care-malli, jossa jokainen tilanne on oppimistilanne — on todettu toimivaksi. Muutama
vuosi sitten olimme maailman ykkösiä viidenkymmenen maan vertailussa, jossa luotiin
niin kutsuttu Starting well -indeksi. Olen saanut itse olla mukana kansainvälisissä hank-
keissa, joissa suomalaista varhaiskasvatusta ja sen arvoja on haluttu toteuttaa muissa mais-
sa. Meidän mallimme on ollut vakuuttava ja myös kiinnostava, ja se vakuuttaa, koska se
perustuu tutkimukseen.

No, tätä maailman parasta varhaiskasvatusta nykyhallitus on uudistanut. Ensin rapautet-
tiin yhdenvertaisuus, kun lapset siis jaettiin kahteen kastiin, toiset niin sanottuihin 20-tun-
tisiin sen perusteella, että vanhemmat ovat työttömiä tai muuten kotona. Tätä siis tarkoit-
taa subjektiivisen varhaiskasvatusoikeuden rajaaminen, jota onneksi esimerkiksi täällä
19



Pöytäkirjan asiakohta PTK 70/2018 vp
Helsingissä emme alun perinkään ottaneet käyttöön. Laatua on heikennetty myös suuren-
tamalla ryhmäkokoja ja vähentämällä aikuisten määrää ryhmissä. Eli sanon sen nyt selko-
kielellä: tämä kolmen vuoden uudistustyö on heikentänyt lasten yhdenvertaisuutta ja var-
haiskasvatuksen laatua. Ja nyt meillä on sitten tämä laki. Se ei korjaa näitä perustavanlaa-
tuisia asioita. Se ei korjaa subjektiivista oikeutta kaikille lapsille, se ei korjaa ryhmäkokoja
eikä myöskään tuo varhaiskasvatukseen kaivattua erityistukea ja lisäosaamista varhaiseen
puuttumiseen.

Arvoisa puhemies! Lain valiokuntakäsittelyn aikana onkin ollut harmittavaa kuunnella,
kun asiantuntijat yksi toisensa jälkeen ovat nimenomaan valitelleet juuri tätä megaluokan
asioiden puuttumista samalla, kun ovat sitten totta kai kiittäneet monia yksityiskohtia, jois-
ta olemme tienneet, että meidän lainsäädännöstämme on niitä puuttunut. Tarvitsemme siis
varhaiskasvatuksen kokonaisuudistuksen, sellaisen tulevaisuuden uudistuksen, jonka läh-
tökohtana on todellinen lapsen etu ja kaikkien lasten yhdenvertainen asema, varhaiskasva-
tuksen laatu ja kaikkien lasten osallistuminen.

Arvoisa puhemies! Varhaiskasvatuksen kehittäminen on SDP:n tärkeimpiä prioriteette-
ja. Laadukas, kaikkien lasten ulottuvilla oleva varhaiskasvatus antaa hyvän pohjan ponnis-
taa elämässä eteenpäin, ja perheille varhaiskasvatus on tuki ja turva työn ja muun elämän
yhteensovittamisessa.

Käyn läpi SDP:n varhaiskasvatusnäkemyksen ydinkohdat, jotka ovat ohjanneet työtäm-
me myös valiokuntakäsittelyssä. Pitkän aikavälin tavoitteena on tehdä varhaiskasvatukses-
ta maksutonta. Se nostaisi varhaiskasvatuksen osallistumisastetta merkittävästi. SDP ha-
luaa myös palauttaa kaikille lapsille, siis niin työttömien ja perhevapailla olevien kuin
muuten kotona olevien vanhempien lapsille, subjektiivisen oikeuden kokoaikaiseen var-
haiskasvatukseen. Kysehän on siis lapsen oikeudesta, ei jostain perheen elämäntilanteesta
seuraavasta tarpeesta.

SDP haluaa uudistaa lapsiryhmien ja varhaiskasvatuksen ammattilaisten välisen ryhmä-
kokosääntelyn. Tavoitteena on ryhmäkoot, jotka mahdollistavat jokaisen lapsen tarpeiden
huomioinnin. SDP:n mielestä varhaiskasvatukseen tulisi ulottaa kolmiportaisen tuen kal-
tainen erityistuki, joka meillä on peruskoulussa mutta ei siis täällä varhaisimmissa tilan-
teissa, vaikka kaikki vannovat varhaisen puuttumisen nimeen. Ei riitä, että se tuodaan myö-
hemmin. Se on ydinkohta tässä vaiheessa.

Lisäksi suomalaisen varhaiskasvatuksen mallin vahvuus — tämä ajatus siitä, että kasva-
tus, opetus ja hoito yhdistyvät educare-mallissa — on syytä nostaa edelleen keskiöön, kun
valmistellaan huolella henkilöstön koulutus- ja osaamistasoa ja pedagogisten valmiuksien
lisäämistä huomioiden kaikki henkilöstöryhmät. Ja lopuksi SDP kannattaa tietysti lähi-
päiväkotiperiaatetta osana lähikoulupolkua. Se pitää soveltuvassa määrin ulottaa tänne
varhaiskasvatukseen.

Arvoisa puhemies! Esitimme SDP:n sivistysvaliokuntaryhmänä valiokunnassa tältä
pohjalta merkittäviä parannuksia ja teimme myös lakialoitteen subjektiivisen oikeuden pa-
lauttamisesta lakitasolle. Keskeisiä parannuksia ovat subjektiivisen ohella ryhmäkokoky-
symys ja varhainen puuttuminen. Lisäksi esitimme useita muita laatuun ja henkilöstön
kouluttautumiseen ja pätevöitymiseen liittyviä muutoksia, kuten edustaja Eloranta jo edel-
lä kävi läpi. Näistä pykälistä äänestämme sitten myöhemmin.

Hallituksen painotukset jättävät siis ratkaisematta suurimmat varhaiskasvatuksen epä-
kohdat, subjektiivisen varhaiskasvatusoikeuden rajaamisen ja ryhmäkokojen järkevän mi-
toittamisen ensin vuoden 2015 tasolle ja jatkossa mieluummin pienemmiksi kuin suurem-
20



Pöytäkirjan asiakohta PTK 70/2018 vp
miksi. Lisäksi tämä esitys ei tuo mitään etenemispolkua kohti maksutonta varhaiskasvatus-
ta.

Arvoisa puhemies! Yksityiskohta, jonka haluan nostaa esiin ja johon myös edustaja
Gustafsson täällä viittasi, liittyy lain valmisteluun. Hallituksen esitys tuotiin tänne edus-
kuntaan muodossa, joka on kurjalla tavalla ja tarpeettomasti luonut jännitteitä henkilöstön
keskuuteen. Me kaikki tiedämme sen saamistamme viesteistä. Voiko tällaista ongelmien ja
ristiriitojen siirtämistä eduskuntaan pitää hyvänä valmisteluna — vielä, kun on kyse alasta,
jonka jokapäiväinen tehtävä on luoda turvallista ja myönteistä ilmapiiriä lapsille? No, on-
neksi kasvattajat ovat viisaita. Luotan heidän kykyynsä rakentaa hyviä työyhteisöjä myös
jatkossa siellä, missä ollaan niin sanotusti maailman aurinkoisella puolella.

Eli kuten alussa siteeraamani varhaiskasvatuksen ammattilainen totesi, me kyllä huo-
maamme, mikä on oikeasti tärkeää. Samaa viisautta toivon myös tälle salille, kun käsitte-
lemme tämän lain täällä loppuun. — Kiitos.

15.26 Jukka Gustafsson sd: Arvoisa puhemies! Sosiaalidemokraattien mielestä tällä la-
kiesityksellä olisi tullut kehittämisen lisäksi myös korjata ne merkittävät heikennykset,
mitä varhaiskasvatukseen on tehty tällä vaalikaudella. Varhaiskasvatuksen suurimmat on-
gelmat ovat henkilöstön liian vähäinen määrä koko toiminta-aikana, liian suuret ryhmä-
koot, vaihteleva laatu ja subjektiivisen päivähoito-oikeuden rajaaminen sekä henkilöstön
jaksaminen. Lisäksi työn arvostus ja — on myöskin selkeästi todettava — palkkaus eivät
vastaa tehtävän merkityksellisyyttä ja vaativuutta. Näihin seikkoihin lakiesitys ei tuo pa-
rannusta. Lakiesitysluonnoksen lausuntokierroksella ei esitettyä kritiikkiä ole lakiehdotuk-
sessa otettu huomioon, ja näihin isoihin megaluokan kysymyksiin — vaikka asiantuntijat
niihin voimakkaasti puuttuivat sivistysvaliokunnassa — ei hallituspuolueilla ollut halua,
tahtoa puuttua.

Lakiesityksessä korostetaan lapsen edun ensisijaisuutta — totta kai. Subjektiivisen päi-
vähoito-oikeuden rajaaminen ja yli kolmivuotiaiden ryhmäkokojen kasvattaminen Sipilän
hallituksen toimesta sotii kuitenkin räikeästi tätä periaatetta vastaan — siis lapsen edun en-
sisijaisuutta. Ja nyt käsittelyssä olevassa laissa nämä heikennykset tulisi kumota. Me sosi-
aalidemokraatit äänestimme valiokunnassa ja äänestämme isossa salissa, jotta nämä hei-
kennykset kumottaisiin. Tämän subjektiivisen päivähoito-oikeuden rajoittaminen on joh-
tanut siihen, että kuntakohtaiset ratkaisut eroavat toisistaan ja kaikilla lapsilla ei ole enää
yhtäläistä oikeutta laadukkaaseen varhaiskasvatukseen.

Arvoisa puhemies! Suomessa astui 1. päivä elokuuta 2014 voimaan uusi yhtenäinen op-
pilas- ja opiskelijahuollon laki, joka takaa psykologi- ja kuraattoripalvelut kaikille kou-
luasteille: esiopetukseen, perusopetukseen sekä lukioihin ja ammatillisiin oppilaitoksiin.
On välttämätöntä, että sama oikeus psykologipalveluun koskee myös varhaiskasvatusta. Se
on tärkeää varhaiskasvatuksessa olevien lasten, heidän perheidensä ja varhaiskasvatuksen
vaativaa työtä tekevien ammattilaisten kannalta. Tähänkin asiaan meillä on selkeä pykälä-
muutosesitys. Saimme kuunnella sivistysvaliokunnassa tästä asiasta erinomaisia asiantun-
tijoita, ja olisi voinut ajatella, että valiokunta olisi voinut yksimielisesti hyväksyä ja tehdä
nämä muutokset. Näen myöskin niin, että psykologi osana varhaiskasvatuksen arkea tukee
myös koko henkilöstön osaamista ja jaksamista ja varmistaa näin osaltaan päivähoidon laa-
tua.

Arvoisa puhemies! Tästä henkilöstön rakenteesta ja kelpoisuusvaatimuksesta: se on yksi
tämän hallituksen esityksen heikko lenkki, heikko kohta, vakava valuvika, johon valiokun-
21



Pöytäkirjan asiakohta PTK 70/2018 vp
ta yksimielisestikin totesi poikkeuksellisen vahvalla tekstillä seuraavaa: ”Valiokunta tote-
aa, että keskustelua henkilöstörakennepykälästä on osaltaan lisännyt hallituksen esityksen
yksityiskohtaisten perustelujen epäonnistunut muotoilu.” Siis yksityiskohtaisten peruste-
lujen epäonnistunut muotoilu. Tämä oli niin vahva muotoilu, että muuten oikeinkin hyvä
sivistysvaliokunnan puheenjohtaja Puumala, joka nyt on hetkeksi poistunut, omassa esit-
telypuheenvuorossaan pyöristi tätä kohtaa niin, että hän sanoi ”hieman epäonnistunut muo-
toilu” — No, sitä sattuu.

Yhtenä suomalaisen varhaiskasvatuksen kulmakivenä pidetään henkilöstön moniamma-
tillisuutta. Tästä tulee pitää jatkossakin kiinni. Sosiaalidemokraattien mielestä varhaiskas-
vatuksen moniammatillisuus toteutuu parhaiten siten, että päiväkodissa työskentelee sekä
kasvatustieteen kandidaatteja, sosionomeja että lastenhoitajia. [Sari Multala: Hyvä!] So-
sionomi voi vastata moniammatillisesta verkostotyöstä — perhekeskukset, sote-palvelut,
mahdolliset sellaiset, neuvola, koulut, erityisopetus — ja varhaiskasvatuksessa toteutetta-
vasta matalan kynnyksen perhetyöstä. Pedagoginen vastuu tulee jatkossakin jakaa varhais-
kasvatuksen kandidaattien ja sosionomien kesken perustuen sosionomien koulutukseen si-
sältyviin pedagogisiin opintoihin. Sosionomien kelpoisuus varhaiskasvatuksen opettajan
tehtävään tulee määritellä siten, että sosiaali- ja terveysalan ammattikorkeakoulututkinto,
johon sisältyvät varhaiskasvatukseen ja sosiaalipedagogiikkaan suuntautuneet vähintään
60 opintopisteen laajuiset opinnot sekä opettajan pedagogiset opinnot tutkintoon sisälty-
neenä tai sen lisäksi, antavat kelpoisuuden varhaiskasvatuksen opettajan tehtävään. Koros-
tan ja korostamme sitä, että varhaiskasvatuksen parissa työskenteleville henkilöille pitää
rakentaa täydennyskoulutusreittejä osaamisensa ja kelpoisuutensa päivittämiseen. Tavoit-
teena tulee olla, että kaikilla varhaiskasvatuksen parissa työskentelevillä on varhaispeda-
gogiikan osaamista.

15.34 Sari Multala kok: Arvoisa puhemies! Alkuun on pakko todeta, että eduskunnan
tehtävä on säätää lakeja ja sivistysvaliokunta on tehnyt juuri sitä työtä, joka sivistysvalio-
kunnalle kuuluu, ja täsmentänyt tulkintaa hallituksen esityksen yksityiskohtaisista perus-
teluista. Tämä on juuri se tehtävä, mikä meille kuuluu: tuoda esiin ne täsmennystarpeet ja
mahdollisesti täydennystarpeet, joita lakiesityksissä on. Tätä ei voi kutsua huonoksi lain-
valmisteluksi vaan aivan normaaliksi prosessiksi.

Arvoisa puhemies! Täällä eduskunnassa täysistuntosalissa meitä kohden katsoo Wäinö
Aaltosen Tulevaisuus-teos. Se muistuttaa meitä joka päivä siitä, että teemme päivittäin töi-
tä tulevien sukupolvien eteen. Tänään meillä on todellinen tulevaisuuslaki täällä käsittelys-
sämme. 

Uusi varhaiskasvatuslaki määrittää ensi kertaa lapsen edun toteutumisen ensisijaisesti
huomioitavaksi varhaiskasvatusta suunniteltaessa, järjestettäessä tai tuotettaessa ja siitä
päätettäessä. Laki turvaa jokaisen lapsen oikeuden pedagogisesti laadukkaaseen varhais-
kasvatukseen. Lapsen edun ensisijaisuus on lain merkittävin uudistus. Kiusaamisen eh-
käisy kirjataan myös lakiin ensimmäistä kertaa. Lasta tulee lain mukaan suojata väkival-
lalta, kiusaamiselta ja muulta häirinnältä. Turvallinen lapsuus kuuluu jokaiselle lapselle, ja
tämä nostetaan nyt myös lain tasolle. Uudessa varhaiskasvatuslaissa toteutetaan nyt koko-
naan varhaiskasvatuksen siirto sosiaalipuolen lainsäädännöstä opetuspuolelle ja varhais-
kasvatus nähdään näin myös selkeämmin osana koulupolkua. Varhaisten vuosien merkitys
lapsen kehitykselle tunnistetaan entistä paremmin, ja uuden lain mukaiset varhaiskasva-
tuksen tavoitteet tukevat lapsen kokonaisvaltaista kasvua ja kehitystä.
22



Pöytäkirjan asiakohta PTK 70/2018 vp
Arvoisa puhemies! Jatkossa kaksi kolmasosaa kaikesta varhaiskasvatuksen henkilökun-
nasta on korkeasti koulutettuja, joko kasvatustieteiden kandidaatteja tai varhaiskasvatuk-
sen sosionomeja. Henkilöstön koulutus- ja osaamistason nosto parantaa tutkimustenkin
mukaan varhaiskasvatuksen laatua. Samalla myös pedagogisen koulutuksen saaneiden
työntekijöiden osuus kasvaa.

Varhaiskasvatuksen ammattilaiset tekevät päivittäin erittäin tärkeää työtä. Omatkin lap-
seni saavat päivittäin hoivaa, kasvatusta ja opetusta turvallisessa ympäristössä. Tästä suu-
rin kiitos kuuluu omistautuneille ammattilaisille.

Uudella varhaiskasvatuslailla vahvistetaan moniammatillista työyhteisöä, jossa jokai-
sen ammattiryhmän edustajalla on oma tärkeä tehtävänsä. Nyt ehdotuksen mukaan eri am-
mattiryhmien nimikkeet selkiytetään myös lain tasolla. Tehtävien tarkemmasta sisällöstä
ei säädetä yksityiskohtaisesti lain tai perusteluiden tasolla, koska ne ovat operatiivista toi-
mintaa ja kuuluvat työnantajien tehtäviin.

Kelpoisuusvaatimuksia tarkistetaan, mutta julkisuudessa virheellisesti esitetyn väitteen
osalta haluaisin todeta, että kukaan, joka tällä hetkellä saa kelpoisuuden lastentarhanopet-
tajien tehtäviin, ei tule sitä tämän lain muutoksen myötä menettämään. Tämä koskee paitsi
työssä olevia, myös opiskelunsa aloittaneita sosionomeja. Käytännössä tämä tarkoittaa,
että siirtymäkauden aikana ja sen jälkeen osa varhaiskasvatuksen opettajista on koulutettu
ammattikorkeakouluissa ja osa yliopistoissa.

Lain henkilöstörakennetta koskevien muutosten osalta siirtymäaika on pitkä, ja täysi-
määräisesti ne astuvat voimaan vuonna 2030. Tämä antaa kunnille mahdollisuuden varau-
tua henkilöstörakenteesta aiheutuviin muutoksiin, ja myös valtakunnallisesti pystytään li-
säämään tarvittavia koulutusmääriä.

Arvoisa puhemies! Valiokunnan käsittelyn aikana asiantuntijakuulemisissa esitettiin
huoli siitä, että päiväkodin mitoituksesta poikkeaminen estää laadukkaan ja turvallisen var-
haiskasvatuksen toteuttamista. Käytännöt poikkeamissäännön osalta ovat tällä hetkellä
vaihtelevia ja jopa lakia rikkovia. Sivistysvaliokunta yhtyi esitettyyn arvioon siitä, että si-
jaisten puute varhaiskasvatuksessa vaarantaa laadukkaan ja turvallisen varhaiskasvatuk-
sen toteutumisen. Valiokunnan lausumaehdotuksessa edellytetäänkin, että jatkossa seura-
taan ja arvioidaan päiväkodin henkilöstön mitoituksesta poikkeamista koskevan säännök-
sen toimivuutta ja vaikuttavuutta ja ryhdytään tarvittaessa lapsen edun takaaviin riittäviin
lainsäädäntötoimiin.

Sivistysvaliokunta on tunnistanut ongelman ja lausunut tästä painokkaasti. Varhaiskas-
vatuksessa on varmistettava resurssit, joilla tilapäinen poikkeama henkilömitoituksessa
koskee aidosti ennakoimattomia ja väliaikaisia tilanteita. Jokaisella, siis aivan jokaisella
lapsella, tulee olla oikeus turvalliseen varhaiskasvatusympäristöön, ja varhaiskasvatuksen
henkilöstöllä tulee olla oikeus tehdä työtään niin, että varhaiskasvatuksen tavoitteet voi-
daan saavuttaa.

Arvoisa puhemies! Vaikka nyt etenemmekin merkittäviä harppauksia varhaiskasvatuk-
sen järjestämisessä, jää työtä vielä tehtäväksi. Opetus- ja kulttuuriministeriö tulee asetta-
maan kehittämisfoorumin, jonka tehtävänä on pohtia henkilöstön joustavia koulutuspolku-
ja uusien kelpoisuusvaatimusten täyttämiseksi. Koulutuksellisia umpiperiä ei halua ku-
kaan. Sivistysvaliokunta perääkin varhaiskasvatuksen koulutusfoorumin pikaista käynnis-
tämistä, jotta joustavat koulutuspolut toteutuvat ja kohtuullisilla opinnoilla voi saavuttaa
riittävät pätevyydet.
23



Pöytäkirjan asiakohta PTK 70/2018 vp
Hallitus on esityksessään todennut, että varhaiskasvatuksen tuen määrittely ja muun
muassa sairaalavarhaiskasvatuksen asema määritellään jatkotyönä. Sivistysvaliokunta to-
teaa, että tämä on keskeisin lain kehittämistarve tulevaisuudessa. Ehkä myös toisin kuin
täällä on annettu ymmärtää, asiantuntijat ovat melko vaihtelevaa mielipidettä esittäneet sii-
tä, kuinka tämä tuki tulisi järjestää. Sen vuoksi on hyvä, että tämäkin valmistellaan huolel-
la.

Uudistuksen toteutumista on seurattava tiiviisti. Meidän on varmistuttava siitä, että
saamme nostettua lastentarhanopettajien koulutusmääriä niin, että henkilöstörakenteen uu-
distus pystytään pitkän siirtymäajan jälkeen toteuttamaan vuoden 2030 alusta lähtien.

Kun käännämme katseen varhaisiin vuosiin, olemme oikealla tiellä syrjäytymisen en-
naltaehkäisyssä. Varhaiskasvatus tasaa perhetaustasta johtuvia eroja ja lisää mahdollisuuk-
sien tasa-arvoa. Varhaiskasvatuksella on positiivisia vaikutuksia myöhemmälle koulupo-
lulle. Pidetään huolta siitä, että suomalainen varhaiskasvatusjärjestelmä on jatkossakin
maailman huippua. Lapsemme ansaitsevat sen.

15.41 Mikaela Nylander r: Värderade talman! Igen är ett viktigt, oerhört viktigt, steg ta-
get. Lagen vi diskuterar i dag innebär att det pedagogiska kunnandet inom vår småbarns-
pedagogik stärks. Det här är viktigt, och det är någonting som vi har väntat på ganska länge.
Samtidigt stärker man också det mångprofessionella samarbetet inom småbarnspedagogi-
ken i och med den här principiella fördelningen, en tredjedel, en tredjedel och en tredjedel,
och jag ser det här som oerhört viktigt. Med tanke på en kvalitativ småbarnspedagogik be-
hövs allas kunskap, alla de olika yrkesgrupper som jobbar inom småbarnspedagogiken be-
hövs för att skapa en god kvalitet inom småbarnspedagogiken. Därför är jag mycket glad
över den här personalsammansättningen som föreslås i den här lagen. Den finländska edu-
care-modellen har vi redan talat om här tidigare i dag, och jag tycker att den också vinner
på det här lagförslaget. Så här finns oerhört mycket gott som vi ska glädjas över åt med tan-
ke på kvaliteten i småbarnspedagogiken. 

Men bästa talman, inget lagförslag är perfekt, och det som vi har uppfattat som mindre
bra i det här lagförslaget är att regeringen fortfarande tillåter större grupper för barn över tre
år samt att man tillåter att den subjektiva rätten till dagvård begränsas. Vi vet att det här har
negativ inverkan på kvaliteten inom småbarnspedagogiken, så om regeringen skulle ha ta-
git tillbaka de här möjligheterna man har gett kommunerna så tror jag att vi skulle ha haft
ett ännu — ett ännu — bättre lagförslag att behandla här i dag. 

Arvoisa puhemies! Lastenhoitajien tulevaisuus on pohdituttanut meitä valiokunnassa, ja
olemme paljon keskustelleet siitä, että lastenhoitajien mahdollisuuksiin työllistyä ja lisä-
kouluttautua tulee kiinnittää huomiota nyt, kun seurataan tämän lain vaikutuksia. Ylipää-
tänsä valiokunta on aika monesti pannut merkille, että tulee kiinnittää huomiota siihen, mi-
ten joustavasti voidaan lisäkouluttautua siinä, missä halutaan ja missä on tarvetta. Jos joku
lastenhoitaja haluaa lukea ja lisäkouluttautua, sen pitää olla mahdollista joustavasti, ja se
voi tapahtua työn ohella, mutta tämä periaate koskee myös muita ammattiryhmiä varhais-
kasvatuksessa. Se on äärimmäisen tärkeätä, että pystymme takaamaan ja turvaamaan jous-
tavia opintopolkuja kaikille niille, jotka kokevat, että he tämän lain myötä tarvitsevat lisä-
koulutusta. 

Arvoisa puhemies! On myös hyvin tärkeätä seurata sitä, miten hyvin nämä koulutuspai-
kat lastentarhanopettajien kohdalla riittävät. Hallitus on jo sopinut yliopistojen kanssa li-
24



Pöytäkirjan asiakohta PTK 70/2018 vp
säpaikoista, ja on äärimmäisen tärkeätä seurata, riittävätkö nämä paikat vai tuleeko ensi
kaudella myös lisätä näitä, koska tiedämme, että tällä hetkelläkin löytyy alueita, missä on
huutava pula lastentarhanopettajista, joten tämä on äärimmäisen tärkeätä sitten lisätä näitä
koulutuspaikkoja, jos näyttää siltä, että emme pääse tähän tavoitteeseen, että yksi kolmas-
osa olisi varhaiskasvatuksen kandeja. 

Talman! Jag är glad över att utskottet fäst uppmärksamhet vid den svenskspråkiga perso-
nalens behörighetsgrad. Vi har fått ta del av sakkunnigutlåtanden där man konstaterar att
36 procent av de svenskspråkiga barnträdgårdslärarna i de fyra kommunerna här i huvud-
stadsregionen, det vill säga Helsingfors, Esbo, Vanda och Grankulla under hösten 2017 var
obehöriga, 36 procent. Det är en mycket större siffra än på finskt håll, och då är jag glad
över att man också kommer att följa upp tillgången till svenskspråkig behörig personal
inom småbarnspedagogiken. För om vi inte har behörig personal så kommer vi inte heller
att uppnå lagens goda målsättningar.

Arvoisa puhemies! Olen myös erittäin iloinen, että valiokunta on niin vahvasti kiinnittänyt
huomiota viittomakielisten lasten oikeuteen saada laadukasta varhaiskasvatusta omalla äi-
dinkielellään. Meillä valiokunnalla on ponsi, yksimielisesti hyväksytty, jossa todetaan:
”Eduskunta edellyttää, että valtioneuvosto ryhtyy toimiin siten, että viittomakielisten oi-
keus saada varhaiskasvatusta omalla äidinkielellään, joko suomalaisella tai suomenruotsa-
laisella viittomakielellä, turvataan.” Olen erittäin iloinen tästä lausumasta sen takia, että
edellisellä kaudella hyväksyimme viittomakielilain, joka takaa palveluita viittomakielisil-
le, ja tämä on nyt seuraus siitä. Olen iloinen, että valiokunta ja toivon mukaan koko edus-
kunta on johdonmukainen ja haluaa parantaa myös viittomakielisten lasten oikeutta saada
varhaiskasvatusta omalla äidinkielellään. 

15.48 Li Andersson vas: Arvoisa puhemies! Tätä hallituksen esitystä uudeksi varhaiskas-
vatuslaiksi on tämänkin päivän keskustelun aikana hallituspuolueiden edustajien toimesta
kuvailtu suurena edistysaskeleena varhaiskasvatuksen laadun ja lapsen edun näkökulmas-
ta.

Esityksessä on toki paljon hyviä puolia, ja tavoite henkilöstön koulutustason nostosta on
kannatettava, mutta esitys on silti monella tapaa kuvaava esimerkki tämän hallituksen var-
haiskasvatuspolitiikan ongelmista ja epäkohdista. Siksi tähän esitykseen on tehty lukuisia
muutoksia niin yhteisesti valiokunnan käsittelyn yhteydessä kuin opposition toimesta vas-
talauseiden muodossa, ja yhdyn siihen kritiikkiin, mitä tässä aikaisemmissa puheenvuo-
roissa on esitetty tätä lain valmistelua kohtaan.

Tulen tässä puheenvuorossani keskittymään erityisesti kahteen keskeiseen kokonaisuu-
teen, ensinnäkin siihen, miksi tässä esityksessä ei ole korjattu niitä virheitä, jotka viime
vuosien aikana varhaiskasvatuspolitiikassa on tehty, ja toisena ovat nämä paljon huomiota
ja keskustelua herättäneet linjaukset henkilöstön kelpoisuuksista ja henkilöstöpolitiikasta.

Arvoisa puhemies! Kuten hyvin usein on tapana tässä salissa lausua, tosiasioiden tun-
nustaminen on kaiken viisauden alku. Niin on myös sen tunnustaminen, että tuli tehtyä vir-
he. Varhaiskasvatuksen laatuun panostaminen ja varhaiskasvatuksen osallistumisasteen
nostaminen ovat yleisesti tunnustettuja ja kannatettuja tavoitteita. Laadukas varhaiskasva-
tus tukee lasten myöhempää oppimista ja lisää lasten tasa-arvoa. Tätä mieltä on myös hal-
litus, ainakin jos ministereiden puheenvuoroja kuuntelee. Oudointa hallituksen politiikas-
25



Pöytäkirjan asiakohta PTK 70/2018 vp
sa on kuitenkin se, että hallitus ei ole ollut valmis korjaamaan kautensa alussa tekemiään
vahinkoja. Tältä osin hallituksen varhaiskasvatuspolitiikassa puheet ja teot ovat siis pahas-
ti ristiriidassa.

Edustaja Ben Zyskowicz on myöntänyt olleensa väärässä, kun kannatti subjektiivisen
päivähoito-oikeuden rajoittamista, ja kokoomuksen kansanedustaja ja sivistysvaliokunnan
varapuheenjohtaja Sari Multala on kutsunut päätöstä kasvattaa ryhmäkokoja häpeäpilkuk-
si. Silti nämä epäkohdat jätetään tämän esityksen yhteydessä ennalleen. Subjektiivista päi-
vähoito-oikeutta ei palauteta yhtäläisenä kaikille lapsille eikä ryhmäkokojen kasvattamista
yli 3-vuotiaiden kohdalla peruuteta.

Valiokunnan kuulemisissa subjektiivisen päivähoito-oikeuden romuttaminen sai osak-
seen kritiikkiä monelta eri suunnalta, niin tutkijoilta, lapsijärjestöiltä, kunnilta kuin var-
haiskasvatuksen henkilöstöjärjestöiltä. Vasemmistoliitto on sitoutunut palauttamaan sub-
jektiivisen päivähoito-oikeuden yhtäläisenä kaikille lapsille ja esittää sitä myöskin tämän
lain käsittelyn yhteydessä pykälämuutoksena.

Sen lisäksi olen pettynyt siihen, että esityksessä ei vastata niihin viesteihin ja huoliin,
jotka varhaiskasvatuksen kentältä erityisesti viime aikoina ovat nousseet. Ne liittyvät esi-
merkiksi osa-aikaisesti varhaiskasvatuksessa olevien lasten ylisuuriksi kasvaneisiin ryh-
miin, tilapäisiin poikkeamiin sekä vuorohoidon tarpeisiin saada erillinen mitoitus.

Myös subjektiivisen päivähoito-oikeuden lopettaminen, tai rajaaminen, on siis tarkoit-
tanut ryhmäkokojen kasvamista, sillä se on kasvattanut osa-aikaisessa hoidossa olevien
lasten määrää. Kuten tiedämme, osa-aikaisesti varhaiskasvatuksessa olevien lasten ryh-
mien suhdeluku on merkittävästi heikompi kuin kokopäiväisissä ryhmissä. Se on lasten yh-
denvertaisuuden ja myöskin henkilöstön jaksamisen ja varhaiskasvatuksen laadun kannal-
ta erittäin iso ongelma. Henkilöstömitoituksen on vasemmistoliiton näkemyksen mukaan
ehdottomasti oltava sama riippumatta siitä, kuinka paljon lapsi on varhaiskasvatuksessa.

Ongelmia on monin paikoin myös siinä, että säädetystä suhdeluvusta poiketaan tilapäi-
siin poikkeamiin viitaten. Kuntatasolla lakia siis tulkitaan säästöpaineista johtuen tavalla,
jota lainsäätäjä ei ole tarkoittanut. Olen tyytyväinen siihen, että sivistysvaliokunta nosti
tätä asiaa selkeästi lausumaan, jossa edellytetään seurantaa ja myös tarvittaessa lainsäädän-
nöllisiä toimia. Tilapäinen ja lyhytaikainen ryhmäkokojen ylitys ei saa olla jatkuvaa eikä
päivittäistä, ja se ei voi myöskään kestää koko toimintapäivän ajan. Vasemmistoliitto esit-
tää tämän muotoilun tuomista suoraan asiaa koskevaan lakipykälään tilanteen selkeyttämi-
seksi.

Myös varhaiskasvatuksen yhä voimakkaampi siirtyminen voittoa tavoittelevien kaupal-
listen toimijoiden käsiin on herättänyt huolta. Puolanka ulkoisti äsken koko varhaiskasva-
tuksensa osakeyhtiö Touhulalle, joka siis on pääomasijoittajan omistuksessa. Myös var-
haiskasvatuksen kentällä yksityistä sektoria dominoi kolme vahvaa isoa yritystä, ja huolta
on herättänyt erityisesti se, miten yksityistäminen vaikuttaa lasten ja henkilöstön yhden-
vertaisuuteen.

Yksityisen päiväkodin hoitosopimuksissa saatetaan määrätä esimerkiksi, että jos lapsel-
la ilmenee tarvetta erityiseen tukeen tai hoitoon tai mikäli lapsen ruoka-aineallergia vaatii
erityisiä poikkeusjärjestelyitä, hoitosopimus voidaan purkaa. Tällaiset ehdot asettavat lap-
set eriarvoiseen asemaan, eivätkä ne ole lapsen edun mukaisia. Tämän lisäksi kaupallisissa
päiväkodeissa henkilöstöllä on keskimääräistä pienemmät palkat ja keittäjiä ja siivoojia
palkataan vähemmän ja heidän tehtäviään kasautuu helposti lastentarhanopettajille ja las-
tenhoitajille, mikä siis suoraan myöskin heikentää varhaiskasvatuksen laatua. On myös
26



Pöytäkirjan asiakohta PTK 70/2018 vp
huomioitava, että päiväkotibisnes on vahvasti verovaroin tuettua, koska maksuihin voi ha-
kea yksityisen hoidon tukea. Varhaiskasvatuksen kaupallistuminen vaikuttaa siis merkittä-
vällä tavalla lasten ja henkilöstön asemaan, joten se ei voi olla vain paikallinen kysymys,
vaan siitä on säädettävä valtakunnallisesti. — On harmillista, että ministeri vielä paikalla
ollessaan ei kommentoinut tätä Puolangan esimerkkiä miltään osin.

Lapsiasiavaltuutetun tavoin vasemmistoliitto esittää, että varhaiskasvatuslaissa on sää-
dettävä voitontavoittelun kiellosta yksityisessä varhaiskasvatustoiminnassa. Tämä siis vas-
taisi perusopetuslain 7 §:n 2 momenttia, jonka mukaan opetusta ei saa järjestää taloudelli-
sen voiton tavoittelemiseksi, ja se on yhä ajankohtaisempaa aikana, jolloin varhaiskasva-
tus halutaan nimenomaisesti kytkeä vahvemmin osaksi tätä suomalaista sivistyspolun ko-
konaisuutta.

Arvoisa puhemies! Jatkan henkilöstölinjauksista sitten seuraavassa puheenvuorossa.

Puhemies Paula Risikko: Edustaja Nivala, olkaa hyvä. Taitaa olla ensimmäinen puheen-
vuoro, onneksi olkoon! [Eija Nivala: Kiitos!]

15.55 Eija Nivala kesk: Arvoisa puhemies! Hyvät edustajat ja muut kuulijat! Käsiteltävä-
nä oleva hallituksen esitys varhaiskasvatuslaiksi nostaa lapsen edun ensisijaiseksi varhais-
kasvatusta suunniteltaessa, järjestettäessä ja siitä päätettäessä. Siitä ei voi kuin iloita. Tä-
hän jo YK:n lapsen oikeuksia koskeva yleissopimus meitä velvoittaa: turvaamaan lapsille
oikeuden suojeluun ja huolenpitoon, osuuden yhteiskunnan voimavaroista sekä oikeuden
osallistua itseään koskevaan päätöksentekoon ja yhteiskuntaelämään. Keskeisiä periaattei-
ta sopimuksessa ovat syrjinnän kielto, lapsen etu, lapsen oikeus elämään, henkiin jäämi-
seen ja kehittymiseen sekä lapsen näkemysten huomioon ottaminen.

Varhaiskasvatuksen tavoitteista esityksessä säädetään kuten tähänkin asti. Jos kymme-
nen kohdan listasta poimii vain teonsanat, varhaiskasvatuksen tavoitteena on edistää, tu-
kea, toteuttaa, varmistaa, turvata, antaa, tunnistaa, kehittää ja toimia. Nämä ovat hyvin po-
sitiivisia, eteenpäin suuntautuvia ja selkeästi lapsen edun toteutumiseen tähtääviä tavoittei-
ta. 

Kiinnitän huomioni kohtaan 6. Varhaiskasvatuksen tavoitteena on antaa kaikille lapsille
yhdenvertaiset mahdollisuudet varhaiskasvatukseen, edistää sukupuolten tasa-arvoa sekä
antaa valmiuksia ymmärtää ja kunnioittaa yleistä kulttuuriperinnettä sekä kunkin kielellis-
tä, kulttuurista, uskonnollista ja katsomuksellista taustaa. Siis tavoite on antaa lapselle val-
miuksia ymmärtää ja kunnioittaa. Riittääkö se? Mielestäni tavoitteet eivät ole tässä kohtaa
kovin korkeita tai oikeammin syvällisiä. Mielestäni myös lapsen kulttuurisen, uskonnolli-
sen ja katsomuksellisen identiteetin rakentuminen edellyttää varhaiskasvatuksessa aktiivi-
sempaa tukea. Toisen taustan ymmärtämisen ja kunnioittamisen tavoite ei riitä silloin, kun
lapsi pohtii ihmisen eksistentiaalisia peruskysymyksiä omakohtaisesti. Jo nelivuotias ky-
syy vaikeita kohdatessaan vaikkapa elämän haurauden ja kuoleman todellisuuden omassa
lähipiirissään.

Toivon, että tavoitteeseen 10 on sisäänkirjoitettuna tavoite, joka täydentää kohdan 6
mielestäni ohutta tavoitetta. Siinä sanotaan, että varhaiskasvatuksen tavoitteena on ”toi-
mia yhdessä lapsen sekä lapsen vanhemman tai muun huoltajan kanssa lapsen tasapainoi-
sen kehityksen ja kokonaisvaltaisen hyvinvoinnin parhaaksi sekä tukea lapsen vanhempaa
tai muuta huoltajaa kasvatustyössä”. Tähän mielelläni luen myös kulttuurisen, uskonnolli-
sen ja katsomuksellisen kasvatuksen.
27



Pöytäkirjan asiakohta PTK 70/2018 vp
Iloitsen siitä, että Opetushallituksen hyväksymien vuoden 2016 varhaiskasvatussuunni-
telman perusteiden mukaan varhaiskasvatukseen sisältyy myös katsomuskasvatusta, jossa
yhteisen tutustumisen kohteena ovat lapsiryhmässä olevat uskonnot ja muut katsomukset.
Tavoitteena tässäkin on edistää keskinäistä kunnioitusta ja ymmärrystä eri katsomuksia
kohtaan mutta myös tukea lapsen kulttuurisen ja katsomuksellisen identiteetin kehittymis-
tä.

Opetushallituksen tammikuussa 2018 antama ohje varhaiskasvatuksen katsomuskasva-
tuksen toteuttamisesta ja uskonnollisista tilaisuuksista varhaiskasvatuksessa selkiytti kou-
lujen ja päiväkotien tulkintoja ja käytäntöjä sekä yhteistyön mahdollisuuksia ja rajoja
muun muassa seurakuntien kanssa. Varhaiskasvatussuunnitelman perusteissa seurakunta
mainitaan esimerkkinä alueellisesta ja paikallisesta yhteistyötahosta. Myös muiden uskon-
nollisten yhteisöjen kanssa voidaan tehdä yhteistyötä. Erityisesti iloitsen pääjohtaja Olli-
Pekka Heinosen allekirjoittamassa ohjeessa lauseesta: ”Lasten ihmettelylle annetaan tilaa
ja heidän kanssaan pohditaan askarruttavia elämänkysymyksiä.”

16.01 Ritva Elomaa ps: Arvoisa puhemies! Varhaiskasvatuksen merkitystä Suomen tule-
vaisuudelle ei voi kyllin korostaa. Tämä ympäristö, jossa iso osa lapsista viettää merkittä-
vän osan lapsuusvuosistaan, vaikuttaa kodin lisäksi paljon jälkikasvun kehitykseen. Lap-
sille on taattava päivähoidossa turvallinen, terveellinen, virikkeellinen ja oppimiseen kan-
nustava ympäristö. Varhaiskasvatuksen parissa työskentelevä henkilöstö on tämän osalta
avainasemassa. Varhaiskasvatuslain muutosten lähtökohdan on oltava lapsen hyvinvointi,
eikä tässä saa tinkiä eri ryhmittymien välisen eripuran takia. Päättäjien on ajettava puo-
lueettomasti lasten etua.

Yksi keskeisimpiä ongelmakohtia varhaiskasvatuslaissa on henkilöstömitoitus ja kel-
poisuusvaatimukset. Tällä hetkellä henkilöstöpula nakertaa monin paikoin varhaiskasva-
tuksen laatua. Kuinka tarjota lapsille sitä maailmankuulua laadukasta varhaiskasvatusta,
jos henkilökunnan aika menee vaipanvaihtoon, pukemiseen sun muuhun niin sanotun päi-
väkotiarjen pyörittämiseen? Rekrytointisivut pursuavat päiväkotien työpaikkailmoituksia,
eli pulaa työntekijöistä on. Tilanne on pitkän päälle kestämätön, ja tämä ongelmakohta tu-
lisi saada ratkottua mahdollisimman pikaisella aikataululla.

Nyt käsillä olevassa lakiuudistuksessa ei kuitenkaan keskitytä ratkomaan alaa kalvavaa
henkilöstövajetta, vaan lain tarkoitus on edistää varhaiskasvatuksen laatua uusilla henki-
löstön kelpoisuusvaatimuksilla ja ryhmäkohtaisilla mitoituksilla. Uudistuksen myötä sopi-
van pätevyyden omaavien henkilöiden löytäminen voi hankaloitua monissa päiväkodeis-
sa. Miten toimia pienemmällä paikkakunnalla tilanteessa, jossa ei työnhaussa olevia var-
haiskasvatuksen maistereita kerta kaikkiaan ole tarjolla? 

Suomalainen päivähoito on varsin arvostettua, ja varhaiskasvatuksen laatua pidetään hy-
vänä. Mihin ongelmaan uudet kelpoisuusvaatimukset oikeastaan ovat ratkaisu? Homma
toimii tältä osin jo nyt hyvin, eikä päiväkodeissa kaivata lisää mahdollista hierarkiaa. Ja
mitä tulee sosionomien pätevyyteen, niin monet asiantuntijat totesivat heillä olevan riittä-
vät valmiudet ja pedagoginen osaaminen tarjota superlaadukasta varhaiskasvatusta päivä-
koti-ikäisille lapsille. Sosionomi on lähtökohtaisesti pätevä lastentarhanopettajan työhön.
Myös lastenhoitajat ovat Suomessa erittäin hyvin koulutettuja. Se, kuinka lasten kanssa eri
tilanteissa pärjää, riippuu pitkälti ihan persoonasta sekä kokemuksesta. Me perussuomalai-
set olemme myös sitä mieltä, että sosiaalialan ylempi ammattikorkeakoulututkinto täyden-
28



Pöytäkirjan asiakohta PTK 70/2018 vp
nettynä 60 opintopisteen laajuisilla pedagogisilla opinnoilla olisi riittävä koulutus päiväko-
din johtajan tehtävään.

Arvoisa puhemies! Kannan syvää huolta sosionomien ja lastenhoitajien asemasta uudis-
tuksen myötä. Siirtymäajoista huolimatta tällä tulee todennäköisesti olemaan negatiivisia
vaikutuksia ihmisten työuriin ja mahdollisiin jatkosuunnitelmiin sekä nuorten uravalintoi-
hin. Sosionomeille ja lastenhoitajille on turvattava hyvät jatkokouluttautumismahdollisuu-
det, jotta he voivat jatkaa työskentelyä alan parissa. Myös osaamisen ja aikaisempien opin-
tojen hyväksiluvun tulee olla reilua. Pelkään pahoin, että uudistus kolahtaa omaan nilk-
kaan ja työvoiman saanti varhaiskasvatuksen järjestäjille hankaloituu entisestään. Huo-
mauttaisin vielä, että varhaiskasvatuksen kelpoisuusvaatimusten tiukentaminen sotii osal-
taan hallituksen linjausta vastaan, kun se on julistanut tehtäväkseen yleisesti kelpoisuus-
vaatimusten keventämisen.

Kiusaamisen kitkemiseen on panostettava myös varhaiskasvatuksessa. Lasta on suojat-
tava kiusaamiselta, väkivallalta ja muulta häirinnältä. Se on tärkeää. Kiusaamisen ehkäisy
huomioidaan laissa, ja tämä on erittäin hyvä asia, ja tästä asiasta täytyy sanoa sitten kiitos
tietysti hallitukselle. Varhaiskasvatuksen järjestäjien on puututtava kiusaamiseen nykyistä
tiukemmin. Kiusaamisasia pitää huomioida myös varhaiskasvatuksen parissa työskentele-
vien perus- ja täydennyskoulutuksessa.

Arvoisa puhemies! Pitkän päälle on kuitenkin olennaista, että varhaiskasvatuksen ryh-
mäkoot eivät kasva liian suuriksi. Tämä on turvattava, samoin kuin varhaiskasvatuspalve-
lujen alueellinen tasa-arvo. Myös asiakasmaksujen tason on pysyttävä kohtuullisena. Pe-
russuomalaiset eivät liputa täysin maksuttoman varhaiskasvatuksen puolesta niin kauan
kuin valtio joutuu säästökohteita etsimään.

Perussuomalaiset, sivistysvaliokunnan jäsenten edustaja Savion ja allekirjoittaneen
myötä, tulevat tekemään muun muassa pykälämuutosesityksiä uuteen varhaiskasvatusla-
kiin.

Ja vielä lopuksi, arvoisa puhemies, haluan alleviivata, että kaikki varhaiskasvatuksessa
työskentelevät tekevät erittäin vastuullista työtä, arvokasta työtä. Naisvaltainen ala var-
haiskasvatus on kokonaisuudessaan. Palkkaus on vuosikaudet ollut heikkoa, siihen eivät
ammattijärjestöt eivätkä poliittiset puolueet ole pystyneet parannuksia tekemään, vielä-
kään. — Kiitos.

16.07 Sami Savio ps: Arvoisa puhemies! Jatkan siitä, mihin edustaja Elomaa tässä edellä
jäi. Uuden varhaiskasvatuslain voimaantulon myötä henkilöstön kelpoisuusvaatimuksia
ollaan tiukentamassa varsin tuntuvasti. Valitettavasti tähän lakiehdotukseen sisältyy riski,
etteivät kunnat onnistu palkkaamaan jo nyt työvoimapulasta kärsivälle alalle jatkossakaan
riittävästi koulutettua henkilökuntaa. Se voi johtaa sijaisuuksien lisääntymiseen ja henki-
lökunnan vaihtuvuuteen, mikä voi heikentää lasten hyvinvointia ja jopa turvallisuutta. Pe-
russuomalaiset pitävät ehdottoman tärkeänä sitä, että lapsen edun toteutuminen varmiste-
taan kaikissa oloissa.

Arvoisa puhemies! Vaikka osaamistason nostaminen on yleisesti ottaen hyvin myöntei-
nen kehityssuunta, niin hallitus ei tässä antamassaan varhaiskasvatuslakiesityksessä kui-
tenkaan noudata hallitusohjelman keskeistä linjausta kelpoisuusvaatimuksia koskevan
sääntelyn keventämisestä. Ainakaan pätevyysvaatimuksia ei pitäisi nostaa liiallisesti, ku-
ten nyt uhkaa kuitenkin käydä. Myös koulutuspaikkojen vähyys voi muodostua ongelmak-
si, varsinkin kun osaavasta henkilökunnasta on jo nyt monella kasvupaikkakunnalla huu-
29



Pöytäkirjan asiakohta PTK 70/2018 vp
tava pula. Se johtuu paljolti myös lastentarhanopettajien ja lastenhoitajien työn vastuulli-
suuteen nähden hyvin matalasta palkkatasosta. 

Arvoisa puhemies! Esityksen toteutuessa esimerkiksi päiväkodeissa työskentelevien
lastenhoitajien määrä vähenisi asiantuntija-arvioiden mukaan jopa 9 000:lla siirtymäkau-
den aikana. Osin tämä tapahtuisi eläköitymisen kautta, mutta ainakin osaa lastenhoitajista
voisi lain toteutuessa uhata myös irtisanominen. Kun otetaan huomioon päiväkotien hen-
kilökunnan jo nyt varsin korkea koulutustaso, ei päiväkotien henkilöstörakennetta koske-
va muutos ole kaikilta osin tarkoituksenmukainen. Varsinkin alle 3-vuotiaiden ryhmissä
painottuu tulevaisuudessakin käytännön hoitotyö.

Perussuomalaiset ehdottavat korjattavaksi henkilöstön rakennetta koskevaa pykälää si-
ten, että erityisesti alle 3-vuotiaiden ryhmissä mahdollistuisi jatkossakin esimerkiksi yh-
den varhaiskasvatuksen opettajan tai sosionomin sekä kahden lastenhoitajan toiminta. To-
teutuessaan tämä ehdotus lieventäisi huomattavasti uudistuksen käytännön toteutukseen
liittyviä riskejä. 

Arvoisa puhemies! Lakiesityksen myötä niin sanotut koulutukselliset umpiperät voivat
muodostua uralla etenemisen esteeksi, ja tämä on vakava ongelma, johon tulee puuttua. Pe-
russuomalaisten näkemysten mukaan varhaiskasvatuksen opettajan tehtävään tulisi voida
pätevöityä myös varhaiskasvatuksen sosionomin kelpoisuuden saavuttaneen henkilön,
joka on suorittanut 60 opintopistettä opettajan pedagogisia opintoja. Myös koulutus- ja täy-
dennyskoulutuspaikkojen riittävyydestä on huolehdittava. 

Hallituksen esityksessä edellytys päiväkodin toiminnasta vastaavan johtajan tehtävään
on kelpoisuus laissa tarkoitettuun varhaiskasvatuksen opettajan tai sosionomin tehtävään
ja vähintään kasvatustieteiden maisterin tutkinto sekä riittävä johtamistaito. Mielestämme
tätäkin kelpoisuusvaatimusta tulisi keventää ehdotetusta. Esimerkiksi 60 opintopisteen
opettajan pedagogisilla opinnoilla täydennetyn sosiaalialan ylemmän ammattikorkea-
koulututkinnon ja riittävän johtamistaidon tulisi antaa kelpoisuus päiväkodin toiminnasta
vastaavan johtajan tehtävään. 

Arvoisa puhemies! Erityisen vakavaa huomiota tulee kiinnittää varhaiskasvatuksen ryh-
mäkokoihin, onhan kyse sekä lasten turvallisuudesta että henkilökunnan jaksamisesta.
Hallituksen esityksen mukaan henkilöstömitoituksesta säädettäisiin erikseen enintään vii-
si tuntia päivässä varhaiskasvatuksessa olevien osalta, ja heidän kohdallaan ryhmäkoot
voisivat siten olla hyvinkin suuria. 

Perussuomalaiset katsovat, ettei tällainen ryhmäkokojen mitoitusta koskeva erillinen
säätely ole tarpeen osa-aikaisessa varhaiskasvatuksessa olevien lasten osalta, ja esitämme
siten kyseistä kirjausta poistettavaksi laista. Teimme myös muutosehdotuksen siitä, ettei
päiväkodissa saisi poiketa henkilöstömitoituksesta muutoin kuin äkillisen ja ennakoimat-
toman syyn ilmetessä toimintapäivän aikana. Mitoituksesta poikkeaminen ei myöskään
saisi jatkua kuin kyseisen toimintapäivän loppuun saakka. 

Arvoisa puhemies! Kuntien järjestämisvastuulle jäävä varhaiskasvatus eriytyy sosiaali-
ja terveydenhuollon palveluista, jos ne siirtyvät maakuntien järjestämisvastuulle, niin kuin
nyt näyttää käyvän, kun sote-uudistusta viedään hieman pakollakin eteenpäin. Tämä kaik-
ki voi vaikeuttaa jatkossa esimerkiksi palveluntarjoajien välistä tietojenvaihtoa ja muuta
yhteistyötä, mikä tuskin on myöskään lapsen edun mukaista. 

Arvoisa puhemies! Perussuomalaiset korostavat myös sitä, että sekä kunnallisella että
yksityisellä puolella asiakasmaksujen on pysyttävä kohtuullisina. Emme kuitenkaan kan-
30



Pöytäkirjan asiakohta PTK 70/2018 vp
nata julkisessa keskustelussa toistuvasti väläyteltyä yleistä maksutonta varhaiskasvatusta,
kuten edustaja Elomaa tässä edellä totesi. 

Arvoisa puhemies! Tulemme tekemään yksityiskohtaisessa käsittelyssä viisi pykälä-
muutosehdotusta lakiesityksessä havaitsemiemme epäkohtien korjaamiseksi.

16.14 Ulla Parviainen kesk: Arvoisa puhemies! Käsittelyssä oleva lakiesitys vie kohti ta-
voitetta tehdä kasvatuksen jatkumo niin, että varhaiskasvatus on osa kasvatus- ja koulutus-
järjestelmää. Lakiehdotuksen tavoitteena on vahvistaa henkilöstön osaamista sekä nostaa
varhaiskasvatuksen laatua ja vaikuttavuutta. 

Nyt säädetään voimassa olevaa lakia selkeämmin varhaiskasvatuksen toimintamuodois-
ta. Keskeistä on se, että kaikessa varhaiskasvatuksessa, siihen liittyvässä suunnittelussa,
päätöksenteossa ja järjestämisessä, on ensisijaisena lapsen etu. 

Varhaiskasvatuspalvelujen saavutettavuudella on iso merkitys perheen arjessa. Lapsel-
le pitää mahdollistaa joustava siirtyminen esiopetukseen ja edelleen perusopetukseen. Lä-
hikoulupolku on tärkeä lapselle ja perheille. Varhaiskasvatuksen järjestäminen on kuntien
vastuulla, mutta näitä palveluja voidaan tarvittaessa täydentää — korostan, täydentää —
yksityisten yritysten tarjoamilla varhaiskasvatuspalveluilla. Yksityinen varhaiskasvatus
toteutetaan tämän saman lainsäädännön puitteissa. Yksityisten palveluntuottajien tarjoa-
massa varhaiskasvatuksessa lasten tulee saada yhtä hyvät ja kattavat palvelut kuin kunnal-
lisessa varhaiskasvatuksessa, jotta yhdenvertaisuus lasten välillä toteutuu. 

Arvoisa puhemies! Tutkimustieto varhaisten vuosien ja henkilöstön koulutus- ja osaa-
mistason vaikutuksista varhaiskasvatuksen laatuun lisääntyy koko ajan, ja keskustelu
asiasta varmasti jatkuu. Itse asiassa toivon, että se jatkuu. 

Valiokunnan kuulemisessa minulle on selvinnyt, että nyt on kuntia, joissa varhaiskasva-
tuksessa ei ole yhtään varhaiskasvatuksen opettajaa, jolla on vähintään kasvatustieteen
kandidaatin tutkinto. Senkin olen prosessin aikana huomannut, että esimerkiksi tietoa var-
haiskasvatuksen henkilöstön koulutustasosta eri kunnissa eri vuosina tai vuosikymmeninä
on mahdotonta saada. Kiinnostavaa olisi nimittäin tehdä esimerkiksi alueellista vertailua ja
tutkia varhaiskasvatuksen henkilöstön koulutuksen suhdetta esimerkiksi Pisa-tuloksiin.
Tiedämmehän me, että varhaiskasvatuksessa rakentuu pohja matemaattisille valmiuksille,
kielen taidoille ja vuorovaikutussuhteille. On siis hyvä, että tämän lain viitoittamana var-
haiskasvatusta koskeva, tallennettava tietovaranto myös henkilöstön osalta jatkossa kart-
tuu nykyistä paremmin. 

Varhaiskasvatuslain ja varhaiskasvatussuunnitelman perusteiden tavoitteitten saavutta-
misen edellytys on koulutettu ja oikein mitoitettu henkilöstö sekä hyvä johtaminen. Laki-
esitys sisältää päiväkodissa tapahtuvan varhaiskasvatuksen osalta tarpeellisia muutoksia
henkilöstörakenteeseen sekä henkilöstön kelpoisuuksiin. Poikkeuksellisen pitkä siirtymä-
aika vuoteen 2030 turvaa nykyisen henkilöstön sekä alalle opiskelevien oikeudet.

Lakiesitys vahvistaa varhaiskasvatuksen laatua henkilöstön koulutustasoa nostamalla.
Laadukas varhaiskasvatus voi toteutua, kun koko henkilöstön tehtävät on määritelty siten,
että kunkin koulutus ja osaaminen parhaalla mahdollisella tavalla tukee lasten kasvua, ke-
hitystä ja oppimista. Henkilöstön työnjakoa selkeyttämällä halutaan vahvistaa moniamma-
tillista yhteistyötä. Moniammatillinen henkilöstörakenne mahdollistaa kunkin osaajaryh-
män ydinosaamisen hyödyntämisen parhaalla mahdollisella tavalla lapsen eduksi. Koros-
tan, että jokainen tehtävä ja jokainen työ varhaiskasvatuksessa on tärkeä. 
31



Pöytäkirjan asiakohta PTK 70/2018 vp
Lähetekeskustelussa jo totesimme, että tästä ehdotuksesta puuttuvat erityiset säännök-
set lapsen tuen järjestämisestä varhaiskasvatuksessa. Tässä hallituksen esityksessä kerro-
taan ja ministerikin äsken vahvisti vielä sen, että tuen kokonaisuudesta varhaiskasvatuk-
sessa aloitetaan erillinen valmistelutyö. Tämä on hyvä asia, ja on syytä toistaa tarve lapsen
tukeen ja erityiseen tukeen liittyvien säännösten pikaisesta uudistamisesta. Tämän uudis-
tamisen yhteydessä tulee selkeyttää psykologi- ja kuraattoripalvelujen roolia samoin kuin
varhaiskasvatuksen erityisopettajan osallistumista lapsen kasvatukseen. Varhaiskasvatuk-
sen erityisopettajan tulisi osallistua lapsen tuen tarpeen, tukitoimenpiteiden ja niiden to-
teuttamisen arvioinnin lisäksi tukea tarvitsevan lapsen kasvatukseen ja ohjaukseen siellä
päiväkodissa, päiväkotiryhmässä. Korostan, että mielestäni päiväkodin henkilöstöön tulisi
kuulua varhaiskasvatuksessa esiintyvää tarvetta vastaavasti varhaiskasvatuksen eri-
tyisopettaja.

Yksityisten palveluntuottajien tarjoamassa varhaiskasvatuksessa lasten tulee saada yhtä
hyvät ja kattavat palvelut kuin kunnallisessa varhaiskasvatuksessa, ja eri puolilla Suomea
tulee saada laadukas varhaiskasvatus, jotta yhdenvertaisuus lasten kesken toteutuu.

Arvoisa puhemies! Varhaiskasvatus on yksi osa lapsen ja lapsiperheen palveluja. Yh-
teiskunnan on pidettävä huolta tästä palvelukokonaisuudesta ja tuotava palvelut lähelle
lapsiperheen arkea. 

16.19 Eeva-Johanna Eloranta sd (vastauspuheenvuoro): Arvoisa puhemies! Me kaikki
tiedämme, että mitä varhemmin ja aikaisemmin ongelmiin puututaan, sitä helpommin ne
voidaan korjata. Varhaiskasvatuksessa jo pienelle lapselle varhain annettu tuki on ihan
kaikkein vaikuttavinta ja tosiaan helpottaa lapsen myöhempää koulutietä. Varhainen tuki
on tosiaan ihan paras sijoitus ja alle kouluikäisille ihan kerta kaikkiaan kaikkein vaikutta-
vinta.

Täällä aikaisemmassa keskustelussa joku viittasi talouteen, siihen, että ei ole rahaa, mut-
ta kun nimenomaan siihen varhaiseen tukeen sijoitetaan, niin silloin myöskin rahaa sääs-
tyy. Oliko se nyt niin, että yksi syrjäytynyt nuori maksaa jopa miljoona euroa.

Mutta tosiaan, lakiesityksessä ei ole mitään säädöksiä näistä tukeen liittyvistä asioista.
Olisi toki tärkeätä, että me saisimme samantyyppisen mallin kuin perusopetuksessa, ja
vaikka nyt siis ilmeisesti tätä tullaan selvittämään, niin minua ihmetyttää, että meillä on ol-
lut tässä hallituksella kolme vuotta aikaa tätä asiaa saada tähän mukaan eikä se ole tässä.
Tämä olisi tosiaan senkin takia tärkeätä, että kun ne ryhmäkoot ovat niin isot, niin kuin
täällä on sanottu, niin tuen antamiseen ei ole muulla tavoin aikaa. Sen takia olisi hyvä, että
olisi vaikka niitä psykologeja siellä arjessa auttamassa hankalia tilanteita isossa lapsiryh-
mässä vähäisen henkilökunnan kanssa.

16.20 Jukka Gustafsson sd (vastauspuheenvuoro): Arvoisa puhemies! Edustaja Parviai-
nen käytti asiantuntevan puheenvuoron, ja mitä muuta kasvatustieteilijältä, opettajalta,
rehtorilta voisi odottaakaan.

Mutta nyt rohkenisin kysyä, kun paikalla ei ole ainuttakaan kokoomuksen kansanedus-
tajaa, voisitteko te avata nyt vähän tätä hallituspuolueitten käsittelyä tämän tärkeän var-
haiskasvatuslain osalta. Oppositio on minusta nyt ihan oikeasti käynyt kiinni siitä, ettei ka-
jota subjektiiviseen oikeuteen, ja hallitus ei ole puuttunut ollenkaan tähän ryhmäkoko-
asiaan. Nämä molemmat ovat tämän lain tärkeimmän tavoitteen, pedagogisen laadun, kan-
32



Pöytäkirjan asiakohta PTK 70/2018 vp
nalta ydinkysymyksiä. Yrittikö keskustapuolue tosissaan saada kokoomuksen kantaa muu-
tettua tässä, vai kuka tässä toimi jarrumiehenä? [Sirkka-Liisa Anttila: Hallitusohjelma!]

16.21 Li Andersson vas (vastauspuheenvuoro): Arvoisa puhemies! Edustaja Parviainen,
niin kuin monet muutkin, nosti esille täysin syystä tämän erityisen tuen mallin luomisen
tarpeen päivähoidossa. Onkin hienoa, että tässä nyt ryhdytään erilliseen valmisteluun,
vaikka yhdyn niiden edustajien puheenvuoroihin ja näkemyksiin, jotka tässä pikkasen ovat
ihmetelleet, miksei tätä sitten ole tehty aikaisemmin, kun tämä tuen tarve ja sen mallin luo-
misen tarve on tunnustettu jo pitkään.

Mutta ihmettelen vähän sitä, kuinka vaikeata on herätellä keskustelua myöskin tästä var-
haiskasvatuksen yksityistämisestä, koska se liittyy aivan suoraan tähän erityisen tuen tar-
jontaan ja siihen, miten se tällä hetkellä järjestetään. Valiokunta sai tämän lain käsittelyn
yhteydessä myöskin tutustua tilastotietoihin siitä, miten lasten, joilla on erityisen tuen tar-
ve tällä hetkellä, hoito ja varhaiskasvatus järjestetään, ja ylivoimaisesti suurin osa on tällä
hetkellä kunnallisen varhaiskasvatuksen piirissä. Eli tämän yksityisen palvelutuotannon
voimakas lisääntyminen varhaiskasvatuksen kentällä vaikuttaa myöskin lasten yhdenver-
taisiin mahdollisuuksiin saada tarvitsemaansa tukea.

Ensimmäinen varapuhemies Mauri Pekkarinen:  Puhujalistaan.

16.23 Hanna Halmeenpää vihr: Arvoisa puhemies! Tämä hallituksen esitys, jos nyt ei
täydellinen, on kuitenkin monin tavoin varhaiskasvatusta ja myös meidän päättäjien ja
koko yhteiskunnan asenneilmapiiriä uudistava ja siten kokonaisuutena kannatettava. Myös
henkilökunnan koulutustason nostaminen on tärkeä tavoite. Tällä pyritään siihen, että lasta
ja perhettä voidaan entistä paremmin tukea kasvun ja kehityksen haasteissa ja ongelmiin
puuttua jo varhaisessa vaiheessa. Kiitosta ansaitsee myös jo aiemmin täällä mainitsemani
lapsen äidinkielellä — suomeksi, ruotsiksi ja saamen kielillä ja toivottavasti todellakin va-
liokunnan lausuman pohjalta myös viittomakielellä — annettavan varhaiskasvatuksen
mahdollisuus ja oikeus, joita kunnan velvollisuuksiin kuuluvina nyt tarkennetaan. Toteu-
tuminen tältä osin vaatii seurantaa.

Arvoisa puhemies! Sitä ei kuitenkaan voi lakaista maton alle, että olemme tilanteessa,
jossa varhaiskasvatuksesta on leikattu resursseja ja jossa kaikista heikoimmassa asemassa
olevat lapset eivät enää pääse tasaveroisesti varhaiskasvatuksen piiriin. Se on ongelmallis-
ta. Kun kokopäiväinen oikeus varhaiskasvatukseen on rajattu, ryhmäkokoja on kasvatettu
ja henkilöstömitoitusta on heikennetty ja kuitenkin samanaikaisesti halutaan nostaa var-
haiskasvatuksen laatua korottamalla työntekijöiden koulutustasoa, on toimissa ja tavoit-
teissa ilmeinen ristiriita. 

Tutkimus painottaa laadukkaan varhaiskasvatuksen merkitystä osana tervettä ja turval-
lista kasvua. Laadukkaalla ja kohtuullisesti mitoitetulla varhaiskasvatuksella on merkittä-
vä rooli myös lasten yhdenvertaisten mahdollisuuksien sekä kiusaamisen ja syrjinnän eh-
käisyn näkökulmista. Vasta kun perusta ja resursointi ovat vahvalla pohjalla, on jokaisella
varhaiskasvatuksen ammattilaisella kunnollinen mahdollisuus harjoittaa omaa ammattitai-
toaan ja olla osa jokaisen lapsen turvallista, hoivaavaa ja pedagogisesti eri ikävaiheet huo-
mioivaa polkua. Tämä ristiriita jää voimaan, ellei hallituksen lakiesitystä näiltä osin korja-
ta.
33



Pöytäkirjan asiakohta PTK 70/2018 vp
Arvoisa puhemies! Se, mihin tällä lailla ei korjausta tule ja mikä on siksi oman ratkai-
sunsa vaativa asia, on lastentarhanopettajien ja lastenhoitajien palkkaus. Varhaiskasvatuk-
sen opettajan kuukausipalkka on noin 2 300 euroa ja lastenhoitajan noin 2 000 euroa. Palk-
kaus pitää suhteuttaa työn vaativuuteen. Päiväkoti on paikka, jonka vastuulle me vanhem-
mat arkipäivinä jätämme kaikkein kalleimpamme. Lastentarhanopettajien ja lastenhoita-
jien palkka ei ole oikeassa suhteessa vastuuseen eikä kannusta pysymään varhaiskasvatus-
työssä. Tähän epäkohtaan ratkaisuja on vielä etsittävä erikseen ja myös tämän salin ulko-
puolella.

16.26 Jukka Gustafsson sd: Arvoisa puhemies! Käytin jo yhden puheenvuoron ja käytin
sen ajan siinä yhteydessä tappiin. Muutama tärkeä asia jäi vielä toteamatta.

Puhun nyt erityisesti tästä henkilöstön asemasta ja henkilöstön kelpoisuudesta ja toistan
nyt vielä tämän, kun lainaan sivistysvaliokunnan yksimielistä lausetta: ”Valiokunta toteaa,
että keskustelua henkilöstörakennepykälästä on osaltaan lisännyt hallituksen esityksen yk-
sityiskohtaisten perustelujen epäonnistunut muotoilu.” Siis epäonnistunut muotoilu. Tä-
hän liittyy se, että tätä varhaiskasvatuslakia ei riittävällä laajuudella ja yhteistyöllä niin sa-
notun kentän kanssa tehty, toisin kuin esimerkiksi muutama päivä sitten täällä olleen lu-
kiolain kohdalla, ja tämä on sillä tavalla anteeksiantamatonta, koska se herätti päiväkotien
henkilöstössä ihan ymmärrettävästi suurta huolta, epätietoisuutta ja epävarmuutta. Sen
vuoksi arvostan sitä rehellisyyttä, että sivistysvaliokunta yksimielisesti näin kirjasi — en
muista pitkän urani aikana, että olisi selkokielellä sanottu, että epäonnistunut muotoilu.
Sen takia tässä asiassa nyt haluan vielä korostaa sitä, että varhaiskasvatusta nyt tässä muu-
tostilanteessa on erityisesti kehitettävä yhdessä eri henkilöstöryhmiä kuunnellen ja mu-
kaan ottaen.

Koulutettujen ammattilaisten osaaminen, niin sosionomien kuin lastenhoitajienkin, on
saatava parhaaseen käyttöön lasten kasvun ja perheiden tueksi, totta kai lastentarhanopet-
tajan koulutuksen saaneita unohtamatta, päinvastoin. On olennaista huomata, että me tu-
lemme tarvitsemaan jatkossa enemmän henkilöstöä alalle, jos varhaiskasvatuksen osallis-
tumisaste tavoitteitten mukaisesti nousee, eli se on nyt noin 75 prosenttia ja tavoite on tämä
eurooppalainen taso, jolloin mennään 90—95 prosenttiin. Kaikkien henkilöstöryhmien pa-
nosta siis tarvitaan, ja se on hyvä periaatteellisena seikkana tunnistaa. Sosiaalidemokraat-
tien mielestä on tärkeää, että pedagogisen osaamisen lisäksi varhaiskasvatuksessa on myös
yhteiskunnallista ja sosiaalialan osaamista, sillä varhaiskasvatus ei ole pelkästään lasten
kanssa toimimista, vaan mukana on koko perhe ja sen tarpeet. Korostamme siis tätä edu-
care-mallia, missä opetus, kasvatus ja hoito muodostavat tällaisen toiminnallisen kokonai-
suuden.

Sitten lain käsittelyn aikana ja sitä ennen, arvoisa puhemies, tämä päiväkodin johtajan
asema herätti paljon huomiota. Siis niillä sosionomitaustaisilla, joilla se pätevyys nyt on, se
säilyy, mutta tämä lakiesitys lähti siitä, että tämän muutoksen jälkeen heidän tulee sosiono-
mitutkinnon lisäksi ja jälkeen suorittaa kasvatustieteitten maisteritutkinto — aivan käsittä-
mätön esitys ja johtopäätös — ja sen takia nyt olemme tehneet ihan pykälämuutosesityk-
sen siitä, että kaikille, joilla on kelpoisuus toimia varhaiskasvatuksen opettajan tai sosiono-
min tehtävissä, tulee lisäkoulutuksella turvata myös mahdollisuus toimia päiväkodin joh-
tajan tehtävissä. Tässä yhteydessä nyt sitten on asiantuntijakuulemisen pohjalta päädytty
tämmöisiin pedagogisiin lisäopintoihin, jotka ovat 60 opintopistettä, mikä on tavallaan
sekä realistista, järkevää että toteuttamiskelpoista.
34



Pöytäkirjan asiakohta PTK 70/2018 vp
Sitten, arvoisa puhemies, lopuksi vielä tästä lastenhoitajien työllisyyden turvaamisesta.
Se on tärkeää pitkällä aikavälillä varmaan — riippuu nyt vähän siitä, mitä tässä niin sano-
tussa sote-uudistuksessa tapahtuu. Lastenhoitajien asemaan tulee kiinnittää merkittävästi
huomiota ja turvata myös heille sitten tämä jatko-opinto- ja -koulutusmahdollisuus. Yli-
päätänsä tässä hallituksen esityksessä ei analysoida ammatillisten koulutusten kehittämis-
mahdollisuuksia. Henkilöstön pedagogista osaamista tulisi kehittää myös ammatillisten
tutkintojen sisältöjä päivittämällä sekä henkilöstön täydennyskoulutuksella. Vastikään uu-
distettu kasvatus- ja ohjausalan perustutkinto on esimerkki pedagogisesti kunnianhimoi-
sesta tutkinnosta, jossa on huomioitu aiempien lakimuutosten edellyttämät osaamisvaati-
mukset.

On merkille pantavaa, että tämä lakiesitys ei tunnistanut riittävästi lastenhoitajien ja so-
sionomien ammatillista osaamista. Ammatillisen koulutuspolun valinneet ja työhönsä si-
toutuneet lastenhoitajat ja sosionomit ovat myös pedagogiikan ja hoivan ammattilaisia.
Vaikka varhaiskasvatuksen henkilöstön työtehtäviä ohjaa heidän taustakoulutuksensa ja
erityisosaamisensa, varhaiskasvatuksen käytännössä tehtävät eivät eriydy jäykästi. Päivä-
kodin arjessa hoiva ja pedagogiikka kulkevat käsi kädessä. Hoivan arvo ja hoivaan liitty-
vän osaamisen merkitys tulisi huomioida varhaiskasvatuksen henkilöstön ammatillista
osaamista käsittelevän lainsäädäntöuudistuksen yhteydessä.

16.33 Li Andersson vas: Arvoisa puhemies! Jatkan samasta aiheesta, koska minullakin
aika loppui edellisen puheenvuoron yhteydessä ennen kuin pääsin tähän henkilöstöpolitiik-
kaan ja siihen osuuteen tästä esityksestä.

Kuten tässä on kuultu monissa puheenvuoroissa, tämä lakiesitys on saanut sekä lasten-
hoitajat että sosionomitaustaiset lastentarhanopettajat huolestumaan omasta asemastaan
tulevaisuudessa, ja vaikka tämä tavoite koulutustason nostosta on sellainen, jonka jaan ja
allekirjoitan, on pakko sanoa, että tältä osin tässä hallituksen lakiesityksessä on aika monta
sellaista kohtaa, jotka olisi ollut mahdollista korjata. Siten olisi myöskin tultu vastaan ja
vastattu eri henkilöstöryhmien edustajien huoliin paljon paremmin kuin nyt tehtiin, minkä
lisäksi on tietenkin äärimmäisen valitettavaa, että tämä hallituksen esityksessä oleva risti-
riita perusteluiden ja pykälien välillä myöskin aiheutti epäselvyyttä ihmisten kelpoisuuk-
sista tässä muutosvaiheen aikana ja sen jälkeen.

Keskeisimmät ongelmat minun nähdäkseni ovat seuraavat: Hallitus ei ole vastannut eri-
tyisesti lastenhoitajien täysin aiheellisiin huoliin oman työuransa tulevaisuudesta ja siitä,
miten lastenhoitajien osalta sitten käy sen jälkeen, kun tämä siirtymäaika on ohi. Sosiono-
mien huoliin sen suhteen, mikä heidän roolinsa on tässä kolmijakoisessa uudessa henkilös-
törakenteessa, olisi myöskin ollut mahdollista vastata paljon nykyistä tehokkaammin. Nyt
tämä esitys ei pidä sisällään esimerkiksi varsinaista kiintiötä varhaiskasvatuksen sosiono-
meille lainkaan, vaan ainoastaan varhaiskasvatuksen opettajien kohdalla tämä on selvästi
avattu laissa. Ja kolmantena selkeänä epäkohtana on tämä tiukka pätevyysrajaus, joka nyt
on tehty päiväkodin johtajan kelpoisuuden osalta ja jossa mielestäni aivan turhaan luodaan
tämmöinen ammatillinen umpiperä näiden sosionomitaustaisten lastentarhanopettajien ja
tulevien varhaiskasvatuksen sosionomien osalta.

Vasemmistoliitto on omissa varhaiskasvatuslinjauksissaan esittänyt henkilöstöraken-
teeksi 1+1+1-mallia, eli me tuemme siis tavoitetta nostaa henkilöstön koulutustasoa ja li-
sätä erityisesti yliopistokoulutettujen lastentarhanopettajien osuutta. Meille tämä kuiten-
kin tarkoittaa mallia, jossa päiväkodissa työskentelevistä yhdellä kolmasosalla olisi kasva-
35



Pöytäkirjan asiakohta PTK 70/2018 vp
tustieteiden tutkinto, yhdellä kolmasosalla sosionomitutkinto ja yhdellä kolmasosalla so-
veltuva sosiaali- ja terveysalan tai kasvatusalan tutkinto, kuten lähihoitajan tai lastenohjaa-
jan tutkinto. Tätä kolmeen eri tutkintoon pohjautuvaa henkilöstörakennetta ehdotamme
selvästi avattavaksi laissa pykäläehdotuksen muodossa. Meidän linjauksemme henkilöstö-
rakenteeksi ja moniammatilliseksi tiimiksi lähtee siis siitä, että sekä sosionomin että kan-
din koulutusten ominaispiirteet ja parhaat puolet on saatava nykyistä paremmin käyttöön
unohtamatta lastenhoitajien tärkeää panosta. Meidän tarkoituksenamme ei ole rakentaa
hierarkioita eikä vastakkainasetteluja vaan tuoda jokaisen osaaminen ja erilaisten koulu-
tusten tärkeät ominaispiirteet esiin, samalla kun varhaiskasvatuksen pedagogiikkaa paino-
tetaan vahvemmin ja koulutustasoa nostetaan.

Erityinen ongelma tässä hallituksen esityksessä varhaiskasvatuksen henkilöstöraken-
teeksi on, kuten mainitsin, että siinä ei ole riittävästi arvioitu henkilöstörakenteen muutok-
sen vaikutuksia lastenhoitajien työllisyyteen. Lastenhoitajien määrän arvioidaan lakiesi-
tyksessä vähenevän 9 000 henkilön verran, mutta tarkempi analyysi vähennyksen vaiku-
tuksista puuttuu. Eläköityminen ei yksinään ratkaise lastenhoitajien työllisyyteen liittyviä
kysymyksiä, erityisesti jos sote- ja maakuntauudistus toteutuu, ja tämän lain käsittelyn yh-
teydessä on siis erityisesti nostettu esille huoli siitä, että tämän siirtymäajan aikana kunnis-
sa joudutaan edelleen rekrytoimaan lastenhoitajia johtuen siitä, että koulutusmäärien lisää-
minen ja ikään kuin sen kautta vastaaminen tähän uuteen henkilöstörakenteeseen kuiten-
kin tulee tapahtumaan melko hitaasti, ja silloin on olemassa riski, että lastenhoitajia jää
työttömäksi tämän siirtymäkauden jälkeen. Mikäli sote- ja maakuntauudistus toteutuu, se
tarkoittaa, että näille mahdollisesti työttömäksi jääneille lastenhoitajille ei enää ole osoit-
taa korvaavaa koulutustaustaa vastaavaa työtä kunnan organisaatiossa, vaan silloin nämä
työtehtävät ovat siirtyneet toisen organisaation alaisuuteen. Me näemme siksi tärkeänä,
että lastenhoitajille räätälöidään oma muutosturva esimerkiksi jatkokouluttautumisen hel-
pottamiseksi, koska muuten tämä lakiesitys tosiaan saattaa johtaa lastenhoitajien irtisano-
misiin ja työttömyyteen. Meiltä tulee tästä lausumaehdotus lain toisen käsittelyn yhteydes-
sä, mutta olisin kyllä toivonut, että myöskin ministeriön suunnasta olisi selvästi tehty ulos-
tulo tavallaan lastenhoitajille räätälöidyistä ratkaisuista näiden huolien hälventämiseksi.

Lakiesityksessä toiminnasta vastaavan päiväkodin johtajan kelpoisuusvaatimuksena on
kelpoisuus varhaiskasvatuksen opettajan tai sosionomin tehtävään ja lisäksi vähintään kas-
vatustieteiden maisterin tutkinto sekä riittävä johtamistaito. Esityksessä ei perustella, mik-
si ylempi ammattikorkeakoulututkinto rajataan pois päiväkodin johtajan kelpoisuudesta,
vaikka tutkinto antaa valmiudet johtajana toimimiseen, ja läpi tämän asiantuntijalausunto-
kierroksen, joka nyt on järjestetty tämän lakiesityksen käsittelyn yhteydessä, en ole kuullut
mitään vakuuttavia perusteluita sille, miksi tätä pätevyysvaatimusta olisi tarpeen rajata
näin tiukkaan, että se tosiaan edellyttää erillisen kasvatustieteiden maisterin tutkinnon suo-
rittamista. Tietoa siitä, miten tämä on mahdollista eri korkeakouluissa, ei myöskään ole
riittävästi. Joissakin korkeakouluissa on mahdollista AMK-tutkinnolla suoraan aloittaa
maisteritutkinnon opiskeluja, mutta ei suinkaan kaikissa, eli joissakin korkeakouluissa
edellytetään, että suoritetaan kandin plus maisterin tutkinto kokonaisuudessaan, mikä sit-
ten taas edellyttää hyvin monta lisäopiskeluvuotta. [Jukka Gustafsson: Tärkeä havainto!]
Tämä rajaus siis tarkoittaa käytännössä myös sosionomien urakehityksen vaikeuttamista,
sillä ammattikorkeakouluista valmistuneiden on käytännössä hyvin hankalaa päästä opis-
kelemaan kasvatustieteiden maisteriksi. Meidän näkemyksemme mukaan johtajan kelpoi-
36



Pöytäkirjan asiakohta PTK 70/2018 vp
suus pitäisi olla sekä kasvatustieteiden maistereilla että YAMK-tutkinnon suorittaneilla so-
sionomeilla, ja tulemme tekemään tästäkin pykälämuutosehdotuksen.

16.41 Anne Kalmari kesk: Arvoisa herra puhemies! Edustaja Gustafsson ja edustaja An-
dersson ovat ottaneet esille henkilöstön kelpoisuusvaatimuksen, ja täytyy sanoa, että pal-
jonhan siitä postia saimme, ja ihan hyvä, että valiokunta ihan rehellisesti oli kirjoittanut
sinne perustelutekstiin, että tämä oli vähän huonosti informoitukin tämä asia. Nimittäin
kyllähän se postin määrä sitten väheni, kun ihmiset tiesivät, että ei tässä ihan niin isoista
asioista ole kysymys eli että aiemmin hankittu kelpoisuus säilyy lakimuutoksessa ja kaikki
nykyiset lastentarhanopettajat, jotka voivat olla siis koulutukseltaan kasvatustieteilijöitä tai
sosionomeja, saavat varhaiskasvatuksen opettajan kelpoisuuden. Mutta toki erilaisia oppi-
mispolkuja täytyy sitten jatkossa löytyä niin, että halukkaat pääsevät haluamiinsa tehtä-
viin. 

Edustaja Gustafsson nosti esille myöskin subjektiivisen päivähoito-oikeuden, joka ei
tietenkään ole tämän lainsäädännön asia, mutta haluan todeta, että jokaisella suomalaisella
lapsella on oikeus 20 tunnin subjektiiviseen päivähoitoon, mutta niillä lapsilla, joilla van-
hemmat ja esimerkiksi sisarukset ovat kotona, on oikeus nyt entistä paremmin myöskin
omiin vanhempiinsa. Sosiaalisin perusteinhan toki sitten täysipäivähoitoakin saa. 

Hyvä, että valiokunta oli tehnyt ponnen henkilöstömitoitusasiasta. 
Tämä lainsäädäntöhanke on erityisen hyvä siltä osin, että lapsen etu on nostettu kes-

kiöön ja lasta suojataan väkivallalta, kiusaamiselta ja häirinnältä. 
Mielestäni on erittäin hyvä se, että tietosuojanormit päivitetään siten, että tieto kulkee.

Me kaikki varmasti olemme saaneet yhteydenottoja siitä, miten tämä tiedon kulkeminen on
kömpelöä. 

Erittäin hyvä asia on se, että kokonaisuutena ajattelemme niin, että osaamisen tasoa nos-
tamalla voimme nostaa tulevaisuuden lasten osaamista sitten omassa elämässään ja työelä-
mässä. Se on Suomelle etu.

16.43 Li Andersson vas (vastauspuheenvuoro): Arvoisa puhemies! Mielestäni on outoa,
että hallituspuolueiden edustajat yrittävät luoda sellaista kuvaa, että subjektiiviselle päivä-
hoito-oikeudelle ei muka olisi tapahtunut mitään, että kaikilla lapsilla on aivan yhtäläinen
oikeus subjektiiviseen päivähoitoon, koska tosiasia on se, että lapset eivät enää ole yhden-
vertaisessa asemassa, mitä tulee päivähoito-oikeuteen, tämän hallituksen tekemän heiken-
nyksen jälkeen, eli se, kuinka laaja oikeus on päivähoitoon, varhaiskasvatukseen, riippuu
nykyään vanhempien työmarkkina-asemasta. Jos tätä laajempaa oikeutta sitten haluaa, niin
pitää erikseen perustella, miksi on tuen tarpeessa. 

Haluan edustaja Kalmarille siltä osin vielä todeta, että näitä epäselvyyksiä, jotka liittyi-
vät kelpoisuuksiin ja jotka siis johtuivat heikosta valmistelusta, saatiin kuitenkin aika no-
peasti selkeytettyä, mutta tässä on monta muuta asiaa, jotka jäivät tähän lakiesitykseen ja
jotka liittyvät muun muassa päiväkodinjohtajan kelpoisuuteen ja lastenhoitajien työllisyys-
tilanteeseen, mihin ei tullut mitään ratkaisua tämän lain käsittelyn yhteydessä, mikä kyllä
edelleen herättää huolta ja kriittisiä kommentteja henkilöstöryhmissä. 

Ensimmäinen varapuhemies Mauri Pekkarinen: Puhujalistaan.
37



Pöytäkirjan asiakohta PTK 70/2018 vp
16.44 Sirkka-Liisa Anttila kesk: Arvoisa puhemies! Varhaiskasvatuslaki kokoaa, kuten
täällä on jo todettukin, yhteen säädökset. Laki lähtee lasten edusta ja tavoittelee varhais-
kasvatuksen laadun parantamista. Laadun parantamisen yhtenä tärkeimpänä välineenä on
esityksessä henkilöstön koulutustason nosto vähintään yliopistotason kandidaatin tutkin-
toon. Tämä päätös, vaikkakin kymmenen vuoden siirtymäajalla, on otettu päiväkodeissa
tyrmistyneenä vastaan. Olen saanut siitä palautetta aika paljon. Se on vaikuttanut työsken-
telyilmapiiriin, se pitää minusta sanoa ihan rehellisesti. 

Valiokunnan mietinnössä kuitenkin edellytetään sen kohdissa 6 ja 7, että valtioneuvosto
huolehtii jatkossa ja varmistaa muutoksen aikana ja sen jälkeenkin varhaiskasvatuksen
henkilöstön mahdollisuuksista edetä urallaan kattavan ja ajallisesti tehokkaan täydennys-
ja jatkokoulutuksen myötä. Tärkeintä nyt on se, että heille, jotka haluavat tämän tutkinnon
nostaa omalta osaltaan, täytyy olla siihen käytännössä myöskin mahdollisuus eikä se saa
olla koulutuspaikoista kiinni. 

Muistutan siitä, että sosiaalihuollossa tehtiin vastaavanlainen pätevyystason nosto, ja
nyt me tiedämme, mitä siitä on seurannut. Lastensuojelussa on jouduttu turvautumaan epä-
päteviin sijaisiin, ja pelkään, että tässä kohtaa, jos ei koulutuksesta riittävästi huolehdita,
ollaan samanlaisen virheen kanssa tekemisissä. Meillä on aivan huutava pula pätevistä so-
siaalihuoltajista tänä päivänä.

Henkilöstön saatavuuteen vaikuttaa luonnollisesti palkkauksen taso. Varmasti tässä sa-
lissa olemme kaikki samaa mieltä, että työ on erittäin vaativaa varhaiskasvatuksessa ja sen
pitäisi myöskin palkkatasossa näkyä. 

Edustaja Eija Nivala omassa erinomaisessa neitsytpuheenvuorossaan käsitteli päiväko-
tien toiminnasta annettua Opetushallituksen ohjetta. Niiden ohjeiden tulkinnassa on nyt
kuitenkin ollut ongelmia. Seurakunnat tekevät luonnollisesti yhteistyötä niiden päiväkoti-
lasten kanssa, jotka kuuluvat seurakuntaan ja joiden vanhemmat ovat antaneet siihen lu-
van. Ihmisen henkinen kasvu on erittäin tärkeä asia ja osa jokaisen lapsen kasvatusta. Siksi
tämä tulkinnanvaraisuus, joka nyt on ilmennyt käytännössä, pitäisi poistaa ohjeita selkeyt-
tämällä, että tilanne ei sitä kautta olisi ongelma.

Vastauspuheenvuoroa yritin saada, mutta kun en saanut, niin vastaan nyt tässä edustaja
Elorannan esittämiin näkökulmiin. Varhaiskasvatukseen osallistuu Suomessa yli 4-vuoti-
aista alle 70 prosenttia, totesi edustaja Eloranta. Se on ihan totta. Samalla edustaja Eloranta
vertasi Ruotsiin tilannetta, Ruotsissa yli 90 prosenttia. Nyt kuitenkin täytyy muistaa, että
Ruotsissa ja Suomessa perhe- ja työelämän yhteensovittamisessa on erittäin suuri ero. Se
on Ruotsissa huomattavasti joustavampaa, ja myöskin osa-aikatyön tekeminen on jousta-
vampaa, eli sitä kautta nämä eivät ole vertailukelpoisia. Meidän pitää tehdä myöskin per-
hevapaauudistus, jonka jälkeen me voisimme olla samalla viivalla. 

Sitten haluaisin nostaa tässä yhteydessä esiin sen, mitä eduskunnan tarkastusvaliokunta
viime vaalikaudella hyvin perusteellisesti käsitteli, ja se on se, mihin johtavat ja mistä joh-
tuvat syrjäytymisongelmat. Lasten kohdallahan huostaanotot ovat valitettavasti kasvussa.
Tänä päivänä ainakin omalta paikkakunnaltani tiedän sen. Nyt pitäisi myöskin päiväko-
deissa jatkossa kyetä tiedostamaan riittävän aikaisessa vaiheessa se, onko lapsen kohdalla
kotona ongelmia, ja sitä kautta ennalta ehkäisemään näitä mahdollisia huostaanottotapauk-
sia.

Tässä meillä on aika iso sarka kuokittavaksi, ja kyllä sen tärkeimmän havainnon kyke-
nee lasten kohdalla omien vanhempien lisäksi luonnollisesti tekemään varhaiskasvatuksen
henkilökunta. Tässä pitäisi nyt luoda semmoinen toimiva järjestelmä, ja siksi vähän pel-
38



Pöytäkirjan asiakohta PTK 70/2018 vp
kään nyt, kun sote-uudistuksen kautta tietyt asiat pirstaloituvat, saammeko me tässä sen
riittävän hyvän koordinaation, että tämä järjestelmä toimii, että kun varhaisen puuttumisen
tilanne ja tarve huomataan siellä varhaiskasvatuksen piirissä, löytyy sitten myöskin niitä
kodinhoitajia ja vastaavia, jotka kykenevät sen perheen tilanteen ottamaan ratkaistavaksi.
Silloin voidaan estää kalliita, 140 000 euroa vuodessa maksavia laitossijoituksia. [Jukka
Gustafsson: Puhemies, saanko tähän lyhyesti?]

Ensimmäinen varapuhemies Mauri Pekkarinen: Ja vastauspuheenvuoro, edustaja Gus-
tafsson.

16.49 Jukka Gustafsson sd (vastauspuheenvuoro): Kiitos, puhemies! Erityisesti kiitän
sen takia, että kun edustaja Anttila lopuksi puhui tästä huostaan otettujen lasten lukumää-
rän kasvusta ja ylipäätänsä siitä, miten siihen pitäisi varhaiskasvatuksessa, esiopetuksessa,
neuvolatoiminnan tarkastuksienkin yhteydessä paljon enemmän puuttua ja kajota, niin en
nyt malta tässä yhteydessä olla toteamatta sitä, että kun valiokunnassa kuunneltiin asian-
tuntijoita, muun muassa Psykologiliiton edustajaa, niin sen takia me nyt esitämme myös-
kin pykälämuutosta. Meillä on tämäntyyppistä palvelua peruskoulussa, ja kuinka tärkeitä
tällaisen psykologinkin havainnot ja palvelut voisivat varhaiskasvatuksessakin olla — näin
vähän vapaammin sanottuna uskoisin näin, että hyvä psykologi hankkisi palkkansa monin-
kertaisesti takaisin, kun me tiedämme, kuinka paljon huostaanotot maksavat.

16.51 Sirkka-Liisa Anttila kesk (vastauspuheenvuoro):  Arvoisa puhemies! Edustaja
Gustafsson puuttui tärkeään asiaan, ja sitä nimenomaan omassa puheenvuorossani tarkoi-
tin, että koska neuvolatoiminta tulee sote-puolelle — eli kun tämä ketju pirstaloituu —
meidän pitää pystyä nyt jatkossa huolehtimaan siitä, että se järjestelmä toimii tosiaan sieltä
neuvolasta, varhaiskasvatuksesta, koulusta ja että sitten ne viestit tulevat riittävän ajoissa.
Ja siihen tietysti psykologi voisi olla ihan hyvä, mutta meidän pitää kaikkien kulkea silmät
ja korvat auki, kun me näemme tilanteita, ja puuttua niihin. Tämän päivän yhteiskunnassa
me olemme aivan liian välinpitämättömiä toinen toisistamme.

Ensimmäinen varapuhemies Mauri Pekkarinen: Puhujalistaan.

16.51 Mikaela Nylander r: Arvoisa puhemies! Olemme tietysti puhuneet aika pitkään
tässä, mutta vielä muutama huomio:

Elikkä tämä 36 §. Itse olen kannattanut tätä lisäystä, joka on tehty ja jossa todetaan: ”Ti-
lapäinen ja lyhytaikainen ryhmäkokojen ylitys ei saa olla jatkuvaa eikä päivittäistä. Se ei
voi myöskään kestää koko toimintapäivän ajan.” Ja tämä 36 § määrittelee siis päiväkodin
mitoituksesta poikkeamista. Ja minun mielestäni, jos puhutaan laadusta ja henkilöstön jak-
samisesta ja koko sen ryhmän ja lasten viihtyvyydestä, tämä on äärimmäisen tärkeä pykä-
lämuutos, ja tätä olen tukenut vahvasti valiokunnassa.

Mitä tulee näihin varhaiskasvatuksen sosionomeihin, olen samaa mieltä siitä, että tar-
kempi työn kuvaus olisi pitänyt olla tässä hallituksen esityksessä, koska se olisi varmasti
hälventänyt ainakin osittain näitä pelkoja, jotka liittyvät tähän lakiehdotukseen.

Sitten olen edustaja Gustafssonin kanssa samaa mieltä siitä, että tässä täydennyskoulu-
tuksessa meidän täytyy löytää tasapaino. Tietysti laatu ja sisältö ovat todella tärkeitä, mut-
ta sen pitää olla myös kohtuullista, sellaista, missä huomioidaan aikaisempi osaaminen ja
39



Pöytäkirjan asiakohta PTK 70/2018 vp
se kokemus, mitä on. Ja tätä minun mielestäni tulee seurata todella tarkoin, ettei tämä joh-
da epätarkoituksenmukaisiin koulutuspolkuihin, esimerkiksi sosionomien kohdalla, min-
kä edustaja Gustafsson täällä mainitsi. Se ei palvele ketään, eikä se palvele myöskään laa-
tua varhaiskasvatuksessa.

Sitten haluaisin vain tukea tätä, mitä edustaja Anttila puhui perhevapaauudistuksista.
Hän ehti lähteä nyt, mutta aivan olennaista on, jos puhutaan perheiden hyvinvoinnista, se,
että meidän täytyy päästä tekemään perhevapaauudistusta.

Mitä tulee näihin erilaisiin tukimuotoihin, niin varmasti tänä päivänä olemme laskeneet
sen varaan, että neuvolat hoitavat tätä tukea, että jos perhe tarvitsee monipuolista tukea,
psykologipalveluita tai muuta, niin neuvolat huolehtivat tästä. Mutta minun mielestäni
meidän täytyy jatkossa ajatella toisin, ja tämä monipuolinen tuki tulee kytkeä varhaiskas-
vatuspalveluihin, tähän kokonaisuuteen. Se vahvistaa laatua ja myös lasten ja perheiden
asemaa ja suojaa.

16.54 Antti Kurvinen kesk: Herra puhemies! Olemme täällä tänään käsitelleet hyvin laa-
jasti uutta varhaiskasvatuslaista laadittua mietintöä, joka tulee todennäköisesti tässä lähi-
päivinä myös voimassaolevaksi lainsäädännöksi.

Oman puheenvuoroni alkuun minun täytyy vielä itsekin kiittää äärettömän kokenutta,
Suomen historian kokeneinta naisparlamentaarikkoa Sirkka-Liisa Anttilaa erittäin osaa-
vasta, näkemyksellisestä ja sanoisinko sydämensivistyneestä puheenvuorosta. Siinä kuu-
luivat sekä pitkä parlamentaarinen kokemus että vahva elämänkokemus — vahva naisvai-
kuttaja ja myös vahva äiti, isoäiti. Voin allekirjoittaa ne kaikki sanat siitä, miten meidän pi-
täisi pyrkiä siihen, että koko kylä kasvattaa, ja kantaa huolta ennen kaikkia omista lapsis-
tamme, mutta sitten kyllä niistä naapurin ja lähiympäristön lapsistakin. Se on se ainut kei-
no, millä me saamme kuriin vaikkapa näitä huostaanottoja, joita epidemianomaisesti on
Suomessa nykyaikana.

Arvoisa puhemies! Tämä uusi varhaiskasvatuslakiesitys on erittäin merkittävä säädös.
Voisi sanoa, että tämä on tietyllä tapaa kivijalkalaki, sellainen laki, joka käytännössä kos-
kettaa jos ei jokaista suomalaista, niin jokaisen suomalaisen lähipiiriä. Siinä mielessä tässä
on sivistysvaliokunta tehnyt erittäin hyvää työtä, kuullut laajasti asiantuntijoita ja valmis-
tellut sellaista lakia, joka toimisi käytännössä siellä päivähoidossa ja lastenhoitopaikoissa.
Erityisesti haluan kiittää keskustalaisia sivistysvaliokunnan jäseniä ja valiokunnan pu-
heenjohtaja Tuomo Puumalaa, jotka ovat tässä pyrkineet hyvän hallituksen esityksen poh-
jalta jalostamaan niitä kipukohtia, joita tämän tuntien keskustelun aikana on käyty läpi.
[Jukka Gustafsson: Se ei kyllä erityisen hyvä ollut!]

Tässä keskustelun aikana on noussut esille kyllä ihan tämän lain yksityiskohtien lisäksi
tiettyjä aatteellisia tai ideologisia ristiriitoja. Varsinkin, kun kuuntelin korkeasti arvosta-
mani edustaja Anderssonin puheenvuoroja, niin en voi olla miettimättä sitä asiaa, että meil-
lä on varmasti edelleen semmoisia sovittamattomia ristiriitoja liittyen siihen ajatukseen,
kenellä kuuluu olla päävastuu lapsen kasvatuksesta ja hoivasta.

Olen ihan samaa mieltä edustaja Anderssonin ja monien muidenkin edustajien kanssa
siitä, että jokaisella lapsella pitää olla oikeus varhaiskasvatukseen ja pitää olla mahdolli-
suus ikänsä ja kehitystasonsa mukaisesti toimia ryhmässä ja oppia niiltä ammattilaisilta ja
myös ikätovereiltaan, mutta kyllä minusta — ja väitän, että puhun tässä ihan koko keskus-
taliikkeen puolesta ja keskustalaisen aatteen puolesta — kuitenkin kaikissa tilanteissa pää-
vastuun lasten kasvatuksesta pitää olla vanhemmilla. Päävastuu pitää olla perheillä, pää-
40



Pöytäkirjan asiakohta PTK 70/2018 vp
vastuu pitää aina olla vanhemmilla. Ja kyllähän tämä keskustelu subjektiivisesta päivähoi-
to-oikeudesta, mitä täällä on käyty, lähtee liikkeelle siitä, että jokaisen lapsen pitää päästä
muiden kuin omien vanhempien, omien läheisten hoidettavaksi. Ideologisesti en voi kyllä
sitä ajattelutapaa allekirjoittaa. Kaikille varhaiskasvatusta, mutta päävastuun pitää olla kyl-
lä vanhemmilla, siitä pitää minun mielestä pitää kiinni, ja siinä mielessä minusta hallitus on
tehnyt aivan tervettä politiikkaa.

Arvoisa puhemies! Yksi tämän lakiesityksen kipukohtia — mistä varmasti eniten on tul-
lut palautetta itselleni ja uskon, että monelle teistä hyvistä edustajatovereistanikin — on ol-
lut tämä sosionomien asema jatkossa varhaiskasvatuksessa ja päiväkotien työntekijöinä.
Sosionomikentässä on ollut erittäin paljon suoranaista pelkoa siitä, mitä tämä uusi varhais-
kasvatuslaki tarkoittaa heille, mitkä ovat heidän työllistymismahdollisuutensa ja jopa hei-
dän ammatillinen identiteettinsä. Tämä on koettu — kun olen keskustellut heidän kans-
saan ja heiltä saanut postia — vähän tämmöisenä heidän ammatillisen osaamisensa nonse-
leeraamisena tai aliarvioimisena. Se on tietysti harmillinen juttu, ja siinä täytyy katsoa pei-
liin, onko tässä valmistelussa kaikki mennyt ihan putkeen ja hyvin.

Vähän jäi ehkä harmittamaan se, että ministeri Grahn-Laasonen ei avannut nyt ihan täy-
sin sitä, mikä se sosionomien tilanne jatkossa tulee olemaan tämän lain ollessa voimassa ja
mitä ne työskentelymahdollisuudet sitten sosionomeilla ovat. Ainakin maaseutukunnissa
nämä sosionomit ovat monelle kunnalle todella tärkeitä, ja he ovat käytännössä oppineet
tosi vahvoiksi varhaiskasvatuksen osaajiksi. Se tietysti jäi vähän epäselväksi, mutta ehkä
se keskustelun aikana tässä vielä avautuu vähän enemmän.

Puhemies! Täällä jo aikaisemmin muun muassa edustaja Anttila viittasi siihen, että seu-
raavan vaalikauden suurin kysymys tulee olemaan — tai ei ehkä suurin, mutta suurimpia
kysymyksiä — se, miten me uudistamme suomalaisen vanhempainvapaajärjestelmän ja
perhevapaajärjestelmän. Olen täysin samaa mieltä monien täällä tänäänkin puhuneiden
kanssa siitä, että nykyinen perhevapaasysteemi ei toimi, se ei huomioi perheiden erilaisuut-
ta, se ei tarjoa isille riittävästi mahdollisuuksia olla kotona ja tukea sitä lasta siinä kasvussa
hyvään ihmisyyteen ja kunnon kansalaisuuteen. Mutta itse en voi kyllä tukea — ja uskon,
että tässäkin puhun useammankin keskustalaisen suulla — sellaisia malleja, joissa jostakin
ministeriöstä tai Helsingistä kerrotaan, mikä on se tapa, millä lapsia hoidetaan, milloin äiti
on kotona, milloin isä on kotona. Meidän perheemme vain erilaistuvat koko ajan, ja kyllä
meillä pitää olla niin varhaiskasvatuksen kuin sitten perhevapaajärjestelmänkin sellainen,
että se huomioi nämä kaikki erilaiset perheet. Tuleva perhevapaauudistus pitää toteuttaa
ennen kaikkea lapsen ehdoilla: lapsi edellä, lapsen etu edellä, ei työelämän tai elinkeino-
elämän etu edellä. Ja luulenpa, että tässäkin meillä on sellainen tietty aatteellinen ristiriita,
mistä tullaan vielä monta kertaa debatoimaan tässä salissa.

17.01 Jukka Gustafsson sd (vastauspuheenvuoro): Arvoisa puhemies! Katsoin oikein
tuosta kuvatekstistä, että edustaja Kurvinen on oikeustieteen maisteri. Edustaja Li Anders-
son ei ole paikalla mutta kuiskasi lähtiessään korvaani, että olethan, Jukka, paikalla. Ja sen
verran nyt kyllä haluan sanoa, nuorehko ja fiksu edustaja Kurvinen, että ei edustaja An-
dersson ole minun kuulteni koskaan vähätellyt tai sanonut sitä, etteikö lapsen kasvatusvas-
tuu ole vanhemmilla.

Päivähoito-oikeuden rajaamisesta: Siinähän on pohjimmiltaan kysymys siitä, että se laa-
dukas varhaiskasvatusoikeus on lapsen oikeus, jonka tulee olla riippumaton vanhempien
41



Pöytäkirjan asiakohta PTK 70/2018 vp
työmarkkina-asemasta. Ja jos tämä sitten on ideologinen kysymys, niin sitten se on, mutta
älkää tehkö, edustaja Kurvinen, ideologista kysymystä asiasta, jota ei ole olemassa.

17.02 Hanna Halmeenpää vihr (vastauspuheenvuoro): Arvoisa herra puhemies! ”Aat-
teellisia tai ideologisia ristiriitoja”, totesi edustaja Kurvinen. Olen kyllä todella surullinen
siitä, että edustajakollegalla on näin harhainen käsitys siitä, minkä takia oppositiopuolueis-
ta on puolustettu lapsen oikeutta kokopäiväiseen varhaiskasvatukseen riippumatta siitä,
mikä on hänen vanhempiensa työtilanne tai muu sosioekonominen asema. En ole kuullut
näiden keskustelujen aikana kertaakaan kenenkään edustajan tässä talossa puolustavan sel-
laista näkemystä, jota edustaja Kurvinen esitti perusteluksi vaatimuksille subjektiivisesta
varhaiskasvatusoikeudesta kaikille lapsille, eikä sellaista ole ilmennyt tämänkään päivän
salikeskustelussa. Tämä ei ole mikään heppoinen asia, tämä on ihan vakava ja tärkeä asia,
emmekä me tätä millään aatteellisilla tai ideologisilla seikoilla ole perustelleet.

17.04 Hanna Kosonen kesk (vastauspuheenvuoro): Arvoisa herra puhemies! Edustaja
Kurvisen erinomaiseen kommenttiin erilaisista perheistä haluaisin kommentoida sen ver-
ran, että se on juurikin näin, että meidän täytyy lainsäädännössä ja kaikessa toiminnassa ot-
taa huomioon erilaiset tilanteet perheissä ja erilaiset muodot. Tämä keskustelu aina tuntuu
kärjistyvän siihen, onko se oikea tapa kasvattaa vain siellä kodissa ja perheessä vai onko
oikea tapa kasvattaa vain siellä varhaiskasvatuksen piirissä. Toivoisin tällaista keskitien
keskustelua tähänkin aiheeseen: kyllähän lapselle ovat tärkeitä molemmat, niin perheen
turva kuin myös siellä varhaiskasvatuksessa saatu oppi ja turva, eli molempia tarvitaan.
Tämä aina tuntuu hieman kärjistyvän. Siinä mielessä juuri perhevapaauudistus, jonka
myös edustajat Kurvinen, Anttila ja Nylander ottivat tuossa esiin, on äärimmäisen tärkeä
asia, että sen saamme ensi kaudella aikaiseksi. Otamme nämä kaikki muodot huomioon.

17.05 Mikaela Nylander r (vastauspuheenvuoro): Arvoisa puhemies! Minä en ymmärrä,
miten nämä asiat ikään kuin sulkevat toisensa pois. Kyllähän vanhemmilla voi olla ja tulee
olla päävastuu lapsensa kasvattamisesta, mutta eihän se mitenkään voi sulkea pois sitä, että
lapsella olisi oikeus varhaiskasvatukseen enemmän kuin 20 tuntia viikossa. En ymmärrä
tätä, miten voidaan perustella, että tämä on ideologinen valinta tai jotain tällaista, koska
niin kuin edustaja Kosonen tässä totesi, tarvitaan sekä että. Ja jos edustaja Kurvinen ei usko
tähän, että lapsella tulee olla se oikeus varhaiskasvatukseen, niin ehkä hän sitten ymmärtää
sen, kun selvitykset osoittavat, että niissä kunnissa, joissa ollaan tehty näitä rajauksia, kus-
tannukset ovat lisääntyneet ja myös byrokratia on lisääntynyt. Tätäkö halutaan?

17.06 Anne Kalmari kesk (vastauspuheenvuoro): Arvoisa herra puhemies! Lapsilla on
oikeus varhaiskasvatukseen, 20 tunnin oikeus, mutta keskustalle tärkeää on valinnanva-
paus. Moni puolue olisi valmis leikkaamaan kotihoidon tukea saadakseen rahoitusta var-
haiskasvatukseen ja näin veisi todellista mahdollisuutta niiltä vanhemmilta, jotka haluavat
hoitaa lapsiaan kotona, todellista mahdollisuutta tähän hoitomuotoon. Keskustalle on tär-
keää, että perheet, jotka yhä moninaistuvat, voivat tehdä valintansa itse omista lähtökoh-
distaan. Meidän ei tule päättää siitä, milloin kotona on kukakin vanhempi tai voiko kotona
olla esimerkiksi isovanhempi hoitamassa lapsia tai haluaako perhe viedä lapsensa päivä-
hoitoon. Usein sama perhe käyttää erilaisia hoitomuotoja eri elämänvaiheessa.
42



Pöytäkirjan asiakohta PTK 70/2018 vp
17.07 Antti Kurvinen kesk (vastauspuheenvuoro): Arvoisa herra puhemies! Täällä il-
meisesti, kun tämä keskustelu vietiin tämmöiselle arvo- ja asennetasolle, se meni sitten jol-
lakin ihon alle. En tietenkään halua loukata ketään, mutta korjaan ensimmäisenä edustaja
Nylanderin kommentin: Minä en ole sanonut, että ei olisi oikeutta varhaiskasvatukseen.
[Mikaela Nylander: Enemmän kuin 20 tuntia!] Kysymys, mistä täällä keskustelemme, on
se, pitääkö sen oikeuden olla joka päivä, jos molemmat vanhemmat ovat kotona. Mieles-
täni ei ole kohtuutonta, että otetaan jollakin tavalla huomioon myös vanhempien työmark-
kina-asema, mutta meillä on tässä ilmeisesti aika syvä ristiriita, ja väitän, että se ristiriita
lähtee kyllä sieltä arvotasolta. [Mikaela Nylander: Kustannukset lisääntyvät!]

Lisäksi meidän pitää miettiä, että kun toistaiseksi ilmeisesti oppositiokaan ei ole löytä-
nyt semmoista rahapajaa tai rahapuuta, mistä löytyy loputtomasti rahaa — ei sieltä karkki-
verostakaan varjobudjetteihin löydy loputtomasti — ja kun meillä on huostaanotoissa val-
tava paine, meillä on paine nuorisopsykiatriassa, lastenpsykiatriassa, tarvitaan kouluku-
raattoreita, koulupsykologeja, niin satsaammeko me rahaa siihen, jos molemmat vanhem-
mat ovat kotona, että joka päivä pitää olla mahdollisuus [Puhemies koputtaa] tuoda lapsi
päiväkotiin. [Mikaela Nylander: Kustannukset ovat lisääntyneet kunnissa!]

Ensimmäinen varapuhemies Mauri Pekkarinen:  Ja vielä viimeinen vastauspuheenvuo-
ro tähän debattiin, edustaja Nylander.

17.08 Mikaela Nylander r (vastauspuheenvuoro): Arvoisa puhemies! Kiitos. — Mones-
sa kunnassa, missä ollaan toteutettu tätä rajausta, kustannukset ovat nousseet sen takia, että
ollaan jouduttu perustamaan lisää ryhmiä, ja silloin voidaan todellakin kyseenalaistaa. Jos
edustaja Kurvinen haluaa todellakin panostaa muihin tärkeisiin asioihin ja palvelumuotoi-
hin, niin onko tämä sitten oikea tapa, koska byrokratia on lisääntynyt ja kustannukset ovat
nousseet monessa kunnassa? Nämä faktat voidaan ihan tarkistaa. Opetus- ja kulttuurimi-
nisteriö on teettänyt selvityksen.

Sitten minä mietin vielä tätä perhevapaauudistusta, kun puhutaan kotihoidosta. Eikö ko-
tihoidon tukea voi korvata osittain sillä, että saadaan pitempiä oikeuksia olla kotona, sekä
isä että äiti tai molemmat? [Puhemies koputtaa] Silloin perheet hyötyvät tästä myös talou-
dellisesti.

Ensimmäinen varapuhemies Mauri Pekkarinen:  Otetaan vielä muutama vastauspu-
heenvuoro. Olen ymmärtänyt, että täällä käytiin pitkä debatti jo aikaisemmin. Sain sellai-
sen viestikapulan, mutta jatketaanpa tätä nyt hetki. — Edustaja Myllykoski, teitä ei tahal-
lisesti unohdeta, ei ketään koskaan, ei teitäkään. Siis nyt on teidän vuoronne.

17.10 Jari Myllykoski vas (vastauspuheenvuoro): Arvoisa puhemies! On hienoa, ettei
tule unohdetuksi. — Mutta nyt keskustelu on oikeastaan unohtunut vähän eri asiaan. Ol-
laan siirrytty kasvatukseen, kun pitäisi puhua varhaiskasvatuksesta, johon liittyy oppimi-
sen edellytysten saaminen jokaiselle lapselle tässä maassa [Raija Vahasalo: No hyvä!] il-
man, että sitä on rajoitettu mitenkään, ja siinä on asian clou.

Me tiedämme todellakin, että köyhyys periytyy, ja jos me emme saa niitä lapsia — täm-
möisiä oppimishäiriöisiä ihmisiä kuin Jari Myllykoski on — mukaan jo siihen varhaiseen
kasvatukseen ja sen oppimisen antamiseen, niin me olemme mahdollistamassa sitä, että on
kelkasta putoajia ja toisen asteen ammatillisen koulutuksen keskeyttäjiä — jos ei meillä jo
43



Pöytäkirjan asiakohta PTK 70/2018 vp
heti varhaisessa vaiheessa pystytä näkemään, mitä meillä pitäisi antaa enemmän, jotta me
kaikki voisimme tulevaisuudessa olla yhteiskunnalle ammatillisen tai ammattikorkea-
koulutuksen kautta käytettävissä olevaa potentiaalia, veronmaksajia tähän maahan.

Ensimmäinen varapuhemies Mauri Pekkarinen:  Arvoisat edustajat! Katsotaan vielä,
onko pyydettyjä vastauspuheenvuoroja. Edustaja Parviaisen, edustaja Vahasalon ja edus-
taja Kososen nimet ovat täällä vielä vastauspuheenvuorojen kohdalla. — Eivätpä olekaan.
Ne ovat varsinaisia pyydettyjä puheenvuoroja. Siis siirrytään puhujalistaan.

17.11 Ulla Parviainen kesk: Arvoisa puhemies! Vielä palaan henkilöstörakenteeseen ja
koulutuksiin. Totta on, että siinä oli kyllä hiukan epäonnistunut muotoilu, niin kuin meillä
mietinnössä on käytetty sitä termiä. Se tarpeettomasti lisäsi vastakkainasettelua. Itse kyllä
tulkitsen niistä viesteistä ja äänistä, mitä tuli, että siinä oli kyllä nyt himpun verran myös-
kin tahallista halua kärjistää tilannetta eri koulutustaustaisten oman tavoitteen edistämisek-
si. Mutta meidän tehtävänähän tässä salissa on muotoilla asiat niin, että me edustamme
koko kokonaisuutta ja pyrimme mahdollisimman hyvään. 

Edustaja Andersson otti useamman kerran esille tämän Puolangan tapauksen. Itse en
tunne siihen liittyviä taustoja enkä halua puhua Puolangan puolesta enkä Puolankaa vas-
taan, mutta itse kuntapäättäjänä ajattelisin niin, että on tärkeätä säilyttää osa palveluista
kunnallisina palveluina ja siihen tuo rikkautta sitten, että on yksityistä varhaiskasvatuspal-
velua. Varsinkin nyt tässä tilanteessa, kun koulutuksen arvo kuntapäätösten sisällä kasvaa
maakuntaan siirtymisen myötä, minä näkisin erittäin tärkeänä, että on kunnan itse järjestä-
mää varhaiskasvatuspalvelua.

Sitten vielä olen ihan samaa mieltä edustaja Nylanderin kanssa siitä, että on tärkeätä kyt-
keä nytten nämä palvelut kokonaisuudeksi, eli ihan varmasti kokonaisuus tuo rikkautta sii-
hen. Yksinomaan neuvolapalvelut eivät voi ratkaista tätä tilannetta, vaan tarvitsee olla pu-
heeksiottokykyä kaikissa näissä palveluissa. Nostaisin esille Lapset puheeksi -mallin, jolla
selvitetään siinä palvelutoiminnan yhteydessä lapsen tarpeita, niin kuin ennalta ehkäisevä
näkökulma edellyttääkin. 

17.14 Raija Vahasalo kok: Arvoisa puhemies! Vanha laki varhaiskasvatuksesta on siis
vuodelta 73, ja tein aikoinani sen kokonaisuudistamisesta lakialoitteen, ja sen allekirjoitti
yli 100 edustajaa, ja sitä on tässä vain paikattu pikkuhiljaa. On päästy askel kerrallaan
eteenpäin, ja nyt ollaan tilanteessa, jossa viimeinenkin napanuora sosiaali- ja terveysminis-
teriön puolelle katkeaa. Tähän asti on katsottu varhaiskasvatuksen olevan osa sosiaalitoi-
mea, ja nyt se ei ole sitä enää. Ja vähän hämmästelen perustuslakivaliokunnan lausuntoa
meille, mistä se lausunto tulee.

Tämä lakiesitys nyt kytkee vahvasti varhaiskasvatuksen lopultakin osaksi koulutusjär-
jestelmää, sen ensimmäiseksi askeleeksi. Esimerkiksi sana pedagogiikka ei aikanaan löy-
tynyt lainkaan sosiaali- ja terveysministeriön puolella olevasta päivähoitolaista, ja miksi
olisikaan löytynyt, koska eihän se puoli sinne sektoriin olisi kuulunutkaan. Lähtökohta on
lapsen edun ensisijaisuus. Leikki on lapsen työtä, joten vaikka se on osa koulutusjärjestel-
mää, ei se tarkoita, että koulua aletaan käymään jo varhain, vaan leikin avulla halutaan tu-
kea lapsen kehitystä ja kasvua ja hyödyntää lapsen oppimisen herkkyyskausia. Ne ovat
meillä jääneet kyllä hyödyntämättä. Toinen puoli on se, että kun on haasteita kasvussa ja
kehityksessä, niin varhainen puuttuminen niihin jo siellä varhaiskasvatuksen puolella aut-
44



Pöytäkirjan asiakohta PTK 70/2018 vp
taa lasta koko elämänikäisen urapolun suhteen, niin että se tulee silloin helpommaksi.
Tämä on koko tämän asian ydin. Erityisiä säännöksiä lasten tuesta tullaan toivottavasti te-
kemään seuraavalla vaalikaudella, koska eihän tämä nyt vielä tässä valmis ole, vaan kyllä
tässä vielä on paljon kehittämistä eteenpäin. 

Se, että tämä varhaiskasvatus on nyt osana koulutusjärjestelmää, heijastuu väkisinkin
myöskin henkilöstön rakenteeseen, jota halutaan nyt selkiyttää ja täsmentää, koska siellä
toimitaan viisaasti moniammatillisesti ja niillä henkilöillä, jotka siellä työskentelevät, on
hyvin erilainen koulutustausta. Me haluamme, että ne tehtäväkuvat ja toimenkuvat vastaa-
vat henkilöstön koulutusta, sitä osaamista, niin että me saamme henkilöstön osaamisen
kaikkein parhaiten käyttöön lapsen eduksi. Joka ikistä tälläkin hetkellä päiväkodissa työs-
kentelevää ammattikuntaa edelleenkin tarvitaan, ja he toimivat siellä täysivertaisina, yh-
denvertaisina, tasa-arvoisina, mutta heillä on erilaiset tehtävät, koska tällä hetkellä kaikki
ovat tehneet kaikkea, ja silloin ei saada sitä parasta ulos.

Tässä on se erikoisuus, mitä ei ole kyllä aikaisemmin ollut, että nämä siirtymäsäännök-
set näihin uusiin kelpoisuuksiin ulottuvat jopa vuoteen 2030 asti. Jopa meidän sotemme tu-
lee aikaisemmin kuin tämä. Joka ikisellä, joka nyt opiskelee tai on työssä sillä vakanssilla
ja sillä koulutuksella kuin on, jatkuu hamaan tappiin asti se sama pätevyystaso ja sama teh-
tävä. Tämä kelpoisuuksien muuttaminen koskee nyt ainoastaan heitä, jotka ovat nyt vasta
koulunpenkillä, jotka eivät ole vielä siinä iässä, että olisivat valinneet jotakin opiskelua —
sitten heille pitää kertoa — joten tämä on reilu peli kaikkien suhteen. Meillä on ollut useita
— siis muutaman ainakin muistan tässä — sellaisia kelpoisuustason muutoksia, joissa siir-
tymäsäännös on ollut vain pari vuotta ja joka ikisen on tarvinnut siinä vaiheessa hankkia
uusi kelpoisuus, joten tämä on todella tämmöinen pehmeä malli näissä kelpoisuuksissa. 

Sitten täällä on peräänkuulutettu sitä, miksi päiväkodin johtajan pitää olla maisteri. Jos
olette lukeneet hallituksen esitystä, niin ainakin täällä yksityiskohtaisissa perusteluissa sa-
notaan näin: ”Vähimmäiskelpoisuuden asettamista esitetyllä tavalla puoltaa se, että toi-
minnasta vastaavan johtajan johtotehtäviin sisältyy entistä voimakkaammin päiväkodin
varhaiskasvatukseen kuuluvan pedagogiikan ja työntekijöiden pedagogisen osaamisen
johtamista ja suunnittelua.” Hän on siis tämmöinen pedagoginen johtaja. Varhaiskasvatuk-
sen sosionomilla on sosiaalialan tutkinto ja kasvatustieteen maisterilla on kasvatustieteel-
linen tutkinto, joten heillä on vähän erilainen lähtökohta ja näkökulma asiaan. Kumpaakin
tarvitaan, ja kummallakin on omat vahvuutensa. Tämä on tärkeä havaita. [Jukka Gustafs-
son: Kysymyshän on täydennysopinnoista!]

Ja lastenhoitajat ovat erittäin tärkeitä. Lastenhoitajat itse tietävät, että päiväkoti ei pyöri
ilman heitä, ja totta kai heidän asemansa pitää turvata. He ovat olleet huolissaan siitä, että
heitä ei tarvittaisi enää tulevaisuudessa, mutta se ei pidä paikkaansa. He eläköityvät aika
runsaasti tulevina vuosina, mikäli näihin tilastoihin on luottamista, ja varmasti näin on,
koska he ovat nyt olemassa siellä töissä. Me tiedämme kyllä sen. 

Kaiken kaikkiaan tämä on hyvä lakiesitys, ei kuitenkaan vielä valmis, vaan sitä pitää ke-
hittää eteenpäin, niin kuin kaikkea muutakin. Meidän pitää huomioida se lapsen etu, [Pu-
hemies koputtaa] ja se pidetään tässä koko ajan ensisijaisena.

17.21 Hanna Kosonen kesk: Arvoisa herra puhemies! Minulla itselläni on kaksi lasta, ja
kokemusperäisenä asiantuntijana voin kertoa ryhmäperhepäiväkodeista, julkisesta ja yksi-
tyisestä puolesta ja myös kahden eri kaupungin käytännöistä. Voin myös todeta sen, kuin-
ka arvokasta työtä tuo päiväkotien henkilöstö kaiken aikaa siellä tekee lastemme kanssa ja
45



Pöytäkirjan asiakohta PTK 70/2018 vp
kuinka lopulta ihmiset siellä vaikuttavat. Tämä varhaiskasvatuslaki on äärimmäisen tärkeä
pedagogiikan noston kannalta, mutta lopulta kuitenkin se syli ja turva näille lapsille on
olennaisen tärkeä. He, noin nuoret lapset, eivät opi mitään, jos ei ole turvallinen se ympä-
ristö.

Tämä laki, joka sai meillä sivistysvaliokunnassa aikaan seitsemän lausumaa, on ollut
hyvin hyvin ristiriitainen mutta sillä tavalla myös erinomainen suoritus meiltä kaikilta, että
olemme nyt tässä vaiheessa ja toivon mukaan kohta sitten pystymme tämän virallista-
maan. Tämähän on kuitenkin ollut monien vuosikymmenten saatossa lopulta se tulos, jon-
ka ulos nyt saamme. Tässä näitä huolia on esitetty monienkin puheenvuorojen osalta, ja
meidän lausumamme kyllä mielestäni erinomaisesti vastaavat sitten näihin kaikkiin huo-
liin, mitä siellä asiantuntijakuulemisissakin tuli.

Ensimmäisenä on yhdenvertaisuusnäkökulma, ja edellytämme todellakin, että valtio-
neuvosto seuraa ja arvioi sitten tämän lain vaikutuksia näiden palveluiden yhdenvertaisuu-
den kannalta kaikkialla maassa kaikissa väestöryhmissä.

Sitten tästä henkilöstörakenteesta on puhuttu paljon, ja myös täällä erityisesti oppositio
on nostanut esiin tämän varhaiskasvatusryhmien henkilöstömitoituksen, jota silloin jou-
duimme muuttamaan hallitusneuvottelujen takia. Tähän voisin sanoa sen, että tämä näkyy
hyvin eri tavalla eri kaupungeissa eli ei voi laittaa yhtäsuuruusmerkkiä siinä, miten isoja
lapsiryhmiä kaupungeissa on, vain sillä perusteella, mikä on se suhdeluku, koska on hyvin
erilaisia päiväkotitiloja. Se vaikuttaa siihen, millä tavalla lapset pystyvät siellä toimimaan
ja millä tavalla myös henkilöstö pystyy toimimaan. Minulla on kokemusta pienen kaupun-
gin suhteen, jossa tämä henkilöstömitoitus on nostettu mutta se tila mahdollistaa sen, että ei
ollenkaan tunnu siltä, että siellä olisi ahdasta, mutta sitten taas suuressa kaupungissa tilan-
ne oli aivan päinvastoin. Mutta haasteellinen tämä henkilöstömitoitus kyllä on, se on todet-
tava rehellisesti.

Me edellytämme myös, että henkilöstömitoituksesta poikkeamista ja sitä koskevan
säännöksen toimivuutta ja vaikuttavuutta pikaisesti seurataan, koska tälläkin hetkellä eri
kaupungeissa tätä jatkuvaa poikkeamista on ollut, ja tästä tein myös kirjallisen kysymyk-
sen joku aika sitten. Vaikka tälläkin hetkellä asiasta on voimassa asetus, ettei suhdeluvusta
voisi poiketa jatkuvasti eikä päivittäisesti eikä se saisi kestää koko toimintapäivän ajan
vaan sen tulisi olla luonteeltaan lyhytaikaista ja satunnaista, niin silti joissain kunnissa tätä
rikotaan. Nyt me olemme nostaneet tämän lausuman asteelle ja vaadimme, että todella sit-
ten ryhdytään tarvittaessa pikaisesti lasten edun takaaviin riittäviin lainsäädäntötoimiin,
jotta tätä ei jatkossa tapahdu.

Kolmantena lausumana meillä on tämä varhaiskasvatuksessa tarjottavan tuen sääntelyä
vaativa kattavan kokonaisuuden toivomus, josta ministeri Grahn-Laasonenkin jo vastasi,
että se on valmistelussa, ja tämän hallituskauden aikana toivotaan, että se sitten myös to-
della toteutuu.

Neljäntenä meillä on kielikysymys, jossa otamme huomioon viittomakieliset, sekä suo-
men- että ruotsinkieliset, ja heidän varhaiskasvatuksensa turvaamisen omalla kielellään.

Kolme viimeistä lausumaa koskevat edelleen henkilöstörakennetta, koulutuspaikkojen
riittävyyttä ja valmistuvien määrää, jotta seuraamme sitä todella, että tämä 2030-luvulla
täysin voimaan tuleva laki sitten pystyy toteutumaan tarvittavalla tavalla. Hyvää tässä lais-
sa on se, että tässä tämä voimaantuloaika on riittävän pitkä näiden tiettyjen osien osalta,
jotta todella henkilöstömitoitusta pystytään sitten katsomaan, tuleeko se toteutumaan.
46



Pöytäkirjan asiakohta PTK 70/2018 vp
Äärimmäisen tärkeää on myös se, että alueellisesti ja kielellisesti huolehditaan siitä, että
näitä varhaiskasvatusopettajia koulutetaan eri puolilla Suomea ja Suomen kaikissa osissa.
En voi olla toteamatta sitä asiaa, että tällä hetkellähän koko Itä-Suomessa koulutetaan las-
tentarhanopettajia Joensuussa, jonne koulutus Savonlinnasta siirrettiin, ja siellä katkaistiin
ikävällä tavalla pitkät pitkät perinteet koulutuksesta.

Vielä tuosta viimeisestä lausumasta se, että on erinomaista, että nämä henkilöstön kou-
lutusmahdollisuudet ja mahdollisuudet edetä uralla pyritään turvaamaan.

17.28 Jari Myllykoski vas: Arvoisa herra puhemies! Yritin mahduttaa kaiken vastauspu-
heenvuorooni, mutta ei — kun olen Hämeessä lapsuuteni asunut, niin jää pikkuisen aina
sitten tahti päälle verkkaisuudesta. 

Kuitenkin näistä henkilöstön kouluttautumismahdollisuuksista: On hyvä, että ne ote-
taan tässä erityisesti esille, mutta täytyy vain realistina todeta, että mietintöä antavalla va-
liokunnalla ei ole budjettivaltaa. Me tiedämme jo tälläkin hetkellä vaikkapa rakennusin-
sinöörien koulutuksen osalta, että aikuislinjoille haetaan yhdessä nuoriso-opiskelijoiden
kanssa. Tämä meidän olisi pitänyt mahdollistaa. Mietintöön olisi pitänyt ottaa ehkä roh-
keampi lausunto siitä, että turvaamme aikuiskoulutuspaikkoja siten, että sosionomit saavat
riittävän kouluttautumismahdollisuuden. Se olisi ollut tavallaan se. Nyt on hyvää tekstiä,
niin kuin pitää ollakin, eli pitää olla mahdollisuuksia tulla sitten vaikka johtajaksi, mutta
kouluttautumismahdollisuuksia pitää jo olla niin, että meillä on oikeasti myös aikuispuo-
lella mahdollisuus saada samanlainen opetus, joka mahdollistaa uralla etenemisen. Se olisi
ollut erityisen tärkeää vielä tuoda siihen mukaan.

Mutta kun edustaja Nylander sanoi siitä, onko perheneuvola se paikka vai onko se var-
haiskasvatus, niin jollakin tavalla minä näen sen kokonaisuutena. Tässä perheneuvolajär-
jestelmässä, mikä meillä Suomessa esimerkiksi Imatralla on ollut, huostaanottojen määrä
on laskenut todella voimakkaasti, kun varhaisen puuttumisen mahdollisuus on tehty. Nä-
kisin noin henkilökohtaisena mielipiteenä, että on ehkä parempi, että se ei ole se paikka,
missä vanhemmat kohtaavat päivittäin sitä henkilöä, josta tulee sitten niin sanotusti kante-
lija, vaan että se tulee sieltä yhdeltä taholta, joka pitää yhdessä huolta perheestä, kun kysy-
mys on tapauksista jo ennen esiopetusta, ja jo silloin oltaisiin mukana tässä, että meillä on
tämä perheneuvolajärjestelmä. Olisin vankasti tukemassa etenemistä sen pohjalta. 

Me varmasti olemme yhtä mieltä siitä, että juhlavuoden päätös oli oikea ja voidaan sit-
ten tutkimuksen pohjalta todeta näitä asioita, mitkä ovat hyviä kanavia, että me voimme
laajentaa tätä ajattelua lasten ja perheiden hyvinvoinnin kannalta.

17.31 Jukka Gustafsson sd: Arvoisa puhemies! Yritän sanoa lyhyesti asiani.
Minulla on edessäni tässä Suomen Opettajaksi Opiskelevien Liiton kannanotto eiliseltä

päivältä — en tiedä, kuinka laaja jakelu siinä on ollut. Siinä on otsikko ”Yksityistäminen
uhkaa varhaiskasvatuksen laatua”, ja sitten he toteavat tässä kannanotossaan seuraavaa:
”SOOL on ihmeissään siitä, että varhaiskasvatuksen yksityistämisestä ei ole käyty laaja-
muotoista ja rakentavaa yhteiskunnallista keskustelua esimerkiksi varhaiskasvatuslain uu-
distuksen yhteydessä. Yksityisen sektorin kasvu varhaiskasvatuspalveluiden tuottajana on
päässyt nyt tapahtumaan hiljaisuudessa.”

Täällä varhaiskasvatuslain käsittelyn alkaessa, jolloin opetusministeri oli paikalla, muis-
taakseni edustaja Li Andersson teki ministerille kysymyksen, johon hän ei vastannut. Ky-
symys piti sisällään sen, mitä mieltä ministeri on siitä, että Puolangan kunta on päättänyt
47



Pöytäkirjan asiakohta PTK 70/2018 vp
yksityistää varhaiskasvatuspalvelunsa kokonaan. Siis ministeri ei vastannut tähän lain-
kaan.

En nyt halua olla sillä tavalla ideologisesti tiukkapipoinen. Minusta varhaiskasvatuspal-
veluja on käsitykseni mukaan esimerkiksi Vantaalla ja monissa kaupungeissa, Tampereel-
lakin, [Mikaela Nylander: Porvoossa!] toteutettu pääosin ihan kunniallisesti. Mutta nyt,
kun varhaiskasvatuksen ikään kuin tämmöinen tosiasiallinen asema muuttuu ja vahvistuu,
ikään kuin tämä pedagoginen, kasvatuksellinen puoli, niin kysyisin, mitä mieltä eduskunta
olisi siitä, että Oulun kaupunki on asettanut tavoitteeksi, että yksityisellä varhaiskasvatuk-
sella saa olla vain 35—40 prosentin osuus kunnan varhaiskasvatuslain asiakaspaikoista.
Pidän tätä erittäin korkeana.

Minä olen käynyt vuosien, jopa vuosikymmenten mittaan keskustelua paljon esimerkik-
si ruotsalaisten sosiaalidemokraattien kanssa, jotka ihastelevat sitä, miten Suomen perus-
koulu on kyetty pitämään sillä tavalla kansallisen koulutuspolitiikan sateenvarjon alla, että
menet sinä peruskouluun sitten Paraisilla, Vaasassa tai Rovaniemellä, niin se on yhtä laa-
dukas ja hyvä. Ruotsissa on tuhat yksityiskoulua, siellä on systeemit ja oppimistulokset
huonot. Meillä Suomessa on säädelty aika tiukasti yksityisten peruskoulujen perustamista.
Niitä on joku 60—70, ja ne perustuvat yleensä sitten johonkin pedagogiikkaan, on myös-
kin kristillisiä kouluja, steineria ja niin edelleen. Hyvä, niitä saa olla näin. Mutta jos nyt
tämä varhaiskasvatus siirtyy sillä tavalla irti tällaisesta ikään kuin kansallisesta valvonnas-
ta, seurannasta, arvioinnista ja niin edelleen, niin kyllä tämä tämmöisen syvällisemmän
keskustelun paikka on. Pienet lapset, jotka eivät itse kykene suorittamaan ikään kuin laa-
dunvalvontaa tai vastaavaa — yhteiskunnan tulee siitä huolehtia.

Halusin nyt vain käyttää puheenvuoron sen takia, kun tämä SOOLin kannanotto siihen
minut innoitti ja on kysymys tärkeästä asiasta, joka nyt jää vähän katveeseen kyllä tämän
asian käsittelyn yhteydessä.

17.36 Raija Vahasalo kok: Arvoisa puhemies! Nyt minä en ymmärtänyt ollenkaan, mitä
edustaja Gustafsson sanoi, [Jukka Gustafsson: Kyllä minä voin vielä käyttää puheenvuo-
ron!] koska kyllä yksityiset päivähoidot ovat ihan samalla lailla yhteiskunnan valvonnassa
kuin julkisetkin. Ei niissä ole mitään sellaista eroa.

Mutta halusin tähän edustaja Myllykoskelle puhua, kun hän oli ihan oikeutetusti huolis-
saan näistä koulutusmääristä. Opetus- ja kulttuuriministeriö on sopinut jo nyt tuhannen
aloituspaikan lisäyksistä, ja ne toteutetaan vuosina 2018—2021. On selkeät suunnitelmat
ja on määrärahat varattu ja kaikki, niin että se on hoidossa, plus sitten tämä ei riitä tieten-
kään, vaan sitten meidän pitää myöskin valvoa sitä, että ne jatko-opinnot ja ne polut eteen-
päin ovat oikeasti saatavilla, koska meillähän on tämä elinikäinen oppiminen ja meillä ei
ole pussinperiä tässä koulutusjärjestelmässä ikinä nykyään. Pitää valvoa sitä, ja valiokunta
voi sitä seurata, ja muistan, että aikaisemmin ollaan valiokunnassa seurattukin varsinkin
yliopistollista lastentarhanopettajain koulutusta, ovatko ne yliopistot, vaikka ovat autono-
misia, järjestäneet sitä koulutusta vai eivätkö ne ole järjestäneet, ja kyllä se on toiminut. Se
edellyttää myöskin kansanedustajilta valppautta ja valvontaa tavallaan, että tämä myöskin
käytännössä toteutuu. Tämähän se edellytys tietysti on sille, että tämä hyvä laki käytännös-
sä toteutuu.

17.38 Jari Myllykoski vas: Arvoisa herra puhemies! Juuri näin, että nyt ollaan ajateltu
niin, että resurssit riittävät, mutta kun se budjettivalta ei ole nyt tässä kohtaa se asia, niin sii-
48



Pöytäkirjan asiakohta PTK 70/2018 vp
tä pitää huolehtia. Voin edustajaa kyllä lohduttaa, että aivan varmasti tulemme sen perään
katsomaan.

17.38 Jukka Gustafsson sd: Arvoisa puhemies! Ehdottomasti viimeinen puheenvuoro.
Kysyn edustaja Vahasalolta: onko hän ja onko kokoomus sitä mieltä ja onko se kokoomuk-
sen linja nyt sitten, että jos kunnat yksityistävät peruskouluopetuksen — itse rinnastan var-
haiskasvatuksen merkityksen hyvin rinnakkaisesti peruskouluun — niin pienet kunnat ja
keskisuuret kunnat voivat yksityistää peruskoulut, että tosta noin vaan?

17.39 Hanna Kosonen kesk: Arvoisa herra puhemies! Tässähän on kysymys varhaiskas-
vatuslaista, ja mikä tärkeintä, tämä laki nyt todella asettaa samat vaatimukset kaikille var-
haiskasvatuksen järjestäjille siihen katsomatta, onko kyseessä julkinen vai yksityinen jär-
jestäjä. Ja minusta tähän ei pitäisi sotkea nyt peruskoulukeskustelua, vaan tällä hetkellä on
olemassa jo se tilanne, että meillä on julkisia ja yksityisiä varhaiskasvatuksen järjestäjiä, ja
sitä kautta on tosi hyvä, että tämä laki tulee toivon mukaan kohta voimaan. Tämä todella
selkeyttää järjestäjien lakisääteisiä velvoitteita mutta ei niinkään luo uusia velvollisuuksia
kunnille.

17.40 Raija Vahasalo kok: Arvoisa puhemies! Täällä nyt häiritsee meikäläistä se, että
täällä joka asiassa ja varsinkin tämän lakiesityksen kohdalla halutaan väkisin tehdä vastak-
kainasetteluja. Yksityinen ja julkinen, eri henkilöstöryhmät ja koulutukset — kaikki laite-
taan vastakkain. [Jukka Gustafsson: En minä vaan tämä järjestö, joka on laittanut kannan-
oton!] Vastakkainasettelun aika on ohi. Kaikki on samanarvoista, kaikkea tarvitaan. Myös
julkista tarvitaan ja yksityistäkin tarvitaan. Kaikkea tarvitaan, ja kun on järjestäjänä julki-
nen taho, niin kuin on, niin sitä myöskin valvotaan.

Ja mitä tulee kouluihin, niin kouluja ei voi noin vain yksityistää, kun se vaatii sen mi-
nisteriön luvan, jonka sitten eri tavoilla saa. Päiväkodit ovat kuitenkin yksityisiä, mutta nii-
tä valvotaan ihan samalla tavalla, ja niiltä pitää vaatia ihan se sama kuin julkisiltakin, ei sii-
nä ole mitään eroa. Meilläkin kunnassa yksityisen päiväkodin henkilöstö saa osallistua nii-
hin samoihin koulutuksiin kuin kunnankin väki. Ei tässä vastakkainasettelua saa tehdä mil-
lään muotoa. Tehdään nyt yhdessä, tillsammans, niin kuin viime vuoden Suomi 100 -tee-
ma oli: ”Yhdessä — Tillsammans”.

17.41 Jani Mäkelä ps: Arvoisa puhemies! Itsekin näkisin tämän päivähoidon tai varhais-
kasvatuksen järjestämisen — onko se julkista vai yksityistä — kunnan tasolla enemmän-
kin kysymyksenä siitä, että resurssit ovat järkevästi käytettyjä, ne ryhmät pysyvät järkevän
kokoisina ja palveluita on tarjolla ympäri kaupunkia. En ymmärrä, mikä laadullinen ero sii-
nä olisi, niin että yksityinen olisi parempaa tai huonompaa kuin julkinen päivähoito, ja tot-
ta kai niitä pitää valvoa samoilla kriteereillä.

En ymmärrä myöskään ajatusta siitä, että varhaiskasvatus tai päivähoito olisi rinnastet-
tavissa peruskouluun, kun kuitenkin päivähoidon pohjimmainen tarkoitus taitaa olla se,
että mahdollistetaan vanhempien käyminen töissä, vaikka heillä onkin lapsia. Ja lapset voi-
vat erittäin hyvin olla myöskin ilman päivähoitoa, he voivat olla myös kotihoidossa. Koulu
on sitten aivan eri asia, koska siellä on tarkoitus opettaa opetussuunnitelman mukaan eri-
laisia asioita, joita tarvitaan tässä yhteiskunnassa elämiseen ja pärjäämiseen.
49



Pöytäkirjan asiakohta PTK 70/2018 vp
17.42 Mikaela Nylander r: Arvoisa puhemies! Aivan lyhyesti. Mielestäni tarvitaan sekä
julkisia että yksityisiä toimijoita varhaiskasvatuspalveluissa, mutta minun mielestäni täy-
tyy muistaa, että on äärimmäisen tärkeätä, että meillä on samat pelisäännöt, samat kritee-
rit. Se ei voi olla niin, että poimitaan vain rusinat pullasta ja sitten sanotaan, että ei tälle lap-
selle, koska on näin ja näin paljon tarvetta tukeen ynnä muuta. Jos ollaan mukana, niin sit-
ten ollaan mukana ihan samoilla säännöillä ja kriteereillä. Mutta molempia tarvitaan.

Yleiskeskustelu päättyi ja asian käsittely keskeytettiin.
50


	4
	14.12
	14.20
	14.28
	14.29
	14.30
	14.31
	14.32
	14.34
	14.35
	14.36
	14.37
	14.39
	14.40
	14.41
	14.42
	14.43
	14.44
	14.46
	14.47
	14.48
	14.49
	14.50
	14.52
	14.53
	14.54
	14.55
	14.56
	14.57
	14.59
	15.04
	15.05
	15.06
	15.07
	15.09
	15.10
	15.11
	15.12
	15.13
	15.15
	15.16
	15.17
	15.18
	15.19
	15.26
	15.34
	15.41
	15.48
	15.55
	16.01
	16.07
	16.14
	16.19
	16.20
	16.21
	16.23
	16.26
	16.33
	16.41
	16.43
	16.44
	16.49
	16.51
	16.51
	16.54
	17.01
	17.02
	17.04
	17.05
	17.06
	17.07
	17.08
	17.10
	17.11
	17.14
	17.21
	17.28
	17.31
	17.36
	17.38
	17.38
	17.39
	17.40
	17.41
	17.42


