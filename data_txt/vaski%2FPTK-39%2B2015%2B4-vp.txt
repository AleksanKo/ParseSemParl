















































DEM32FF.tmpSave.xml


Pöytäkirjan asiakohta PTK 39/2015 vp
Pöytäkirjan asiakohta 

PTK 39/2015 vp

Täysistunto

Torstai 24.9.2015 klo 16.00—18.48

4. Lakialoite laiksi tuloverolain 127 a ja 127 b §:n muuttamisesta
Lakialoite LA 2/2015 vp Hanna Sarkkinen vas ym.

Lähetekeskustelu

Puhemies Maria Lohela: Lähetekeskustelua varten esitellään päiväjärjestyksen 4. asia.
Puhemiesneuvosto ehdottaa, että asia lähetetään valtiovarainvaliokuntaan. (Hälinää)

Nyt pyydän siirtämään keskustelut salin ulkopuolelle. Kyselytunti on nimittäin päätty-
nyt.

Keskustelu

17.04 Hanna Sarkkinen vas (esittelypuheenvuoro): Arvoisa puhemies! Hyvät edustajat!
Nyt on tosiaan käsittelyssä... (Hälinää)

Puhemies Maria Lohela: Odotatteko, edustaja Sarkkinen, hetken. Odotetaan, että sali
rauhoittuu. — Olkaa hyvä.

No niin, kiitoksia! Yritetäänpäs uudestaan. — Arvoisa puhemies! Arvoisat kansanedus-
tajat! Nyt on tosiaan käsittelyssä... (Eduskunnasta: Ei ole mikrofoni päällä!) — Olisiko nyt
mikrofoni päällä? (Eduskunnasta: Ei!) — Onko vieläkään, täällä valo kyllä palaa. (Edus-
kunnasta: Nyt!) — Joko nyt? Kuuluuko? — Nyt kuuluu. No niin, kolmas kerta toden sa-
noo.

Eli tosiaan käsittelyssä oleva lakialoite tuloverolain 127 a ja 127 b §:n muuttamisesta
koskee taloyhtiöiden energiaremontteja. Aloitteessa ehdotetaan, että asunto-osakeyhtiöis-
sä yhtiön nimissä tehtävät energiatehokkuutta parantavat remontit, hajautettua sähkön ja
lämmön tuotantoa edistävät hankkeet ja kiinteistökohtaiset uusiutuviin energiamuotoihin
pohjautuvat energiajärjestelmien asennus- ja korjaustyöt säädettäisiin kotitalousvähennyk-
seen oikeuttaviksi menoiksi.

Tällä hetkellä kerrostaloissa ja rivitaloissa asuvilla ihmisillä ei ole yhtä hyviä mahdolli-
suuksia remonttien kotitalousvähennyksiin kuin omakotitaloissa asuvilla. Tämä johtuu sii-
tä, että kerrostaloissa ja rivitaloissa suurimmat remontit tehdään taloyhtiöiden nimissä ei-
vätkä taloyhtiöiden nimiin tehtävät remontit ole osakkaille vähennyskelpoisia menoja. Iso
osa asunto-osakeyhtiöiden remonteista jää nykyisen lainsäädännön kotitalousvähennys-
säädösten ulkopuolelle, kun vastaavissa remonteissa omakotitaloasujat hyötyvät kotita-
lousvähennyksestä. Tämä asettaa ihmiset verotuksessa eriarvoiseen asemaan ja hidastaa
taloyhtiöiden intoa tehdä energiatehokkuutta parantavia remontteja ja toteuttaa talokohtai-
sia uusiutuvan energiantuotannon hankkeita.
 Tarkistettu
4.0



Pöytäkirjan asiakohta PTK 39/2015 vp
Aloitteessa siis esitetään asunto-osakeyhtiöiden omistajien kotitalousvähennyksen laa-
jentamista energiaremonttien osalta myös taloyhtiöiden tekemiin remontteihin. Ideaali oli-
si, jos kotitalousvähennysmahdollisuus olisi yhtiössä asuville kaikilta osin samanlainen
kuin omakotiasujille, mutta muutoksen rajaaminen koskemaan vain yhtiöiden energiare-
montteja on perusteltua kustannusnäkökulmasta ja yhtiöiden tarpeellisten energiaremont-
tien vauhdittamisen näkökulmasta. Jotta Suomi voisi siirtyä hajautetun uusiutuvan ener-
giantuotannon ja energiatehokkuuden aikakauteen, pitää myös vanhat asunto-osakeyhtiöt
saada mukaan tekemään tarpeellisia energiaremontteja.

Lakialoitteessa ehdotetaan, että asunto-osakeyhtiöiden osakkaat voisivat vähentää vero-
tuksessa energiatehokkuutta parantavista tai hajautettua energiantuotantoa edistävistä
asennus- ja remonttihankkeista aiheutuvia työkustannuksia enimmillään 2 400 euroa vuo-
dessa. Summa vastaa nykyistä kotitalousvähennystä, eli aloitteessa on kyse kotitalousvä-
hennyksen soveltamisalan laajentamisesta.

Tällä hetkellä omakotiasujia tuetaan talokohtaisten uusiutuvan energian järjestelmien
rakentamiseen jo kotitalousvähennyksellä, mutta vastaavaa tukea ei ole asunto-osakeyh-
tiön asukkaille. Kotitalousvähennys voisi olla asunto-osakeyhtiöiden energiahankkeissa
ratkaiseva kannustin, joka laskisi huoneistokohtaisia kustannuksia kynnysrajan alle, ja ta-
lokohtaisia järjestelmiä lähdettäisiin toteuttamaan. Siksi kotitalousvähennyksistä annetta-
via säädöksiä pitäisi muuttaa myös niin, että asunto-osakeyhtiöiden energiaremonteissa
voisivat asukkaat saada kotitalousvähennystä omistus- ja maksuosuuksien suhteessa.

Mikäli Suomessa ollaan tosissaan uusiutuvan ja hajautetun energian lisäämisessä ja
energiatehokkuuspotentiaalin hyödyntämisessä, pitää myös kansalaiset ja asunto-osakeyh-
tiöt saada mukaan energiaremonttiin. Esimerkiksi isoissa kerrostaloyhtiöissä olisi paljon
potentiaalia rakentaa katoille kiinteistökohtaisia aurinkoenergiajärjestelmiä, joiden avulla
asukkaat voisivat itse tuottaa sähköä ja lämpöä omiin tarpeisiinsa ja myydä ylijäämän verk-
koon. Lisäksi vanhoissa asunto-osakeyhtiöissä voitaisiin tehdä paljon remontteja, jotka pa-
rantaisivat energiatehokkuutta. Lakialoitteen myötä asunto-osakeyhtiöiden osakkaat voisi-
vat vähentää verotuksessa esimerkiksi kerrostalon katolle asennettavat aurinkopaneelit tai
yhtiön poistoilman talteenottojärjestelmän aiheuttamia kustannuksia. Uskon, että lainmuu-
tos tekisi hankkeisiin ryhtymisen nykyistä houkuttelevammaksi ja nähtäisiin entistä enem-
män näitä tarpeellisia energiaremontteja.

Energiatehokkuus on yksi tärkeimmistä ratkaisuista ilmastokriisiin. Ympäristön kannal-
ta parasta energiaa on se, jota ei tarvitse tuottaa ollenkaan. Energiansäästö syntyy pienistä
puroista. Siksi tarvitaan juuri tämän lakialoitteen kaltaisia pieniä uudistuksia, jotka yhdes-
sä parantavat koko Suomen energiatehokkuutta. Energiatehokkuuden parantamisessa pii-
lee myös uusia työpaikkoja Suomelle. Cleantech-yritysten suurin kasvupotentiaali on ener-
giatehokkuutta parantavalla alalla. Todennäköisesti kotitalousvähennyksen laajentaminen
maksaisi itsensä nopeasti takaisin lisääntyneinä työpaikkoina, energiatoimialan kehittymi-
senä ja tuontisähkön tarpeen laskuna.

Energiantuotannon tulevaisuus on hajautetussa tuotannossa. Asukkaat, taloyhtiöt, maa-
tilat, kylät ja yritykset tuottavat tulevaisuudessa itse kasvavan osan tarvitsemastaan ener-
giasta erityisesti biopolttoaineilla, aurinkoenergialla ja pientuulivoimalla ja myyvät mah-
dollista ylijäämäsähköä muille kuluttajille. Hajautettuun ja pientuotantoon enemmän no-
jautuva energiajärjestelmä ei ehkä ole suurten sähköyhtiöiden toivelistalla, mutta se tukee
energiatuotannon kotimaisuutta, huoltovarmuutta ja ympäristöystävällisyyttä sekä vaihto-
2



Pöytäkirjan asiakohta PTK 39/2015 vp
tasetta. Yhteiskuntapolitiikalla pitää tukea tätä siirtymää kohti hajautetumpaa energiatuo-
tantojärjestelmää.

Muita mahdollisia keinoja edistää vanhojen asunto-osakeyhtiöiden energiaremontteja
olisivat esimerkiksi valtiontakaus vihreän energian lainoille, kotitalouksille ja taloyhtiöille
sekä Aran myöntämä uusiutuvien energiaremonttien valtiontuki taloyhtiöille. Energia-
hankkeita voisi tukea myös esimerkiksi alentamalla aurinkopaneelien arvonlisäverokan-
taa, yhdenmukaistamalla ja helpottamalla kuntien lupakäytäntöä ja mahdollistamalla ha-
jautetun energiatuotannon tuntikohtainen nettomittarointi sähkön pientuottajille.

Meillä on keinoja edistää hajautettua ja uusiutuvaa energiantuotantoa ja asumisen ener-
giatehokkuutta, mikäli meillä on siihen tahtoa. Meidän on otettava kansallisesti päämäärä-
tietoisia askelia kohti uusiutuvaa, hajautettua, tehokasta ja älykästä energian tuotanto-, ja-
kelu- ja kulutusjärjestelmää.

Toivottavasti tätä aloitetta ei haudata ainakaan vain sen takia, että se on laitettu alulle op-
position riveistä. — Kiitos.

17.11 Aino-Kaisa Pekonen vas: Arvoisa puhemies! Tämä edustaja Sarkkisen lakialoite
on erittäin konkreettinen ja käsittelee erittäin tärkeää asiaa. Kotitalousvähennystä kehittä-
mällä voimme parantaa koko Suomen energiatehokkuutta. Energiatehokkuus ja hajaute-
tut, uusiutuvat energiamuodot ovat yksi tärkeimmistä ratkaisuista ilmastokriisiin, ja mei-
dän täytyy panostaa niihin nykyistä enemmän. Energiaremontti täytyy tehdä teollisuuden
ja liikenteen lisäksi myös kotitalouksissa. Mielestäni onkin hyvä idea, että kotitalousvä-
hennys laajennettaisiin omakotitaloasukkaiden lisäksi myös rivi- ja kerrostaloasukkaiden
käyttöön. Lisäksi, kuten edustaja Sarkkinen äsken totesi, energiatehokkuuden parantami-
sessa on suuri potentiaali suomalaisten työpaikkojen synnyttämiseksi. Energiatehokkuu-
desta on puhuttu paljon, mutta tähän asti Suomi ei ole tehnyt asian eteen riittävästi. Me tar-
vitsemme lisää juuri tällaisia konkreettisia esityksiä. 

Toivottavasti tämä edustaja Sarkkisen lakialoite etenee myötätuulessa täällä eduskun-
nassa reippaasti ja saamme ehkä vielä lisää vastaavia hyviä ideoita.

17.12 Jari Myllykoski vas: Arvoisa rouva puhemies! Täytyy ilolla tervehtiä tehtyä laki-
aloitetta, ja toivon todellakin, että tähän paneudutaan, koska tämähän on juuri sitä, mitä
hallituskin haluaa ajaa. Erityisesti olisin toivonut kyllä, että keskustalaiset kansanedustajat
olisivat olleet tässä keskustelussa mukana ja tukemassa tavallaan heidän itsensä omia ta-
voitteita hajautetun ja uusiutuvan energian käyttömahdollisuuksien lisäämisestä.

On todella tärkeätä, että sellainen elementti kuin kotitalousvähennys voidaan ulottaa
koskemaan myös asunto-osakeyhtiöitä ja niissä asuvia ihmisiä, koska se antaa mahdolli-
suudet vähän laajempienkin ratkaisujen tuomiseen, ja on mahdollista, että juuri tällaisen la-
kialoitteen kautta Suomeen syntyy uusia referenssejä siitä, kuinka voidaan esimerkiksi
asuinkerrostaloissa luoda omia energiankäyttöjärjestelmiä. Luodaan nyt ensin markkina,
eli avataan tämä, minkä jälkeen toimijat eri aloilla voivat lähteä innovoimaan niitä erilaisia
menetelmiä, kuinka parhaiten pystyvät tuottamaan sellaisia vähennyskelpoisia ratkaisuja,
että tulevat näille markkinoille. Eli tärkeintä olisi nyt, että hallituksessa otetaan tämä asia
erinomaisen positiivisena vastaan ja jo viime hallituskaudella monasti ja sitä edelliselläkin
esillä ollut nettomittarointi tuotaisiin yhdessä uudelleen keskusteluun, sillä juuri sellaiset
menetelmät, joihinka yksittäinen ihminen voi osallistua ja joista palkitaan, voivat mahdol-
3



Pöytäkirjan asiakohta PTK 39/2015 vp
listaa sen, että me etenemme riuskemmin askelein siinä, että ilmastonmuutosta jokainen
yksilö voi omalta osaltaan tehokkaammin ehkäistä.

Vielä lopuksi, arvoisa puhemies, täytyy sanoa, että tämä oli kymmenen pisteen lakialoi-
te.

17.14 Krista Mikkonen vihr: Arvoisa puhemies! Itse myös kannatan vahvasti tätä edus-
taja Sarkkisen tekemää aloitetta, ja kuten tässä on edellä tullut, tässä on itse asiassa äärim-
mäisen monia hyviä erilaisia puolia, mitä tämä toteutuessaan tuo tullessaan. Se sekä työl-
listää — jos me ajattelemme, että me laajennamme kotitalousvähennyksen käyttöä — se on
erittäin merkittävä energiatehokkuuden näkökulmasta ja sitä kautta ilmastonmuutoksen
torjunnassa, ja se tuo myös mahdollisuuden kehittää uudenlaisia energiatehokkaita mene-
telmiä ja sitä kautta voi avata jopa tuotteita, mitä viedä maailmalle.

Haluaisin muistuttaa tässä vielä siitä, että on syytä sitten myös varata näihin energiate-
hokkuusrahoja, joita kunnat sitten käyttävät, riittävä määrä, jotta sitä avustusta voidaan
saada sitten näihin energiaremontteihin kaikkialla, jos tätä vielä laajennetaan.

17.15 Sari Tanus kd: Arvoisa rouva puhemies! Edustaja Sarkkisen tekemä lakialoite on
todella hyvä. Itse olen iloinen, että sain sen käsiini siinä vaiheessa, kun se oli lähtemässä
eteenpäin, ja sain myös sen olla allekirjoittamassa. Ihmettelin itse asiassa, että tällaista ko-
titalousvähennystä on voitu käyttää omakotitaloissa mutta tällaisissa asunto-osakeyhtiöis-
sä se ei ole ollut mahdollista, ja ajattelin, kuinka eriarvoisessa asemassa asujat ovat olleet.
Näkisin itse, että tämmöinen asunto-osakeyhtiössä asuvien asukkaiden mahdollisuus täl-
laisiin remontteihin kotitalousvähennyksen alaisuudessa on todella sellainen asia, mikä
täytyy saada nopeasti käytäntöön. Sillä on iso työllistävä vaikutus, ja niin kuin edelliset pu-
hujat esittivät, sillä on monta monta hyvää positiivista vaikutusta.

Toivoisin, että tämä lakialoite ei jäisi pitkäksi aikaa käsittelyyn vaan saisimme sen mah-
dollisimman nopeasti myös käytäntöön.

Keskustelu päättyi.

Asia lähetettiin valtiovarainvaliokuntaan.
4


