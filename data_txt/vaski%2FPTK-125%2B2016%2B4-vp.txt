















































DEMBFF3.tmpSave.xml


Pöytäkirjan asiakohta PTK 125/2016 vp
Pöytäkirjan asiakohta 

PTK 125/2016 vp

Täysistunto

Perjantai 2.12.2016 klo 12.59—13.29

4. Hallituksen esitys eduskunnalle tehostetusta kumppanuudesta ja yhteistyöstä Euroopan 
unionin ja sen jäsenvaltioiden sekä Kazakstanin tasavallan välillä tehdyn sopimuksen hy-
väksymisestä sekä laiksi sopimuksen lainsäädännön alaan kuuluvien määräysten voimaan-
saattamisesta

Hallituksen esitys HE 118/2016 vp
Valiokunnan mietintö UaVM 10/2016 vp

Osittain ainoa, osittain toinen käsittely

Puhemies Maria Lohela: Osittain ainoaan, osittain toiseen käsittelyyn esitellään päiväjär-
jestyksen 4. asia. Ensin päätetään ulkoasiainvaliokunnan mietinnön UaVM 10/2016 vp
pohjalta ainoassa käsittelyssä sopimuksesta ja sitten toisessa käsittelyssä lakiehdotuksesta.

Keskustelu

13.02 Simon Elo ps: Arvoisa rouva puhemies! Kazakstanin parlamentin alahuoneen pu-
hemies Nurlan Nigmatulin vieraili joitakin kuukausia sitten täällä Suomessa, ja itselläni-
kin oli kunnia kuulla hänen ajatuksiaan Suomen ja Kazakstanin ja myös EU:n välisistä suh-
teista. Tämä on siinä mielessä merkittävää, että Suomelle Kazakstan on suurimpia kauppa-
kumppaneita Keski-Aasian maiden joukossa ja Kazakstanille EU on suurin kauppakump-
pani, kolmasosa Kazakstanin viennistä menee EU:hun.

Suomihan viettää ensi vuonna 100-vuotisitsenäisyysjuhlallisuuksiaan, ja Kazakstan
viettää tänä vuonna 25-vuotisitsenäisyysjuhlallisuuksiaan. Suomi myös osallistuu ensi ke-
sänä Expo 2017 -tilaisuuteen Astanassa Kazakstanissa ja on sillä tavalla vahvasti mukana
kaupankäynnissä tällä merkittävällä alueella.

Lisäksi, arvoisa puhemies, Kazakstaniin liittyy hyvin vahvasti maan naapuruus Kiinan
kanssa. Kazakstan on merkittävä valtio sillä reitillä, mille tulee niin sanottu uusi silkkitie
eli reitti Kiinasta tuotteiden kuljettamiseksi maateitse Keski-Eurooppaan ja aina myös tän-
ne Pohjois-Eurooppaan asti. Kun tähän yhdistetään meidän EU-jäsenyytemme ja Baltian
linkki Suomeen sekä meriteitse että maateitse Via Baltican kautta, niin tämä yhteys Ka-
zakstanin kanssa ja kaikkien näiden, jotka ovat tämän silkkitien varrella, on myös meille
hyvin merkittävä.

Pidän hyvin tärkeänä, että tämä asia etenee suunnitellusti ja nopealla aikataululla. (Hä-
linää)

Puhemies Maria Lohela: Arvoisat edustajat, pyydän siirtämään muut keskustelut tuonne
salin ulkopuolelle. Täällä on nyt seuraavana puhujavuorossa edustaja Skinnari.
 Tarkistettu
4.0



Pöytäkirjan asiakohta PTK 125/2016 vp
13.04 Ville Skinnari sd: Arvoisa puhemies! Keski-Aasia ja Kazakstan on niin Suomelle
kuin koko Euroopallekin tärkeä kumppani. Käynnistimme eduskunnassa uuden ystävyys-
ryhmän, Keski-Aasian ystävyysryhmän, juuri näistä syistä nykyisen ministeri Mykkäsen
aloitteesta.

Edustaja Elo nosti jo monta olennaista asiaa esille, mutta haluan vielä nostaa esille sen,
että pitkäaikainen tavoitteemme lentoyhteydestä Helsingistä Astanaan, Kazakstanin pää-
kaupunkiin, on toteutumassa ja se samalla täydentää sitä laajaa lentoverkostoa, jota Finn-
air nytkin jo ylläpitää. Samalla haluan sanoa, että kesäkuussa tuleva Astanan maailman-
näyttely on iso haaste meille Suomelle mutta samalla mahdollisuus näyttää osaamistamme
niin Kazakstanissa, Keski-Aasiassa kuin laajemminkin, ihan maailmanlaajuisesti.

13.06 Eero Heinäluoma sd: Arvoisa puhemies! Suomen ulkopolitiikan johto on jo pit-
kään satsannut aika paljon tähän Kazakstan-yhteyteen, ja on luotu säännöllinen poliittinen
kanssakäyminen. Presidentti Niinistö teki tärkeän valtiovierailun muutama vuosi sitten, ja
sitä on seurannut sekä ministereiden vierailuja että myös eduskunnasta aktiivinen kanssa-
käyminen.

On selvää, että taloudellisessa mielessä Kazakstan tarjoaa meille paljon mahdollisuuk-
sia — on kysymys korkeasta teknologiasta, erityisesti ympäristöteknologiasta, myös kai-
vosteollisuudesta — ja toisinpäin sitten Kazakstan on myös kiinnostunut paitsi meidän tär-
keistä vientituotteista myös meidän yhteiskuntamme keskeisistä rakennuspuista.

Kun sanotaan, että talous on tärkeätä ja siinä on paljon käyttämättömiä mahdollisuuk-
sia, me voimme olla tyytyväisiä, että ensi kesäkuussa avattava Finnairin uusi lentoyhteys
tulee ilman muuta tiivistämään kanssakäymistä, ja Kazakstan muodostaa meille Keski-Aa-
siaan selvän sillanpääaseman.

Tämä maailmannäyttely on sekin tärkeä asia. Olen iloinen siitä, että nykyinen hallitus on
tehnyt päätöksen koota myös Suomen osasto tähän Astanan maailmannäyttelyyn. Varsin-
kin taloudellisesti vaikeina aikoina on merkitystä sillä, että olemme maailmalla läsnä.

Kun talouspuolella asioissa on paljon mahdollisuuksia, yhtä tärkeätä on sanoa, että
kanssakäymisessä meidän on tuotava esille myös kansalaisoikeuksiin ja kansalaisyhteis-
kunnan rakentamiseen liittyvät näkökohdat ja ihmisoikeusnäkökohdat. Vuoropuhelun täy-
tyy olla laaja-alaista, ja myös eduskunnan on syytä tässä tuntea oma vastuunsa koko tämän
kanssakäymisen ketjun edistämisessä.

13.08 Mikko Savola kesk: Arvoisa rouva puhemies! Pidän tärkeänä sitä, että tätä Kazaks-
tanin yhteistyötä kehitetään ja kumppanuutta tehostetaan. Vuonna 2012 minulla oli mah-
dollisuus osallistua puolustusvaliokunnan delegaatioon, kun teimme valiokuntavierailun
juurikin Kazakstaniin ja sen naapurimaahan Kirgisiaan. Tästä Kazakstanista jäi kyllä hyvä
ja kehittyvä kuva siellä Keski-Aasiassa. Tuolloin käynnisteltiin näitä yhteistyön tiivistämi-
sen suhteita. Silloin oli puhemiesvierailua samoihin aikoihin, tämän jälkeen myös presi-
dentti vieraili maassa ja niin edelleen.

Kun me haluamme tehostaa meidän vientiämme, haluamme saada omaa talouttamme
kasvuun, me tarvitsemme näitä kumppanuuksia eri puolille maailmaa, ja nämä Keski-Aa-
sian kehittyvät maat ovat yksi keskeinen osa siinä. Terveysalan osaaminen on yksi sem-
moinen, mitä me voisimme tuonne viedä enemmänkin, kuten myös rakennusosaaminen.
Kun maa investoi paljon ja maa rakentaa sisäisesti, suomalaista osaamista ja insinööritai-
toa siellä tarvitaan.
2



Pöytäkirjan asiakohta PTK 125/2016 vp
Tämä maailmannäyttely, joka maahan tulee ja johonka Suomi myös osallistuu, on yksi
hyvä esimerkki tuoda meidän yrityksiämme vahvalla tavalla esiin. Toivon, että moni liike-
miesvaltuuskunta löytää reittinsä Kazakstaniin ja pääsee näin ollen omaa yritystoimintaan-
sa esittelemään, parantamaan omaa vientiään ja sitä kautta Suomen kansantaloutta niin
ikään.

13.09 Eero Lehti kok: Arvoisa rouva puhemies! Suomessa tunnetaan Kazakstan yllättä-
vän huonosti. Se on maantieteellisesti isompi alue kuin Eurooppa kokonaisuudessaan. Se
on jäänyt paitsioon, mutta suomalaisittain siellä olisi erittäin paljon mahdollisuuksia. Tämä
yleisen tunnettuuden heikko taso johtaa siihen, että se ei tule harkintajoukkoon riittävän
usein, mutta se on suomalaiselle yritystoiminnalle erinomainen mahdollisuus.

13.10 Simon Elo ps: Arvoisa rouva puhemies! Tärkeää Kazakstanin osalta ulkopoliitti-
sesti ja turvallisuuspoliittisesti on huomata myös se, että Kazakstan on tuleva YK:n turval-
lisuusneuvoston jäsen ja sitä kautta myös totta kai Suomelle ulkopoliittisesti tärkeä kump-
pani. Tähän sopimukseen liittyen, mikä nyt on käsittelyssä, on tärkeää myös huomata, että
nämä kauppa-asiat on neuvoteltu myös sitä silmällä pitäen, että Kazakstan on liittymässä
myös WTO:n jäseneksi.

Jos vielä tarkemmin ajattelee tätä taloudellista merkitystä, niin EU:n viennin arvo Ka-
zakstaniin viime vuonna oli noin 6,2 miljardia euroa, ja se koostuu itse asiassa sellaisista
asioista, jotka Suomellekin ovat merkityksellisiä: koneista, laitteista, tavaroista. Jos ajatel-
laan koneita ja laitteita erityisesti, niin Suomi on tietysti tässä hyvin keskeisessä asemassa.
Vastaavasti EU:hun Kazakstanista tuli lähinnä öljyä ja kaasua, mutta sitäkin merkittäväm-
pi määrä eli 16,2 miljardin euron arvosta.

Eli kaiken kaikkiaan voi sanoa, niin kuin edustaja Lehti tässä totesi, että tällä maalla, Ka-
zakstanilla, ja tällä sopimuksella on suurempi merkitys kuin mitä välttämättä Suomessa
ymmärretään. Ja kun tämä tosiaan liitetään vielä yhteen tämän uusi silkkitie -hankkeen
kanssa, joka on taas sitten Kiinan kansantasavallan merkittävimpiä projekteja — projekti,
joka logistiikaltaan tulee sellaiselle alueelle, missä asuu 4,4 miljardia maapallon ihmistä —
ja kun nämä projektit kauppa-arvoltaan, infraltaan voivat olla jopa biljoonia euroja, niin
ymmärtää sen, minkälaiset mahdollisuudet tämä tarjoaa Suomen kaltaiselle pienelle maal-
le, jolle niistä biljoonista jo pienempikin siivu on hyvin merkittävä kysymys taloudellisesti.

13.12 Pekka Haavisto vihr: Arvoisa puhemies! On hyvin tärkeää, että Suomi löytää uu-
sia kauppakumppaneita ja että myöskin Euroopan unionin ja Kazakstanin suhde on toimi-
va ja sitä kehitetään. 

Olisin kiinnittänyt huomiota asiaan, jonka edustaja Heinäluoma omassa puheenvuoros-
saan toi esiin, että myöskin ihmisoikeuskysymykset, kansalaisjärjestökysymykset, poliitti-
nen demokratia ovat tärkeitä asioita seurattavaksi. Kazakstan taitaa olla yksi niistä maista,
joissa presidentti on saanut vaaleissa 97 prosentin tuen. Sehän on sinänsä mukava, kun pre-
sidentillä on laaja kannatus, mutta varmasti tässä demokratiapuolella tämmöisen siirtymä-
talouden maan osalta on vielä kehitettävää. Minusta pitää pitää silmät auki myöskin silloin
kun suomalaisina toimitaan maailmalla, että näihin kansalaisjärjestövapauksiin, toimittaji-
en oikeuksiin toimia ja poliittisen demokratian kehitykseen kiinnitetään huomiota. Nämä
ovat myöskin niitä haasteita, joita sitten Kazakstanissa kohtaamme.
3



Pöytäkirjan asiakohta PTK 125/2016 vp
13.13 Ville Skinnari sd: Arvoisa puhemies! Edustaja Haavisto puhui aivan asiaa, ja yksi
Keski-Aasian ystävyysryhmän tehtävä on käydä tätä keskustelua, sitä dialogia monella ta-
solla liittyen myös ihmisoikeuksiin, ei pelkästään siis kaupan asioista. 

Haluaisin kuitenkin muistuttaa, että kyllähän Kazakstan on tehnyt hyviä, hienojakin lin-
jauksia — onnistunut muun muassa linjaamaan sitä, että se on tällä hetkellä ydinaseeton.
Sekin on signaali tässä maailmantilanteessa. Pitää muistaa se, että Kazakstan on jo nyt osa
Euraasian unionia, johon kuuluu siis Kazakstanin lisäksi Venäjä ja Valko-Venäjä. Miksi
tämä on iso asia? Siksi, että tässä maailmantilanteessa, tässä maailmassa, jossa elämme esi-
merkiksi Venäjä-pakotteiden osalta — EU-pakotteiden ja Venäjän vastapakotteiden osalta
— Kazakstan toimii Valko-Venäjän ohella isona mahdollisuutena yhteistyölle vaikeassa-
kin tilanteessa esimerkiksi Venäjän kanssa, kun puhutaan kaupasta. 

Keskustelu päättyi.

Eduskunta hyväksyi hallituksen esityksessä HE 118/2016 vp tarkoitetun sopimuksen siltä
osin kuin se kuuluu Suomen toimivaltaan. Eduskunta hyväksyi ensimmäisessä käsittelyssä
sisällöltään päätetyn, hallituksen esitykseen HE 118/2016 vp sisältyvän lakiehdotuksen.
Sopimuksen ainoa ja lakiehdotuksen toinen käsittely päättyi. Asian käsittely päättyi.
4


