















































DEM1D3C.tmp.xml


Pöytäkirjan asiakohta PTK 61/2018 vp
Pöytäkirjan asiakohta 

PTK 61/2018 vp

Täysistunto

Tiistai 5.6.2018 klo 14.10—17.06

4. Hallituksen esitys eduskunnalle laiksi ulosottokaaren muuttamisesta ja eräiksi siihen liit-
tyviksi laeiksi

Hallituksen esitys HE 71/2018 vp

Lähetekeskustelu

Puhemies Paula Risikko: Lähetekeskustelua varten esitellään päiväjärjestyksen 4. asia.
Puhemiesneuvosto ehdottaa, että asia lähetetään lakivaliokuntaan, jolle perustuslakivalio-
kunnan on annettava lausunto.

Tähän lähetekeskusteluun varataan yksi tunti. Mikäli puhujalistaa ei ehditä annetussa
ajassa käydä loppuun, asiakohdan käsittely keskeytetään ja sitä jatketaan tämän päivän is-
tunnossa muiden asiakohtien tultua käsitellyiksi. Jos keskustelu asiasta puolestaan päättyy
ennen sille varatun määräajan päättymistä, siirrytään päiväjärjestyksen seuraavaan eli 5.
asiakohtaan.

Keskustelu

15.10 Jani Mäkelä ps: Arvoisa puhemies! Hallinnon keventäminen ja byrokratian vähen-
täminen ovat olleet hallituksen kärkihankkeita sen aloittamisesta, vuodesta 2015, lähtien.
Suorastaan suurta harppausta tässä asiassa ei nyt ole nähty, mutta tällaisia yksittäisiä, mel-
ko järkevän kuuloisia pienempiä norminpurku- ja keventämishankkeita on kylläkin ollut
esillä.

Toivoa sopii, että tästä uudesta valtakunnallisesta virastosta ei tule uutta hallintoporras-
ta, jossa on suuripalkkainen johtaja ja virkamiehiä sitä hoitamassa, kun Valtakunnanvou-
dinvirasto ja 22 ulosottovirastoa siihen sisällytetään. Näin emme tietenkään toivo tapahtu-
van, vaan toivomme, että hallituksen laskelmat vaiheittaisista henkilöstösäästöistä toteutu-
vat, kuitenkin niin, että ulosoton palvelutasoa ja asiakkaiden oikeusturvaa ei vaaranneta.
Tätä, toteutuuko se, on syytä seurata ja tarvittaessa ryhtyä korjaaviin toimiin.

15.11 Satu Taavitsainen sd: Arvoisa puhemies! Hyvät edustajakollegat! Hallituksen esi-
tys ulosottokaaren muuttamisesta keskittyy hallintoon ja organisaatioon. Tätä mieluum-
min olisin toivonut hallituksen tuovan parannuksia, jotka helpottaisivat ulosottoon joutu-
neiden ihmisten ahdinkoa.

Suomalaisten eriarvoistuminen näkyy arjessamme. Massatyöttömyyden rinnalle on syn-
nytetty massaulosotto-ongelma. Yli puoli miljoonaa ihmistä on ulosotossa, ja heidät on
syrjäytetty elämään yhteiskunnan ulkoreunoille. Pieni- ja keskipalkkaisiin töihin työllisty-
minen estyy, koska ulosoton jälkeen palkasta jää käteen vähemmän kuin toimeentulotues-
ta.
 Tarkistettu
4.1



Pöytäkirjan asiakohta PTK 61/2018 vp
On todella hälyttävää, että alle 30-vuotiaiden ulosotossa olevien määrä on kasvanut
edellisvuoteen verrattuna yli 4 300 henkilöllä. Kaikkiaan heitä oli jo 31 500. Nuorten lisäk-
si yhä useammat eläkeläiset kärsivät talousvaikeuksista. Yli 64-vuotiaita ulosottovelallisia
oli noin 32 000 — nousua edellisvuoteen nähden 2 000 henkilöllä.

Vanhukset, vammaiset ja työttömät joutuvat herkästi taloudelliseen ahdinkoon julkisen
sektorin sosiaali- ja terveydenhuollon asiakasmaksujen vuoksi. Viime vuonna 320 000 ta-
vanomaista terveyskeskus-, sairaala-, kotipalvelu-, laitos- ja hammashoidon asiakasmak-
sua päätyi ulosottoon. Näiden lisäksi ulosottoon asetettiin 36 000 kappaletta kuntien järjes-
tämän varhaiskasvatuksen päivähoitomaksua. Useat kunnat ja kuntayhtymät ovat myyneet
kuntalaisten asiakasmaksuvelat kansainvälisille perintäyhtiöille. Tämä nostaa kuluja ja
vaikeuttaa maksuvaikeuksissa olevien jo ennestään hankalaa taloudellista tilannetta.

Yksi iso epäkohta on ulosottomiesten palkkaus. Ongelma on mainittu hallituksen esityk-
sen sivulla 15, jossa arvioidaan nykytilaa. Siinä todetaan seuraavasti: ”Kihlakunnanulosot-
tomiesten palkkauksessa noin kolmasosa palkasta tulee perimispalkkioina. Ne määräyty-
vät velallisten maksujen mukaan. Vaikka järjestelmä kannustaa hyviin työsuorituksiin,
lainkäyttötoiminnassa on periaatteellisesti ongelmallista, että toimitusmiehen oma palk-
kaus määräytyy osaksi sen mukaan, minkälaisia ratkaisuja hän tekee. Käytetty maksuke-
hotuksen laji, maksujen ajankohta ja jaksotus, velallisille annetut vapaakuukaudet, lyk-
käykset palkanulosmittaukseen työttömyysjakson johdosta tai pidätyksen alentaminen sai-
rauden tai muun syyn perusteella palkanulosmittauksessa vaikuttavat toimitusmiehen
oman palkkauksen suuruuteen.”

Arvoisa puhemies! Tästä vanhasta järjestelmästä on luovuttava. Ulosottomiehet ovat sa-
malla tavalla valtion virkamiehiä kuin muutkin viranhaltijat, ja heidän tulee hoitaa annetut
tehtävät lakien mukaisesti ja asiallisesti. Ulosottokaaren 21 § kieltää ulosottomiehiltä hyö-
dyn tavoittelun: ”Ulosottoasioita käsittelevä virkamies ei saa asemaansa tai siinä saatuja
tietoja hyväksi käyttäen toimia omaksi tai toisen hyödyksi eikä muutoinkaan sopimatto-
masti tavalla, joka on vastoin asianosaisen etua tai joka on omiaan horjuttamaan luottamus-
ta ulosottotoimen asianmukaisuuteen tai puolueettomuuteen.” 

Tulospalkkaus on ristiriidassa tämän pykälän kanssa. Omaksi hyödyksi ei saa toimia.
Esimerkiksi ulosottomiehen harkinnan vallassa oleva päätös, annetaanko velalliselle mak-
suvapaa kuukausi, pienentää hänen omaa palkkaansa. Tässä on suuri ristiriita. Maksuva-
paa kuukausi voi olla velalliselle elintärkeä, ja sen epääminen aiheuttaa taloudellisen tilan-
teen pahentumista. Olisinkin toivonut, että oikeusministeriö työnantajana olisi avannut
työmarkkinaneuvottelut ulosottomiesten palkkausten osalta. Tämä olisi voitu korjata työ-
ja virkaehtosopimukseen. Seuraavalla neuvottelukierroksella se viimeistään on tehtävä.
Ulosottomiehet on siirrettävä normaalien virkamiesten palkkauksen piiriin.

Arvoisa puhemies! Toivon, että mahdollisimman moni teistä kollegoista allekirjoittaisi
minun ja edustaja Tolppasen kirjoittaman SDP:n keskustelualoitteen, jossa esitämme, että
eduskunta kävisi ajankohtaiskeskustelun ulosottoon joutuneiden ahdingosta ja heidän ti-
lanteensa parantamisesta. Tämä on todella kokonaisvaltainen, iso asia yhteiskunnassam-
me. — Kiitos.

15.17 Maria Tolppanen sd: Arvoisa puhemies! Ihan alkuun: Olisin todellakin toivonut,
että asianomainen ministeri on täällä paikalla, nimittäin kun puhutaan ulosotosta, niin pu-
hutaan 10 prosentista suomalaisia. Se on iso määrä, mutta sen verran siellä ulosotossa nyt
ihmisiä on.
2



Pöytäkirjan asiakohta PTK 61/2018 vp
Tämä lakiesitys, joka nyt on käsittelyssä täällä, on osin tekninen. Se ei paranna varsinai-
sesti velallisen asemaa mitenkään, päinvastoin välillä tuntuu siltä, että köysi kiristyy kau-
lan ympärillä entisestään. Nyt kun piirejä pienennetään, ulosottomies viedään ensinnäkin
kauas ihmisistä ja enää ei voida voudin kanssa sopia asioista. Joskus on vouteinakin inhi-
millisiä ihmisiä, joiden kanssa voidaan sopia, että nyt jätämme tältä joululta tämän ulos-
oton tekemättä, jotta saat perheellesi järjestettyä joulun, ja jatketaan sitä taas ensi vuonna.
Tämä inhimillisyys katoaa nyt. Tästä voidaan olla useampaa mieltä, onko se laillisesti oi-
kein vaiko ei, mutta inhimillistä se on ollut.

Otan kolme lainkohtaa esille, mitkä ihmetyttivät minua tässä suuresti:
Täällä sanotaan näin: ”Ulosottoviranomaisen lainvastaisesta menettelystä tai velvolli-

suuden täyttämättä jättämisestä saa tehdä hallintokantelun Ulosottolaitoksen keskushallin-
nolle. Hallintokantelun ratkaisee valtakunnanvouti tai hänen määräämänsä johtava hallin-
tovouti.” Minun oikeustajuni mukaan tässä on pukki kaalimaan vartijana. Sama laitos rat-
kaisee, jos samassa laitoksessa on tehty virhe. Sitten kyllä ”valtakunnanvoudin tai apulais-
valtakunnanvoudin toimista tehdyn hallintokantelun ratkaisee oikeusministeriö”. Eivätkö
nämä kaikki kantelut pitäisi ratkaista oikeusministeriössä? Sitten: ”Jos valituskirjelmässä
on ilmoitus siitä, että ulosottomies on tehnyt virheellisen virkatoimen tai laiminlyönyt toi-
men suorittamisen, eikä ilmoitusta voida tutkia muutoksenhakemuksena, käräjäoikeuden
tulee jättää valitus siltä osin tutkimatta ja osoittaa asianomainen kantelemaan Ulosottolai-
toksen keskushallinnolle.” Tätä siis oikein tuetaan, että ei varmasti viedä talon ulkopuolel-
le näitä asioita.

Seuraavankin kohdan, joka ihmetyttää, luen myös kokonaan, jotta ymmärrätte, miksi se
ihmetyttää: ”Jos sivullisen valitus hyväksytään, valtio voidaan sivullisen vaatimuksesta
määrätä osittain tai kokonaan korvaamaan tämän kohtuulliset oikeudenkäyntikulut, jos ku-
lujen jäämistä sivullisen vahingoksi voidaan olosuhteet huomioon ottaen pitää kohtuutto-
mana. Valtio voidaan määrätä korvaamaan myös ulosoton asianosaisen oikeudenkäyntiku-
lut, jos asiassa on sattunut selvä virhe, joka olisi tullut korjata itseoikaisuna. Ennen kulujen
määräämistä valtion korvattaviksi Ulosottolaitoksen keskushallintoa on kuultava.” Eli jos
virhe on tehty ja siitä valitetaan, niin sen jälkeen voidaan mahdollisesti korvata tästä vir-
heestä aiheutuneet kulut tai oikeudenkäynnistä aiheutuneet kulut sille henkilölle, jolle tämä
on viranomaisen toimesta aiheutettu. Olisin halunnut kysyä tästä asianomaiselta ministe-
riltä.

Ja vielä kolmas, jonka senkin lainaan täältä: Tästä minun täytyy sanoa, että olisin toivo-
nut, että tämä lainkohta olisi poistettu kokonaan ulosottokaaresta. Tässä on kysymys todis-
tuksesta ulosottorekisteristä. Kuunnelkaa tarkkaan. ”Jokaisella on oikeus saada ulosottovi-
ranomaiselta nimeämäänsä henkilöä ulosottoasian vastaajana koskeva todistus ulosottore-
kisteristä. Todistukseen merkitään pyynnön esittämispäivää edeltäneiden kahden vuoden
aikana tallennetut seuraavat tiedot.” Kuka tahansa voi siis mennä ulosottomiehen tykö ja
sanoa, että haluaa tietoja vaikkapa edustaja Taavitsaisesta, näinkö? Tätäkö tämä lainkohta
tarkoittaa? Näin minä sen tulkitsen. Mutta ministeri ei ole paikalla, nyt ei voida kysyä.

Se, mitä olisin toivonut tässä, olisi ollut se, että summaariset asiat eli riidattomat asiat —
silloin kun henkilö tietää, että olen velkaa — voitaisiin suoraan siirtää ulosottoon, mikäli
henkilö ei niitä ole jostain syystä maksanut. Ainakaan ei saisi siirtää niitä ensin perintätoi-
mistolle, mikä vain nostattaa kuluja. Tällaisia asioita ovat muun muassa kunnalliset sosi-
aali- ja terveyspuolen asiat, hammaslääkärilaskut, lääkärissäkäynnit, leikkaukset et cetera
et cetera. Toki meillä laissa toisaalla sanotaan, että mikäli nämä laskut aiheuttavat ongel-
3



Pöytäkirjan asiakohta PTK 61/2018 vp
mia perheen elannolle tai estävät tai haittaavat lakisääteisten elatusmaksujen maksamista,
niin näitä maksuja voidaan pienentää tai ne voidaan poistaa kokonaan, mutta tämä on Suo-
messa kuollut lain kirjain, sitä ei juurikaan käytetä.

Ulosotossa tällä hetkellä käy hyvin helposti niin, että kulut ovat suuremmat kuin itse vel-
ka. Se on asia, mihin tämän salin pitäisi puuttua. Kulut eivät koskaan saa kasvaa suurem-
maksi kuin velkapääoma on. Tästä päästäisiin, jos korkolakia muutettaisiin ja jos perintä-
systeemiä muutettaisiin siten, että ensin peritään aina pääoma, sen jälkeen korot ja vasta
viimeiseksi kulut.

Meillä on päässyt kummallinen käytäntö aikaiseksi, elikkä jos henkilöllä on kymme-
neen paikkaan velkaa satanen ja nämä perinnät ovat ulosotossa, niin ulosottomies ottaa jo-
kainen kuukausi esimerkiksi kympin — sovitaan, että se on kymppi, joka otetaan näitten
velkojen lyhentämiseksi — ja hän jakaa sen kympin näille kymmenelle perijälle, joille
tämä henkilö on velkaa, eli jokaiselle tulee 1 euro, ja kun meidän systeemimme mukaan en-
sin otetaan korot, sitten pääoma ja sitten kulut, niin se euro ei riitä edes niihin korkoihin ja
sen takia se itse velkapääoma kasvaa koko ajan. Tämä on kohta, missä tarvittaisiin inhimil-
lisyyttä. Suomalainen on sillä tavalla suoraselkäinen ja rehti kansalainen kuitenkin, että hä-
nen tarkoituksenaan, halunaan ja kovana yrityksenään on maksaa velkansa, mutta kohtuul-
lista on se, että hänelle annetaan mahdollisuus selvitä velkataakastaan.

15.24 Sari Essayah kd: Arvoisa rouva puhemies! Vaikka tässä on viranomaisen toimen
uudelleenjärjestelemisestä elikkä Ulosottolaitoksen perustamisesta kyse, täällä ovat sekä
edustaja Taavitsainen että Tolppanen pitäneet hyvät puheenvuorot liittyen siihen, kuinka
monia suomalaisia ulosotto tänä päivänä todellakin koskettaa, 10:tä prosenttia.

Se, että ulosotossa suurta roolia näyttelevät erityisesti erilaiset terveydenhuollon mak-
sut, on kyllä huolestuttavaa näin sote-uudistuksen aattona, erityisesti kun asiakasmaksu-
lainsäädäntöä ei ole vielä tänne taloon saatu. Siinä mielessä jos ajatellaan, että näillä ny-
kyisilläkin maksutasoilla tällä hetkellä ihmiset kamppailevat sen kanssa, pystyvätkö he
maksamaan näitä terveydenhuollon maksuja, ja että kuitenkin meillä tänä päivänä on ole-
massa maksukatot ja vastaavat, niin kyllä tämä herättää kysymyksen, minkätyyppistä lain-
säädäntöä sitten ollaan tulevaisuudessa tekemässä, ja se on huomioitava.

On myöskin tämä palkkauskysymys, minkä edustaja Taavitsainen tähän liittyen nosti
esille: on tärkeää kyllä huomioida, että voi sanoa, että harva ihminen pystyy vastaavalla ta-
valla niin sanotusti justeeraamaan oman palkkansa kohdalla, eikä riippumattomalle viran-
omaiselle varmaankaan välttämättä tämäntyyppinen ikään kuin bonuspalkkaus ole sove-
lias.

Tämä ulosoton tilanne on johtanut myöskin siihen, että koska palkasta tapahtuu ulosmit-
taus, niin tänä päivänä sellaisenkin henkilön, jonka saattaisi olla mahdollista käydä työssä,
on houkuttelevampaa sitten jäädä siihen tilanteeseen, että on toimeentulotuella, jolloin sii-
tä toimeentulotuesta ei tehdä tätä ulosmittausta. Meillä on tänä päivänä ainoastaan 30 kau-
punkia, jotka antavat tällaista sosiaalista luototusta. Eli henkilö, joka pystyisi saamaan
tämmöisen sosiaalisen luototuksen, pystyisi silloin näistä veloistansa pääsemään, koska tä-
män sosiaalisen luototuksen ehtona on se, että ihmisellä on esimerkiksi työsuhde tai hän
pystyy muuten osoittamaan, että hän saa koko ajan jatkuvaa tuloa. Siinä mielessä tässä on
nyt yksi tällainen, kun puhutaan niistä kannustinloukuista, iso ulosottoon liittyvä kannus-
tinloukku, mikä jättää ihmiset toimeentulotuen varaan, koska ei kannata ottaa työtä vas-
4



Pöytäkirjan asiakohta PTK 61/2018 vp
taan, koska se heikentää heidän elämäntilannettaan, kun he tietävät, että heillä on olemassa
näitä ulosotossa olevia velkoja.

Tosiaan sitten vielä kiinnittäisin viimeisenä huomiota siihen, että tässä asetuksella sää-
detään Ulosottolaitoksen toimipaikoista, laajan täytäntöönpanon ulosoton toimituksen alu-
eellisista toimintayksiköistä ja myöskin perus- ja erityistäytäntöönpanon toimipaikoista.
Tämä antaa valtavan paljon alueellista valtaa nyt asetuksella säädettäväksi, ja siinä mieles-
sä kyllä toivoisin, että myös tähän kiinnitetään sitten huomiota.

15.27 Kauko Juhantalo kesk: Arvoisa rouva puhemies! Tässä asiassa on tietenkin erotet-
tava kaksi täysin eri asiaa toisistaan: On tämä hallinnollinen uudistus, joka kokemuksen
mukaan on varmasti välttämätön. Se yhdenmukaistaa käytäntöä ja tekee siitä yksinkertai-
sempaa sikäli, että se poistaa myös oikeusvarmuuden loukkaamismahdollisuudet juuri eri-
laatuisella menettelyllä ja tapauksiin eri tavalla suhtautumalla. Toinen puoli on sitten tämä
inhimillinen puoli. Ulosotossahan on aina, täytyy muistaa, kaksi parttia: on ulosoton halti-
ja ja velallinen. Heidän intressinsä eroavat hyvin paljon toinen toisistaan. Ulosoton haltija
haluaa tehokkuutta ja nopeutta, ja velallinen haluaa inhimillistä kohtelua, joka on oikeu-
denmukaista ja jossa on näissäkin puheenvuoroissa hyvin esille tulleet seikat. On varmaan
välttämätöntä, että tämmöiset summaariset asiat voitaisiin käsitellä summaarisesti ja oi-
keusvarmasti sillä nopeudella, mikä niissä on mahdollista, ja valtavan suuret ulosottovelat,
lähellä konkurssia olevat ja konkurssiin liittyvät — jotka vaativat monimutkaista ja oikeus-
varmaa käsittelyä nekin ja jotka kuluttavat aikaa — niin, että tämä velkoja ei joudu mittaa-
mattomasti odottamaan eikä myöskään velallinen kärsimään.

Siis paitsi että hallintoa nyt uudistetaan, on kyllä syytä myös mennä tämän ulosoton si-
sällön tarkkaan perkaamiseen ja hoitamiseen niin, että näitä asioita ei olisi näin suurella, 10
prosentin määrällä kuin nyt on. Siellä on erittäin suuri määrä näitä summaarisia asioita,
mutta myös nyky-yhteiskunta houkuttimineen, niin kuin tiedämme, ottaa vallan monesta
ihmisestä ja saa elämään yli varojensa. Houkutukset ovat hetkellisiä, ja niihin on helposti
saatavilla rahaa, ja tämä passivoi osaa lisää. Sellaista elämää ei ole aikaisemmin ollut ja nyt
on. Tähän on syytä hyvin ajankohtaisesti ja nopeudella oikeusministerin kyllä puuttua.
Ulosottoasiaahan on kyllä uudistettu paljolti 90-luvulta lähtien, mutta niin kuin havaitsem-
me, aina on syytä käydä tämä soppa uudelleen läpi ja katsoa tämän päivän tarpeet.

15.30 Maria Tolppanen sd (vastauspuheenvuoro):  Arvoisa puhemies! Tässähän tämä
ulosoton rakenteellinen uudistus, joka nytten tulee, tarkoittaa sitten sitä, että Valtakunnan-
voudinvirastosta ja 22 ulosottovirastosta muodostetaan yksi valtakunnallinen virasto, elik-
kä yksi mammuttivirasto, ja tämä on yksi ongelma tässä. Tässä on se ongelma, että nyt enää
ulosotossa oleva ihminen ja vouti, ulosotossa oleva ihminen ja ulosottomies, eivät kohtaa.
Silloin ei voida enää sopia asioista ja saada asioita menemään ikään kuin inhimillisemmin
eteenpäin. Sen näen tässä, että mitä kauemmas hallinto viedään, mitä kauemmas päätök-
senteko viedään, niin varsinkin silloin, jos puhutaan inhimillisestä puolesta, se on sitä huo-
nompi asia sille velalliselle. Tietysti sen kannalta, jolle ollaan velkaa, asia on parannus.
Hän varmasti saa tehokkaammin rahansa takaisin [Puhemies: Aika!] kuin aikaisemmin.

Puhemies Paula Risikko:  Puhujalistaan.
5



Pöytäkirjan asiakohta PTK 61/2018 vp
15.31 Jari Myllykoski vas: Arvoisa rouva puhemies! Erinomaisia puheenvuoroja käytet-
ty täällä, Taavitsainen ja Tolppanen, ja Essayah komppasi niitä, ja olen aivan samaa miel-
tä. On meillä käsittämätön tilanne, että meillä sosiaalimaksujen puitteissa, kun me käym-
me sairaanhoidossa, terveydenhoidossa, käytämme sosiaalipalveluja, on yli 400 000 suo-
malaista perinnän piirissä. Kuntaliittokin on osin arvostellut kuntien toimintaa, eli sitä kat-
sotaan jopa lain hengen vastaiseksi toiminnaksi.

Kuntien itse pitäisi periä velkojaan, ja tärkeää olisikin, että me voisimme vaikkapa jo täl-
lä kaudella luoda järjestelmän, ennen maakuntauudistusta taikka sote-uudistusta, jossa niil-
le, joille 25 euroa on iso maksu, heti jo siinä vaiheessa tarjottaisiin mahdollisuus lyhentää
tätä maksua 3 euroa kuukaudessa. [Maria Tolppanen: Juuri näin!] Eli kun tehtäisiin mak-
susuunnitelma niille ihmisille, joille henkilökohtaisesti vaikka 50 euron maksu kertamak-
suna on iso, niin emme me aiheuttaisi tahtoen sitä tilaa. Tietysti kunnat ja kuntayhtymät
oman etunsa vuoksi haluavat sen rahan asiakkailtaan, mutta meidän pitäisi inhimillistää
perintää ja tähän liittyviä asioita.

No, toki tämä hallitus on tehnyt myös hyviä asioita. Se, että vuoden työttömänä ollut voi
mennä kuudeksi kuukaudeksi töihin omalla ilmoituksellaan, enää ei tarvitse voudilta pyy-
tää lupaa siihen, voinko minä mennä, on ollut hyvä edistysaskel siihen suuntaan, että pe-
rinnässä olevat ihmiset voivat saada mahdollisuuden olla työelämässä. Tärkeää kuitenkin
olisi, että koko tähän asiaan, mistä on hyvin täällä keskusteltu... — Loppuu aika. [Puhuja
siirtyy puhujakorokkeelle] 

Puhemies Paula Risikko:  3 minuuttia saa puhua. Kyllä se olisi riittänyt, ehkäpä.

Arvoisa rouva puhemies! Jatkan tästä, sillä huomasin, että eksyin jo heti oman puheen-
vuoroni alkuhaminoissa kehumaan edustajia, joittenka erinomaisia puheenvuoroja oli pak-
ko kommentoida. Kuitenkin yhtenä kommenttina vielä edustaja Essayahille, kun hän sa-
noi, että nyt tässä soten aattona, että minä kyllä toivon, että puhuttaisiin vielä kuitenkin aa-
tonaatosta. Ei se sote nyt vielä toivottavasti huomenna tule ja se pukki sen myötä jokaiseen
perheeseen.

On tärkeää, että me näissä perintäasioissa keskitymme juuri siihen, että jokainen osaisi
katsoa netistä tai jostakin, mikä on sen vuodin kuukausipalkka, mitä hän saa, niin oppii ym-
märtämään sen, mihinkä rakentuu, jos oikein muistan, keskimäärin noin 7 000 euron kuu-
kausipalkka. Jotakin on silloin pielessä, jos palkka määräytyy sen perusteella, kuinka ak-
tiivinen olet viemään ihmistä edelleenperintään ja pitämään tätä yllä.

Tähän liittyy myös se asia, että niille ihmisille, jotka joutuvat tänne terveydenhuollon
maksujen takia, yli 400 000 ihmistä Suomessa, tulee luottohäiriömerkintä. Nämä ihmiset
ovat pois normaalista elämästä, ja tätä kun pidetään yllä niin, että se luottohäiriömerkintä
monessa osin on siellä kaksi vuotta, vaikka sinä olet velkasi huolehtinut, niin toivon, että
kun tässä varmaan tämän viikon aikana joukko kansanedustajia tekee identtisen lakialoit-
teen siitä, että kuukaudessa pitää maksuhäiriömerkinnän poistua, kun velka on suoritettu,
niin se etenisi nopeasti vielä tämän hallituksen aikana eteenpäin. Tässä kaksi viikkoa sitten
ministeri Häkkänen sanoikin, että hän on tehnyt selvityksen. No, selvityksen lopputulema
ei ehkä ollut aivan odotusten mukainen, mitä siitä tässä kohtaa tiedän.

Arvoisa rouva puhemies! Jotakin meidän pitää tehdä, perinnästä ei saa tulla velalliselle
jatkuva, kasvava taakka. Velanantajalla pitää olla joku vastuu siitä, kuinka paljon hän on...
Jokaisen velallisen pitää huolehtia velastaan, jokaisen velkojan pitää saada velkansa takai-
6



Pöytäkirjan asiakohta PTK 61/2018 vp
sin, mutta tämän asiakassuhteen pitää olla keskiössä eikä sen, että joku hyötyy siinä välissä
ja velallisen taakka, taloudellinen taakka, kasvaa jatkuvasti. Tähän toivotaan muutosta.

Ja niin kuin edustaja Juhantalo sanoi, aina määräajoin tämä soppa pitää selvittää. Jospa
tällä kertaa otetaan sieltä pois ne sattumat, jotka lihottavat juuri niitä välissä olevia perin-
tätoimistoja ja voutijärjestelmää, eli jospa nyt otettaisiin makkarat siitä keitosta pois ja lai-
tettaisiin asiat oikeaan asentoon.

15.38 Joona Räsänen sd: Arvoisa puhemies! Vaikka tässä nyt käsiteltävässä esityksessä
enemmän kysymys on teknisistä asioista ja rakenteellisista muutoksista, niin on hyvä, että
salissa käydään vähän laajempaa keskustelua tästä aihepiiristä. Niin kuin moni edustaja
edellä on todennut, kyllähän nämä ulosottoon liittyvät asiat ovat jälleen pinnalla. Ja jos nyt
ihan määrällisestikin ajatellaan, niin puolta miljoonaa suomalaista tällä hetkellä asia kos-
kee, ja se, mihin edustaja Taavitsainen hyvin viittasi, oli nimenomaan huoli siitä, että näi-
den nuorten määrä, jotka ovat ulosoton piirissä, on tässä kasvanut — kyllä hälytyskellojen
pitäisi jokaisella meillä soida.

Kun tätä laajaa asiaa nyt pohditaan ja mietitään eri ratkaisukeinoja, niin siinä varmaan
nousee esille erilaisia toimenpiteitä:

On paljon puhuttu siitä, mitä tälle suojaosalle voitaisiin tehdä, siitä, olisiko järkevää tätä
suojaosaa nostaa, mikä nimenomaisesti madaltaisi työn vastaanottamisen kynnystä nimen-
omaan pieni- ja keskituloisilla, mikä olisi siinä mielessä järkevää, että saisimme nostettua
ihmisiä takaisin työelämään. Se käsittääkseni on aika yhteisesti sanottu tavoite tässäkin sa-
lissa monesti.

Sitten toisaalta on ihan sopivaa kysyä, onko oikein, että näillä sosiaali- ja terveydenhuol-
lon asiakasmaksuilla, jotka menevät ulosottoon, pystytään bisnestä tekemään. Se on hyvä
kysymys, kun mietitään, mikä se hyvinvointiyhteiskunnan arvolupaus on — se on kuiten-
kin se, että kaikki hoidetaan eikä kenellekään aiheuteta kohtuutonta taakkaa.

Ja ehkä kolmas kysymys liittyy siihen, että kun näitä ulosottotapauksia sitten katsotaan,
niin monesti käy niin, että pienestä pääomasta on kasvanut korkokulujen ja muiden perin-
täkulujen jälkeen kohtuullisen suuri vyyhti, ja vaikka olisitkin ajatellut, että olisit lyhentä-
nyt jo pääoman pois, niin sitten käykin ilmi, että oletkin pelkästään korkoja ja perintäkulu-
ja lyhentänyt ja pääomaa on edelleen jäljellä.

Näiden kokonaisuuksien läpikäyminen vaatisi varmaan myös enemmän aikaa tässä sa-
lissa. Sen takia kyllä lämpimästi kannatan edustaja Taavitsaisen ja edustaja Tolppasen jät-
tämää keskustelualoitetta, jotta tämä asia voitaisiin tässä myös käydä vähän laajemmalla
porukalla läpi ja mietittäisiin sitten ratkaisuja näihin asioihin, jotta kukaan ei musertuisi
Suomessa velkataakan alle ja jotta jokaiselle pystyttäisiin näyttämään sitten polku ylös-
päin ja takaisin työelämään, ja sitä kautta se varmasti myös parantaisi ihan koko yhteiskun-
taa.

15.40 Kauko Juhantalo kesk: Arvoisa rouva puhemies! Edellä edustajat Räsänen ja Myl-
lykoski käyttivät hyvin ammattitietoisia ja hyvin osaavia puheenvuoroja. Pyysin puheen-
vuoron sillä hetkellä, kun edustaja Tolppanen erityisesti otti esiin uudelleen tämän, miten
monet nokkelat osaavat ottaa yhteyttä ulosottomiehiin ja kaikki eivät sitä hallitse. Se ei ole
yksinomaan hyvä asia. Ja kuten edustaja Tolppanen juuri ajatteli, kun hallinto keskitetään,
niin mahdollisuus tähän näppäryyteen poistuu. Nimittäin oikeusvarmuus, yhdenmukainen
kohtelu kaikkia kohtaan, on kyllä hyvin tärkeä elementti tuossa oikeudentunnon toteutu-
7



Pöytäkirjan asiakohta PTK 61/2018 vp
misessa. Pelkkä näppäryys ja osaaminen, se että ottaa yhteyttä juuri henkilökohtaisesti
henkilöön, joka toteuttaa yhteiskunnan järjestelmää, ei ole pelkästään hyvä asia. Ja kun sel-
lainen, joka on nuhteeton ja kaiken yrittää toteuttaa muttei ota henkilökohtaisesti yhteyttä,
joutuu sitten käytännössä kärsimään, niin ei ole silloin tasaisesti toteutunut tämä yhteis-
kunnan järjestelmä.

Minä pidän tätä uusimista hyvänä, mutta niin kuin edellä monet, monet puheenvuorot
osoittavat, sisältö kaipaa perkaamista. Jälleen kerran on mentävä uudelle tasolle, etenkin
— niin kuin edustaja Räsänen toi esiin taas kerran — tässä nuorten ongelmassa. On se hir-
veä tilanne nykyjärjestelmässä, jos nuori joutuu leimatuksi, joutuu kirjatuksi ja nimi säilyy
epäluotettavana kansalaisena. Siitä on vaikea ponnistaa eteenpäin. Tämä voimistaa sitä
tahtoa, että tämä on hyvin nopeasti ja hyvin tehokkaasti katsottava nykymalliin sopivaksi.

15.42 Mika Kari sd: Arvoisa rouva puhemies! Halusin vain itsekin sanoa sen, että olen
työskennellyt pitkään velkaantuneiden ihmisten kanssa, jotka ovat joutuneet ulosottokier-
teeseen, ja nähnyt sen, mitä se tekee vanhemmille ihmisille mutta — niin kuin tässä edus-
tajat Juhantalo ja Joona Räsänen toivat hyvin esiin — myös nuorella iällä ja kuinka pitkä
hiha voudilla on läpi vuosikymmenten, kun vouti kerää näitä ulosottoon joutuneita maksu-
ja takaisin.

Haluan kanssa kannattaa kyllä sitä ajatusta, edustaja Taavitsaisen keskustelualoitetta,
joka varmaankin täällä liikkeelle lähtee, että tähän ylivelkaantumiseen ja ulosottoon liitty-
vien asioiden kokonaisuudesta pystyttäisiin käymään laajempi keskustelu ja myös sitä
kautta ehkäisemään ihmisten joutumista kohtuuttomaan asemaan.

Keskustelu päättyi.

Asia lähetettiin lakivaliokuntaan, jolle perustuslakivaliokunnan on annettava lausunto.
8


	4
	15.10
	15.11
	15.17
	15.24
	15.27
	15.30
	15.31
	15.38
	15.40
	15.42


