















































DEMC10D.tmp.xml


Pöytäkirjan asiakohta PTK 28/2018 vp
Pöytäkirjan asiakohta 

PTK 28/2018 vp

Täysistunto

Tiistai 3.4.2018 klo 14.00—16.34

4. Lex Malmi, Laki Helsinki-Malmin lentopaikasta
Kansalaisaloite KAA 1/2017 vp
Valiokunnan mietintö LiVM 4/2018 vp

Toinen käsittely

Ensimmäinen varapuhemies Mauri Pekkarinen: Toiseen käsittelyyn esitellään päivä-
järjestyksen 4. asia. Eduskunta on ensimmäisessä käsittelyssä yhtynyt liikenne- ja viestin-
tävaliokunnan ehdotukseen kansalaisaloitteeseen sisältyvän lakiehdotuksen hylkäämises-
tä. Nyt päätetään eduskunnan lausumasta.

Keskustelu

15.23 Mika Raatikainen ps:  Arvoisa puhemies! En puhu paljon, mutta koetan puhua
asiaa. [Eero Heinäluoma: Kuten?] Valitettavasti Lex Malmi -kansalaisaloite koki nyrkkei-
lytermeillä niin sanotun teknisen tyrmäyksen. Siksipä teen seuraavan lausumaehdotuksen:
”Eduskunta edellyttää, että valtioneuvosto ryhtyy toimenpiteisiin korvaavien lentokenttä-
toimintojen turvaamiseksi pääkaupunkiseudulla hyvien yhteyksien päässä. Ilmailutoimin-
tojen jatkuvuus Malmin lentokentällä on turvattava, kunnes korvaava, vastaavat toiminnal-
lisuudet turvaava lentokenttä on valmistunut.” — Kiitos.

15.23 Timo Heinonen kok: Arvoisa puhemies! Tässä tehdään peruuttamaton virhe. Sitä
kadutaan vielä. Olen pettynyt ja surullinen.

15.24 Leena Meri ps: Arvoisa puhemies! Ensinnäkin totean, että kannatan edustaja Raa-
tikaisen esittämää lausumalisäystä, joka poikkeaa siitä valiokunnan lausumasta, jossa
myös edellytettiin lentokenttätoimien turvaamista, mutta me perussuomalaiset halusimme
siihen nimenomaan, että se tulee tänne pääkaupunkiseudulle eikä siis minne tahansa ja että
Malmin lentokentän toiminta on turvattava siihen saakka, kunnes tuo vastaava kenttä löy-
tyy täältä pääkaupunkiseudulta.

Kävimme jo viimeksi tosi vilkkaan keskustelun tästä Malmin lentokentästä, ja toivon to-
dellakin, että tätä historiallista aluetta ja erittäin tärkeää aluetta ei missään olosuhteissa ra-
kennettaisi — ja hyviä päätöksiä kaikille, jotka kuuntelevat tätä nyt. Pidetään Malmin len-
tokenttä pystyssä.

15.25 Jani Mäkelä ps: Arvoisa puhemies! Edustaja Raatikaisen lausumaehdotus hyväk-
sytyksi tullessaan mielestäni täsmentäisi eduskunnan tahtotilaa. Nythän on niin, että liiken-
ne- ja viestintävaliokunta kylläkin huomioi omassa mietinnössään nämä tarpeet, jotka liit-
tyvät harrasteilmailuun, muuhun pienilmailuun, miehittämättömiin lennokkeihin ja niiden
 Tarkistettu
4.1



Pöytäkirjan asiakohta PTK 28/2018 vp
tilatarpeisiin, lentokenttätarpeisiin, että niihin pitäisi olla korvaava kenttä käytettävissä, ja
tämä on myös valtiovallan pitkäaikainen tahtotila ja toimintalinja. Mutta nyt kuitenkin eri-
laisista poliittisista paineista johtuen tämä valiokunnan ponsi — siitä huolimatta, että se on
tarkoitukseltaan hyvä — on hieman vesittynyt jopa alkuperäisestä valtioneuvoston päätök-
sestä vuodelta 2014. Jos valtioneuvostoa ei velvoitettaisi riittävän täsmällisesti toimimaan
sen eteen, että kenttä löytyisi ennen Malmin kentän mahdollista lopettamista, niin aina on
riski, että toimenpiteet käytännössä jäävät viipymään ja menevät sitä vaikeammiksi, mitä
kauemmas ajassa mennään. Toivottavasti eduskunta tämän ponnen hyväksyy.

15.26 Pekka Puska kesk: Arvoisa puhemies! Kävimme viimeksi tästä asiasta todella hy-
vin laajan keskustelun, jossa tuli aika useasti esille se, että Helsingin kaupunki on tässä
asiassa tekemässä hyvin tyhmän päätöksen.

Tämä lausuma on tietysti hyvä, mutta sillä edellytyksellä, että kaupunki ei ottaisi järkeä
käteen ja muuttaisi päätöstä. Todella toivomme sitä, että tämä päätös vielä Helsingin kau-
pungin piirissä voisi muuttua.

15.26 Eero Heinäluoma sd: Arvoisa puhemies! Malmin lentokenttä on tosi tärkeää työtä
tehnyt, ja siihen liittyy myös paljon kulttuurihistoriallisia siteitä ja tunnesiteitä. Sen takia
Malmin lentokentällä on paljon ystäviä ja moni on ollut huolissaan kentän kohtalosta.

Nyt kuitenkin tilanne on sellainen, että vastoin täällä eduskunnassa käytettyjä puheen-
vuoroja hallitus on jatkanut ja tehnyt tärkeitä päätöksiä ajamalla alas näitä Malmin lento-
kentän toimintoja valtion osalta. Eli tämän hallituksen aikana Rajavartiolaitos lopetti toi-
mintansa täällä, samaten lennonjohtotoiminnot siellä on lopetettu. Helsingin kaupunki ei
ole lentokenttäoperaattori, ei se voi ryhtyä pyörittämään tätä lentokenttää. Ja jos valtio ei
käytä sitä kenttää, niin sen käyttömahdollisuudet ja käyttöasteet ovat todella alhaisia, ikä-
vä kyllä.

Nyt kysymys kuuluu, että mitä tälle tehdään. Sen verran vielä muisti toimii, että satun
muistamaan, että vuosi sitten, ennen kunnallisvaaleja, kävimme tätä asiaa koskevan kes-
kustelun, ja muistissani on, että pääministeri poikkeuksellisesti otti osaa tämän asian käsit-
telyyn kansalaisaloitteen yhteydessä ja ilmoitti, että valtio on valmis aluevaihtoihin Hel-
singin kaupungin kanssa — valtio on valmis aluevaihtoihin. No, siitä meni kaksi tuntia,
kun valtiovarainministeri tuli sanomaan julkisuuteen, ettei mistään tämmöisestä ole kes-
kusteltu hallituksen sisällä. No, nyt on mennyt vuosi. Kysyin tuolla kaupungin konttuuris-
sa käydessäni, että onko Helsingin kaupungille tehty tämmöistä vaihtotarjousta, ja joudun
sanomaan tälle salille, arvoisat kollegat, että ei hallitus ole tehnyt mitään vaihtotarjouksia
maakauppojen osalta, toisin kuin pääministeri täällä sanoi.

Minusta on merkitystä sillä, mitä täältä pöntöstä sanotaan, sanoi kuka tahansa, mutta ai-
van erityisesti, jos hallituksen ministerit esittävät eduskunnalle jonkun lausunnon. Jään nyt
kysymään, tietääkö täällä kukaan tämän hallituksen toimista Malmin lentokentän osalta
yhtään mitään ja mitä näille pääministerin lupaamille [Puhemies koputtaa] aluevaihtokau-
poille on tapahtunut.

15.28 Pia Viitanen sd: Arvoisa puheenjohtaja! Oli hyvä, että edustaja Heinäluoma on ky-
synyt asiaa Helsingistä. Olen aika hämmästynyt tuosta vastauksesta, mikä on tullut, että
mitään yhteydenottoja sitten ei ollut näiden maanvaihtojen osalta. Nimittäin myös minä
osallistuin siihen keskusteluun, mikä tässä salissa käytiin jo runsas vuosi sitten. Siitä kui-
2



Pöytäkirjan asiakohta PTK 28/2018 vp
tenkin alkaa olla jo aikaa, se oli ennen kunnallisvaaleja, jolloin pääministeri toden totta otti
vahvasti kantaa sen puolesta, että valtiolla on tahtoa, ja keskustallakin taisi olla ihan ryh-
mäpäätöskin siitä, että he ovat Malmin puolesta. [Eero Heinäluoma: Oliko se vaalipuhet-
ta?] — Niin, juuri näin. Oliko se vaalipuhetta, kuului silloin kysymys ja epäilymme. — Ja
jo silloin, vuosi sitten, sanoimme, että meitä kiinnostaisi nyt tietää, mitä maan hallitus ai-
koo tehdä, kun tällainen viesti vahvasti annetaan pääministeripuolueesta.

Nyt sitten oli selvinnyt, että ei ole tehty niin sanotusti mitään, ja se on tietenkin, puhe-
mies, hieman hankala asia, koska kuitenkin, jos ennen kunnallisvaaleja annetaan se kuva,
että hallitus haluaa toimia, silloin tietenkin tässä olisi vuodessa ehtinyt jo paljon toimia sin-
ne Helsinkiin päin, jotta tämä olemassa oleva tilanne muuttuisi. Jos kerran valtion tahtotila
muuttuu, niin silloin pitää tehdä jotakin. Muistan edellisviikolta, kun kävimme täällä en-
simmäisen keskustelun Malmista, että silloin muistelimme juuri näitä asioita ja kysyimme
hallituspuolueilta ja hallitukselta, mitä on tehty, ja nyt sitten tiedämme ilmeisesti vastauk-
sen, ainakin maanvaihtojen osalta: tälle asialle ei ole tehty yhtään mitään. Siksi toistan tä-
män saman kysymyksen hallituspuolueille: tiedättekö te nyt, mitä hallitus aikoo tehdä, ja
edellytättekö te nyt esimerkiksi keskustan pääministeri Sipilältä, että hän pysyy sanojensa
takana, niiden sanojen, jotka sanottiin silloin reilu vuosi sitten?

15.30 Mirja Vehkaperä kesk:  Arvoisa herra puhemies! Perustuslain edessä Suomen
kunnilla ja kaupungeilla on suuri itsemääräämisoikeus, ja sitä ei eduskunnan pidä eikä tule
mennä polkemaan. Ja tämän edessä me olemme nyt. On hyvin surullista, että Helsingin
kaupunki ja Helsingin kaupungin päättäjät ovat kaikessa viisaudessaan päättäneet, että
Malmin lentokenttää tällaisenaan ei enää kehitetä eikä säilytetä. Olisi ollut hyvin toivotta-
vaa, että Helsingin kaupunki ja päättäjät ja virkamiehet siellä olisivat tehneet toisenlaisen
ratkaisun, nähneet tarpeen Malmin lentokentän toimintojen — hyvin laaja-alaisten toimin-
tojen, kuten lentoturvallisuuden, huoltovarmuuden, harrasteilmailun, liikelentotoiminto-
jen, älyliikenteen, tulevien miehittämättömien alusten ja kaikkien muiden vastaavien, tä-
män alueen — kehittämiseen kokonaisuudessaan.

Mutta kaupunki on tehnyt toisenlaisen ratkaisunsa, ja siksi luen oikeastaan aika häm-
mentyneenä nyt tätä uutta lausumaehdotusta, jonka edustaja Raatikainen tässä meille esit-
teli, että ”ilmailutoimintojen jatkuvuus Malmin lentokentällä on turvattava, kunnes kor-
vaava, vastaavat toiminnallisuudet turvaava lentokenttä on valmistunut”. Tämähän pitäisi
osoittaa Helsingin kaupungin virkamiehille, pormestarille tai ainakin luottamushenkilöil-
le. Tämä sali on hieman väärä paikka, ja sen takia itse puollan hyvinkin voimakkaasti sitä,
että hyväksymme liikenne- ja viestintävaliokunnassa yksimielisesti hyväksytyn mietinnön
ja sen myötä lausuman — joka on myöskin aika vaikuttava — että ”eduskunta edellyttää,
että valtioneuvosto ryhtyy toimenpiteisiin [Puhemies koputtaa] korvaavien lentokenttätoi-
mintojen turvaamiseksi”.

Ensimmäinen varapuhemies Mauri Pekkarinen:  Vastauspuheenvuorot edustajille Hei-
näluoma, Viitanen, Puska ja Kiuru. Sitten palataan puhujalistaan. 

15.33 Eero Heinäluoma sd (vastauspuheenvuoro):  Arvoisa puhemies! Edustaja Vehka-
perä tässä voimakkaasti syyllisti tästä päätöksestä Helsingin kaupunkia. On kuitenkin syy-
tä muistaa tapahtumien oikea kulku, ja se on se, että edellinen hallitus teki päätöksen, että
valtio luopuu omista toiminnoistaan Malmin lentokentällä, ja sen jälkeen Helsingin kau-
3



Pöytäkirjan asiakohta PTK 28/2018 vp
punki totesi, että sen ei kannata pitää isoa aluetta huomattavassa vajaakäytössä vaan se
kannattaa käyttää asumiskäyttöön, ja tältä pohjalta tehtiin kaava. Tämän jälkeen sitten oli
kysymys, että muuttaako valtio toimintojaan, kun keskusta on nyt pääministeripuolue, kun
täällä keskustalainen pääministeri oli käyttänyt jykevän puheenvuoron, että ryhdytään
aluevaihtoihin niin, että Helsinki saa riittävästi maata asuntorakentamiseen. No, nyt on sel-
vinnyt, että tämmöisiä vaihtoja ei ole, ei ole mitään käynnissä. Eli jos valtio tekisi päätök-
set, että se käyttää Malmin lentokenttää ja antaa asuntotuotantoon sopivaa maata kaupun-
gille, niin uskon, että kaupunki on valmis tekemään uusia päätöksiä, niin kuin [Puhemies
koputtaa] pormestari Vapaavuori on todennutkin.

15.34 Pia Viitanen sd (vastauspuheenvuoro): Arvoisa puhemies! Me puhumme nyt siitä
tilanteesta, että pääministeri on antanut lupauksen ennen kunnallisvaaleja, että tämä Mal-
min lentokenttäasia on lähellä sydäntä ja se hoidetaan ja tullaan tarjoamaan kaupungille
toimia, jotta tämä asia pystyttäisiin hoitamaan. Vuosi on kulunut, mitään ei ole tämän osal-
ta tapahtunut.

Toistan sen mielestäni aika havainnollistavan lauseen, minkä edustaja Heinäluoma sa-
noi, että eihän Helsingin kaupunki ole mikään lentokenttäoperaattori, vaan tässä tapauk-
sessahan, jos halutaan, että tämä tilanne muuttuu, nimenomaan hallituksen täytyy ryhtyä
toimiin, täytyy tuoda Malmille toimintoja, mitä on vedetty pois, ja täytyy myös käydä sit-
ten neuvotteluja kaupungin kanssa. 

Minusta on outoa kuulla, puhemies, ihan oikeasti, että tässä on kulunut vuosi näistä pu-
heista ja näitä yhteydenottoja hallitukselta ei ole tullut. Se on tämän päivän uutinen.

15.35 Pekka Puska kesk (vastauspuheenvuoro):  Arvoisa puhemies! En todellakaan tie-
dä, minkälaisia keskusteluja mahdollisesti on käyty, mutta selvää on se, että Helsingissä
keskusta on voimakkaasti ollut Malmin säilyttämisen kannalla ja myöskin keskustan edus-
kuntaryhmä yksimielisesti. Minusta on hyvä, että lentotoimintaa harjoittava pääministeri
on tässä selvästi myöskin sanonut kantansa. Mutta kuten todettu, tämä on kunnallisen itse-
hallinnon asia, ja voidaan vain toivoa, että Helsingin kaupunki tässä muuttaisi kantaa. So-
pimuksessahan tarvitaan kaksi osapuolta, ja minä en epäile hetkeäkään sitten sitä, etteivät-
kö hallitus ja pääministeri tulisi vahvasti mukaan, jos Helsingin kaupunki tässä jollakin ta-
valla liikahtaisi. Kyllä tämä nimenomaan on Helsingin kaupungin asia, ja kaupunki haluaa
nimenomaan olla tämmöinen moderni eurooppalainen metropolipääkaupunki. Kaupungin
tässä pitäisi liikkua.

15.36 Pauli Kiuru kok (vastauspuheenvuoro): Arvoisa herra puhemies! Minulla on va-
rattuna varsinainen puheenvuoro, jätän varsinaisen päivän uutisen siihen. Haluan tässä mi-
nuutin puheenvuorossa korostaa turvallisuusnäkökulmia. Se uutinen, minkä tulen kohta
kertomaan varsinaisessa puheenvuorossa, ei tiettävästi ole tässä talossa vielä kenenkään
tiedossa. [Eero Heinäluoma: Jaaha!] Se liittyy turvallisuuteen, turvallisuusuhkiin, huolto-
varmuuteen, tämän suuntaisiin asioihin ja siihen, mitä nyt Euroopassa tällä hetkellä ilmai-
lun alalla tapahtuu. Siis juuri tällä hetkellä on joku tilanne päällä, josta me emme vielä tie-
dä oikeastaan juuri mitään. Mutta se liittyy turvallisuuteen ja on asia, joka varmasti puhut-
taa meitä tulevina päivinä. Palaan tähän asiaan seuraavassa puheenvuorossa.
4



Pöytäkirjan asiakohta PTK 28/2018 vp
15.37 Suna Kymäläinen sd (vastauspuheenvuoro): Arvoisa herra puhemies! Täytyy vie-
lä kyllä tähän edustaja Puskan puheenvuoroon siltä osin puuttua, että tässä hyvin vahvasti
syyllistetään Helsingin kaupunkia ja Helsingin kaupungin päättäjiä. Se on kyllä vähän su-
rullista, kun nimenomaan pääministeri itse vuosi sitten tässä salissa otti vallan omiin kä-
siinsä. Tässä suora sitaatti: ”Tämä hallitus on valmis viemään tämän asian, pelastamaan
Malmin lentokentän, jos löydämme Helsingin kaupungilta sopimuskumppanin siinä, että
esimerkiksi maavaihdon kautta löydämme korvaavan alueen, tai jos me pystymme purka-
maan tämän tehdyn sopimuksen. Tämä on tietenkin paljolti kiinni sitten myöskin uusista
valituista Helsingin kaupunginvaltuutetuista.” Aika hyvä vaalipuhe on ollut tässä salissa.
Sitten vuoden verran seisotellaan pöydillä tätä aloitetta ja nyt tuodaan vuosi ennen vaaleja,
ikään kuin vähän helpompana ajankohtana, tämä asia tänne saliin jälleen keskusteltavaksi.
Aika ikävää politikointia [Puhemies koputtaa] näin vakavalla asialla.

Ensimmäinen varapuhemies Mauri Pekkarinen:  Siirrytään puhujalistaan.

15.38 Antero Laukkanen kd:  Arvoisa herra puhemies! Ensinnäkin kannatan edustaja
Raatikaisen tekemää lausumaehdotusta.

Totean tässä, että kun täällä aikaisemmin pääministeri antoi henkisen tukensa Malmin
kentälle, oli se merkittävä kannanotto, vaikka jo silloin oli aistittavissa, ettei Lex Malmi
kestä perustuslain läpivalaisua. Näin ollen se ei ole yhdenkään puolueen vika, että olemme
tässä tilanteessa, vähiten pääministerin.

Aivan oikein, niin kuin täällä on nyt keskusteltu, katse kääntyy Helsingin päättäjiin,
kääntyy nimenomaan siinä mielessä, syntyisikö tällainen aito kolmikanta valtio—Helsin-
ki—hallitus-akselilla, jossa olisi riittävää tahtotilaa ja halukkuutta vielä käydä läpi tämä
Malmin tilanne. Tätä olisin suosittelemassa Helsingille ja sitä, että Helsinki ja valtio olisi-
vat tässä aktiivisia toimijoita.

Mielenkiintoiseksi tässä nyt jää se, aikooko Helsinki olla oikeasti Suomen pääkaupunki
— sellainen, joka tunnistaa koko Suomen edun ja päättää käsitellä tämän Malmin lento-
kenttäasian uudestaan, koska se ei ole vain yksistään ja ainoastaan Helsingille merkittävä
asia vaan se on koko Suomen kannalta merkittävä lentokenttä. Sillä on kiistaton oma paik-
kansa, sillä on historiallinen tausta, on arkkitehtoniset perustelut sen säilyttämiselle, joten
kyllä jään odottamaan tätä Helsingin aloitetta. Pormestari Vapaavuori näyttää olevan erit-
täin ärhäkkä monessa asiassa ja astuu esiin. Hän voisi astua tässäkin esiin ja ottaa aloitteen
omiin käsiinsä.

15.40 Jari Myllykoski vas: Arvoisa herra puhemies! Tuntuu, että kaksintaistelu keskus-
tan ja pormestari Vapaavuoren välillä saa erän 2. Sote on erä 1, ja nyt Malmi on osa 2.

Minun mielestäni, edustaja Laukkanen, te vaaditte nyt väärältä osapuolelta aktiivisuut-
ta. Aktiivinen osapuoli on se, joka on itse halunnut tehdä toimia ja avannut pelin. Muistan,
että pormestari Vapaavuori sanoi, että jos tulee sellainen keskustelukutsu, että Malmista
keskustellaan, niin pormestari ei sitä kiistä vaan tarttuu siihen tilaisuuteen ja on valmis käy-
mään keskustelua, jos se kutsu tulee pääministerin taholta. Tämä hallituskysymys on tullut
nimenomaan siitä, että pääministeri on tehnyt tästä kysymyksen. Täytyy sanoa, vaikka se
oli vaalipuhetta, että se koukku ei pitänyt, sillä keskustan kannatus ei ryöpsähtänyt tällä pu-
heenvuorolla kuitenkaan Helsingissä sille tasolle, mitä ehkä ajateltiin puoluetoimistossa ja
5



Pöytäkirjan asiakohta PTK 28/2018 vp
pääministerin taholta, että sitä voitaisiin käyttää taktisesti hyväksi, että voisi sillä sitten
edistää kunnallisvaalikampanjointia.

Mutta todettakoon se, mikä välihuudoissa ja muissa on tullut esille, että tämä on pitkä-
aikainen prosessi, jota yksikään hallitus ei sinällään pysty päättämään, ei edellinen hallitus
eikä tämä hallitus. Ehkä liikenne- ja viestintävaliokunta olisi voinut omana asianaan tart-
tua tähän viime kaudella tai tällä kaudella jo ennen tätä kansalaisaloitetta niin, että olisim-
me olleet siinä aktiivisia ja huolehtimassa, että Helsinki tulee olemaan sellainen pääkau-
punki, jossa on vaihtoehtoinen lentokenttä.

15.42 Antero Laukkanen kd (vastauspuheenvuoro): Arvoisa herra puhemies! Tässä on
nyt kysymys Lex Malmista ja kansalaisaloitteesta, ei siis yhdenkään puolueen aloitteesta,
vaan Lex Malmista, jossa aloitteen tekijät ovat lähteneet siitä, että he ovat kääntyneet päät-
täjien puoleen niin korkealla taholla kuin se on mahdollista. Tähän eri puolueet ovat rea-
goineet eri tavalla. Edustaja Myllykoski, joskus voi ottaa lusikan kauniiseen käteen, kun
huomaa, että joku asia on niin sanotusti menossa väärään suuntaan. Ja kyllä tässä Helsinki
voi olla aloitteellinen, vaikka marssijärjestys jonkun muun mielestä voisi olla toinen. Asia
on niin merkittävä, että tässä ei nyt kannattaisi nokitella, että kenelle se kuuluu, vaan nähdä
tämä, että tämä on koko Suomen asia, tähän liittyy valtavasti erilaisia näkökulmia.

Ensimmäinen varapuhemies Mauri Pekkarinen:  Ja vielä debatin tässä vaiheessa ehdot-
tomasti viimeinen vastauspuheenvuoro, edustaja Myllykan... koski. [Jari Myllykoski: Myl-
lykangas!] — Anteeksi.

15.43 Jari Myllykoski vas (vastauspuheenvuoro):  Arvoisa puhemies! Myllykangaskin
tuntuu komialle. Se on vähän tasaisempi kuin koski. — Mutta täytyy nyt edustaja Laukka-
selle vielä sanoa, että en minä sanonut missään vaiheessa, että tämä on yhden puolueen.
Minä siteerasin pääministerin omia lausumia ja siihen lainasin sitä, että tämä vaalilupaus
oli huono, koska se ei ainakaan satoa kantanut siellä. 

Kansalaislakialoitteet ovat vasemmistoliiton kansanedustaja Jari Myllykoskelle erittäin
tärkeitä ja kunnioitettavia, ja toivonkin, että tällä kaudella voisimme vielä päätyä siihen,
että perustuslakivaliokunta käsittelisi tekemääni aloitetta, että kansalaislakialoite ei vaih-
du eikä poistu, vaikka eduskunta vaihtuu, eli kansalaismielipide on niin kunnioitettava, että
se ei saa olla vaalikausista riippuvainen.

Ensimmäinen varapuhemies Mauri Pekkarinen:  Ja puhujalistaan.

15.44 Pauli Kiuru kok: Arvoisa herra puhemies! Eduskunnassa yksi pääteemoista, johon
keskityn, kiteytyy sanaan ”turvallisuus”. Turvallisuus liittyy myös ilmailuun, se on yhtey-
dessä huoltovarmuuteen, kansalliseen turvallisuuteen monelta eri näkökulmalta. Se, min-
kälainen järjestelmä on, minkälaiset väistösuunnitelmat ovat, kuinka tiukasti järjestelmät
on ikään kuin ajettu yhteen paikkaan, on kriittinen tekijä. 

Niin kuin tuossa debattipuheenvuorossani sanoin, tässä nyt on sellainen uutinen mah-
dollisesti tulossa, joka saattaa herättää keskustelua hyvinkin paljon tulevina päivinä Suo-
messa ja Euroopassa. Tieto on se, että Eurocontrolin lentotietoja käsittelevä järjestelmä on
tällä hetkellä nurin. Se on punaisella koodilla, ja järjestelmät ja henkilöt ovat siirtyneet
väistöasemiin. Eurocontrol on siis järjestö, monikansallinen järjestö, joka vastaa valtioi-
6



Pöytäkirjan asiakohta PTK 28/2018 vp
den välisistä lennonjohtopalveluista. Siihen kuuluvat käytännössä kaikki EU-maat. Ne
ovat nyt väistötiloissa. 

Sen alustavan tiedon mukaan, mikä minulla on, tällä hetkellä Suomi pystyy käsittele-
mään kaksi lentoa tunnissa. Tällä on tietysti suora yhteys siihen, ovatko meidän järjestel-
mämme yhdessä, onko ne hajautettu, missä määrin lennonjohtopalveluita pistetään yh-
teen, missä määrin lentokenttiä pistetään yhteen, kuinka paljon niitä väistömahdollisuuk-
sia on. 

Jokainen meistä tietää, että turvallisuusympäristö on muuttunut hyvin radikaalisti tässä
viime vuosina. Hybridiuhat, kyberuhat, informaatiovaikuttaminen, Itämeren tilanne — so-
taharjoitukset tälläkin hetkellä tai ihan tulevina päivinä Itämerellä tapahtuvat sellaisella ta-
valla, joka on aikaisempiin vuosiin nähden vierasta, lähellä toisen valtion aluevesirajoja. 

Se, mikä tässä tällä hetkellä on uutinen, on, että nyt ensimmäiset englanninkieliset Eu-
rocontrolin sivut ovat antaneet ensimmäiset lehdistötiedotteet asiasta, ja varmasti Suomen
media seuraa, miten se vaikuttaa Suomeen, kysyy paikallisilta suomalaisilta viranomaisil-
ta, mikä tämä on. 

Tässä yhteydessä on yhtymäkohta Malmin kenttä -asiaan, joka nyt on hyvin pitkälle kä-
sitelty ja siinä asennossa kuin on, mutta kun näitä asioita käsitellään, niin koskaan näissä
asioissa ei voi sivuuttaa turvallisuusnäkökulmaa. Tämä on aivan keskeistä tässä. Jos me
pistämme kaikki kriittiset tekijät yhteen paikkaan ja tapahtuu joku, on se sitten terroriteko
tai ihan joku sähkönsyöttöhäiriö, niin vaikka siellä on varajärjestelmiä, vaikka siellä on
koulutettua henkilökuntaa, vaikka siellä on suunnitelma B ja suunnitelma C, niin jos ne
ovat yhdessä paikassa, ne riskit alkavat kumuloitumaan. 

Kun esimerkiksi puhutaan ilmailusta ja ilmailuonnettomuuksista, tämmöinen riskien
kumuloituminen otetaan aina huomioon. Voi olla, että kestetään yksi riskitekijä, voi olla,
että kestetään kaksi, mutta kun niitä riskitekijöitä alkaa kumuloitumaan enemmän ja enem-
män, niin jossain tulee se raja vastaan, että se toiminta ei ole enää turvallista vaan riskit
muuttuvat todellisiksi ja tapahtuu jotakin, mitä ei toivota tapahtuvan. 

Ilmailussa esimerkiksi huono sää on yksi riskitekijä, väsyminen on toinen riskitekijä,
kiire on kolmas riskitekijä. Henkilökunnan kouluttamattomuus, uusi kalusto, toisilleen vie-
raat henkilöt, toisilleen liian tutut henkilöt, vieras lentokenttä, vieras lennonjohto, vieras
toimintakulttuuri, tämänsuuntaiset asiat, kumuloivat niitä riskitekijöitä, jolloin onnetto-
muuksien vaara kasvaa. 

Katsotaan, mitä tämä tämän päivän uutinen tuo tullessaan, ja toivotaan, että tilanne on
viranomaisilla hallinnassa ja mitään suurempia ei tapahdu. 

15.49 Suna Kymäläinen sd: Arvoisa herra puhemies! Todellakin kysymyksessä on mer-
kittävä kansalaisaloite, ja sinällään harmillisen jatkon on tämä käsittely saanut. Alkuun
tämä oli kansalaisaloitteen tekijöitten kannalta niin lupaavassa vaiheessa, kun täällä pää-
ministeri Sipilä ja ympäristöministeri Tiilikainen, keskustan eduskuntaryhmän puheenjoh-
taja Kaikkonen ja liikenne- ja viestintäministeri Berner pitivät hyvin lupaavia puheenvuo-
roja siitä, kuinka toiminnot Malmilla voidaan säilyttää.

No, sitten pitkän matkan, vuoden verran, kuljettuamme olemme lopulta yleisperusteluil-
taan yksisivuisessa valiokunnan mietinnössä. Toimintoja on siirretty Malmin lentokentäl-
tä Helsinki-Vantaan lentokentälle jo useiden vuosien ajan, ja tosiaan tuossa julkisen talou-
den suunnitelmassa 2015—2018 linjattiin, että Malmin lentokenttä otetaan asuntokäyt-
7



Pöytäkirjan asiakohta PTK 28/2018 vp
töön ja että valtion toiminnot lopetetaan kenttäalueella mahdollisimman nopeasti, viimeis-
tään vuoteen 2020 mennessä.

No, tässä vaiheessa, kun elämme vuotta 2018, kun tässä on vuosi oltu tekemättä mitään,
ei olla otettu Helsingin kaupunkiin yhteyttä maanvaihdoista, kuten pääministeri Sipilä
aiemmin oli luvannut, niin ollaan jo aikataulultaan mahdottomassa tehtävässä. Vuoteen
2020 on kovin vähän aikaa, kun puhutaan lentoliikenteen järjestämisestä tai lentokenttien
mahdollisesta varustamisesta.

Mutta kuten me olemme valiokunnassa todenneet, korvaaville toiminnoille on todella
suuri tarve ja näille erilaisille lentoliikennemuodoille ne täytyy välittömästi yrittää järjes-
tää.

15.51 Ari Jalonen sin: Arvoisa puhemies! Tässä nyt hetken aikaa on saanut tutustua tä-
hän Raatikaisen tekemään lausumaehdotukseen, ja sinänsä on niin kuin houkuttelevaa tart-
tua tuohon lausumaehdotukseen, koska edelleenkin olen sitä mieltä, että valiokunnan jäse-
nistöstä valtaosa on Malmin ystäviä ja haluaa kaikin keinoin turvata sen toiminnot, mutta
kun katsoo tuota tarkemmin ja tietää, että politiikassa yksittäiset sanamuodot ja lausera-
kenteet ovat tärkeitä sen kokonaisuuden ja johtopäätelmän kannalta, niin tuo Raatikaisen
lausumaehdotus on kirjoitettu hieman huonolla suomella, ja siitä jää epäselväksi, ollaanko
siinä huolissaan varsinaisesta lentotoiminnasta, muun muassa siitä turvallisuudesta, mitä
edustaja Kiuru sanoi, vai pelkästään lentokentästä. Sitten pitää ottaa vielä huomioon se to-
siasia, mikä tässä äskenkin tuli, että siellä sopimukset ovat nyt sitten vuoteen 2019 lop-
puun asti voimassa, ja tässä Raatikaisen lausumaehdotuksessa sanotaan ”kunnes toinen
lentokenttä on valmistunut” elikkä ollaan siitä lentokentästä huolissaan, ei niistä uusista
palveluista ja toiminnoista, mitä valiokunta on nostanut. Ja kun esimerkiksi tiedetään, että
Porvoon lähettyvillä on yksityinen lentokenttä rakenteilla ja toisessa suunnassa on Kiika-
lan kenttä, niin käytännössä tämä Raatikaisen lausumaehdotus voi vain kiihdyttää näiden
kenttien rakentamista ja voi jopa hankaloittaa Malmin kentän toimintaa. Valiokunnan mie-
tinnössä tämä kaikki on otettu huomioon.

15.53 Joona Räsänen sd: Arvoisa puhemies! Tätä keskustelua Malmin lentokentän osal-
ta on täällä paljon käyty ja käyty läpi tämä historiaosuus, mistä tässä on kysymys, itse
asiassa 20 vuoden kehityksestä, jossa niin Helsingin kaupunki kuin valtio yhteisymmär-
ryksessä ovat pyrkineet järjestämään asioita siten, että valtio on siirtänyt toimintoja Mal-
min lentokentältä pois ja sitten Helsingin kaupunki on sitä mukaa ottanut Malmin lento-
kenttää mukaan omiin suunnitteluihinsa, minne voivat sitten keskittää asuntorakentamista.
Tämähän on tämä asia pähkinänkuoressa. 

Ja varmasti ihan ymmärrettävistä syistä nyt sitten kansalaisaloitteella yritetään tämä
muuttaa ja turvata Malmin lentokentän toiminta. Eikä siinä mitään, kansalaisilla on oikeus
kansalaisaloitteita tehdä, ja tämä talo sitten niitä käsittelee. Ja tässä mielestäni valiokunta
on kyllä ansiokasta työtä tehnyt omassa mietinnössään, käynyt tämän asian perin pohjin
läpi ja päätynyt siihen, että itse asiassa tämä aloite ei olisi mitenkään ongelmaton myös-
kään ihan perustuslaillisista syistä. 

Mutta sitten se ehkä keskeisempi kysymys, mikä on noussut nimenomaan tämän päivän
keskustelussa, on kyllä se käsienpesu, mitä tämän asian osalta varsinkin keskustapuolue on
täällä nyt harrastanut, kun muistetaan kansalaisaloitteen lähetekeskustelu sieltä vuoden ta-
kaa, jossa pääministeri ja useampi muukin ministeri oli hirveästi sympatiseeraamassa tätä
8



Pöytäkirjan asiakohta PTK 28/2018 vp
asiaa ja lupasi tehdä oman osuutensa. No nyt me olemme kuulleet, että ei tässä mitään vaih-
tokauppakeskusteluita ole käyty. Ei siellä ole kukaan käynyt kaupungintalolla esittämässä
audienssia, että voidaanko keskustella sitten maanvaihdosta valtion ja kaupungin välillä.
Ei tätä ole tehty, vaikka näin annettiin ymmärtää vaalien alla. Ylipäätänsä on vähän huo-
noa, jos tässä politiikassa mennään siihen, että ennen vaaleja puhutaan toista ja sitten vaa-
lien jälkeen toimitaankin toisella tavalla. Tosin tästäkin on hallituspuolueilla ihan hyvät re-
kordit jo ihan sieltä 2015 vaaleista.

15.55 Markku Pakkanen kesk:  Arvoisa rouva puhemies! Valiokunta on todellakin
omassa käsittelyssään huomioinut tämän haasteellisen tilanteen tässä Malmin lentokenttä-
tilanteessa. Siellä on paljon Malmin ystäviä, niin kuin täällä on monessa puheenvuorossa
todettu.

Malmi herättää keskustelua hyvin laajalti Suomessa. Itse ihmettelen täällä sellaisia lau-
suntoja, ettei Helsinki pystyisi muun muassa omalta osaltaan ottamaan lentokenttätoimin-
taa. Suomessa moni pienempikin kaupunki, muun muassa Lappeenranta, on hyvinkin ak-
tiivisesti mukana lentokenttätoiminnassa. Jos maan pääkaupunki haluaa metropolikaupun-
giksi, totta kai se haluaa olla mukana myös tällaisessa, jos vaan tahtoa ja halua Helsingillä
riittää. Pormestari Vapaavuori omissa puheenvuoroissaan on hyvin selkeästi tuonut kuiten-
kin esiin, niin kuin täällä ovat Helsingin edustajatkin sanoneet, että Helsinki tarvitsee ra-
kennusmaata ja käyttää sen siihen tarkoitukseen. Se on helsinkiläisten kuntapäättäjien kä-
sissä, ja näin varmaan tulee tapahtumaan.

Hyvää täällä tässä keskustelussa on ollut, että täällä on rehellisesti todettu se, että edel-
linen hallitus tämän päätöksen teki. Nyt minun mielestäni Helsingin pitää olla se aloitteel-
linen osapuoli tässä, jos se haluaa luopua siitä rakennushankkeesta, niin ettei se tarjoa
gryndereille tällaista mahtavan hyvää rakennusaluetta, vaan haluaa turvata Malmin lento-
kenttätoiminnan. Siksi mielestäni helsinkiläiset kuntapäättäjät ovat tässä ratkaisevassa ase-
massa.

15.57 Sari Essayah kd: Arvoisa rouva puhemies! Kristillisdemokraatit ovat olleet joh-
donmukaisia niin Helsingin valtuustosalissa kuin myöskin tässä salissa, ja me haluaisim-
me säilyttää Malmin lentokentän ehdottomasti ilmailukäytössä. Sen merkitys tulevaisuu-
dessa ilmailussa huoltovarmuuden kannalta ja myöskin sitten tällaisena yleisilmailutuki-
kohtana on laajasti tunnustettu, puhumattakaan sitten Helsingin kaupungin vastuusta ja
koko Suomen vastuusta kulttuuriperinnön säilyttämisessä myöskin ympäristöasiat huomi-
oiden.

Maaperähän ei ole rakentamiseen mitenkään erityisen suotuisaa, ja täytyy sanoa, että
tässä keskustelussa on harmittanut ajatus siitä, että se, että Malmi säilytetään ilmailukäy-
tössä, merkitsisi sitä, että sille alueelle ei pystyisi rakentamaan ollenkaan. Sehän ei pidä
paikkaansa. On esitetty selkeitä suunnitelmia siitä, että mikäli Malmi edelleenkin haluttai-
siin pitää ilmailukäytössä, niin tuolle alueelle voitaisiin maltillisesti rakentaa. Sille voitai-
siin rakentaa ehkä noin 5 000—10 000 asuntoa ihan tiivistämällä sitä asuinrakennuskan-
taa, mikä siellä alueella on, ja käyttämällä niitä reuna-alueita, joita ilmailukäyttö ei välttä-
mättä kaikilta osin edellytä. Siinä mielessä tuntuu, että on hullua, että tätä ajatusta ei ole ha-
luttu lähteä enemmälti tutkimaan ja miettimään, kun todellakin tiedetään, että maaperä ei
ole soveltuva tällaiseen massiiviseen asuntogryndaukseen, mitä tuolle alueelle ollaan nyt-
ten tekemässä.
9



Pöytäkirjan asiakohta PTK 28/2018 vp
Niin kuin täällä joku hyvin sanoi, tässä asiassa on nähty monilta puolilta käsienpesua:
niin on nähty, ja se on kyllä todella ikävää. Kuitenkin uskon, että sellaista yhteistä tahtoti-
laakin tämän asian eteenpäinviemiseksi olisi löytynyt, mutta tuntuu, että kukaan ei halua
nyt tässä vaiheessa enää ottaa vastuuta siitä, että tämä asia päästetään tällä tavalla tämän ta-
lon läpi ikään kuin muotoseikkoihin vedoten.

15.59 Joakim Strand r: Arvoisa puhemies! Personligen anser jag, förutom alla de säker-
hetsaspekter som ledamot Kiuru väldigt bara var inne på, att Malms flygplats helt klart har
en nationell betydelse även med tanke på mindre affärsflyg — liikelentoja ajatellen — de-
ras betydelse ökar.

Helsinkihän itse korostaa usein — ja joskus ja ehkä useinkin syystä — omaa kansallista
merkitystään. Itse olen hieman yllättynyt siitä, ettei tässä nähdä tätä kansallista dimensio-
ta. Minun mielestäni kunnon pääkaupunkiin ja kunnon metropoliin kuuluu tämäntyyppi-
nen kenttä.

Hoppas det går att lösa på något sätt. Jag tycker ledamot Raatikainen har ett ganska bra för-
slag till uttalande som låter så här: ”Riksdagen förutsätter att statsrådet vidtar åtgärder för
att säkerställa ersättande flygplatsfunktioner med goda förbindelser i huvudstadsregionen.
Luftfartsfunktionerna vid Malms flygplats måste finnas kvar tills en ersättande flygplats
med motsvarande funktioner har blivit klar.” 

Jag hoppas i alla fall att man nu i Helsingfors skulle inse den nationella betydelsen och
lösa den här frågan. Det behövs en sådan här flygplats. 

16.00 Mirja Vehkaperä kesk: Arvoisa rouva puhemies! Helsinki tarvitsee ja kaipaa, ja
tulevaisuutta ajatellenkin on olennaista, että täällä olisi citylentokenttä, sellainen, joka
pienilmailuun erityisesti sopisi ja passaisi. Minun täytyy itse sanoa se, että kun ministeri
Berneriä olen kuunnellut rivienkin välistä tämän Lex Malmi -asian kohdalla, niin puhevä-
lit ja neuvotteluyhteydet Helsingin kaupungin kanssa tässä asiassa ovat olleet olemassa ja
ovat edelleenkin. Ei voi sanoa niin eikä väittää, ettei mitään ole tehty, etteikö asioista ole
neuvoteltu, etteikö ole oltu yhteydessä, ja tämä on tullut myöskin meidän valiokunnan kuu-
lemisessa esille.

Pidän tärkeänä sitä, että me keskustelisimme myöskin sen puolesta — kun haluaisimme
säilyttää Malmin lentokentän ja nämä ilmailutoiminnat siellä — että mitä se tarkoittaa val-
tion intressistä ja näkökulmasta. Se ei ole vain mikään tahto tai ele tai hyvää hyvyyttään
toimimista, se tarkoittaa myös puhtaasti rahaa: mikä intressi meillä on pitää jonkun kau-
pungin pienlentokenttää pystyssä, kun moni maakuntakenttä huutaa myöskin varoja ja toi-
mintojen perään myöskin sitä rahaa? Me tulemme varmaan tulevaisuudessakin puhumaan
meidän lentoliikennepalveluverkostosta, että onko se nyt kattava, pitäisikö sen olla laajem-
pi ja niin edelleen, ja sekin kaipaa sitä satsausta.

Mutta minä itse katson kyllä niin — vaikka Malmin lentokenttä palvelee hyvinkin koko
Suomen tarpeita pienilmailun kannalta — että silti toivon ja haluan nähdä, että Helsingin
kaupunki näkee metsän puilta ja tämän pienilmailun räjähdysmäisen kasvun tulevaisuu-
dessa. Helsingin kokoisen kaupungin tulisi itse nyt [Puhemies koputtaa] panostaa siihen,
että Malmin lentokenttä säilyisi.
10



Pöytäkirjan asiakohta PTK 28/2018 vp
16.02 Pia Viitanen sd: Arvoisa rouva puhemies! Edelleen totean — mitä tässä keskuste-
lussa aiemmin muun muassa edustaja Puska kertoi, että mitä olemme täällä tienneetkin ja
todenneet — että keskustan eduskuntaryhmä tuolloin, vuosi sitten, yksimielisesti oli Mal-
min kentän säilyttämisen puolesta. Me tiedämme, että pääministeri tuolloin oli aktiivinen
asiassa ja käytti puheenvuoron, jossa hän kertoi, että valtio tulee toimimaan siihen suun-
taan, että Malmin lentokenttä voi säilyä.

Nyt olemme odottaneet vuoden, ja valtio ei ole tehnyt toimia tämän puolesta. Täällä on
aiemmin todettu, että valtio on kuitenkin tehnyt tietynlaista toimintojen alasajoa siellä
Malmilla, lennonjohtotehtäviä ja Rajavartiolaitoksen tehtäviä on ajettu alas. Luonnollises-
ti, jos nämä vaalienaluspuheet nyt pitäisivät, tietenkin se edellyttäisi sitä, että sananmukai-
sesti valtiolta lähtisi keskustelualoite, keskusteluyhteys näistä asioista, mitä pääministeri
lupasi ennen vaaleja. Siksi minusta on ihan oikein se, mitä edustaja Räsänen täällä äsken
totesi terminologisesti, että aikamoista käsienpesua tässä nyt on keskustan toimesta liik-
keellä.

Siksi, puhemies, minä vielä kerran sanon, että minä toivoisin nyt, että koska kuitenkin
käytiin julkista keskustelua tällä areenalla tästä tärkeästä kansalaisaloitteesta, mitä pidän
hyvänä — ja silloinkin kovasti kiitin ja olin sitä mieltä, että mielestäni aina kansalaisaloit-
teet täytyy käsitellä vakavasti täällä eduskunnassa — niin minä haluaisin sen keskustelun
nimissä kuulla myös pääministeri Sipilän kommentit tähän asiaan. Minä haluaisin kuulla
pääministeri Sipilän kommentit tähän asiaan, mutta niitä en ole kuullut.

16.04 Joona Räsänen sd: Arvoisa puhemies! Todella kun muistellaan tämän kansalais-
aloitteen lähetekeskustelua, niin harvoin on ollut tilanne, että ministeriaitiossa on kolme
ministeriä ollut yhden kansalaisaloitteen lähetekeskustelussa, ja nyt kysymys kuuluu, että
missä ne kolme ministeriä — ministeri Tiilikainen, ministeri Berner ja ministeri Sipilä —
ovat tänään, kun tätä toista käsittelyä käydään. Missä ovat nyt ne puheet siitä, kuten pää-
ministeri todella vuosi sitten totesi, että hallitus on valmis säilyttämään Malmin lentoken-
tän? Miksei niitä puheita sitten täällä tänään kuulla, jos se tahto olisi aito? 

Jos hallituksella todella olisi tahto Malmin lentokenttä pitää ilmailukäytössä, niin kyllä
silloin maan hallitus olisi siirtänyt niitä toimintoja takaisin Malmille, joita sieltä ollaan pois
otettu, liittyen näihin lennonjohdollisiin toimenpiteisiin tai esimerkiksi, jos mietitään vaik-
kapa Rajavartiolaitoksen ilmailutoimintaa. Jos hallituksella todella olisi aito tahto, niin
kyllä jotain olisi varmaan tehty, ja kun mitään nyt ei ole tehty, niin herää tästä se epäilys,
että nämähän olivat vähän tämmöisiä perinteisiä vaalipuheita, eli kunnallisvaaleja ennen
oli helppo lupailla kaikennäköistä, tehdä täällä kampanjaa, ja nyt sitten vaalien jälkeen ei
tarvitse kuitenkaan tätä lunastaa. 

Siinä vaiheessa, kun ollaan itse nostatettu odotukset aika korkealle, niin ei kyllä voi
mennä helsinkiläisten kuntapäättäjien selän taakse piiloon, niin että se on nyt heidän asian-
sa, mitä tässä on tehty. Valtiolla on aina ollut mahdollisuus palauttaa Malmille toiminto-
jaan, joita sieltä on pois otettu, mutta näin ei olla tehty. Tässä asiassa, arvoisa keskustapuo-
lue, kannattaa kyllä katsoa peiliin.

16.06 Ben Zyskowicz kok: Arvoisa rouva puhemies! Seurasin keskustelua tuolla työhuo-
neessa, kun en ajatellut tähän keskusteluun osallistua, mutta tässä keskustelussa ovat vä-
hän jääneet vastaamatta esimerkiksi edustaja Viitasen ja edustaja Joona Räsäsen kysymyk-
set siitä, kun silloin vuosi sitten lähetekeskustelussa pääministerin johdolla kolme keskus-
11



Pöytäkirjan asiakohta PTK 28/2018 vp
taministeriä liputti tämän kansalaisaloitteen hyväksymisen puolesta ja kun puheenjohtaja
Kaikkonen tiesi kertoa, että keskustan eduskuntaryhmä on oikein ryhmäpäätöksen tehnyt
tämän asian puolesta. Ilmaan on jäänyt ja vastaamatta on jäänyt kysymys siitä, olivatko
nämä sellaisia perinteisiä vaalipuheita juuri kunnallisvaalien alla. Ja kun tämä kysymys on
jäänyt ilmaan ja vastaamatta, niin minä voin vastata, että kyllä ne juuri sitä olivat. [Naurua]

16.07 Jari Myllykoski vas: Arvoisa rouva puhemies! Kiitoksia edustaja Zyskowiczille
tuosta vastauksesta, vaikka se nyt hieman saattaa minua tässä hymyilyttää ja puhettani vai-
keuttaa.

Mutta edustaja Essayah toi esille tiedon siitä, että se on rakentamiseen osin jopa epäkel-
poa maata. Tämän kansalaislakialoitteen käsittelyssä, asiantuntijakuulemisessa, tuotiin
esille, että Helsinki rakentaa tällä hetkellä asuntoalueita haasteellisemmalle maapohjalle.
Tämä ei ole mitenkään poikkeuksellisen huonoa pääkaupunkiseutulaista ja helsinkiläistä
rakennusmaapohjaa, vaan nyt tällä hetkellä rakennetaan huonommalle maapohjalle. Joten
että ei tulisi sitä väärää kuvaa, että tämä nyt olisi poikkeuksellisen huonoa ja sen takia sin-
ne ei pitäisi asuntorakentamista laajentaa, niin nimenomaan jo tällä hetkellä rakennetaan
huonommalle maapohjalle, ja kaupunki on sen ratkaisunsa tehnyt ja yhdessä valtion kans-
sa sopinut lentoliikennepalveluiden, Rajavartiolaitoksen lentotehtävien siirtämisestä sieltä
Helsinki-Vantaalle ja sitten erään varuskunnan omaan kohteeseen.

16.09 Mirja Vehkaperä kesk:  Arvoisa rouva puhemies! On tietysti hiukan kiusallista,
että täällä viitataan ministereihin ja edustajiin, jotka eivät ole täällä paikalla, [Suna Kymä-
läisen välihuuto] enkä pysty heidän puolestansa sanomaan heidän mielipidettään asiaan,
koska pääministerillä, niin kuin muillakin suomalaisilla ja ihmisillä, on oikeus omaan mie-
lipiteeseensä, ja hän on sen sillä lailla painokkaasti täällä salissa myöskin sanonut.

Mutta kun valiokunnassa tätä asiaa, kansalaisaloite Lex Malmia, käsiteltiin, niin me
pyysimme perustuslakivaliokunnan näkemyksen asiaan ja oma valiokuntamme sitten itse
tähän substanssiin elikkä liikenteen puolen asiaan perehtyi, ja yksimielisesti totesimme,
että tämä kansalaisaloite sinänsä ei ole perustuslain vastainen mutta itse se törmää siinä on-
gelmatiikassaan kunnallisen itsehallinnon kanssa törmäyskurssille emmekä voi kävellä sen
ylitse. Ja senpä takia itse tätä kansalaisaloitetta Lex Malmista ei pystytä eduskunnassa vie-
mään eteenpäin, mutta lausuma on hyvin tiukka ja velvoittava valtioneuvostolle — niin
pääministerille kuin kaikille muillekin ministereille. Kuten aikaisemmin sanoin, neuvotte-
levana ministerinä Anne Berner on latuja avannut, on keskustellut ja tulee keskustelemaan
edelleenkin lentotoimintojen ja [Suna Kymäläisen välihuuto] pienilmailun Helsingin pään
toimintojen turvaamiseksi tällä pääkaupunkiseudun alueella.

16.10 Eero Lehti kok: Arvoisa rouva puhemies! Olin kymmenkunta vuotta sellaisen yh-
tiön hallituksessa, joka ensi vaiheessa korjasi ja huolsi lentokoneita Malmin lentoasemalla
ja sittemmin Helsinki-Vantaan lentoasemalla.

Helsingin oma halu on ollut saattaa Malmin lentokentän alue asuntorakentamisen
alueeksi, mitä olen suuresti ihmetellyt lähinnä sen takia, että jos Helsinki pystyy jotenkin
ylläpitämään uskoa siihen, että se on kilpailukykyinen pääkonttorien sijoituspaikkana Tuk-
holman, Kööpenhaminan, Pietarin ja mahdollisesti Tallinnan kanssa, niin pitää olla toinen
lentoasema, johonka liikelento-, liikesuihkukoneet pystyvät ilman ajanvarausta käytännös-
sä milloin tahansa tulemaan ympäri vuorokauden. Kansainväliset yhtiöt oikeastaan esittä-
12



Pöytäkirjan asiakohta PTK 28/2018 vp
vät tämän kriittisenä tekijänä, ja tällä hetkellä näyttää siltä, että Helsinki on luopumassa
tästä. Tukholmassa on 100 pääkonttorista 90, Suomessa on ehkä 3, ja tämä tilanne on kär-
jistymässä entistä huonompaan suuntaan.

Se on varmaan totta, että Helsinki rakentaa tällä hetkellä huonommalle maaperälle kuin
Malmin suopohjainen on, mutta niillä alueilla, joilla se rakentaa huonommalle maaperälle,
asunnon neliöhinta on kyllä sitten ihan toisenlainen, on Jätkäsaarta tai tämäntapaista, jossa
meri näkyy. Tuntuu vähän siltä, että tämä on osaoptimointi, joka johtaa myös Helsingin
kaupungin kannalta huonoon lopputulokseen. Se on johtanut jo nyt huonoon lopputulok-
seen monen muun kannalta.

16.12 Pia Viitanen sd:  Arvoisa puhemies! Mitä pitemmälle tämä keskustelu etenee ja
mitä enemmän kuuntelen keskustan hätävarjelupuheenvuoroja, sen hämmästyneempi olen.
Kiitos edustaja Zyskowiczille siitä, että hän vastasi täällä rehellisesti siihen kysymykseem-
me, että oliko kysymys vaalienaluspuheesta, ja edustaja Zyskowicz oli tullut siihen johto-
päätökseen, että kyllä oli.

Mutta, puhemies, ihan oikeasti, kun täällä ennen vaaleja käsitellään tärkeää kansalais-
aloitetta, täällä on kolme keskustan ministeriä mukaan lukien pääministeri vannomassa jat-
koa Malmin kentälle. Sitten kuluu vuosi ja käymme samaa keskustelua ja täällä keskustan
parista paheksutaan, että oppositio esimerkiksi ei saisi edes kysyä hallituksen kannan pe-
rään, koska nämä ministerit eivät ole paikalla. Olisiko kohtuullista olettaa, että nämä mi-
nisterit olisivat nyt samalla innolla paikalla tässä salissa kertomassa, mitä asian eteen on
vuoden aikana tehty? Mielestäni se kuuluu normaaliin päiväjärjestykseen eduskunnassa,
että hallituksen tulee nauttia eduskunnan luottamusta ja meillä on oikeus esittää täällä sa-
lissa hallitukselle kysymyksiä.

Täällä myös todettiin, että kyllähän pääministerillä silloin ennen vaaleja oli omaan mie-
lipiteeseen oikeus. Kyllä, ja hänellä on muuten myös poikkeuksellinen valta toimia oman
mielipiteensä mukaan, ja sehän on tässä kaikista hauskinta, tai ei hauskinta, kaukana siitä
— en tiedä, hullunhauskaa, vai mitä tässä pitäisi sanoa — että hän ei ole vuoteen toteutta-
nut tätä poikkeuksellisen isoa valtaa toteuttaa omaa mielipidettään, minkä hän kuitenkin
kertoi tälle salille ja Suomen kansalle ennen kunnallisvaaleja. 

Ja vielä kolmanneksi, puhemies, täällä vahvistettiin tänään, ja ennen vaaleja keskustan
eduskuntaryhmän puheenjohtaja Kaikkonen kertoi, että tämä on ryhmäpäätös. Eikö edus-
kuntaryhmällä nyt ole mitään sananvaltaa hallituksensa keskustaryhmään päin, kun täällä
ei edes edellytetä, että hallitus nyt vastaisi omilla teoillaan niihin vaateisiin, mitä eduskun-
taryhmä yksimielisesti tuolloin vuosi sitten vielä vaati?

16.14 Pekka Puska kesk: Arvoisa rouva puhemies! Minä olen kyllä aika hämmentynyt
tässä edustajien Räsänen ja Viitanen ja Kymäläinen puheenvuoroista, politisoinnista tässä
asiassa, kun ollaan kaatamassa tätä asiaa, Helsingin kaupungin asiaa, hallituksen ja päämi-
nisterin päälle. Minä kirjasin edustaja Kymäläisen ensimmäisestä puheenvuorosta toivon
mukaan aika tarkkaan, että pääministeri sanoi vuosi sitten, että hallitus on mukana, jos Hel-
sinki on valmis tähän. [Suna Kymäläisen välihuuto — Pia Viitasen välihuuto] Mutta täl-
laista aloitteellisuutta ei ole Helsingin piirissä havaittu, ja asiahan on itsehallinnon perus-
teella Helsingin kaupungilla. Sieltä täytyy tulla aloite. En epäile hetkeäkään, etteivätkö hal-
litus ja pääministeri olisi valmiita neuvottelemaan positiivisesta ratkaisusta Malmin säilyt-
tämiseksi, jos tällaista mahdollisuutta olisi. Käsitykseni on, että asiassa on ollut vuoropu-
13



Pöytäkirjan asiakohta PTK 28/2018 vp
helua, kuten edustaja Vehkaperä sanoi, mutta sitä en tietenkään voi todistaa. Tämä ei mis-
sään tapauksessa ole ollut vaalipuhetta vaan vilpitön halu turvata Malmin jatko useasta
painavasta syystä. Malmin puolustajia on onneksi hyvin monessa puolueessa, [Pia Viita-
nen: Zyskowicz on eri mieltä!] ja viittaan myöskin esimerkiksi edustaja Lehden äskeiseen
hyvään puheenvuoroon. Minusta riitelyn ja syyttelyn sijasta tässä tarvittaisiin yhteistyötä
Malmin ja Helsingin citylentokentän turvaamiseksi. 

Mitä tähän asuntoasiaan tulee, niin kannattaisi kiinnittää huomiota edustaja Essayah’n
esittämään mahdollisuuteen siitä, että jossakin määrin voitaisiin tähän liittää myöskin
asuntotuotantoa. 

16.16 Sari Essayah kd: Arvoisa rouva puhemies! Aivan niin kuin tässä kuulimme, täytyy
sanoa, että harmittaa kovasti, että tätä mahdollisuutta nimenomaan tähän pienimuotoiseen
asuntotuotannon lisäämiseen sillä alueella ei ole otettu tosissaan vaan, niin kuin täällä
edustaja Myllykoski totesi, Helsingissä rakennetaan huonommallekin maaperälle. Se on
todella kyllä sääli, jos rakennetaan. Edustaja Lehti kyllä hyvin sitten sanoi siitä, että miksi
rakennetaan: on ilmeisesti sellaiset tuotto-odotukset vaikkapa niitten merinäköalojen ynnä
muitten lisien suhteen, jolloinka sitten jopa päädytään rakentamaan heikommalle maape-
rälle. Pidemmän päälle varmasti tuollaisella suoperäisellä alueella rakentaminen saattaa
osoittautua äärimmäisen kalliiksi ratkaisuksi, niin kuin on nähty eri puolilla Suomea sel-
laisilla alueilla, joilla on jouduttu jälkikäteen tekemään kalliita paalutusratkaisuja tai vas-
taavia.

Todellakin toivoisin, että edelleenkin oltaisiin valmiita siihen, että tuo alue säilytetään
ilmailukäytössä ja lisätään sitä asuntotuotantoa se noin 5 000—10 000 asuntoa, mikä on
katsottu, että tuota aluetta tiivistämällä, myöskin niitä tiettyjä reuna-alueita rakentamis-
käyttöön ottamalla, voitaisiin tehdä, ja sitten tämä gryndereitten päiväuni jätettäisiin to-
teuttamatta. Siinä mielessä olisin toivonut, että tässä talossa oltaisiin voitu tehdä jotakin
muuta kuin pestä kädet ja näihin muotoseikkoihin vetoamalla tästä asiasta livahtaa. Tässä
kyllä täytyy sanoa, että siinä mielessä näiden kolmen ministerin osalta, jotka tässä lähete-
keskustelussa olivat, olisi toivonut, että he olisivat täällä nyt olleet sitten vastaamassa niis-
tä sanoista, mitä sen lähetekeskustelun aikana olivat tuomassa esille.

16.18 Joona Räsänen sd: Arvoisa puhemies! Kyllä varmaan on niin, että silloin kun täl-
laisessa asiassa, mikä laajasti kiinnostaa, ministerit vielä nostavat ihmisten odotuksia sillä,
että menevät lupaamaan jotain, on ihan oikeutettua, että kun sitten asia lähestyy päätepis-
tettään, niin täältä voidaan kysellä, mitäs tässä matkan varrella on tapahtunut — siitähän
tässä on kysymys — jotta se läpivalaistaan ihmisille. Kun täällä kyselimme edustaja Vii-
tasen kanssa, että olivatko nämä vuosi sitten nyt sitten ihan vain vaalipuheita, niin myös
hallituksen omasta piiristä kyllä myönnettiin edustaja Zyskowiczin suulla, että ”kyllä, näin
oli”, ja siltähän ne ovat näyttäneet.

Kun, edustaja Vehkaperä, tässä totesitte, että tätä asiaa nyt ei voida hoitaa, koska perus-
tuslaki, niin eihän perustuslaki sitä estä, jos hallitus olisi esimerkiksi päättänyt siirtää toi-
mintoja takaisin Malmille. Ei sitä perustuslaki estä. Perustuslaki kyllä estää sen, jos lähde-
tään tämmöistä yksittäistä kaavamuutosta sitten purkamaan yksittäisellä lainsäädännöllä.
Se ei ole ongelmatonta. Mutta sitä ei mikään perustuslaki estä, että ne toiminnot, jotka Mal-
milta on aikaisemmin siirretty pois, voitaisiin siirtää takaisin, jos hallituksella olisi tahtoa,
mutta tämmöistä tahtoa käsittääkseni ei ole. Tai kun tästä keskustan eduskuntaryhmä on
14



Pöytäkirjan asiakohta PTK 28/2018 vp
tehnyt yksimielisen päätöksen, että Malmin säilyttämisen puolesta ollaan, niin varmasti
eduskuntaryhmällä on jonkunnäköistä vipuvartta myös maan hallituksen toimintaan, esi-
merkiksi siinä, että oltaisiin sitten varattu ne määrärahat sille, että esimerkiksi Rajavartio-
laitoksen kopteritoiminta vietäisiin takaisin Malmille. Ei tällaisia aloitteita kyllä tässä sa-
lissa ole nähty, ja siinä mielessä tulemme vain siihen loppupäätökseen, että kyllä, kysymys
on käsienpesusta ja kysymys oli vuosi sitten aikamoisista vaalipuheista.

16.20 Suna Kymäläinen sd: Arvoisa rouva puhemies! Jatkaisin kyllä vielä samasta ai-
heesta, mistä edustaja Puska ja edustaja Vehkaperä tässä kovin pyrkivät vakuuttamaan, et-
tei tässä olisi ollut kysymys keskustan osalta niin sanotuista vaalipuheista. Kyllä se aika
vahva vakuutus kansalaisaloitteen tekijöille on, jos koko keskustan eduskuntaryhmä tekee
yksimielisen päätöksen olla pelastamassa Malmin lentokenttää ja sitten täällä tosiaan
marssitetaan kaikki ministerit pitämään vakuuttavia puheenvuoroja, aina pääministeriä
myöden. Onhan tämä nyt, hyvänen aika, kansalaisaloitteen tekijöille ja kansalaisaloitteen
allekirjoittaneille aika ikävä lopputulema näitten kauniiden puheiden jälkeen ja sen jäl-
keen, kun ollaan sanottu, että... Te, edustaja Vehkaperä, puhuitte lintuperspektiivistä, siitä,
että olette katsoneet Helsinkiä lintuperspektiivistä ja täällä olisi paljon viheralueita, joita
voisi rakentamiseen tarjota ja niin poispäin, ja nyt kerrotte, että hallituspuolueista on sit-
tenkin, teidän vakuutuksenne mukaisesti, oltu yhteydessä Helsingin kaupunkiin, vaikka
täällä Helsingin kaupungin edustajat ovat sanoneet, että näin ei ole tapahtunut, mutta jos on
tarjottu, niin kerrotteko, mistä niitä vaihtoehtoisia alueita on sitten Helsingille tarjottu, kun
te tämmöistä tiedätte. Ja ehkä te voitte myös vastata siihen kysymykseen, että miksi tämän
kansalaisaloitteen käsittely venyi näin pitkälle, vuoden päähän, miksi tämän piti maata
pöydällä, miksi tähän ei reagoitu aiemmin — kun täällä nyt sitten on tullut kehitysideoita,
että miten voitaisiin kehittää ja muuta, niin tässähän hukattiin yksi vuosi. 

16.22 Eero Lehti kok: Arvoisa rouva puhemies! Olen seurannut tätä keskustelua ymmär-
tääkseni yli 30 vuotta. Alkuvaiheessa ympäristö koki lentoliikenteen häiritsevänä tekijänä,
sen jälkeen lentokoneiden äänentasot ovat olennaisesti alentuneet, ja tänä vuonna tulevat
markkinoille ensimmäiset sähkökäyttöiset pienlentokoneet. Kehitys kulkee sähkökäyttöi-
syyden suuntaan rivakasti sitä mukaa, kun akkuteknologia kehittyy.

Lähin tiedossani oleva kenttähanke korvaamaan Malmia on Askolassa. Muitakin on tut-
kittu. Sipoon Boxissa on todettu sopiva maaperä, mutta maanomistajat eivät oikein tykkää.
Mäntsälää on tutkittu. Kaikissa näissä Malmin kenttää kauempana olevissa on se huono
puoli, että elinten siirrot ovat niille hankalia, ja niitäkin nämä pienlentokoneet käytännössä
hoitavat. 

Olisi todella syytä, että Uudenmaan liitto katsoisi tämän asian kokonaisuutena eikä vain
kuntarajojen sisällä. Silloin kun Vuosaaren satamarata rakennettiin, se olisi pitänyt yhdis-
tää suoraan sinne Kerava—Porvoo-radan puoliväliin, jolloin Sipoon alueesta olisi tullut
selvästi, sanoisiko, junaliikenteen kannalta toimiva asuinalue. Tämä Malmin vaihtoehto on
kyllä mielestäni lyhytnäköinen, ja hyvän kenttäpaikan löytäminen yhtä hyvältä paikalta
kuin Malmi on käytännössä mahdotonta.

16.23 Pauli Kiuru kok: Arvoisa rouva puhemies! Tässä rupeaa kaikki olennainen ole-
maan sanottuna, mutta tästä turvallisuusasiasta kun itse puhun, niin eurocontrol.int kertoo,
että nyt varajärjestelmät on saatu kohtuullisesti toimimaan. Aikaisemmin kerroin siis, että
15



Pöytäkirjan asiakohta PTK 28/2018 vp
Euroopan lennonjohtojärjestelmä on punaisella ja on siirrytty varajärjestelmiin. Tämä on
vakava muistutus siitä, että tämmöinen virtuaalikahdennus ei välttämättä riitä, vaan tarvi-
taan ihan todellista kahdennusta poikkeuksellisiin tilanteisiin. Se saattaa tuntua vähän pi-
rujen maalailulta seinille silloin, kun tilanne on kutakuinkin normaali. Lumisade ei ole mi-
kään epänormaali tilanne, se on ennustettava tilanne. Näitä tapahtuu jatkuvasti, mutta pal-
jon suurempia, vaikeasti ennustettavia asioita voi tapahtua. Meidän täytyy olla myös sil-
loin valmiina, ja vaihtoehtoiset kentät ovat aika kaukana tästä Malmilta.

16.25 Sami Savio ps: Arvoisa puhemies! On kyllä erittäin helppo yhtyä edustaja Viitasen
äsken esittämään näkemykseen siitä, että hallituksen ministerien ja erityisesti keskustan
johtavien ministereiden olisi ollut erittäin hyvä olla paikalla kertomassa tänään täällä edus-
kunnassa, mitä he ovat aidosti tehneet kuluneen vuoden aikana saadakseen Helsingin kau-
pungin päättäjät neuvottelupöytään tai sitten vaihtoehtoisesti esimerkiksi siirtämään toi-
mintoja takaisin Malmille, kuten edustaja Räsänen tässä äsken totesi. Onpa tällaista kes-
kustelua sitten käyty tai ei, siis keskustelua ministerien ja Helsingin kaupungin päättäjien
välillä, niin ainakaan mitään järin konkreettista ei ole saatu aikaiseksi huolimatta keskus-
tan ministerien pontevista kannanotoista juuri ennen kuntavaaleja. Me hyvin muistamme
tämän keskustan kannan. Myös edustaja Zyskowicz epäili täällä äsken, että taisi olla kyse
vain keskustan kuntavaalitempauksesta.

No, nyt valitettavasti näyttää siltä, että tämä Malmin kentän kohtalo on pian sinetöity.
Mutta siksi perussuomalaisten edustaja Raatikainen on tehnyt tämän keskustelun aikana
lausumaehdotuksen, jolla valtioneuvosto velvoitettaisiin turvaamaan ilmailutoimintojen
jatkuvuus Malmin lentokentällä ainakin siihen asti, että vastaavat toiminnallisuudet tur-
vaava lentokenttä valmistuisi. Tämähän on tärkeä koko Suomen kannalta myös turvalli-
suusnäkökulmasta, minkä edustaja Kiuru toi tässä äsken tärkeänä asiana esille.

Arvoisa puhemies! Toivonkin, että myös keskustan eduskuntaryhmä voisi tulla tämän
edustaja Raatikaisen lausumaehdotuksen taakse, kun sitä on jopa hallituskumppanin tahol-
ta tänään täällä salissa niinkin voimakkaasti arvosteltu.

16.27 Pia Viitanen sd: Arvoisa rouva puhemies! Ajattelin jo, että olen tästä puheenvuoro-
ni käyttänyt, mutta tuosta äskeisestä puheenvuorosta tuli vielä mieleen se, että kun täällä
aika paljon kuitenkin ovat edustajat kysyneet sen perään, että meillä olisi oikeus tietää nyt
pääministerin kanta ja keskustaministerien kanta tähän asiaan, niin kyllä minusta voisi olla
nyt kohtuullista, että keskusta esimerkiksi edellyttäisi eduskuntaryhmänä, kun teillä on
kuitenkin tämä ryhmäpäätöskin asiasta ollut, että jossain vaiheessa myös pääministeri ker-
toisi, mitä hallitus on tehnyt ja mitä hän on tehnyt sen eteen, että nämä lupaukset, joita hän
vaalien alla totesi, toteutuisivat. Mielestäni olisi hyvä todeta tämän keskustelun sävy tältä
suhteelta ja nämä edustajien mielestäni aiheelliset kysymykset sen perään, mitä on tehty
niiden puheiden katteeksi, joita silloin vuosi takaperin pääministeri antoi.

Keskustelu päättyi ja asian käsittely keskeytettiin.
16


	4
	15.23
	15.23
	15.24
	15.25
	15.26
	15.26
	15.28
	15.30
	15.33
	15.34
	15.35
	15.36
	15.37
	15.38
	15.40
	15.42
	15.43
	15.44
	15.49
	15.51
	15.53
	15.55
	15.57
	15.59
	16.00
	16.02
	16.04
	16.06
	16.07
	16.09
	16.10
	16.12
	16.14
	16.16
	16.18
	16.20
	16.22
	16.23
	16.25
	16.27


