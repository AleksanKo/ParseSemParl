















































DEM6D99.tmp.xml


Pöytäkirjan asiakohta PTK 125/2018 vp
Pöytäkirjan asiakohta 

PTK 125/2018 vp

Täysistunto

Tiistai 4.12.2018 klo 14.02—20.52

13. Hallituksen esitys eduskunnalle energiaverotusta koskevan lainsäädännön muuttami-
seksi

Hallituksen esitys HE 191/2018 vp
Lakialoite LA 65-66/2018 vp
Valiokunnan mietintö VaVM 22/2018 vp

Toinen käsittely

Toinen varapuhemies Tuula Haatainen: Toiseen käsittelyyn esitellään päiväjärjestyk-
sen 13. asia. Nyt voidaan hyväksyä tai hylätä lakiehdotukset, joiden sisällöstä päätettiin en-
simmäisessä käsittelyssä.

Keskustelu

18.44 Emma Kari vihr: Arvoisa puhemies! Tässä esityksessä on ehkä se ilahduttava puo-
li, että hallitus ottaa tässä vihdoin pieniä askeleita oikeaan suuntaan, kun turpeen verotusta
korotetaan. Tämä korotus on kuitenkin edelleen todella todella pieni eikä nosta turpeen ve-
rotusta edes sille asteelle, jolla se oli edellisen hallituskauden loppuessa ja tämän hallitus-
kauden alkaessa. Kuitenkin meidän pitää katsoa turvetta, turpeen ilmastovaikutuksia aivan
samalla tavalla kuin me katsomme muidenkin polttoaineiden ilmastovaikutuksia, ja me tie-
dämme, että turpeen ympäristövaikutukset ovat kivihiiltäkin haitallisemmat. Tästä syystä
vihreät olisivat toivoneet suurempaa korotusta turpeen verotukseen.

Mutta sen lisäksi, arvoisa puhemies, tässä käsitellään myös maatalouden energiaveron
lisäpalautuksia. Tässä asiassahan on kyse siitä, että se, mikä on ennen ollut poikkeus, on
nyt muuttumassa säännöksi ja ilmastonmuutoksen vaikutukset näkyvät Suomen maatalou-
dessa. Hallitus esittää, että maanviljelijöille korvataan kuivasta kesästä johtuvia satovahin-
koja. Me pidämme kyllä perusteltuna sitä, että me kaikki yhdessä kannamme vastuuta il-
mastonmuutoksen haitoista, mutta samalla tämä vastuunkanto pitää tehdä kestävällä taval-
la niin, että me emme pahenna sitä asiaa, joka ongelmat alun perinkin aiheutti. Hallitus
esittää, että osa korvauksista maksettaisiin maanviljelijöille maatalouden energiaveron li-
säpalautuksena eli samaan tapaan kuin tänäkin vuonna. Kuitenkin tässä samassa tilantees-
sa meillä on kymmenen vuotta aikaa päästä fossiilisista tuista eroon. Tästä syystä vihreät
ovat toivoneet, että korvauksien maksamiseen rakennettaisiin paljon kestävämpi malli,
joka samalla myös ohjautuisi oikeasti niille viljelijöille, jotka ovat aidosti vahingot näistä
ympäristöhaitoista kärsineet.

Tästä syystä teimme vastaesityksiä ja myös lausumaehdotuksen valiokunnassa. Teen
tuon saman lausumaehdotuksen myös nyt tässä kohtaa.
 Tarkistettu
4.0



Pöytäkirjan asiakohta PTK 125/2018 vp
18.46 Krista Mikkonen vihr: Arvoisa puhemies! Niin kuin edustaja Kari tuossa edellä
kertoi, on aivan oikein, että me korvaamme viljelijöille niistä satomenetyksistä, joita il-
mastonmuutos on aiheuttanut. Kuten olemme huomanneet, näistä vaihtelevista sääolosuh-
teista ja poikkeusoloista saattaa tulla uusi normaali, ja meillä saattaa olla täällä sitten vuo-
sittain käsittelyssä näitä korvauksia. Siksi olisi äärimmäisen tärkeää, että korvausjärjeste-
lystä tehdään sellainen, että se on kestävä.

Nyt tässä hallituksen esityksessä ajatuksena on, että maksetaan fossiilisten tukea, ja itse
asiassa me tällä järjestelmällä vain aiheutamme lisää ongelmaa, kun meidän pitäisi päästä
siirtymään maataloudessakin niihin vaihtoehtoisiin energiamuotoihin, mikä itse asiassa on
jo aivan mahdollista, ja monet viljelijät ovat näin jo tehneetkin. Senkin takia tämä korvaa-
minen näitten fossiilisten tukien kautta kohdentuu ongelmallisesti, koska nythän tämä kor-
vaus ei kohdennu nimenomaan niille viljelijöille, jotka ovat jo itse olleet edelläkävijöitä ja
nähneet sen, että täytyy miettiä, miten energiaomavaraisuutta lisätään ja miten voidaan teh-
dä esimerkiksi lannasta energiaa. Toinen asia tietysti on se, että jos se kaikille maksetaan,
niin miten se kohdentuu sitten aidosti niille, jotka ovat eniten kärsineet. Sen takia on ää-
rimmäisen tärkeää, että tästä korvausjärjestelmästä tehdään sellainen, että se aidosti koh-
dentuu oikein ja toisaalta kannustaa näiden ympäristöystävällisten energialähteiden käyt-
töön, mitä tämä malli ei tee.

Sen takia kannatan tätä edustaja Karin tekemää vastalauseen lausumaehdotusta.
Sitten tähän turpeen verotukseen. Toden totta, on aivan selvää, me kaikki tiedämme tur-

peen ongelmat niin ilmastonäkökulmasta kuin myös vesistövaikutusten näkökulmasta, jota
tuossa äsken sivuttiin yva-lainsäädännöstä puhuttaessa, ja sen takia meidän täytyy päästä
turpeesta eroon. Verotus on hyvä keino ohjata käyttöä niin, että mitä enemmän turpeen ve-
roa nostamme, sitä nopeammin käyttö loppuu.

Kannatan myös tätä vastalauseen muutosehdotusta, missä turpeen verotusta nostetaan jo
nyt tässä esityksessä 4,10:een.

18.49 Silvia Modig vas: Arvoisa rouva puhemies! On ihmeellistä, että meillä on edelleen
niin vaikea suhde turpeeseen. Olisi ajatellut ja kuvittelisi, että IPCC-raportin jälkeen, sen
jälkeen, mitä keskustelua yhteiskunnassa on käyty ilmastonmuutoksesta, siitä todellisuu-
desta, minkä me näemme ympärillämme, mikä se muutos on, me pystyisimme jo puhu-
maan rehellisesti turpeesta myöntäen samalla, että sillä on taloudellisia merkityksiä meille
vielä tällä hetkellä, puhumaan siitä rehellisesti myöntäen sen vaikutukset. Turpeen ilmas-
tovaikutuksiahan pitää tarkastella pitkällä aikajänteellä. Ja kun niitä tarkastelee pitkällä ai-
kajänteellä, niin sen ilmastovaikutukset ovat tuhoisat, puhumattakaan vesistövaikutuksis-
ta. Pelkästään ilmastovaikutukset ovat tuhoisat, jopa kivihiiltä pahemmat, ja kivihiilessä
me kuitenkin olemme päässeet keskustelussa jo siihen pisteeseen, että me olemme kieltä-
mässä kivihiilen. Nyt me puhumme niistä vuosista, debatoimme niistä, mutta turpeen koh-
dalla me emme vieläkään pysty tunnistamaan tosiasioita.

Turpeella on oma merkityksensä meille tällä hetkellä, vaikutuksensa meidän energiapa-
letissa ja meille taloudellisesti, mutta se ei poista sitä tosiasiaa, kuinka haitallista se on il-
maston kannalta. Keskustelun tulisikin veromuutosten sijaan keskittyä siihen, miten pää-
semme mahdollisimman nopeasti, jos se tarve sitä vaatii, jopa kiellon kautta eroon turpees-
ta ja miten me varmistamme sen, ettei se yksittäiselle kotitaloudelle muodostu kohtuutto-
maksi taakaksi esimerkiksi lämmitys- tai muissa energiakustannuksissa, koska se yksittäi-
2



Pöytäkirjan asiakohta PTK 125/2018 vp
nen ihminen ei ole niitä ratkaisuja tehnyt. Ne pitää tehdä systeemin tasolla, jotta meillä oli-
si tulevaisuus.

18.50 Eeva-Maria Maijala kesk: Arvoisa puhemies! Kyse oli satomenetyksistä ja ilmas-
tonmuutoksesta. Kuulinko väärin, edustaja Kari, että sanoit, että maksajan tulee olla se,
joka sen aiheuttikin? [Emma Karin välihuuto] Olin kuulevinani. Toivottavasti kuulin vää-
rin. Se siitä sitten. Anteeksi, jos kuulin väärin.

Mutta nyt sitten tämä maatalouden energiaveron palautus -asia: On hyvä, että kaikki
ovat kiinnostuneita maatalouden tilanteesta, sillä viime kesä oli Suomen maataloudelle to-
della järkyttävä. On todella tärkeää, että Suomi on omavarainen maataloustuotannossa ja
että meillä on myöskin tulevaisuudessa maataloustuotantoa Suomessa. Meidän maatalous-
tuotanto on viimeisten vuosien aikana romahtanut aika rajusti monilla alueilla, ja tämä vii-
me kesän tilanne ei todellakaan helpottanut tilannetta. Nyt meidän kaikkien on porukalla
mietittävä, miten me pystyisimme auttamaan Suomen maataloutta ja sitä kautta omavarai-
suutta huomattavasti eteenpäin, sillä ilmastoasia on sekin, että me tuotamme ympäristöys-
tävällisesti kotimaassa kaiken ruuan.

Ja mitkä ovat vaihtoehtoiset energiamuotoasiat? Olen todella kiitollinen siitä, että puhu-
taan maataloustuotannossa vaihtoehtoisen energiatuotannon asioista, lannankäyttöasioista
ja niiden rehujätteiden käyttämisestä, mitä rehuja on jäänyt eläimiltä, ja sitten siitä, mitä
materiaalia me saamme tuolta metsästä, sen käyttämisestä, kaikista näistä — siitä, miten
me saisimme tehtyä näistä energiaa. Mutta hetkessä tämä ei tapahdu missään nimessä. Ja
maatilojen pitää pysyä hengissä tästä muutama vuosi eteenpäinkin, niin että me saamme tä-
män muutoksen rakennettua. Jos nyt sitten tehdään se homma, että tiloja ei auteta nyt heti,
niin meillä ei, kuulkaa, enää muutaman vuoden päästä ole maatiloja, joitten kanssa lähde-
tään miettimään uudenlaisia toimenpiteitä.

18.52 Jari Myllykoski vas: Arvoisa rouva puhemies! Mielenkiintoisia näkemyksiä ja uh-
kakuvia edustaja Maijala tuossa antoi. Mutta perusseikka, joka tässä nyt pitäisi osata näh-
dä, on se, että tällä hallituksella oli vuosi aikaa aikaa harjoitella sitä, jos meillä tulee olo-
suhteisiin liittyviä veronpalautuksia, millä tuetaan maataloutta, ja sille ei tehty yhtään mi-
tään. Kyllä se viimesyksyinen oli tarpeellista ja hyvä tehdä, mutta tuet kohdentuivat vää-
rällä jakoperusteella siten, että ne maatalousyritykset, jotka olivat perustaneet, rakentaneet
hakkeella toimivan puimurin, jäivät vallan vaille tukia. Totta kai heillä yhtä paljon kului
sitten dieseliä ja kevyttä polttoöljyä siinä korjuuvaiheessa mutta ei sen viljan kuivattami-
seen.

Siinä mielessä nyt pitäisi uskaltaa nähdä se, että tätä järjestelmää pitää oikaista. Jos val-
mistaudumme siihen, että sääolosuhteista johtuen tuetaan, niin ei meillä voi olla fossiili-
siin polttoaineisiin kohdistuvia tukia. Tämä on ihan käsittämätöntä, että meidän tukiperus-
teet lähtevät siitä, että me emme suosi niitä tavoitteita, mihinkä me olemme sitoutuneet il-
mastopäästöjen osalta fossiilisten polttoaineitten vähentämiseksi. Olen ehdottomasti sitä
mieltä, että kyllä, pitää tukea meidän omavaraisuutta ja meidän maanviljelijöitä ja koko
elinkeinoa, jotta meillä teollisuus ja teolliset työpaikat voivat säilyä. Mutta me puolustam-
me täällä ja olemme niin kuin liukas saippuapala, ettemme uskalla tarttua tähän aiheeseen,
että nyt pitää tehdä joku linjanmuutos.

Tätä pitää uskaltaa arvostella. Vaikka olen ehdottomasti sitä mieltä, että tämä raha tulee
tarpeeseen, niin tälläkin hetkellä voimme sanoa — kuten käytin jo aiemmin tätä asiaa kä-
3



Pöytäkirjan asiakohta PTK 125/2018 vp
siteltäessä puheenvuoron — että meillä on nytkin viljanviljelijöitä, jotka maaperän koos-
tumuksen mukaisesti saivat erittäinkin hyviä ja normaaliin nähden keskinkertaisia satoja.
Ja maailmanmarkkinahinnat ovat tästä kuivasta kesästä johtuen nousseet ympäri Euroop-
paa ja viljojen hinnat ovat nousseet. Yhtä lailla nämä saivat korjuukustannuksissa, käytet-
tyään puimureita ja traktoreita, samalla lailla fossiilisen polttoaineen käytön kannalta pa-
lautuksia, kun tosiasiassa ne olisi pitänyt kohdentaa nimenomaan niille tuottajille ja vilje-
lijöille, jotka tästä kuivuudesta kärsivät todella kovasti. Eli järjestelmää pitää muokata, ja
sen takia tätä systeemiä, mikä nyt on valloillaan, pitää uskaltaa kritisoida ilman, [Puhemies
koputtaa] että kritisoisi maataloutta.

18.55 Emma Kari vihr: Arvoisa puhemies! On helppo olla samaa mieltä edustaja Mylly-
kosken puheenvuoron kanssa.

Kun tässä aikaisemmin pohdittiin sitä, että mitäköhän aikaisemmassa puheenvuorossa-
ni totesin, niin nimenomaan painotin sitä, että me pidämme perusteltuna sitä, että yhdessä
kannetaan vastuuta ilmastonmuutoksen haitoista, mutta tätä vastuuta ilmastonmuutoksen
haitoista pitää tehdä niin, että me emme pahenna ilmastonmuutosta. Tällä hetkellä kaikki
puolueet tuntuvat puhuvan siitä, että meidän pitää tehdä enemmän, jotta ilmastonmuutosta
torjutaan, meidän pitää tehdä Suomesta ilmastonmuutoksen vastustamisen suurvalta, ja
kuitenkin tuntuu, että nämä yksittäiset päätökset, joita tähän saliin tuodaan, yksi toisensa
jälkeen itse asiassa lisäävät ilmastolle haitallisia tukia tai lisäävät fossiilisten tukia, ja tämä
ei ole sitä kestävää ilmastopolitiikkaa, jota meidän tällä hetkellä pitäisi tehdä. Ja siitä myös
tässä esityksessä on kysymys, koska korvausten ohjaaminen energiaveron lisäpalautusten
kautta ei ole kestävää. Se ei ole sellaista ilmastopolitiikkaa kuin meidän pitäisi tässä tilan-
teessa olla tekemässä, kun meillä on kymmenen vuotta aikaa päästä fossiilisista tuista
eroon. Kymmenen vuotta. Se on lyhyt aika.

Ja kun puhutaan tästä maatalouden kriisistä, niin kyse ei ole enää mistään yksittäisestä
yhden vuoden poikkeustilasta, vaan kyse on pysyvästä tilasta, johon meidän pitää rakentaa
kestävämpi malli.

Samalla tämä tuki ei myöskään millään tavalla kohdistu niihin tiloihin, jotka ovat kai-
kista eniten kärsineet, ja se jopa rankaisee niitä tiloja, jotka ovat yrittäneet toimia omava-
raisesti ja rakentaa omaa kestävää energiantuotantoa, joten tämä toimii monellakin tapaa
äärimmäisen nurinkurisesti. Sen takia tätä ei kyllä voi kannattaa, ja esitän tämän lakiesi-
tyksen hylkäämistä.

18.57 Krista Mikkonen vihr: Arvoisa puhemies! Niin kuin tässä edellä tuli hyvin esiin,
mehän emme ole nyt ensimmäistä kertaa tämän ongelman edessä. Viime kesänä ongelmia
aiheutti äärimmäinen kuivuus, edellisenä vuonna äärimmäinen märkyys. Ja todellakin tä-
män ilmastonmuutoksen myötä me joka vuosi olemme näiden samojen ongelmien edessä,
ja totta kai meidän täytyy yhdessä kantaa se vastuu, aivan kuten vihreät ovat tässä vasta-
lauseessakin esittäneet. Meidän täytyy yhdessä kantaa se vastuu, me emme voi jättää sitä
pelkästään viljelijöiden niskaan, samalla tavalla kuin näitten Venäjä-pakotteiden suhteen:
meidän pitää kantaa yhdessä se vastuu, kun me Suomena olemme niihin sitoutuneet, eikä
kaataa sitä näiden tuottajien niskaan, joiden tuotteet eivät nyt Venäjälle mene kaupaksi.

Mutta miten se tehdään kestävästi? Ymmärtäisin edustaja Maijalan näkemyksen, jos me
olisimme nyt ensimmäistä kertaa tämän ongelman edessä ja nyt pitäisi äkkiä tehdä jotain,
mutta kun me emme ole ensimmäistä kertaa tämän ongelman edessä. Jos me joka kerta
4



Pöytäkirjan asiakohta PTK 125/2018 vp
vain jatkamme tätä samaa tapaa, mikä otettiin, että tuetaan fossiilista energiaa, annetaan
sitä kautta palautusta, niin me emme ratkaise tätä ongelmaa. Me emme pääse myöskään sii-
hen juurisyyhyn, joka aiheuttaa ilmastonmuutosta, joka aiheuttaa nämä ongelmalliset säät
ja kasvukauden poikkeustilat, ja sen takia viimeistään nyt täytyy jo ymmärtää, että meidän
täytyy rakentaa kestävämpi systeemi. Me emme voi vuodesta toiseen perustella sitä vain
sillä, että no kun tämä on helppo tapa, etenkään senkään takia, että tämä tapa ei myöskään
kohdennu niille, jotka ovat kaikkein eniten haittoja kohdanneet, eikä se sitten kannusta nii-
tä, jotka ovat varautuneet omatoimisesti näihin haittoihin ja luoneet omavaraista ei-fossii-
liseen energiantuotantoon perustuvaa energiantuotantoa omille tiloilleen.

Kannatan tätä edustaja Karin tekemää hylkäystä.

19.00 Eeva-Maria Maijala kesk: Arvoisa puhemies! Ympäristöasioista on tässä salissa
keskusteltu viime aikoina hyvinkin paljon, ja nyt on hyvä muistuttaa yhdestä olennaisesta
asiasta. ”Suomi” — mistä se sana tuleepi? Suomi on suon maa. Kyllähän meidän pitää läh-
teä siitä tilanteesta liikkeelle, että me elämme suomaassa. Meillä on hyvin paljon suota eri
puolilla, ja sen kanssa me elämme, ja meidän pitää pärjätä sen kanssa tänään ja huomenna
ja tulevaisuudessa, ja sen mukaan ympäristöasiatkin on hoidettava.

Nyt sitten turveasioista on puhuttu hyvinkin paljon, ja sen mukaan myös järkevästi toi-
mitaan. Mehän elämme niillä pelikorteilla, mitkä kortit me olemme saaneet, ja me olemme
saaneet ison määrän suota, jonka keskellä me elämme. Soitten raivaamisesta pelloksi on
puhuttu todella paljon kielteisiä asioita tässä salissa, mutta nyt minun on pakko kiittää
edustaja Myllykoskea. Hän toi esille sen, että viime kesänä osa Suomen pelloista tuotti oi-
kein hyvin ja saatiin hyvät tulokset. Tiedättekö te, että ne olivat suopeltoja? Suopellot pe-
lastivat Suomen maatalouden viime kesänä.

19.01 Kristiina Salonen sd: Arvoisa puhemies! Nostan esille täällä valiokunnassa teh-
dyn vastalauseen ja vastalauseen lausumaehdotukset, joita on neljä kappaletta. Teenkin
esityksen näistä tämän vastalauseen mukaisista esityksistä, jotka kuuluvat seuraavasti:

 ”Eduskunta edellyttää, että hallitus seuraa veronkorotusten vaikutusta asumiskustan-
nusten kasvuun ja tulonjakoon sekä ryhtyy tarvittaessa toimenpiteisiin.”

Toinen lausumaehdotus: ”Eduskunta edellyttää, että hallitus seuraa veronkorotusten
vaikutusta päästöihin sekä ryhtyy tarvittaessa toimenpiteisiin päästövähennysten lisäämi-
seksi.”

Sekä: ”Eduskunta edellyttää, että hallitus valmistelee kokonaisvaltaisen esityksen, jolla
varmistetaan siirtyminen ympäristön kannalta kestäviin lämmitysjärjestelmiin. Selvityk-
sessä on arvioitava kokonaisvaltaisesti eri vaihtoehtoja, joita ovat esimerkiksi kotitalous-
vähennys, korjaus- ja energia-avustukset sekä arvonlisäverotuksen uudistaminen.”

Ja viimeisenä ehdotuksena: ”Eduskunta edellyttää, että valtioneuvosto ryhtyy välittö-
mästi valmistelemaan satovahinkojen korvaamisen mallia, joka korvaa kertaluontoiseksi
tarkoitetun menettelyn VaVM 22/2017 vp:n ja MmVL 22/2017 vp:n viittaamalla tavalla ja
joka ei ole ristiriidassa kansallisen ilmasto- ja energiastrategian tavoitteiden kanssa.”

19.02 Silvia Modig vas: Arvoisa rouva puhemies! Edustaja Maijalalle haluan todeta, että
olemme samaa mieltä siitä, että suot ovat hyvin merkittävä kysymys Suomessa ja meillä on
niitä poikkeuksellisen paljon. Mitä meidän niillä pitäisi tehdä, siitä me tunnumme olevan
eri mieltä. Se pitää muistaa, että suot sitovat moninkertaisen määrän hiiltä itseensä verrat-
5



Pöytäkirjan asiakohta PTK 125/2018 vp
tuna meidän metsiin, ja jos me mietimme ilmastonmuutosta ja hiilinielua, koska mitkään
päästövähennykset eivät riitä, ellemme vahvista nielua ja pidä siitä huolta, niin se kertoo
meille, mikä on suon merkitys. Suon merkitys ilmastonmuutoksen hillinnässä ja siihen so-
peutumisessa on myös merkittävää, koska suot ovat aivan keskeinen alue meidän luonnon
monimuotoisuuden kannalta. Ja mitä paremmin biodiversiteetti voi, mitä paremmin luon-
non monimuotoisuus voi, sitä parempi kyky tällä planeetalla on sopeutua siihen muutok-
seen, mitä ilmaston lämpeneminen väistämättä meille tuo.

Mitä tulee suosta raivattuihin peltoihin, niin niitähän osittain, muokattua suota myös, en-
nallistetaan, mutta tässä on se tosiasia, että ne ilmastohyödyt tulevat vasta hyvin hyvin pit-
källä aikavälillä. Eli itse asiassa lyhyellä välillä ne päästöt voivat jopa pahentua. Senpä ta-
kia paras vaihtoehto on vaalia meidän suoluontoa sellaisena kuin se on.

19.04 Jari Myllykoski vas: Arvoisa rouva puhemies! Käyty keskustelu on ollut hyvää —
suo siellä, vetelä täällä. On pakko sanoa, että en nyt ole aivan vakuuttunut siitä, olivatko ne
oman maakuntani alueelta juuri ne suopellot, mutta jos näin on, uskon sitten edustaja Mai-
jalaa. Mutta näin se oli, kuinka kävi. Siinäkään mielessä se, kuinka polttoaineita sitten käy-
tettiin ja kuinka niitten käytöstä korvataan, ei vain todellakaan nyt kohtaannu sillain oi-
keasti. Senpä takia kannatan niitä lausumaehdotuksia, joita edustaja Salonen edellä pu-
heenvuorossaan teki.

19.05 Emma Kari vihr: Arvoisa puhemies! On hyvä, että me arvostamme sitä, että Suo-
mi tosiaankin on soiden maa, ja siinä kohtaa meidän on ehkä hyvä myös tarkastella sitä,
mitä me olemme meidän soillemme tehneet. Kuitenkin lähes kolmannes meidän maan pin-
ta-alasta on ollut alun perin soita, ja tämä on totta. Mutta kuitenkin, kun katsotaan, mitä
varsinkin täällä Etelä-Suomen puolella on tapahtunut, tässä kohtaa lähes 80 prosenttia mei-
dän soista on jo ojitettu tai otettu turvekäyttöön, ja tämän seurauksena aivan valtava määrä
meidän suoluonnosta on uhanalaista, itse asiassa jopa 77 prosenttia suoluontotyypeistä on
jo uhanalaisia ja ainoastaan 4 prosenttia Etelä-Suomen suoluontotyypeistä katsotaan enää
olevan säilyvällä tasolla. Eli meidän suoluonnon monimuotoisuus voi kyllä tällä hetkellä
todella huonosti.

Jos me haluamme arvostaa sitä, että Suomi on soinen maa, niin meidän kannattaa myös
pitää parempaa huolta meidän suoluonnostamme ja samalla kyllä kuunnella todella tarkal-
la korvalla sitä, mitä meidän ilmastotutkijat meidän energiapolitiikastamme sanovat. Me
emme voi vähätellä turpeen polton ilmastovaikutuksia, ja tosiasia on se, että ympäristövai-
kutukset turpeen poltossa ovat pahemmat kuin kivihiilellä, ja siitä ei päästä ohi eikä ympä-
ri.

Keskustelu päättyi ja asian käsittely keskeytettiin.
6


