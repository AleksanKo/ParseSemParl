















































DEMB774.tmp.xml


Pöytäkirjan asiakohta PTK 6/2018 vp
Pöytäkirjan asiakohta 

PTK 6/2018 vp

Täysistunto

Keskiviikko 14.2.2018 klo 14.06—18.57

17. Valtiontalouden  tarkastusviraston  erilliskertomus  eduskunnalle:  Finanssipolitiikan 
valvonnan raportti 2017

Kertomus K 20/2017 vp

Lähetekeskustelu

Ensimmäinen varapuhemies Mauri Pekkarinen: Lähetekeskustelua varten esitellään
päiväjärjestyksen 17. asia. Puhemiesneuvosto ehdottaa, että asia lähetetään tarkastusvalio-
kuntaan.

Keskustelu

18.06 Maarit Feldt-Ranta sd: Arvoisa puhemies, herr talman! Meillä on tosiaan käsitte-
lyssä Valtiontalouden tarkastusviraston toinen raportti eli nyt tämä erilliskertomus edus-
kunnalle finanssipolitiikan valvonnasta. Tarkastusviraston yhtenä lakisääteisenä tehtävä-
nähän on toimia kansallisena riippumattomana finanssipolitiikan valvontaelimenä, ja tä-
män valvonnan tulos julkaistaan ja raportoidaan vuosittain tämmöisessä raportissa, jota sit-
ten käsitellään tarkastusvaliokunnassa.

Lisäksi tässä raportissa, tämän finanssipolitiikan linjan lisäksi, tarkastellaan myös halli-
tuksen tavoitteiden saavuttamista, julkisen talouden kokonaisuuden ohjausta ja rakenteel-
listen uudistusten, kuten esimerkiksi sote-uudistuksen, etenemistä. Olen käynyt tämän ra-
portin läpi, ja mielestäni siitä on tehtävissä kolme keskeistä johtopäätöstä, ja nämä kaikki
johtopäätökset ovat sellaisia, joita tulee ehdottomasti huomioida tämän loppuvaalikauden
politiikassa.

Ensimmäinen huomio on se, että VTV:n arvion mukaan julkisen talouden rakenteelli-
nen alijäämä tulee heikkenemään sekä vuonna 2017 että 2018. Tämä rakenteellinen alijää-
mä on nykyennusteen mukaan 1,3 prosenttia bruttokansantuotteesta sekä vuonna 2018 että
2019, ja on hyvä muistaa, että hallituksen tavoite on ollut 0,5 prosenttia bruttokansantuot-
teesta vuonna 2019, eli tästä jäädään selvästi.

Toinen huomio kuitenkin on se, että Suomelle on myönnetty joustoja ja Suomi kuiten-
kin tulee noudattamaan vakaus- ja kasvusopimuksen sääntöjä sekä 2017 että 2018.

Mutta, arvoisa puhemies, ehkä se tärkein ja kolmas huomio on se, että kyllä tätä raport-
tia lukiessa tuli suuri huoli siitä, että kaikki rakenteelliset suuret uudistukset, joita tällä vaa-
likaudella on ajateltu tehtäväksi juuri tämän talouden pitkäjänteisen kestävyyden vahvista-
miseksi, ovat vastatuulessa tai suorastaan kaatuneet. Tässä raportissa kaikki keskeiset joh-
topäätökset ovat sivuilla 17 ja 18, ja hallituksellahan on neljä isoa rakenneuudistusta, joita
tässä tarkastellaan.

Suurin ja ensimmäinen niistä on sote-uudistus, ja tämä on aika tylyä tekstiä tässä VTV:n
raportissa, jossa todetaan, että ”Esitykset sote- ja maakuntauudistuksesta olivat kestävyys-
 Tarkistettu
4.1



Pöytäkirjan asiakohta PTK 6/2018 vp
vajevaikutukseltaan erittäin epävarmoja. Kaiken kaikkiaan hallituksen sote- ja maakunta-
uudistukselle asettaman 3 miljardin euron kustannuskehityksen hillintää koskevan säästö-
tavoitteen toteutuminen 2020-luvun loppuun mennessä on nykytiedon valossa ja uudistuk-
sen laajan tavoitteenasettelun puitteissa epätodennäköistä.” — Eli suurimman rakenneuu-
distuksen, soten, säästötavoitteet epätodennäköisiä.

Tässä myös viitataan siihen, että kansainvälisessä vertailussa Suomen nykyiset sote-jär-
jestelmät eivät ole millään tavalla kalliita, ja myös siihen, että tämä tavallaan säästösaatava
on senkin takia aika pitkässä kuusessa, että uudistuksella samanaikaisesti tavoitellaan
myös laadun parantamista ja palveluiden kattavuuden lisääntymistä.

No, jos VTV on erittäin kriittinen siihen, että sote-säästöt toteutuvat, niin tässä myös to-
detaan, muistutetaan siitä, että hallitusohjelmassa asetettiin tavoite kunnan lakisääteisten
velvoitteitten miljardin euron säästöistä. Sittemminhän hallitus muutti tätä tavoitetta, että
se ei koske pelkästään kuntia vaan koko julkista tavoitetta, mutta raportissa VTV toteaa,
että tämä tavoite näyttää jäävän hyvin kauas, 2020-luvun loppupuolelle.

Kolmas keskeinen johtopäätös tässä on sillä tavalla aika ajankohtainen, että vielä kun
tätä on kirjoitettu ja laitettu painoon, niin ei tiedetty, että hallituksen perhevapaauudistus
myös kaatuu. VTV:n raportissa todetaan, että hallitus on linjannut perhevapaauudistukses-
ta, jolla pyritään lisäämään työllisyyttä ja vahvistamaan työllisyyttä vahvistavia vaikutuk-
sia. Mutta niin kuin tiedämme, hallitus tällä viikolla maanantaina ilmoitti, että se hylkää tä-
män hankkeen kokonaan.

Neljäntenä hankkeena VTV käy läpi tässä yritystukiuudistuksen valmistelua, ja niin
kuin tiedämme, myös tässä hallitus joutui tiputtamaan rukkasensa, asia on siirretty tänne
eduskuntaan. VTV toteaa, että yritystukiuudistus on erittäin tärkeä, on tärkeätä uudelleen-
suunnata yritystukia, mutta myös kokonaissumman pienentämisen tulisi olla mukana vaih-
toehtona. Eduskunnassa on hyvin erilaisia, erimittaisia odotuksia tämän uudistuksen osal-
ta. Osa odottaa siitä miljardisäästöjä, mutta totuus varmasti lienee joissakin kymmenissä
miljoonissa.

Puhemies! Summa summarum: Sote-säästötavoitteitten toteuttaminen on VTV:n rapor-
tin mukaan erittäin epävarmaa, kuntien tehtävien ja velvoitteitten karsiminen miljardilla ei
näytä toteutuvan, perhevapaauudistus kaatui, ja yritystukien saanti jää nähtäväksi, kysees-
sä on muutaman kymmenen miljoonan mittaluokka korkeintaan. Tämä on huolestuttavaa
ja kertoo siitä, että vaikka meillä on positiivista talous- ja työllisyyskehitystä tällä hetkellä
näköpiirissä, niin tämä vähänkään pidempiaikainen talouskasvu ja kestävyysvajeen pois-
taminen ei millään tavalla voi olla pois asialistalta.

18.12 Sirpa Paatero sd: Arvoisa herra puhemies! Tarkastusviraston raportti on tietysti ilo
aloittaa positiivisilla uutisilla, ja niitä ovat tietenkin talouden kasvu ja työllisyyden tilan pa-
raneminen. Ehkä kuitenkin voi sanoa, että on mielenkiintoista, että 70 000 uutta työllistä
on suunnilleen se sama määrä kuin on nuoria ilman koulutusta, ilman mitään paikkaa, jo-
tenka pitää aina muistaa nämä. Hyvää on tietenkin myöskin, että EU-kriteerit tässä laina-
suhteessa ja muussa pystytään toteuttamaan näitten joustojen kanssa, joita Suomelle on
myönnetty.

Mutta sitten raportti tulee lauseeseen, että ”julkisyhteisöjen rahoitusasema ei tule paran-
tuneesta taloustilanteesta huolimatta kohentumaan hallituksen tavoitteiden mukaisesti täl-
lä vaalikaudella” — ei tule siis parantumaan niin paljon kuin hallitus on ajatellut ja laitta-
nut tavoitteeksi tällä vaalikaudella — ”ja myöskään julkisyhteisöjen nimellinen rahoitus-
2



Pöytäkirjan asiakohta PTK 6/2018 vp
asema ei saavuta tavoitteen mukaista tasapainoa”. Ja kolmantena lukee, että rakenteellinen
alijäämä kasvaa. Elikkä meillä on positiivisia näköaloja tässä taloudessa, mikä on erittäin
hyvä, ja kaikki varmaankin tässä eduskuntasalissa tukevat tätä ajatusta, mutta meillä on ai-
kamoisia haasteita yhä edelleen tässä perusasetelmassa, mitenkä tästä eteenpäin sitten
mennään.

Meillä tässä raportissa on kiinnitetty huomiota myöskin näihin kehyksen ulkopuolisiin
menoihin — ja muistan, kun täällä olen joitakin vuosia näihin keskusteluihin pystynyt
osallistumaan, että yhä edelleenkin — erityisesti siitä syystä, että niitten määrä on kasva-
nut. Tietenkin tällä hetkellä niiden määrä on kasvanut euromääräisesti, kun työttömyystur-
va, asumistuet ja palkkaturva, joita on jouduttu maksamaan, ovat kasvaneet. Myöskin kor-
kotuet, vaikkeivät niin paljon. Elikkä meillä on ollut tämmöistä vääristymää, että kun ke-
hys on se, mikä määrittää, niin sitten meillä toisaalta pystytään sinne kehyksen ulkopuolel-
le menemään. Nyt sitten on tämä keskustelu, mikä on edestakaiskeskustelua, Ylen rahoi-
tuksesta, joka nyt sitten ollaan siirtämässä kehyksen ulkopuolelle, ja siihen on tässä rapor-
tissa mielestäni ansiokkaasti kiinnitetty huomiota, että se pitää muistaa huomioida siinä
kohtaa, kun tätä kehystä sitten tulevaisuudessa katsotaan.

Täällä tämän päivän valtiopäivien avauskeskustelussa käytiin läpi näitä uudistuksia, ja
myöskin tähän samaiseen raporttiin on kirjattu, että elokuussa 2017 hallitus päätti käynnis-
tää yritystukiuudistuksen ja perhevapaauudistuksen. Tänään meillä on useamman kerran
nyt jo todettu — valitan, että joudun toistamaan — että kumpikaan näistä ei etene.

Tässä raportissa ei puututa pelkästään valtiontalouteen, vaan siinä on mukana myöskin
kuntatalous, elikkä puhutaan koko julkisesta taloudesta, ja positiivistahan on, että kunnat
ovat tehneet suuren työn ja kuntatalous itse asiassa paranee hieman paremmin kuin aikai-
semmin oli aavistettu, siitäkin huolimatta, että valtion toimet ovat negatiivisia kuntatalou-
teen nähden. Siitä huolimatta siis kuntien tilanne paranee, vaikka valtion toimet näitten
kaikkien hankkeiden osalta ja valtionapujen leikkausten osalta heikentävät kuntataloutta.
Se on julkisen talouden osalta tietenkin erittäin positiivista.

Sitten muutama sana vielä tähän soteen, joka nyt sitten on tämä iso pala, 18 miljardia,
joka tulee tulevaisuudessa siis siirtymään sieltä kuntatalouden puolelta tähän julkisen ta-
louden toiseen osaan elikkä valtiontalouden puolelle. Elikkä siirrytään niin sanotusti sieltä
ylijäämätaloudesta tähän alijäämätalouteen tämän koko ison paketin kanssa, ja se tulee tie-
tenkin näkymään sitten myöskin tässä kehyksessä. Kun ne tähän mennessä ovat olleet pää-
osin kuntien verorahoilla rahoittamia, ne eivät ole olleet valtiontalouden kehyksessä, ja nyt
se 18 miljardia uutta tulee tähän kohtaan. Se on huomionarvoista, koska se tulee heilutta-
maan tätä aika paljon.

Mutta mitä sitten sote-uudistukselle tapahtuu, ja miten se vaikuttaa? Meillähän on nyt ti-
lanne tällä hetkellä, että tämän valmisteluun on käytetty satoja miljoonia euroja — ilman,
että meillä on yhtään lakia — ja nähtäväksi jää, toteutuvatko ne kaikki asiat niin vai me-
neekö tästä satoja miljoonia tai kymmeniä miljoonia Kankkulan kaivoon ja hukkaan. Pie-
niä oireita on esimerkiksi henkilöstö- ja taloushallintoyhtiö, joka ilman lainsäädäntöä on
perustettu ja nyt päätettiin jo peruuttaa ennen kuin lakeja on edes käsitelty. Elikkä toivon,
että nämä kaikki sadat miljoonat on harkittu todellakin, ettei niissä käy samalla tavalla kuin
tämän yhden yhtiön osalta.

Tässä raportissa on kiinnitetty huomiota myöskin siihen, niin kuin äsken tässä todettiin,
että tämä 3 miljardin kustannusten leikkautuminen on hyvin epävarmaa. Vaikka se on
kuinka kirjoitettu sinne valtionapulaskelmiin pakollisena leikkurina, niin realistisesti, kun
3



Pöytäkirjan asiakohta PTK 6/2018 vp
kerran on kapitaatiomallilla luvattu yksityisille yrityksille nämä korvaukset, oletettavaa on,
että sitä kautta tai sitä kautta, että ict-kustannukset tulevat olemaan ehkäpä puolitoista mil-
jardia, tätä 3 miljardin leikkuria ei tulla saavuttamaan, vaan ennemminkin nyt jo kaikki asi-
antuntijat taitavat puhua siitä ja arvuutella, kuinka monta miljardia tulee lisää sen aikai-
semman uran päälle. Sen takia myöskin tässä, jos katsotaan valtiontalouden näkökulmas-
ta, ollaan puhumassa hyvin erilaisista summista. Että jos me ensin siirrämme sen 18 mil-
jardia tänne kehykseen ja sen lisäksi toteamme, että ei tule miinus 3 miljardia vaan meille
tulee ehkä plus 3 miljardia, niin me olemme hyvin erinäköisessä tilanteessa siinä kohtaa,
kun seuraavien hallitusten — jos tämä menee läpi — pitäisi tätä toteuttaa ja tätä rahoitusta
on muutettu näin paljon. — Kiitos.

18.19 Pia Viitanen sd: Arvoisa herra puhemies! Tärkeä aihe, ja kaksi hyvää puheenvuo-
roa jo käytetty tästä. Eli itse ihan samaan kiinnitin huomiota, kun tutkiskelin tätä raporttia,
josta siis kutakuinkin käy ilmi, että rakenteellisen alijäämän tavoitetta ei saavuteta ja kai-
ken kaikkiaan julkisen talouden tasapainotavoite ei toteudu, ja jossa kerrataan sitten tämä
tilanne, missä olemme nyt, että olemme saaneet joihinkin tavoitteisiin joustoa sieltä EU:n
suunnasta ja niin poispäin. Mutta kun todellakin tämä joustokin perustuu siihen, että tule-
vaisuudessa meillä olisi tehtynä rakenneuudistuksia, jotka sitten korjaisivat tätä kestävyys-
vajetta, niin tässä on mielestäni erittäin hyvin kuvattu ja käynyt ilmi se, että nämä kaikki
ovat hyvin epävarmalla pohjalla.

Aika hassua oikeastaan, voisi sanoa, eikä nyt oikeasti kovin hymyilyttävässä mielessä,
oli se, että tänään juuri puhuimme esimerkiksi tästä perhevapaauudistutuksen kaatumises-
ta, juuri tänään, samana päivänä, kun puhumme tästä tilanteesta. Sotesta tiedämme jo en-
tuudestaan sen, että tätä 3 miljardin kustannusten leikkautumistavoitetta — sanon sitä itse
säästötavoitteeksi — ei tulla toteuttamaan. Ja se, mikä tässä on mielestäni hurjinta, on se,
että kun todellakin itse olen kuunnellut joitakin asiantuntijoita valtiovarainvaliokunnan
puolella näissä asioissa, niin siellä on ihan kerrottu, että voi olla, että tämä sote-uudistus pi-
kemminkin lisää kustannuksia, kuten tässä äsken viitattiin muun muassa näihin tietotek-
niikkakustannuksiin ja muihin.

Onhan tämä nyt aika karmiva tilanne, puhemies, sen suhteen, että jos meidän kaikki ra-
kenteelliset uudistukset tällä hetkellä eivät toteudu, niin miten ihmeessä sitten esimerkiksi
ensi kaudella me hoidamme talouttamme viisaasti ja siten, että politiikka on kutakuinkin
oikeudenmukaisella pohjalla ja muuta. Ja kun tässä käy vielä niin, että meillä on tulevia
isoja hankintoja esimerkiksi siellä Puolustusvoimien puolella, isoja hankintoja kerta kaik-
kiaan, puhutaan miljardiluokista, niin kannan todella suurta huolta tästä talouden koko-
naiskuvasta tulevina vuosina. Halusin nyt tässäkin yhteydessä tätä painottaa, ja on hyvin
tärkeää, että eduskunta käy näitä keskusteluja nyt jo ja tiedostaa tämän tilanteen.

18.22 Timo Heinonen kok: Arvoisa herra puhemies! Täytyy nyt yksi puheenvuoro käyt-
tää tähän hallituspuoleltakin, ettei jää kovin väärä kuva. Täällä ovat nämä meidän aktiivi-
set opposition edustajat paikalla, ja heille siitä hatunnosto. Ja kun edustaja Pekkarinen on
varapuhemies Pekkarisena ja hänkään ei pääse puheenvuoroa käyttämään, niin minä nyt
sitten uhraudun edustaja Hoskosen kanssa puolustamaan hallitusta tässä tiukassa tilantees-
sa.

Kun tässä nyt annetaan kovin synkkä tilannekuva, niin haluan kyllä puolustaa pääminis-
teri Sipilän hallituksen toimia. Meillä oli aika lailla menetetty kymmenen vuoden jakso,
4



Pöytäkirjan asiakohta PTK 6/2018 vp
minkä aikana hallituksessa taisivat olla kyllä kaikki puolueet täältä salista ja haettiin erilai-
sia ratkaisuja, millä talous olisi saatu kasvuun, ja me jäimme silloin esimerkiksi muun Eu-
roopan kasvusta jälkeen. Mikä nyt on tilanne? Itse asiassa me olemme tällä hetkellä terve
mies monessa mielessä, ja meidän tilanteemme on kasvunkin näkökulmasta hyvä, jos ver-
taamme sitä Euroopan unioniin.

Tässä Valtiontalouden tarkastusviraston erilliskertomuksessa finanssipolitiikan valvon-
nasta viime vuodelta kuvataan hyvin tätä nopeaa muutosta heti alussa Yhteenveto havain-
noista -kohdassa, missä kerrotaan, että Suomen talous on päässyt taantuman jälkeen posi-
tiivisen kasvun uralle. Vuonna 2016 talous kasvoi 1,9 prosenttia. Kuluvalle vuodelle eli
tuolle vuodelle 2017 valtiovarainministeriö ennusti noin 2,9 prosentin kasvua. Vuodelle
2018 eli tälle vuodelle ennustettiin 2,1 prosentin kasvua. Ennusteet ovat päivittyneet koko
ajan ylöspäin, ja nyt puhutaan jo yli 3 prosentin kasvusta, ja se on tietysti erittäin myöntei-
nen asia.

Eli tällä hetkellä talous kasvaa, työllisyys paranee ja työttömyys vähenee. Ja niin kuin
pääministeri Sipilä hetki sitten tässä avauskeskustelussa toi esille, hän kävi läpi viisi kes-
keistä tavoitetta, joita hän hallituksensa kanssa asetti tämän vaalikauden alussa, kun tuo
kymmenen vuotta oli käytännössä tästä näkökulmasta menetetty ja viime vaalikaudella
esimerkiksi uusia työttömiä tuli 100 000. Hän totesi, että olemme saavuttamassa sen, että
velkaantuminen taittuu vaalikauden lopussa. Hän totesi toisena tavoitteena — joka on täyt-
tymässä — että velaksi eläminen loppuu 2021. Pääministeri Sipilä totesi myös, että tällä
vaalikaudella kokonaisveroaste ei nouse. Näinkään ei ole tapahtumassa, eli se lupaus ol-
laan pitämässä talouden näkökulmasta. Työllisyysaste näyttää hyvällä vauhdilla nousevan
sinne tavoitteeseen, 72 prosenttiin. Työllisyysasteen trendi on tällä hetkellä itse asiassa lä-
hellä 71:tä, ja aika laajasti ekonomistiarvioissa on todettu, että hallituksen työllisyystavoi-
te voi hyvinkin toteutua: 71,5 ehkä tänä vuonna, sitten 72, jopa sen yli meneviä arvioita on
todettu. Ja tavoitteena tietysti pitää olla se, että me emme saa tyytyä edes siihen 72:een,
vaan katseen pitää olla vielä parempaan työllisyysasteeseen. Ja sitten viidentenä tavoittee-
na, joka tämän hallituksen aloittaessa asetettiin, oli saada 110 000 työllistä lisää. On se
määrä nyt sitten 70 000:ssa tällä hetkellä tai missä, mutta siinäkin on hyvä todennäköisyys,
että tuohon tavoitteeseen päästään.

Niin kuin itse tuossa avauskeskustelussa totesin, aika monelle perheelle tämä vaalikausi
on ollut paljon valoisampi kuin kymmenen edellistä vuotta kaiken kaikkiaan, siitäkin nä-
kökulmasta, että monen perheen isä tai äiti on päässyt työhön. Ja sitten myös on valintoina
pystytty tekemään sellaisia kohdennettuja satsauksia eri paikkoihin, esimerkkinä vaikkapa
se, että tämän vuoden alussa varhaiskasvatusmaksuja alennettiin niin, että lähes 7 000 per-
hettä tuli täysin maksuttoman varhaiskasvatuksen piiriin ja ihan tavallisen suomalaisen
keskituloisen kaksilapsisen perheen varhaiskasvatusmaksut laskivat noin 1 200 eurolla.
Niin suuria kädenojennuksia ei niille tärkeille suomalaisperheille ole kyllä pitkään aikaan
pystytty tekemään, jos koskaan.

Mitä tulee sitten soteen, itse uskon, että tämä hallitus tulee viemään maakuntauudistuk-
sen ja sote-uudistuksen maaliin. Niiden eteen täytyy tehdä aktiivisesti työtä. On varmasti
totta, että sote saattaa hetkellisesti myös nostaa kustannuksia. Näin tapahtui muun muassa
Ruotsissa: siinä vaiheessa, kun ihmiset pääsivät jonoista lääkärille, kustannukset nousivat.
Mutta itse uskon siihen, että kun ihmisen ei enää tarvitse sote-uudistuksen ja valinnanva-
pauden jälkeen odottaa kolmea neljää viikkoa päästäkseen lääkärille, hän pääsee oikea-ai-
kaisesti lääkäriin, saa oikea-aikaista hoitoa, niin silloin säästö tulee pienellä viiveellä siitä,
5



Pöytäkirjan asiakohta PTK 6/2018 vp
että ei tarvitakaan enää esimerkiksi raskaampia hoitoja vaikkapa erikoissairaanhoidon puo-
lella, kun hoitoon on päässyt ajoissa.

18.28 Jani Mäkelä ps: Arvoisa puhemies! Nyt kun tämä perhevapaakysymys tässäkin ra-
portissa nostettiin esille, niin takerrun sitten itsekin siinä tähän yksityiskohtaan ja hieman
kritisoinkin tätä raporttia tietyiltä osin siihen liittyen. Sivulla 18 raportissa sanotaan: ”Osa
valmistelun ehdoista saattaa kuitenkin vaikeuttaa mahdollisimman vaikuttavan ratkaisun
löytämistä. Ennakkolinjaus siitä, että mahdollisuus hoitaa lasta kolmeen ikävuoteen saak-
ka kotona säilytetään tukijärjestelmässä, pienentää käytössä olevien vaihtoehtojen mää-
rää.” Tämä nyt kuulostaa minusta kuitenkin hieman enemmän poliittiselta linjaukselta kuin
objektiiviselta tosiasialta. Ei ole olemassa empiiristä tietoa siitä, että tämä kolmen vuoden
väkisin prässääminen alaspäin kokonaisuudessaan omaisi valtiontalouden kannalta positii-
visia vaikutuksia. Tämä on varsin poliittisesti ja ideologisesti latautunut kysymys, josta tä-
näänkin on debatoitu voimakkaasti. Tämä vaikuttaa minun mielestäni hieman ohjailevalta
arviolta, jollaista en soisi lukevani tarkastusviraston raportista.

18.29 Mika Kari sd: Arvoisa herra puhemies! Itse olen tottunut luottamaan Valtiontalou-
den tarkastusvirastoon ja luotan siihen tämänkin asiakirjan lukemisen jälkeen siltä osin,
kun vielä en ole ihan loppuun asti päässytkään.

Olen toiminut kuntavaliokunnassa, hallintovaliokunnassa, kanssa sieltä vuodesta 2011
asti ja olen kiinnittänyt huomiota näihin kuntatalouden nousun tai laskun ansioihin ja syyl-
listenetsimiskeskusteluihin matkan varrella useamman kerran. On hyvä, että nyt tulee vii-
meinen vahvistus sille, että tämä kuntatalouden tervehdyttäminen tai tervehtyminen, lievä
tervehtyminen, joka on nyt tapahtunut, on pääosin kuntien itsensä ansiota tai, voi sanoa po-
sitiivisessa mielessä, itsensä aiheuttama. Tosin ikävää on siinä se, että valtio ei ole viime
vuosina pystynyt kuntataloutta niin riittävästi tukemaan, että kunnan toimet olisivat olleet
tämmöisiä pehmeitä ja sopeuttavia toimia, vaan kuntasektori Suomessa on tehnyt niitä kor-
jausliikkeitä itse määrätietoisesti ja tulos siltä osin näkyy. Kuitenkin tähän finanssipoliitti-
seen peruslinjaan liittyy omassa ajattelussani vahvasti tämmöinen tannerilainen talouspo-
litiikka, ja uskon, että tuleviin vuosiin, vaikka tässä kuinka herkutellaan kasvavien bkt-lu-
kujen äärellä, liittyy joka tapauksessa niin paljon epävarmuuksia, että kestävän talouspoli-
tiikan perusteet tulee kulloisestakin hallituspohjasta riippumatta muistaa myös tulevina
vuosina ja ennen kaikkea nyt, kun tulevia vuosia suunnitellaan.

18.31 Hannu Hoskonen kesk: Arvoisa herra puhemies! Todellakin, tämä selonteko, Val-
tiontalouden tarkastusviraston erilliskertomus eduskunnalle finanssipolitiikan valvonnas-
ta 2017, antaa kyllä hyvän kuvan siitä, mitä tässä maassa on tapahtunut viime vuosina ja
mitä on tapahtumassa. Tietenkin kuva on suppea, kun eihän kaikkea näin pieneen kirja-
seen sovi.

Mutta aina pitää muistaa talousasioista puhuttaessa, että ei ole olemassa tilannetta, että
yhtäkkiä, kun vaalikausi vaihtuu, uusi hallitus tai uusi eduskunta saa eteensä niin sanotun
puhtaan pöydän. Ei saa. Silloin mennään tilanteesta, mihin jäätiin. Viime kaudella valtion-
velka kasvoi 20 miljardia. [Mika Kari: Perintö oli sellainen!] 20 miljardia. 100 000 työtön-
tä tuli lisää, kunnat velkaantuivat 7 miljardia. Miksi? Valtio antoi lisää tehtäviä, mutta ei
antanut rahaa. Ihan selkeä, siinä on ihan selvä syy-yhteys. Paasikivikin sanoi aikanaan vii-
saan sanan, että kansakunnan suurin viisaus on siinä, että kaiken viisauden alku on tosi-
6



Pöytäkirjan asiakohta PTK 6/2018 vp
asioiden tunnustaminen, ja se on tässä tapauksessa aivan totta. Elikkä tilanne oli silloin vai-
kea ja ihan oikeasti olimme kolmen suurimman luottoluokituslaitoksen silmissä tarkkailu-
listalla ja meidän luottoluokitukset pikkuisen laskivat — onneksi vain niin vähän, että kui-
tenkin maailman muihin, Euroopan muihin valtioihin verrattuna Suomen luottokelpoisuus
säilyi erittäin hyvällä tasolla, eli valtionlainan korot eivät onneksi lähteneet nousuun. 2 pro-
senttiyksikköä sinne lisää, se olisi 2 miljardia valtion budjetista pois. Sitä ei varmaan ku-
kaan halua.

Se on totta, että tehtiin leikkauksia tällä vaalikaudella 4 miljardia. Uudistuksia tehdään.
Syy, miksi sote-uudistusta on pakko tehdä, on siinä, että aika on ajanut ohi niistä vanhoista
käytänteistä. Sen me jokainen tiedämme. Uusi aika nostaa päätään älyteknologian puitteis-
sa niin, että tekoäly valtaa alaa ja nimenomaan palvelut digitalisoituvat. Sille me emme
mahda mitään, se tulee joka tapauksessa. Toimitaanko tässä talossa se huomioiden tai jä-
tetäänkö se huomiotta, se on ihan meistä itsestämme kiinni. Mutta sillä se asia ei tule, että
me sanomme tässä tilanteessa, että hallitus on tehnyt väärin.

Kun katsoin tänä päivänä tulleet tilastotiedot Suomen talouden tilasta, niin oli aivan erit-
täin hienoja lukuja. Viimeisen neljänneksen, viime vuoden viimeisen kvartaalin, kasvulu-
ku oli 3,9, ja mikä parasta, tällekin vuodelle esitetään aivan yhtä vahvaa kasvua — ei tosin
niin kovilla prosenttiluvuilla, mutta kuitenkin lähemmäs 3 prosenttia edelleen kasvamme.
Ja kuten muistamme eilisiä uutisia, Saloon on tulossa 1 000 uutta työpaikkaa, ja samoin
Meyer Werft on tilannut ison laivatilauksen, taas yhden, Turun telakalta. Metsäteollisuus
investoi valtavasti. Ja kuten pääministeri Sipilä tämänpäiväisessä valtiopäivien avauskes-
kustelussa sanoi tuossa iltapäivällä, tämä kasvu on tapahtumassa joka puolella Suomea.
Meillä on tällä hetkellä muuallakin kuin Uudellamaalla maakuntia, joissa on ihan aidosti
työvoimapula. On ihan selvästi työvoimapula sen takia, että uusia työpaikkoja syntyy ja
ammattinsa osaavaa työvoimaa ei ole olemassa riittävästi. Siinä on tulevaisuuden haaste
numero yksi, mistä pääministeri Sipilä ja opetusministeri Sanni Grahn-Laasonen aivan oi-
vallisesti todistivat, että meidän on seuraavan kymmenen vuoden aikana koulutettava mil-
joona ihmistä uusiin ammatteihin, koska sen ensimmäisen opiskelukerran jälkeinen amma-
tinvalinta ei ihan sattunut nappiin. On tullut ehkä joku maisteri, yhteiskuntatieteiden mais-
teri taikka joku muu maisteri, taikka joku muu insinööri, jolle ei töitä löydy, niin täytyy sit-
ten uudelleen opiskella joku muu ammatti ja mennä sitten töihin. Nimittäin se on tämän
valtakunnan vahvuus, että meillä on muuntumiskykyä. Se on ainoa keino elää. Me emme
olisi selvinneet esimerkiksi sodanjälkeisessä karmeassa tilanteessa, jos Suomen kansalla ei
olisi ollut muuntumis- ja venymiskykyä. Me olisimme tänäkin päivänä valtio, joka elää
kurjuudessa ja nälässä, mutta sitähän me onneksi enää emme ole. Tämän takia toivon, että
oppositiokin suhtautuu näihin talouslukuihin ja myös tässä vihkosessa oleviin tietoihin po-
sitiivisella asenteella.

Se on totta, että jokaiseen uudistukseen, niin sote-uudistukseen, hallinnollisiin uudistuk-
siin yleensä tai mihin tahansa muuhun uudistukseen, liittyy aina riskejä. Mutta kaikkein
suurin riski on se, että ei tehdä mitään. Tänä päivänä talousvaliokunnassa oli kuultavana
asiantuntijoita Euroopan unionin Emun rahoituskehyksestä, ja Suomen Pankin pääjohtaja
istui tuossa kahvilassa meidän kanssamme. Kun keskustelimme tästä Emusta vielä, meillä
oli vapaasti kahvipöytäkeskustelu, niin Erkki Liikanen, pääjohtaja, suuresti kunnioittama-
ni virkamies sanoi hyvin, että jos jokainen suunnitelma, mitä valtio tai Euroopan unioni tai
kuka tahansa toimija tekee, pysähtyy ensimmäisen uhkan kohdalle eikä tee omaa suunni-
telmaa, miten mennään eteenpäin, se on kaikista karmein virhe, mitä tehdä voi. Eli Suo-
7



Pöytäkirjan asiakohta PTK 6/2018 vp
mella pitää olla selvä strategia, millä menemme eteenpäin, ja se on juuri tämä strategia,
mitä Sipilän hallitus tekee. Työttömyys vähenee, valtion tulot paranevat, velanotto vähe-
nee, ja viimeistään 2019 saavutamme tilanteen, jolloin valtion velanotto on käytännössä
nolla. Ja vielä toivo elää, että tässä pikkuhiljaa alamme niitä velkoja takaisin maksaa, kos-
ka se pitkässä juoksussa on se ainoa oikea tie.

18.36 Maarit Feldt-Ranta sd:  Arvoisa puhemies! Tässä sekä edustaja Heinonen että
edustaja Hoskonen peräänkuuluttavat oppositiolta optimistista asennetta. Itse tarkastusva-
liokunnan jäsenenä... Tarkastusvaliokunnassa ei muuten ole tällaista hallitus—oppositio-
asetelmaa ollenkaan, vaan kaikki päätökset, kaikki linjaukset siellä on tehty yksimielisesti,
ja ihan samalla kiihkottomuudella aion suhtautua myös tähän tämänhetkiseen Valtionta-
louden tarkastusviraston raporttiin. Totta kai me kaikki iloitsemme niistä positiivisista
asioista, joita näemme taloudessa ja työllisyydessä tällä hetkellä. Ne ovat erittäin tervetul-
leita tämän kymmenvuotisen pitkän korpivaelluksen jälkeen. Ollaan niistä aidosti ylpeitä
ja tyytyväisiä riippumatta siitä, ketkä ne ovat saaneet aikaan. Kiitosta ei koskaan voi antaa
riittävästi.

Mutta oma viestini omassa, mielestäni ihan rakentavassa puheenvuorossani oli se, että
tämänhetkisen positiivisen näkymän lisäksi meillä on päättäjinä suuri vastuu katsoa sitä
vähän pidempää näkymää. Ja siihen viittasin, kun sanoin, että on aika korutonta kertomaa
tämä VTV:n raportti. Siinä sanotaan muun muassa, että ”Tarkastusviraston arvion mukaan
julkisyhteisöjen rahoitusasema ei tule parantuneesta taloustilanteesta huolimatta kohentu-
maan hallituksen tavoitteiden mukaisesti kuluvalla vaalikaudella. Myöskään julkisyhteisö-
jen nimellinen rahoitusasema ei saavuta tavoitteen mukaista tasapainoa vaalikaudella, kos-
ka valtiontalous vahvistuu tavoiteltua hitaammin”. Minun viestini oli se, että tämä on fak-
ta. Sillä ei pidä märehtiä, mutta se pitää ottaa huomioon. Päätä ei pidä panna pensaaseen,
vaan nyt meidän kaikkien tehtävänä on priorisoida — myös hallituksen ja hallituspuolueit-
ten tehtävänä on priorisoida — sellaisia uudistuksia, joilla tätä keskipitkän ja pitkän aika-
välin kestävyysvajetta voidaan kuroa umpeen. Ja lisäviestini on, että mielestäni se täytyy
tehdä nykyistä oikeudenmukaisemmalla tavalla.

18.38 Pia Viitanen sd: Arvoisa puhemies! Mielestäni tässä todella rakentavasti pohdim-
me juuri tätä isoa tulevaa haastetta, kestävyysvajetta, kaikkea tätä ja tavoitteiden saavutta-
mista. Yksi asia, mikä oikeastaan tuossa omassa puheenvuorossani jäi vähemmälle mutta
minkä haluan nyt vielä tässä mainita, koska se oli tänään myös tuossa isossa avauskeskus-
telussa eräänä teemana, on tietenkin se, että kun tässä arvovalintoja tällä hallituskaudella
ollaan tehty, niin ollaan tehty se arvovalinta, että uudistukset valitettavasti kaatuvat mutta
sitten tämä leikkauspolitiikka jää, jolloin sitten tämän päivän uutinen oli myös se, että se on
omalta osaltaan lisännyt eriarvoisuutta ja kärsijöiksi ovat joutuneet muun muassa opiske-
lijat, työttömät ja pienituloiset lapsiperheet. Se on fakta, se on ikävä fakta, ja omalta osal-
taan se varmasti on omiaan myös haittaamaan niin, että tulevaisuudessa kustannukset voi-
vat kasvaa moninkertaisiksi, kun köyhyys aiheuttaa myös yhteisiä kustannuksia yhteiskun-
nallemme. Toisella puolella kolikkoa on sitten se, että rahaa on riittänyt kovinkin anteliaas-
ti suuriin veronkevennyksiin kaikkein hyväosaisimmille suunnattuna — puhemies, se on
näin. Ja sitten tietenkin se tarkoittaa sitä, että se jättää pysyvän aukon valtion tuloihin, kun
verotusta kevennetään pysyvällä tavalla. Tämä lisää vielä yhden vaikeusasteen siihen yh-
tälöön, mitä olemme tänään aika vakavaan sävyyn täällä pohdiskelleet. Toivon, että kes-
8



Pöytäkirjan asiakohta PTK 6/2018 vp
kustelu myös tässä mittakaavassa tulevien vuosien isoista, isoista haasteista tulee jatku-
maan tässä eduskunnassa, että tiedostamme tilanteen ja että hallitus esimerkiksi vielä tällä
viimeisellä vuodellaan tekee tarvittavia toimenpiteitä, jotta pohja olisi kestävämpi seuraa-
valle hallituskaudelle.

18.40 Hannu Hoskonen kesk:  Arvoisa herra puhemies! Kiitän edustaja Feldt-Rantaa
erittäin rakentavasta puheenvuorosta. Hänellä on ihan oikea lähestymiskulma tässä asias-
sa. Se on totta, että kun leikkauksia tehdään tai uudistuksia tehdään, ne aina sattuvat johon-
kin ihmiseen kipeämmin kuin toiseen. Se on totta. Mutta esimerkiksi veropolitiikassa voi
sanoa, että tämän hallituksen veronkevennyksillähän painotus on ollut pieni- ja keskituloi-
sissa.

Se on totta, että kun prosentilla kevennetään, niin 100 000 tienaavan veronkevennys on
hieman suurempi kuin 30 000 tienaavaan. Se on ihan pelkkää prosenttimatematiikkaa. Ai-
van samalla lailla voisi kysyä esimerkiksi palkankorotuksista neuvottelevilta, että minkä
takia aina tehdään prosenttipohjaiset korotukset, koska ne nimenomaan sorsivat näitä pie-
nituloisia, suosivat suurituloisia. 2 000 euroa kuussa saava ihminen saa prosentin korotuk-
sesta 20 euroa, mutta sitten henkilölle, joka 100 000 tienaa, sehän on jo tonni.

Kun kerran edustaja Pia Viitanen edustaa ymmärrykseni mukaan vahvaa ammattiyhdis-
tysliikettä, niin siinä voisi näille neuvottelijoille lähettää vinkkiä, että kun tasa-arvotuposta
te olette monesti puhuneet, niin tässä olisi oiva vinkki siihen. Koettakaa muuttaa tätä sys-
teemiä niin, että se pienituloinen saisi joskus suuremman korotuksen eikä se suurituloinen.
Se on työmarkkinapöydissä sovittava asia, ei tässä talossa.

Toinen asia sitten, mikä oli edustaja Feldt-Rannan loistavassa puheenvuorossa, on se,
mikä on näköala tulevaisuuteen uudistusten osalta. Mitään uudistuksia ei ole peruttu. So-
siaali- ja terveydenhuollon uudistus etenee. Se pitää muistaa, että maakuntahallinto, kun on
tullakseen, poistaa valtavan määrän erilaisia hallintohimmeleitä. Pääsemme suoraviivai-
seen tilanteeseen, jossa maakunnat itse saavat päättää omista asioistaan paljon enemmän
kuin tänä päivänä. Virkamiesvalta vähenee, ja demokratian valta kasvaa. En ymmärrä,
minkä tautta eduskunnassa pitäisi tästä asiasta olla eri mieltä, kansanvallan suurimmassa
kerhossa tässä maassa. Toivon, että nämä tällaiset positiiviset näköalat otetaan huomioon. 

Se on varmaa, että tämänkään uudistuksen jälkeen [Puhemies koputtaa] maailma ei ole
valmis, mutta sitä minä en kyllä odotakaan.

18.42 Pia Viitanen sd: Arvoisa puhemies! Pakko kyllä sen verran nyt tästä verotuksesta
jatkaa edellisen puhujan näkemyksiin liittyen. Nimittäin se tässä myös on huolestuttava
asia, että näitä veronkevennyksiä on nimenomaan hallitus, toisin kuin puhujan puheesta
saattaa ymmärtää, painottanut erityisesti hyväosaisemmille. Me olemme puhuneet näistä
apteekkarivähennyksistä, miljoonaperintöjen veronkevennyksistä, [Hannu Hoskonen: Voi
hyvänen aika!] suurten metsäomistusten veronkevennyksestä. Mikä pahinta — ja tässä tul-
laankin nyt tähän isoon kuvaan — on se, että hallituksen omienkin arvioiden mukaan näis-
sä ei ole merkittäviä työllisyysvaikutuksia. Eli tässä tilanteessa on ollut varaa laskea hyvä-
osaisimpien veroja varsin anteliaasti ilman, että näillä nimenomaisilla kevennyksillä on
työllisyysvaikutusta, ja se, puhemies, on meitä myös huolestuttanut.

18.43 Timo Heinonen kok: Arvoisa herra puhemies! Edustaja Feldt-Ranta piti hyvän pu-
heenvuoron, missä hän nimenomaan katsoi nyt tätä tilannetta tulevaisuuteen, ja itse toivoi-
9



Pöytäkirjan asiakohta PTK 6/2018 vp
sin, että näin katse pysyisi kaiken hämmennyksen keskellä myös edustaja Viitasella, sillä
tulevaisuutta meidän pitää yhdessä olla rakentamassa ja etsiä niitä ratkaisuja, niin kuin
edustaja Feldt-Ranta hyvänä sovintopoliitikkona esille toi nimenomaan sitä, että rakenteel-
lisiin uudistuksiin meidän pitää löytää yhteisiä ratkaisuja.

Tämä sote-uudistus on tietyllä tavalla vähän murheellinen esimerkki siitä, että sitä on
tehty liian kauan, meille on tullut liian paljon sote-veteraaneja. Jos olisi yhteistä tahtoa ol-
lut — kaikilla on ollut kuitenkin tahtotila ratkaista ne sosiaali- ja terveyspuolen haasteet —
niin olisi ehkä kannattanut etsiä vielä laajemmalla yhteisymmärryksellä jo 5—10 vuotta
sitten sitä ratkaisua, ja toivon, että tällaista Feldt-Rannankin esille nostamaa yhteistä uu-
distusmieltä löytyisi rakenteellisiin uudistuksiin, joita tämä maa kaipaa, mihin muuten täs-
säkin raportissa on useampi sivu kiinnitetty huomiota.

Se, että meillä kokonaisveroaste ei nyt nouse, on nimenomaan ollut hyvin toimivaa ve-
ropolitiikkaa. Meillä on huolehdittu siitä, että työn verotusta on kevennetty, ja se on tehty
kyllä, toisin kuin edustaja Viitanen väitti, pieni- ja keskituloisia painottaen, ja siinä on ha-
luttu huolehtia nimenomaan siitä, että meillä kaikille jäisi tällaisessa tilanteessa hivenen
enempi rahaa. Eli kokonaisveroaste ei ole tällä vaalikaudella nousemassa, ja tänä vuonna
kenenkään työn verotus ei kiristy. [Puhemies koputtaa] Ne ovat olleet niitä kantavia ratkai-
suja, joilla on haluttu pitää [Puhemies koputtaa] kasvua yllä ja vauhdittaa sitä.

18.45 Hannu Hoskonen kesk: Arvoisa puhemies! Tässä vielä siteeraan äsken käsittelys-
sä ollutta raporttia. Täällähän sanotaan selvällä suomen kielellä, että Suomi noudattaa Eu-
roopin unionin kasvu- ja vakaussopimuksen ennalta ehkäisevän ja korjaavan osion sääntö-
jä — noudatti viime vuonna ja noudattaa myös tänä vuonna. Elikkä voisi sanoa kauniisti,
että olemme tarkkailuluokalla tämän suhteen, miten saamme talouttamme kuntoon. Meillä
ei ole tässä asiassa, hyvät kollegat, pelimerkkejä ruveta sooloilemaan.

Toivon, aivan kuten edustaja Feldt-Rannan loistavasta puheenvuorosta kävi ilmi, ana-
lyyttistä tarkastelua — myös edustaja Heinonen tätä omassa puheenvuorossaan korosti —
missä voisimme parantaa, ja se iso parannus mielestäni tulee siitä, että esimerkiksi työ-
markkinoilla me kevennämme, joustavoitamme rakenteita nykyisestä. Meillä on niin val-
tavan jäykät työmarkkinarakenteet, että ei ole ennen nähty, Euroopan jäykimmät raken-
teet. Meillä verrataan aina tilannetta Tanskaan, että Tanskassa on niin ja niin hyvät kor-
vaukset, niin ja niin hyvä systeemi. Kyllä on, paljon parempi kuin meillä, mutta miksi se on
näin? Sen takia se korvaus työttömyyden alussa on niin valtavan korkea — lähes 100 pro-
senttia siitä palkasta, mitä on saanut, kun jää työttömäksi, saa melkein sen saman käteen —
että siinä on sanktio myös. Jos et etsi sinä aikana aktiivisesti työtä, se työttömyyskorvaus
jyrkästi laskee heti muutaman kuukauden kuluttua. Siellä on erittäin notkeat rakenteet ja
työttömyys lähes nolla.

Suomessakin on jo alueita, joilla työllisyysaste on noussut yli 80 prosentin: muun muas-
sa Ahvenanmaalla, sitten Etelä-Pohjanmaalla muistaakseni on menty jo yli 75 prosentin.
Elikkä se on täälläkin mahdollista, mutta meillä pitää itsellä olla rohkeutta uudistua. Se,
mitä 20 vuotta sitten tehtiin, ikävä kyllä on ollut ja mennyt, ja sitä ei kyllä itkemällä saa
eikä muistelemalla ja pitämällä tässä salissa kaihoisia puheita, miten ennen oli ennen mut-
ta nyt on nyt. Se huominen tehdään tästä eteenpäin eikä katselemalla peruutuspeiliin.

18.47 Maarit Feldt-Ranta sd: Arvoisa puhemies! Niin kuin Valtiontalouden tarkastusvi-
rasto tässä erilliskertomuksessaan finanssipolitiikan valvonnasta toteaa, tämä sote-uudis-
10



Pöytäkirjan asiakohta PTK 6/2018 vp
tus on totta kai myös talouden kannalta erittäin merkittävä uudistus, ja sen takia meillä on
kaikilla syytä toivoa, että se toteutuu kestävällä tavalla. [Hannu Hoskonen: Juuri näin!]
Edustaja Heinonen peräänkuulutti täällä yhteishenkeä sote-uudistuksen ympärille. Itse toi-
von toki, että uudistus etenee, mutta ei tietenkään hinnalla millä hyvänsä.

Jotta oppisimme jotain menneistä virheistä, totean, että viime vaalikaudella meillä oli
koko eduskunnan, kaikkien kahdeksan eduskuntapuolueen, yhteinen laaja konsensus, par-
lamentaarinen valmistelu yli hallitus—oppositio-rajojen, yritimme yhdessä koko eduskun-
nan joukkueella viedä sitä uudistusta läpi. Me emme siinä onnistuneet, vaikka me kaikki
olimme [Timo Heinonen: Se kaatui perustuslakiin!] siinä samassa junassa. — Se kaatui pe-
rustuslakivaliokuntaan. — Sen jälkeen, tällä vaalikaudella nykyinen hallitus, eli kokoo-
mus, keskusta ja se, mitä perussuomalaisista on hallituksessa jäljellä eli siniset, päätyi sii-
hen, [Simon Elo pyytää vastauspuheenvuoroa] että he yrittävät yksin hallituksen voimilla
viedä tätä historiallisen haasteellista uudistusta, jonka vaikeuskerrointa oli lisätty vielä täl-
lä maakuntauudistuksella. Itse pidin sitä silloin kolme vuotta sitten erittäin lyhytnäköisenä
ratkaisuna, ja toivon, toivon todella, että se uudistus ei kaadu tähän lyhytnäköisyyteen.

Toivon kaikissa olosuhteissa, että jatkossa tekisimme tämmöiset koko kansakuntaa,
koko Suomea, koskevat uudistukset, jotka ulottuvat useiden vaalikausien yli, laajassa yh-
teisrintamassa yli hallitus—oppositio-rajojen. Uskon, että se on Suomelle hyväksi, uskon,
että se on suomalaisille hyväksi. Ja on hyvä myös nähdä se, että ei kuntatasolla eikä var-
maan myöskään tulevalla maakuntatasolla ole tällaista hallitus—oppositio-asetelmaa, joka
on valtakunnan politiikassa. Eli palataan yhteiseen yhteistyön tekemisen henkeen niissä
isoissa yhteiskunnallisissa uudistuksissa, jotka ulottuvat yli vaalikausien.

18.49 Pia Viitanen sd: Arvoisa puhemies! Omalta osaltani vain sen verran palaan tähän
verotuskysymykseen, kun edustaja Heinonen viittasi puheenvuorooni. Kyllä vain tosiasia
valitettavasti on niin, että esimerkiksi lapsiperheiden verotus kiristyy, ja se ei ole kyllä [Ti-
mo Heinosen välihuuto] tässä tilanteessa kovinkaan oikeudenmukaista ja hyvää politiik-
kaa. Olemme jyrkästi siitä hallituksen kanssa eri linjalla.

Toiseksi, mitä tulee sitten tähän ostovoimaan, pieni- ja keskituloisten eläkkeensaajien
ostovoima eduskunnan tietopalvelun laskelmien mukaan laski. Huolimatta siitä, että halli-
tus antaa sen kuvan, että nyt annetaan paljon ja hyvää eläkkeensaajille, ostovoima laski
pieni- ja keskituloisilla. Ei tullut uudistuksia, joissa pientä työeläkettä saavien ihmisten ti-
lannetta jollakin tavalla helpotettaisiin, ja leikkaukset ovat rajut.

Puhemies! Päätän omalta osaltani tämän keskustelun myönteisesti. Eli kerrankin olen
edustaja Hoskosen kanssa löytänyt yhteisen sävelen ja olen samaa mieltä kanssanne erääs-
sä asiassa, ja se oli se, että edustaja Feldt-Rannan puheenvuoro oli suorastaan loistava.

18.50 Simon Elo sin: Arvoisa puhemies! Tässä hienossa sovinnon hengessä, mikä täällä
ilmeisesti ilmassa on, arvostamalleni edustaja Feldt-Rannalle totean, että jos poliittista his-
toriaa ajattelee, lienee niin, että nykyinen sosiaalidemokraattinen puolue lähti hyvin hie-
nolle tielle siinä vaiheessa, kun historiallisesti eniten arvostamani sosiaalidemokraatti
Väinö Tanner esiintyi ja toimi maltillisesti. Niin myös puolue on sen jälkeen tehnyt, ja sitä
olen hyvin paljon arvostanut ja arvostan sitä työtä, mitä puolue on omalta osaltaan Suomen
hyväksi tehnyt. Yhtä lailla, kun itse koin, että täytyi ottaa uusi kurssi — olenko nyt sitten si-
ninen, tannerilainen vai mikä — otin sen uuden kurssin, kun tarve oli, ja olemme itsenäi-
11



Pöytäkirjan asiakohta PTK 6/2018 vp
nen, oma, uusi puolueemme, Sininen tulevaisuus. Emme sinänsä vain jostain lähteneet
vaan uuden muodostimme, ja tämä varmasti korostuu mitä pidemmälle sitten mennään.

Mitä tulee sosiaali- ja terveysuudistukseen, niin olin perustuslakivaliokunnassa lausun-
toa siitä aikoinaan tekemässä ja olen kyllä hyvin tyytyväinen siihen valiokunnan työhön,
mikä silloin, sanotaanko, parlamentaarisessa hengessä tehtiin siinä mielessä, mikä se va-
liokunnan kokoonpano ja toimintatapa on, ja lausunto on hyvin tasapainoinen ja huomioi
sekä nämä markkinoihin liittyvät kysymykset että esimerkiksi kansalaisten perusarvot sil-
tä osin, mitä palveluja itse kullekin Suomenmaassa pitää pystyä tarjoamaan kaikkialla Suo-
messa riippumatta varallisuudesta ja muista tällaisista kysymyksistä. Eli katson, että halli-
tus on siinä mielessä toiminut oikein, että kun ei tosiaan aikoinaan parlamentaarisesti pys-
tytty löytämään ratkaisua ja myös sitä ennen perustuslakiin kaatui tämä kysymys, niin nyt
ollaan menty sillä tavalla kuin hallituksen vastuuseen kuuluu. Eli tehdään itse esitys, ja se
on läpäissyt perustuslakivaliokunnankin minusta hyvin tasapainoisen ja tarkan arvion.

18.52 Jani Mäkelä ps: Arvoisa puhemies! Nyt kun puhe tuli näistä suunnitteilla olevan
sote-uudistuksen talousvaikutuksista, joista raportissakin mainitaan, ja niistä oletettavista
säästöistä, joita sote-uudistus voi tuoda tullessaan, niin olisikin ollut hyvin uskottavissa,
että sellaisia säästöjä olisi tullut siitä alkuperäisestä sote-uudistuksesta, jota hallitus lähti
silloin toteuttamaan, kun perussuomalaisetkin siellä vielä olivat mukana. Nyt kuitenkin ti-
lanne muuttui hyvin radikaalisti siinä kohtaa, kun käytännössä kokoomus hallituskriisin
kautta väkisin toi mukaan ennen aikojaan tämän niin sanotun valinnanvapauden eli suo-
meksi sanottuna sote-yritysten rahastamisen ja sitä kautta jouduttiin lähtemään näihin kei-
notekoisiin olemassa olevien integraatioiden purkamisiin tämän valinnanvapauden ja ra-
hastamisen mahdollistamiseksi. Nyt tässä tilanteessa on kyllä varmaan aiheellista epäillä,
saavutetaanko sote-uudistuksella sen enempää näitä kaavailtuja säästöjä kuin sitä toivot-
tua palveluiden paranemistakaan.

18.53 Timo Heinonen kok: Arvoisa puhemies! Edustaja Viitanen, joka jo poistui edus-
kunnasta, tai ainakin täysistunnosta, [Simon Elo: Siinä on pieni ero! — Hannu Hoskonen:
Eläköön se pieni ero!] kyllä ansiokkaasti aina sekoittaa nuo asiat. Minä puhuin äsken työn
verotuksesta ja kokonaisveroasteesta. Kokonaisveroaste ei tällä vaalikaudella nouse, ja
tänä vuonna ei työn verotus kiristy. Siitä on esimerkiksi puolueeton Veronmaksajien ma-
teriaali olemassa, missä käydään läpi vuodesta 91 tähän vuoteen 2018, mitä on tapahtunut
tuloveroprosentille, ja nämä kyllä osoittavat sen, että näissä kaikissa tuloluokissa 2 200 eu-
rosta lähtien ylös- ja alaspäin ei työn verotus tänä vuonna ole kiristynyt. Se on ollut, niin
kuin sanoin tuossa aiemmin, tämän koko talouspolitiikan idean runko, että on haluttu teh-
dä politiikkaa, jossa työnteko on kannustavaa, sillä tällä tavalla on talouden rattaat saatu
pyörimään ja saatu niihin myös vauhtia.

Edustaja Viitanen viittaa lapsivähennykseen, ja on totta, että valtiovarainministeri Antti
Rinne aikanaan, kun hän teki tämän lapsivähennyksen, päätyi siihen, että se on vain väli-
aikainen vähennys, joka on vuosina 2015—2017. Eli se oli päätetty väliaikaiseksi jo sil-
loin tietäen, että se ei ole se tehokkain keino. Tämä hallitus teki ratkaisun, missä katsottiin
esimerkiksi tehokkaammaksi ohjata panostuksia varhaiskasvatusmaksujen keventämi-
seen, mihin tuli itse asiassa erittäin merkittävät kevennykset. Eli tässä haettiin tehokkaam-
paa keinoa, vaikuttavampaa keinoa, nimenomaan [Puhemies koputtaa] sinne, missä eniten
sitä apua tarvitaan.
12



Pöytäkirjan asiakohta PTK 6/2018 vp
18.55 Simon Elo sin: Arvoisa puhemies! Täytyy vielä sen verran sanoa, kun finanssipoli-
tiikasta puhutaan, että kun talouspolitiikan arviointineuvosto katsoi, että hallituksen poli-
tiikka finanssipolitiikan osalta olisi ollut liian löysää, niin ihmettelen sitä siinä mielessä,
että aikaisemmin he olivat pitäneet epävarmana, että hallitus saavuttaisi työllisyysasteta-
voitteen, 72 prosenttia. Nyt kun näyttää siltä, että se saavutetaan määräajassa, niin sitä he
eivät enää maininneet mutta sitten ottivat esille sen, että heidän mielestään finanssipolitiik-
ka olisi ollut liian löysää. Tässä tietysti tulevat erilaiset talouspolitiikan koulukunnat var-
maan vastaan. Mutta itse katson, että tässä tilanteessa, missä Suomi on ollut taloudellisesti,
on hyvin perusteltua se, että vauhditetaan kasvua nimenomaan veronkevennyksillä pieni-
ja keskituloisia painottaen, ja näin hallitus on toiminut merkittävällä tavalla, noin 1,5 mil-
jardilla eurolla. Se on varmasti omalta osaltaan auttanut sitä, että kotimainenkin kysyntä on
pysynyt hyvällä tasolla, ja sitten maailmantalous ja vahvistunut vienti ovat omalta osaltaan
auttaneet. Olen jopa sitä mieltä, että edelleen voidaan tehdä tarvittaessa veronkevennyksiä,
jos hallitus niin katsoo, että se edelleen vauhdittaa tätä kotimaan kysyntää. Mutta ihmette-
len tosiaan sitä, että talouspolitiikan arviointineuvosto ei kuitenkaan nostanut esille sitä,
että tämä työllisyysastetavoite tullaan saavuttamaan, mitä he olivat aikaisemmin pitäneet
niin kovin epävarmana.

Keskustelu päättyi.

Asia lähetettiin tarkastusvaliokuntaan.
13


	17
	18.06
	18.12
	18.19
	18.22
	18.28
	18.29
	18.31
	18.36
	18.38
	18.40
	18.42
	18.43
	18.45
	18.47
	18.49
	18.50
	18.52
	18.53
	18.55


