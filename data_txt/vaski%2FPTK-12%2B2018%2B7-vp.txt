















































DEMB8DB.tmp.xml


Pöytäkirjan asiakohta PTK 12/2018 vp
Pöytäkirjan asiakohta 

PTK 12/2018 vp

Täysistunto

Perjantai 23.2.2018 klo 12.59—13.29

7. Lakialoite laiksi ulkomaalaislain 121 §:n muuttamisesta
Lakialoite LA 74/2017 vp Leena Meri ps ym.

Lähetekeskustelu

Puhemies Paula Risikko: Lähetekeskustelua varten esitellään päiväjärjestyksen 7. asia.
Puhemiesneuvosto ehdottaa, että asia lähetetään hallintovaliokuntaan.

Keskustelu

13.05 Leena Meri ps (esittelypuheenvuoro): Arvoisa puhemies ja kaikki, täynnä oleva sa-
li! Asia on kiinnostava, koskee perussuomalaisten koko ryhmän yhdessä tekemää lakialoi-
tetta, ja minulla on ilo ryhmän puheenjohtajana kertoa tämän lakialoitteen sisällöstä.

Me olemme viime päivinä hyvin paljon keskustelleet täällä tiedustelusta, turvallisuudes-
ta, terrorismista ja nyt myös viime vuosina laittomasti maassa olevista ihmisistä. Viime
syksynä elokuun maissa Suomessa valitettavasti tapahtui ensimmäinen terroristinen teko,
ja tässä yhteydessä hallitus lupasi toimenpiteitä. Muun muassa ministeri Terho kertoi, että
kielteisen turvapaikkapäätöksen saaneita pitää voida ottaa paremmin säilöön. Samana päi-
vänä 21.8. pääministeri Sipilä ehätti kertomaan, että ei ole mitään paineita maahanmuutto-
lainsäädännön muuttamiseen, ja toppuutteli keskustelua, elikkä epäselväksi jäi, mikä on
hallituksen linja, mitä tälle laittomasti maassa olevalle joukolle ja ihmisille tehdään. Siihen
emme ole saaneet vastausta. Moni silloin tietysti keskustelujen perusteella odotti, että nyt
varmaan tulee tiukennuksia, kun ensin ministeri Terho sanoi näin hallituksen niin sanotus-
ta maahanmuuttokriittisestä siivestä, mutta kuitenkin pääministeri sitten kertoi, että emme
aio tehdä yhtään mitään, että Terhon puheet olivat hänen puheitaan.

Olemme myöskin viime päivinä saaneet lukea, ja viime syksystäkin lähtien, Ruotsin ti-
lanteesta. Muun muassa Helsingin Sanomat 1.9.2017 alkoi keskustella siitä, että Tukhol-
man kaduille on syntynyt varjoyhteiskunta. Helsingin Sanomien otsikon mukaan paperit-
tomat nuoret pukeutuvat merkkivaatteisiin, nukkuvat baarien terasseilla ja myyvät mitä kä-
siinsä saavat, ja tämän ilmiön ennustetaan tulevan myös Suomeen. Tämä haastattelu ja jut-
tu perustuu tukholmalaisen poliisin näkemyksiin.

Muutamia päiviä sitten todettiin, että Ruotsissa on noin 50 000 laitonta maahanmuutta-
jaa, elikkä heillä ei ole oleskelulupaa ja varmasti moni heistä on saanutkin kielteisen pää-
töksen ja vielä lisäksi käännytyspäätöksen.

Meillä oli äsken puhetta kirkkolaista, ja siitä tulikin mieleeni, että tähän keskusteluun
laittomasta maahanmuutosta on viime päivinä ja aikaisemminkin liittynyt myös kirkko.
Kirkkohan ilmoittaa antavansa kirkkoturvaa. Esimerkiksi Ylellä 20.2. käydyssä keskuste-
lussa kirkkoherra Kari Kanala ilmoitti, että hän uskoo, että Maahanmuuttoviraston käsitte-
lyssä ja tuomioistuinkäsittelyssä ei ole käsitelty asianmukaisesti esimerkiksi irakilaismie-
 Tarkistettu
4.1



Pöytäkirjan asiakohta PTK 12/2018 vp
hen turvapaikkahakemusta. Häntähän oltiin käännyttämässä, ja kirkko antaa sen perusteel-
la kirkkoturvaa.

Minä pidän tietysti hieman kummallisena sitä, jos me kerran tässä salissa tunnustamme
ja tunnistamme, että meillä on oikeusvaltio, riippumattomat tuomioistuimet, oikeusapua,
oikeusavustajat, asianajajat, että meillä nyt sitten olisi kuitenkin, vain joidenkin tahojen il-
moituksen mukaan, päätöksiä, joista ihmiset itse yksipuolisella ilmoituksella ilmoittavat,
ettei tämä ole nyt mennyt heidän mielestään hyvin.

Me puhumme täällä myös siitä, että meidän tulee kuunnella kansalaisia. Hallituskin kir-
jasi muun muassa rikoslain käytön osalta, että kansalaisten mielipiteille pitää antaa hyvin
suuri merkitys. Perussuomalaiset ja perussuomalaisten puoluetoimisto teettikin viime syk-
synä TNS Gallupilla tutkimuksen, jossa kysyttiin Suomen kansalaisilta sitä, mitä mieltä he
ovat siitä, että kielteisen päätöksen saaneet turvapaikanhakijat otettaisiin heti säilöön, ja
peräti 59 prosenttia eli lähes 60 prosenttia vastaajista halusi, että käännytyspäätöksen saa-
neet otetaan talteen.

Tässä on huomionarvoista myöskin se, että erityisesti vihreiden kansanedustajat ovat
monissa puheenvuoroissaan tuoneet esille sen, että heidän mielestään keskustelu säilöön-
otosta ei ole hyvä asia. Kuitenkin esimerkiksi vihreiden kannattajista 48 prosenttia tämän
tutkimuksen mukaan kannatti säilöönottoa, ja myös SDP:n kannattajista 59 prosenttia oli
perussuomalaisten kannattajien kanssa samaa mieltä, että kuunnellaan kansaa. Täällä aina
puhutaan siitä, että heidän edustajinahan ja heidän mandaatillaan me täällä kuitenkin vii-
me kädessä olemme.

Tämä lakialoite koskee ratkaisua tähän asiaan. Lakialoite on ulkomaalaislain 121 §:n
muuttaminen, ja siinä ehdotetaan muutettavaksi ulkomaalaislakia niin, että ulkomaalaisen
säilöön ottaminen olisi mahdollista käännyttämistä seuraavana turvaamistoimena. Eli säi-
löönoton edellytyksiä muutettaisiin niin, että ulkomaalainen voitaisiin ottaa säilöön sil-
loin, kun ulkomaalainen on käännytetty ilman oleskelulupaa maasta poistamisen edellytys-
ten täyttyessä. Tällä turvataan myös sitä, että henkilö saadaan poistettua maasta.

Nythän meillä on ollut myös ongelmana se — olemme keskustelleet siitä täällä salissa
— miten laittomasti maassa oleville tarjotaan palveluita. Kunnat näidenkin ongelmien
kanssa painiskelevat, ja valtiohan on antanut tähän hallituksen esitysten mukaisesti lisära-
hoitusta, jota kyllä perussuomalaiset vaihtoehtobudjettiäänestyksessä vastustivat.

Tästä syystä perussuomalaisten koko eduskuntaryhmä on allekirjoittanut tämän ja esit-
tää, että ulkomaalaislain 121 §:ää muutetaan, otsikko ”Säilöön ottamisen edellytykset”, ja
todetaan: ”Ulkomaalainen voidaan ottaa säilöön sen estämättä, mitä tässä pykälässä säi-
löön ottamisesta säädetään, kun ulkomaalainen on käännytetty 142 §:n 2 momentin 4 koh-
dassa säädetyn ilman oleskelulupaa maasta poistamisen edellytysten täyttyessä.”

Pyydän, puheenjohtaja, pöytäkirjaan merkittäväksi, että tässä on ollut kirjoitusvirhe.
Tässä itse lakialoitteessa lukee 124 §, mutta siinä on tullut väärin. Se on 142 §. Eli kirja-
taan pöytäkirjaan, jotta se lähtee oikealla pykäläviittauksella valiokuntaan käsittelyyn.

Toivon, että tätä käsitellään tosiaan huolella ja kansaa kuunnellen ja käydään hyvä kes-
kustelu. Meillä on täällä kansalaisia nyt kuulemassa ja perussuomalaisia paljon paikalla ja
näköjään muitakin, eli aloitetaan keskustelu.

13.12 Mika Niikko ps (vastauspuheenvuoro): Arvoisa puhemies! Tämä lakialoite on tar-
peen siinäkin mielessä, kun me tällä viikolla keskustelimme tästä tiedustelulainsäädännön
2



Pöytäkirjan asiakohta PTK 12/2018 vp
muutoksesta ja sitten tästä sotilastiedustelulaista ja yleensä tästä turvallisuudesta oli tällä
viikolla paljon keskustelua.

Moni Euroopan maa on ryhtynyt uudenlaisiin toimenpiteisiin, kuten nyt vaikka Unkari,
jos otetaan yksi ääripää: Siellä kaikki laittomasti rajan yli tulevat henkilöt, jotka tulevat tar-
koituksenaan mahdollisesti vaikka vain kulkea läpi tai jollakin tavalla kadota sinne yhteis-
kuntaan, otetaan säilöön. Ja mikäli he haluavat poistua maasta, he pääsevät kyllä pois siel-
tä säilöstä, mutta koko turvaprosessin ajan he ovat säilössä, jotta he eivät katoa sieltä Un-
kariin tai sen enempää myöskään muualle Eurooppaan.

Suomessa on aikanaan ollut tämä säilöönottokäytäntö, kun mennään muutama vuosi-
kymmen taaksepäin. Se oli ihan normikäytäntö. Jos oli riski olemassa, niin otettiin kaikki
tämmöiset maahan tulleet säilöön ja tutkittiin heidän taustansa. Erityisesti huolissani olen
niistä henkilöistä, jotka ovat saaneet kielteisen turvapaikkapäätöksen ja oleskelevat täällä,
ja suojelupoliisikaan ei pysty seuraamaan niitä vaaralliseksi todettuja henkilöitä, resurssit
eivät riitä siihen. Heidän säilöön ottamisensa olisi äärimmäisen tärkeää, jos he [Puhemies
koputtaa] kuitenkin ovat riskiluokassa korkealla siinä, että voivat [Puhemies koputtaa] ai-
heuttaa vahinkoa suomalaisessa yhteiskunnassa.

Puhemies Paula Risikko: Sitten mennään puhujalistaan.

13.14 Olli Immonen ps: Arvoisa puhemies! Suomella on tällä hetkellä Pohjoismaiden
löysin maahanmuuttopolitiikka. Tämä on tosiasia, ja mielestäni onkin todella surullista,
että Suomi on jumittunut tässä suhteessa menneeseen aikaan. Muut Pohjoismaat tiukenta-
vat maahanmuuttopolitiikkaansa ja karsivat vetovoimatekijöitä samaan aikaan, kun Suo-
men hallitus katselee toimettomana vierestä.

Löysä maahanmuuttopolitiikka on suuri vetovoimatekijä. Suomen kohdalla vetovoimai-
suus näkyy käytännössä siinä, että Suomella on ainoana Pohjoismaana turvapaikkahake-
musten määrä käynyt vuositasolla korkeammaksi kuin aikana ennen vuoden 2015 pako-
laiskriisiä. Väestöllisesti Suomen kokoisiin Tanskaan ja Norjaan jätettiin kumpaankin vii-
me vuonna vain 3 500 turvapaikkahakemusta, joka on tuntuvasti alempi luku kuin Suomen
yli 5 000 turvapaikanhakijaa vuonna 2017. Myös Ruotsissa turvapaikanhakijamäärät ovat
laskeneet alimmilleen sitten 2000-luvun alun. Olisikin täysin perusteltua, että hallitus vii-
mein ajaisi voimaan ja käytäntöön muun muassa tämän perussuomalaisten aloitteesta laa-
ditun 80-kohtaisen turvapaikkapoliittisen toimenpideohjelman. Arvoisa puhemies, tämä
näin alustukseksi ja tiedoksi kaikille siitä, missä tämän asian suhteen tällä hetkellä Suo-
messa mennään.

Nyt käsittelyssä oleva perussuomalaisten eduskuntaryhmän laatima lakialoite ulkomaa-
laislain muuttamisesta säilöönoton parantamiseksi toisi osaltaan helpotusta nykyiseen
kaoottiseen tilanteeseen. Suomi on siis ajautunut tilanteeseen, jossa kaduillamme vaeltaa
tuhansia ihmisiä vailla oikeutta oleskella maassa. Erityisesti vuonna 2015 alkaneen turva-
paikanhakijatulvan jälkeen hallitus ei ole ryhtynyt riittäviin toimenpiteisiin estääkseen ih-
misiä jäämästä laittomasti Suomeen. Nämä ihmiset ovat valtava turvallisuusuhka Suomen
kansalle ja koko suomalaiselle yhteiskunnalle. Voisikin sanoa, että tämä aloitteemme täh-
tää hallituksen politiikasta aiheutuneen olemassa olevan ongelman jälkihoitoon.

Aloitteemme mukaan käännytyspäätöksen saanut henkilö tulisi ottaa säilöön käännytys-
päätöksen voimaansaattamiseksi sen sijaan, että tällaiset ihmiset saisivat liikkua vapaasti
Suomessa tai niin sanotusti kadota maan alle tai siirtyä johonkin toiseen EU-maahan seu-
3



Pöytäkirjan asiakohta PTK 12/2018 vp
raavan vastaanottajamaan harmiksi. Kun ihmiset kulkevat vapaina, käännytyspäätöstä on
hankala saattaa voimaan ja henkilön seuranta on käytännössä täysin mahdotonta. Kieltei-
sen päätöksen toistuvasti saaneita turvapaikanhakijoita myös tiettävästi piilotellaan viran-
omaisilta erilaisten kansalaisaktivistien, seurakuntien ja järjestöjen toimesta, joten säilöön-
otto on tästäkin syystä ainoa oikea ratkaisu ongelman korjaamiseksi.

Arvoisa puhemies! Maassamme laittomasti oleskelevan henkilön vapaudenmenetys on
todella pieni hinta siitä, että pystymme siten paremmin suojelemaan omia kansalaisiam-
me. Ulkomaalaisrikollisuus ja jatkuva islamististen terrori-iskujen uhka ovat todellisuutta,
enkä tästä syystä voi lainkaan ymmärtää sitä, miksi hallitus ei ole jo saanut aikaan tällaista
lakimuutosta. Kansalaiset ovat kantansa ilmaisseet, ja iso osa on sitä mieltä, että kaikki lait-
tomasti maassa olevat henkilöt kuuluisi ottaa säilöön. Miksi emme nyt vihdoin ja viimein
antaisi kansalaisten yleisen oikeustajun näkyä myös täällä eduskunnassa lakeja säätäes-
sämme?

Arvoisa puhemies! Nyt olisi jo korkea aika ryhtyä toimenpiteisiin, ja näiden sanojen
myötä kannatan tätä edustaja Meren esittelemää lakialoitetta.

13.18 Sami Savio ps: Arvoisa puhemies! Edustaja Meren ja myös meidän kaikkien mui-
den perussuomalaisten kansanedustajien allekirjoittama lakialoite ulkomaalaislain muutta-
miseksi helpottaisi ulkomaalaisten ilman oleskelulupaa käännytettyjen henkilöiden maas-
ta poistamista mahdollistamalla säilöönoton silloin, kun maasta poistamisen edellytykset
täyttyvät.

Tämä meidän lakialoitteemme hyväksyminen ehkäisisi ennalta monia ongelmia, joita
syntyy, kun hylätyn oleskelulupapäätöksen saaneita henkilöitä jää runsain mitoin laitto-
masti Suomeen. Edustaja Meri käsitteli omassa puheenvuorossaan hyvin näitä ongelmia,
joihin me perussuomalaiset yritämme löytää ratkaisuja.

Arvoisa puhemies! Valitettavasti Suomi on jo pahoin jäljessä yleiseurooppalaista kehi-
tystä, jossa vuoden 2015 turvapaikkakriisin paljastamia lainsäädännöllisiä aukkoja paika-
taan nyt ympäri Eurooppaa. Maahanmuutto- ja turvapaikkalainsäädäntöään ovat tiukenta-
neet muutkin kuin aiemmin maahanmuuttoon kriittisesti suhtautuneet Itä-Euroopan maat,
joihin edustaja Niikkokin äsken viittasi.

Useat hallitukset Keski- ja Pohjois-Euroopassa ovat heränneet korjaamaan lakejaan ja
ehkäisemään hallitsematonta maahanmuuttoa, ja nyt on siis Ranskan vuoro tiukentaa tun-
tuvasti maahanmuuttolainsäädäntöään. Presidentti Macronin hallituksen lakiesitysten tar-
koituksena on muun muassa pidentää luvattomasti maahan tulleiden henkilöiden säilöön-
ottoaikaa nykyisestä 45 päivästä 90 päivään sekä lyhentää määräaikaa turvapaikan hake-
miseen.

Arvoisa puhemies! Kuten edustaja Immonen äsken totesi, perussuomalaisten johdolla
laadittu 80-kohtainen turvapaikkapoliittinen toimenpideohjelma tarjoaisi yhä edelleen Si-
pilän hallitukselle erinomaisia työkaluja tarpeellisten uudistusten tekemiseen myös Suo-
messa. Valitettavasti hallitukselta ei ole odotettavissa konkreettisia toimenpiteitä jatkossa-
kaan, mutta toivon, että eduskunta edistää tätä lakialoitetta ripeästi.

Puhemies Paula Risikko: Kiitoksia, ehdimme ottaa vielä yhden puheenvuoron. — Edus-
taja Parviainen, Olli-Poika.
4



Pöytäkirjan asiakohta PTK 12/2018 vp
13.21 Olli-Poika Parviainen vihr: Arvoisa rouva puhemies! Edustaja Meri ja kumppanit
esittävät, että ulkomaalaislain säilöön ottamisen edellytyksiä muutettaisiin siten, että ulko-
maalainen voitaisiin ottaa säilöön silloin, kun ulkomaalainen on käännytetty ilman oleske-
lulupaa edellytysten täyttyessä. Vihreä eduskuntaryhmä pitää tätä esitystä ongelmallisena.
Lakialoitteessa ehdotetaan, että esitettyjen edellytysten täyttyessä säilöön ottamista ei teh-
täisi yksilöllisten arvioiden perusteella. Tämä on nähdäksemme sekä EU-oikeuden että kv-
oikeuden vastaista. Säilöönotto on viimesijainen keino ja se edellyttää aina muiden turvaa-
mistoimien harkintaa ja mahdollisuutta saattaa säilöönottopäätös myös tuomioistuimen
harkittavaksi.

Säilöönoton edellytyksiä sääntelee EU:n paluudirektiivi. Se ei jätä juurikaan liikkuma-
varaa jäsenvaltioille. Vastaanottodirektiiviäkin sovelletaan ainoastaan siihen asti, kun kv-
suojelun hakuprosessi on käynnissä. Säilöönotto on siis viimesijainen keino, jota käyte-
tään vain, jos muut turvaamistoimet eivät ole tehokkaita. Paluudirektiivi edellyttää, että
maasta poistamista varten tehdyn säilöönoton on oltava oikeasuhteista. Se on perusteltua
ainoastaan palauttamisen valmistelemiseksi tai henkilön poistamiseksi maasta ja edellyt-
tää, ettei lievempien keinojen käyttäminen ole riittävää. Säilöön ottamisen yleiset edelly-
tykset ovat ulkomaalaislain 117 §:ssä ja erityiset edellytykset 121 §:ssä, jonka kohdat 1, 3
ja 4 perustuvat maasta poistamisen täytäntöönpanoon.

Olisi myös epäselvää, miten tämä lakiehdotus tosiasiallisesti muuttaisi nykytilaa. Ehdo-
tuksessa näet esitetään, että kyseiseen lainkohtaan lisättäisiin uusi 2 momentti, jossa säi-
löönoton edellytyksenä olisi ilman oleskelulupaa olevan ulkomaalaisen käännyttäminen.
Aloitteessa ehdotetaan siis, että säilöön ottamista ei tällöin tehtäisi 121 momentissa edel-
lytetyn yksilöllisen arvioinnin perusteella, mikä siis olisi EU- ja kv-oikeuden vastaista. La-
kialoitteessa viitataan myös hieman erikoisesti valtion maksimaaliseen harkintamarginaa-
liin sekä lain ja EU-oikeuden yhdenmukaisuuden testaamiseen komission rikkomismenet-
telyssä. Kuulostaa erikoiselta kansalliselta linjaukselta.

Päinvastoin vihreiden mielestä esimerkiksi lasten säilöönotosta tulisi kokonaan luopua.
Tämän ihmisoikeusepäkohdan myös Amnesty on viimeksi eilen torstaina nostanut vuosi-
raportissaan kansainvälisen oikeuden vastaisena esiin. Lapsen edun mukainen ratkaisu oli-
si, ettei lasta koskaan huoltajan kanssa tai yksin otettaisi säilöön. Lasten kohdalla tulisi tur-
vautua vaihtoehtoisiin toimenpiteisiin, jolloin myös perheen yhtenäisyys turvattaisiin alis-
tamatta lasta säilöönoton vaikutuksille. Tutkimusten mukaan säilöön otetut lapset kärsivät
hyvin tyypillisesti mielenterveyden ongelmista mutta myös alentuneesta immuniteetista ja
kivuista. Taustalla ovat vapauden, luonnollisten sosiaalisten kontaktien ja toimintamahdol-
lisuuksien rajoitukset sekä ahdistuneisuuden, jännityksen ja jopa väkivallan kohtaaminen
säilöönottoyksikössä, vaikka ei itse joutuisi niiden kohteeksi.

Tämäntyyppiset esitykset eivät nähdäkseni tuo lisäarvoa turvapaikkapolitiikan moni-
naisten haasteiden ratkaisemiseksi. [Välihuuto perussuomalaisten ryhmästä] Me tarvit-
semme EU-tason yhteisvastuuta, me tarvitsemme pitkäjänteistä politiikkaa muuttoliik-
keen hallitsemiseksi ja muuttoliikkeen juurisyiden ratkaisemiseksi. Me emme tarvitse kär-
jistyksiä, me emme tarvitse pelottelua, me emme tarvitse myöskään kansainvälisen oikeu-
den vastaisia ratkaisuja. On Suomen kaltaisen pienen maan etu, että turvapaikkapolitiik-
kaan haetaan kansainvälisen tason yhteisiä ratkaisuja, [Välihuuto perussuomalaisten ryh-
mästä] jotka paitsi takaavat turvapaikkajärjestelmän toimivuuden myös turvaavat
ihmisoikeuksia. Toivonkin, että kun perussuomalaisten ryhmä tunnetusti on aktivoitunut
näissä ulkomaalaiskysymyksissä, niin te myös pidätte linjan siinä, että te olette valmiit
5



Pöytäkirjan asiakohta PTK 12/2018 vp
kannattamaan sellaisiakin kansainvälisen tason ratkaisuja, jotka tarkoittavat, että Suomi-
kin kantaa vastuuta. Me emme halua olla vapaamatkustajavaltio tässä asiassa. Toivon, että
tekään ette halua Suomen sellainen olevan.

Puhemies Paula Risikko: Ehditään ottaa kaksi vastauspuheenvuoroa, edustajat Huhtasaa-
ri ja Meri.

13.25 Laura Huhtasaari ps (vastauspuheenvuoro): Arvoisa puhemies! Olipa kerran val-
tio, joka ei valvonut rajojaan. Sen pituinen se.

Pitäisi olla itsestään selvää, että valtio valvoo rajojaan ja kysyy rajalla paperit. Näin me
voimme vastata kansalaistemme turvallisuudesta. Onneksi Tanskan sosiaalidemokraatit ja
myös Ruotsin sosiaalidemokraatit ovat jo heränneet tähän todellisuuteen. Ruotsin ministe-
ri Shekarabi, sosiaalidemokraattinen ministeri, ilmoitti, että hyvinvointivaltio ei pysy hy-
vinvointivaltiona, jos emme voi käännyttää ihmisiä rajalta. Tanskan sosiaalidemokraatit
ovat tekemässä uudistusta, että ottaisimme turvapaikkahakuoikeuden pois rajalta.

Me haluamme tehdä sellaista maahanmuuttopolitiikkaa, mikä on onnistunutta. Perus-
suomalaiset eivät ole maahanmuuttovastaisia, me olemme erittäin maahanmuuttomyöntei-
siä sellaiselle maahanmuuttopolitiikalle, mikä onnistuu, kuten Sveitsissä. [Puhemies ko-
puttaa] Miksi Sveitsissä ei ole yhtään maahanmuuttokriittistä puoluetta? [Puhemies: Mi-
nuutti!] Ei ole tarvetta, he ovat tehneet hyvää politiikkaa.

13.26 Leena Meri ps (vastauspuheenvuoro): Arvoisa puhemies! Minusta on aika huvitta-
vaa, että kun me olemme keskustelleet täällä tosi asiallisesti, niin vihreiden eduskuntaryh-
mästä tulee esityksiä, että älkää pelotelko ja puuttukaa juurisyihin. Juurisyihin on hyvä
puuttua, mutta nyt kun sitä ongelmaa on täällä ja on tätä laitonta maahanmuuttoa, niin ei-
hän se poistu, ne, ketkä täällä jo ovat, sillä, että me poistamme juurisyitä.

Minusta on aika merkillistä myöskin toiseen suuntaan asiaa kärjistää. Jokainen meistä
tietää, että merkittävä osa näistä käännytetyistä on ollut yksinäisiä miehiä, ja te tuotte aina
tämän lapsiasian esille. Kukakohan täällä nyt sitten näitä asioita kärjistää? Ja miten niin
keskustelu tästäkin aiheesta ei tuo mitään lisäarvoa? Sanoitte, että tämä ei tuo mitään lisä-
arvoa. Minä uskon, että te toivoisitte, että tästä asiasta ei puhuttaisi, sehän on ilmeisesti vih-
reiden toive, mutta kyllä me ihan oikeasti jatkossa puhumme kaikista ongelmista ja hyvistä
asioista, mitä tästä Suomesta löytyy.

Puhemies Paula Risikko: Vielä yksi vastauspuheenvuoro.

13.27 Mika Kari sd (vastauspuheenvuoro): Arvoisa rouva puhemies! Olen saanut itse toi-
mia hallintovaliokunnassa vuodesta 2011 asti, ja tässä valiokunnassa on ollut useampi pe-
russuomalainen jäsen valiokunnan puheenjohtajana. Nyt erityisesti tämän vuoden 2015
jälkeen voi sanoa, että hallintovaliokunnassa on äärimmäisen hyvä työskentelyilmapiiri,
yksimielinen ja laajasti näkemyksellinenkin ilmapiiri, eikä tämäntyyppiselle lakiehdotuk-
selle siinä pöydässä ole ollut tilaa. Kun tässä viitattiin SDP:hen Tanskassa, niin viittaan pe-
russuomalaisiin Suomessa: perussuomalaisten entinen puheenjohtaja, silloinen puheenjoh-
taja Soini kutsui myöhemmin perussuomalaisten maahanmuuttopolitiikkaa ihmisvihamie-
liseksi. [Välihuuto perussuomalaisten ryhmästä] Tämäntyyppisen asiantuntijalausunnon
jälkeen haluan vielä alleviivata sitä, että tämä hallintovaliokunta, jossa olen saanut työs-
6



Pöytäkirjan asiakohta PTK 12/2018 vp
kennellä ja josta olen itse hyvin ylpeä, ei ole ihmisvihamielinen vaan asioihin, tosiasioihin,
kriittisesti suhtautuva, rakentava ja ongelmia korjaava.

Puhemies Paula Risikko: Valitettavasti suuren valiokunnan kokouksen vuoksi keskuste-
lu ja asian käsittely keskeytetään tässä vaiheessa, mutta keskustelu jatkuu sitten seuraavas-
sa.

Keskustelu päättyi ja asian käsittely keskeytettiin.
7


	7
	13.05
	13.12
	13.14
	13.18
	13.21
	13.25
	13.26
	13.27


