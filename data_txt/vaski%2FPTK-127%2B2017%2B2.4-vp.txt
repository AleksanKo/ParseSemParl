















































DEM1BA9.tmp.xml


Pöytäkirjan asiakohta PTK 127/2017 vp
Pöytäkirjan asiakohta 

PTK 127/2017 vp

Täysistunto

Torstai 30.11.2017 klo 16.02—22.05

2.4. Suullinen kysymys sote-uudistukseen liittyvistä ulkoistamisratkaisuista (Hanna Sark-
kinen vas)

Suullinen kysymys SKT 171/2017 vp

Suullinen kyselytunti

Toinen varapuhemies Arto Satonen: Seuraava kysymys, edustaja Sarkkinen.

Keskustelu

16.53 Hanna Sarkkinen vas: Arvoisa puhemies! Lehtitietojen mukaan Siikalatvan kunta
on ryhtymässä terveysjätti Mehiläisen bulvaaniksi. Mehiläinen hoitaa jo Siikalatvan ter-
veyspalvelut, mutta nyt Mehiläinen perustaa Siikalatvan kunnan nimissä terveyskeskuk-
sen Oulun kaupungin keskustaan. Mehiläinen houkuttelee oululaiset asiakkaiksi, ja laskun
maksaa oululainen veronmaksaja. Palkinnoksi Siikalatva saa varmaankin alennusta Mehi-
läiseltä, Mehiläinen taas varmistaa markkina-asemiaan sote-uudistusta odotellessa. Ly-
hyen tikun vetää Oulun kaupunki, mutta eiköhän tämä toimintatapa laajene myös muualle,
nyt kun se on keksitty. 

Tämä uskomaton kuvio ja aiemmin tapahtunut Meri-Lapin laaja ulkoistus on osittain
seurausta hallituksen sote-sekoilun aiheuttamasta epävarmuudesta. Ymmärtääkö hallitus
vastuunsa tästä tilanteesta, ja mitä te aiotte tehdä tilanteen rauhoittamiseksi?

16.54 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Samat uutiset on luettu, ja ministeriössä tiedot on. Erikoista hommaa, sanoi-
sin. [Susanna Huovinen: Juuri näin!] Totean myös niin, että käytännössä voidaan arvioida
tuota Siikalatvan toimintaa ensinnäkin siten, että se tapahtuu kunnallisen itsehallinnon
puitteissa [Susanna Huovinen: Valitettavasti!] ja toisaalta myös jo nykyään terveydenhuol-
tolaissa olevien valinnanvapautta koskevien säännösten puitteissa. Tämän käänteen tapah-
tumiseksi ei ole tarvittu mitään hallituksen uudistukseen liittyviä toimia, [Riitta Myller:
Epävarmuus!] vaan käytännössä tämä kaikki viittaa aikaan, joka on lähtenyt liikkeelle ul-
koistusten muodossa kuntatasolla jo 2010-luvun alkupuolella. 

Me olemme hallituksen piirissä keskustelleet tästä asiasta ja pohtineet, mitä keinoja
meillä on nykylain puitteissa toimia vai olisiko mietittävä tehtävälain muutosta, jossa tä-
mänkaltainen toiminta ei enää olisi mahdollista, koska on vaikea määritellä ja arvioida, että
tämä olisi kunnan perustehtäviin kuuluva asia.

16.55 Johanna Ojala-Niemelä sd (vastauspuheenvuoro): Arvoisa puhemies! Sote-uudis-
tuksessa olivat keskeisinä kulmakivinä saumattomat hoitoketjut, terveyserojen kaventami-
nen, näitten ylikansallisten yhtiöitten suitsiminen sekä se, että kustannusten nousu saatai-
 Tarkistettu
4.1



Pöytäkirjan asiakohta PTK 127/2017 vp
siin taitettua. Nämä kaikki edellytykset on hukattu tässä uudistuksessa, ja valitettavasti
tämä johtaa siihen, mikä tuolla Meri-Lapissa meillä oli ratkaisu: ihmiset pelkäsivät niitten
800 työpaikan johdosta ja pelkäsivät, säilyvätkö palvelut, säilyykö Kemissä sairaanhoita-
jakoulutus, mitkä tämän keskittämisasetuksen seuraukset tulevat olemaan. Sillä on heijas-
tusvaikutuksia myös poliklinikoille ja vuodeosastoille. Kysynkin nyt teiltä, ministeri Saa-
rikko: jatkuvatko synnytykset Länsi-Pohjan keskussairaalassa, ja miten muun Lapin palve-
lut tullaan turvaamaan nyt tämän Mehiläisen ratkaisun jälkeen?

16.56 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Kysymyksessä oli monta ulottuvuutta, aina sote-uudistuksesta ja sairaaloi-
den välisistä työnjaoista synnytyksiin. Tämän viikon kuulumiset länsirintamalta ovat siltä
osin myönteisiä, että olen ollut hyvin hyvilläni, että Länsi-Pohjan ja itse asiassa koko La-
pin maakunnan alueella on nyt maakuntaliiton ja sen johdon toimesta haluttu lähteä liik-
keelle tässä asiassa, niin että se yhteinen pöytä, yhteinen näkemys ja yhteinen tulevaisuus
koko maakunnan kokoisesti on yhä täysi mahdollisuus. 

Mitä tulee kysymyksiin synnytyksistä, viittaatte siihen, että olemme Suomessa säätä-
neet lainsäädännön, jossa synnytyssairaala on oikeutettu toimintaan silloin kun sen synnyt-
täjien määrä on vuodessa 1 000. Tästä voi saada poikkeusluvan, ja sellainen todellakin
Länsi-Pohjassa tällä hetkellä on, ja tuo lupa on katkolla ensi kesänä.

16.57 Martti Talja kesk (vastauspuheenvuoro): Arvoisa puhemies! Kysyisin teiltä, val-
tiovarainministeri Orpo: Voisiko tässä taustalla olla se seikka, että mitä enemmän kunnat
nyt säästävät kahtena viimeisenä vuotena ennen soten maakuntauudistusta, sitä enemmän
kunnat saavat sitten omaan valtionosuutensa rahoitusta tämän uudistuksen jälkeen, toisin
sanoen tähdätäänkö tällä lyhytaikaisiin säästöihin, ja onko sitten niillä alueilla, jotka ovat
aiemmin säästäneet, eläneet kituliaasti, yhtä lailla säästömahdollisuuksia tässä kahtena vii-
meisenä vuotena? Eivätkö nämä alueet tule kärsimään ja köyhtymään lisää?

Toinen varapuhemies Arto Satonen: Ministeri Vehviläinen.

16.58 Kunta- ja uudistusministeri  Anu  Vehviläinen  (vastauspuheenvuoro):  Arvoisa
puhemies! Minun täytyy sanoa se, että kun ajatellaan julkista taloutta ja kuntatoimijoita,
niin minun on vaikea uskoa, että kuntien pitäisi ryhtyä nyt tässä kohtaa osaoptimoimaan si-
tä, mikä se kuntatalouden tila tulevina vuosina on ja tehdä nyt säästöohjelmia tai sitten pyr-
kiä vaikuttamaan siihen, että se maakunnille siirtyvä osuus olisi mahdollisimman suuri tai
pieni. Eli minä ajattelen niin, että jokainen kuntapäättäjä, joka tietää, että suurin osa tämän
uudistuksen lainsäädännöstä on jo eduskunnan käsittelyssä — puuttuu valinnanvapausla-
ki, joka tänne talvella tulee — tietää sen, että kun tämä kokonaisuus saadaan hyväksyttyä
ensi toukokuun loppuun mennessä tai siinä kesän korvalla, se tuo selkeän selvyyden tähän
näin siitä, miten mennään eteenpäin. Viestini on, että nyt ei pidä tehdä osaoptimointiratkai-
suja vaan pitää katsoa kokonaisuutta ja muistaa myös sote-uudistuksen ihan keskeisimmät
tavoitteet: juuri yhdenvertaiset palvelut koko Suomessa ja siihen leveämmät hartiat maa-
kuntien voimin.

Kysymyksen käsittely päättyi.
2


