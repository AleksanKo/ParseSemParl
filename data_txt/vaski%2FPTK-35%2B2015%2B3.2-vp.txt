















































DEMAF1A.tmpSave.xml


Pöytäkirjan asiakohta PTK 35/2015 vp
Pöytäkirjan asiakohta 

PTK 35/2015 vp

Täysistunto

Torstai 17.9.2015 klo 16.01—17.01

3.2. Suullinen kysymys lakkautettavista junareiteistä (Heli Järvinen vihr)
Suullinen kysymys SKT 15/2015 vp

Suullinen kyselytunti

Puhemies Maria Lohela: Seuraava kysymys, edustaja Järvinen.

Keskustelu

16.26 Heli Järvinen vihr: Arvoisa puhemies! Liikenneministeri Berner, VR on tekemäs-
sä suuria heikennyksiä junaliikenteeseen. Liikennöinti loppuu kokonaan neljältä reitiltä.
Lisäksi monella muulla liikennettä harvennetaan. Lähes 30 asemaa lopetetaan kokonaan.
Se tarkoittaa monelle työmatkalaiselle suuria haasteita ja siirtymistä oman auton käyttöön
ilmastotavoitteista huolimatta. Lakkautukset ovat seurausta hallituksen päätöksistä leikata
vuosittain 12 miljoonaa euroa junaliikenteestä, ja ne ovat kestämättömiä ajassa, jossa työ-
matkat koko ajan pidentyvät. VR:llä on yksityisoikeus henkilöjunien kaukoliikenteeseen
vuoteen 24 asti. Liikenneministeriön oman selvityksen mukaan henkilöjunaliikenteen osit-
tainen avaaminen kilpailtavaksi voisi kuitenkin parantaa palvelutasoa ja lisätä junalla liik-
kumista. Ministeri Berner, miten aiotte uudistaa monopolisopimusta tilanteessa, jossa
VR:n toiminta ei vastaa enää sopimuksen lähtötilannetta, ja miten aiotte edistää sitä, että
lakkautettaville ja käyttämättömille reiteille saadaan uusia toimijoita?

16.27 Liikenne- ja viestintäministeri Anne Berner (vastauspuheenvuoro):  Arvoisa pu-
hemies! On selvää, että nämä nyt tehtävät leikkaukset ovat vaativia ja haastavia kaikille
työssäkäyntialueilla, elinkeinoelämälle ja myöskin opiskelijoille. Olen myöskin samaa
mieltä siitä, että nykyinen monopolisopimus ja se velvoite ja ostoliikenne, jota tällä hetkel-
lä VR:ltä saamme, eivät täysin vastaa toisiaan. Näin ollen olemme varmasti siinä tilantees-
sa, että joudumme katsomaan, millä tavalla aikaisemmin tehtyjä sopimuksia voidaan ana-
lysoida ja katsoa. Meillä on kuitenkin aiemmin tehtyjä sopimuksia, jotka sitovat VR:ää ja
meidän VNK:ta yhteen vuoteen 2024 saakka, ja nyt on sitten kysymys siitä, että meidän on
tehtävä töitä sen eteen, että saamme lisää tarjontaa näille reiteille, jotka nyt uhkaavat jäädä
ilman palvelua.

Puhemies Maria Lohela: Pyydän niitä edustajia, jotka haluavat esittää lisäkysymyksiä, il-
moittautumaan painamalla V-painiketta ja nousemalla seisomaan.

16.28 Heli Järvinen vihr (vastauspuheenvuoro): Arvoisa puhemies! VR:n suunnitelmis-
sa on jatkossa keskittää henkilöjunaliikenne entistä selkeämmin runkoradoille, ja syöttölii-
kenteen niille toivotaan sujuvan busseilla. Samaan aikaan ely-keskukset ovat kuitenkin lo-
 Tarkistettu
4.0



Pöytäkirjan asiakohta PTK 35/2015 vp
pettaneet reiteiltä myös tuetun bussiliikenteen, mikä sumputtaa entistä suuremman osan
suomalaisista ja kiihdyttää maaltamuuttoa, mistä ainakin me vihreät olemme huolissam-
me. Osa lakkautuksista astuu voimaan jo lokakuussa ja loputkin maaliskuussa. Kysynkin
ministeriltä: miten ministeriö aikoo jatkossa koordinoida ja ohjata joukkoliikennetukea si-
ten, että busseista saadaan aito korvaaja lakkautettaville junavuoroille ja -reiteille, jotta ih-
misten liikkuminen turvataan myös harvemmin asutuilla alueilla?

16.29 Liikenne- ja viestintäministeri Anne Berner (vastauspuheenvuoro): Arvoisa pu-
hemies! Meidän tavoitteemme on huolehtia siitä, että nyt lakkautetuille reiteille saadaan
kaikille korvaava bussiliikenne toimimaan. Tämä edellyttää neuvottelua, ja olemme saa-
neet myös Linja-autoliitolta hyvin pitkälti sitovia lupauksia sille, että he markkinaehtoises-
ti ottavat näitä reittejä huomioon. Tämä on ollut yksi meidän keskeinen tavoitteemme näis-
sä neuvotteluissa VR:n kanssa, että saamme aidosti korvaavan liikennöinnin sujumaan.
Haaste meillä on kieltämättä se, että ely-keskukset tässä on saatava nopeammin toimi-
maan, ja siihen paneudun koko sydämelläni ensi viikon aikana.

16.30 Maarit Feldt-Ranta sd (vastauspuheenvuoro): Arvoisa puhemies! Hallitus päätti
leikata roimasti julkisesta liikenteestä ja lakkauttaa muun muassa Karjaalle menevän Y-ju-
nan. Tämän myötä junayhteydet koko läntiselle Uudellemaalle heikkenevät merkittävästi
ja lakkaavat kokonaan Siuntion ja Inkoon osalta. Tästä Eduskuntatalosta on Siuntioon vain
46 kilometriä, ja hallitus on päättänyt lakkauttaa koko sinne menevän julkisen liikenteen.
Minulla oli tiistaina tilaisuus heti tuoreeltaan tiedustella ministeri Berneriltä tämän lakkau-
tuspäätöksen perusteita, ja hän totesi, että se päätös on tehty puhtaasti liiketaloudellisin pe-
rustein — puhtaasti liiketaloudellisin perustein. Haluaisinkin kysyä pääministeri Juha Si-
pilältä, keskustapuolueen puheenjohtajalta: miltä Suomi näyttäisi, jos liikennepoliittiset
päätökset tässä maassa tehtäisiin puhtaasti liiketaloudellisin perustein?

16.31 Pääministeri Juha Sipilä (vastauspuheenvuoro): Arvoisa puhemies! Niin kuin mi-
nisteri Berner vastasi, kaikille näille reiteille, jotka VR on päättänyt nyt lopettaa tai joilta
vähentää vuoroja, haetaan vaihtoehtoisia tapoja, niin myöskin tälle reitille. Osalle ne ovat
jo löytyneet, osa on lupamenettelyn takana, mutta kaikille näille etsitään vaihtoehtoiset ta-
vat päästä kulkemaan, ja ilman muuta ne myöskin löytyvät.

16.31 Thomas Blomqvist r (vastauspuheenvuoro): Värderade fru talman! Jag tycker att
regeringen gör sig skyldig till en kortsiktig trafikpolitik när man radikalt inskränker på
VR:s tågtrafik. Det får allvarliga följder i hela landet, och som här tidigare sades blir till ex-
empel Sjundeå och Ingå helt utan tågförbindelse till Helsingfors. 

Arvoisa puhemies! Hallitus esittää leikattavaksi merkittävän osan junien ostoliikenteestä
puolen vuoden varoitusajalla. Valtio on viime vuosien aikana esimerkiksi investoinut mel-
kein miljardin Seinäjoki—Oulu-rataosuuden kunnostukseen, ja esimerkiksi Siuntion kun-
ta on koko kaavoituksen osalta ja kehityksen osalta panostanut siihen, että rakennetaan rau-
tatietä pitkin. Nyt ne jäävät aivan ilman junaliikennettä. Mitä, ministeri, hallitus aikoo sa-
noa Siuntion kunnalle, miten nyt heidän suunnitelmansa pitäisi muuttaa? Menevätkö ne
uusiksi, ja, arvoisa liikenneministeri, voidaanko todella näitä päätöksiä pitää kestävän ke-
hityksen periaatteen mukaisina?
2



Pöytäkirjan asiakohta PTK 35/2015 vp
16.32 Liikenne- ja viestintäministeri Anne Berner (vastauspuheenvuoro): Arvoisa pu-
hemies! Lyhyesti haluaisin todeta vielä sen, että kun olen puhunut liiketaloudellisin perus-
tein, olen puhunut siitä, että tätä on analysoitu niin matkustajamääristä, liikennemääristä,
palvelukokonaisuuksista ja alueiden tarpeista ja katsottu kokonaisuus. Se on yleensä se ta-
pa, millä myöskin liiketoimintaa analysoidaan.

Se, mikä liittyy Siuntioon: Olemme tuskallisen tietoisia siitä, että siinä meillä on haaste,
joka on ratkaistava. Yksi mahdollisuus sen osalta on, että VR suorittaa siinä markkinaeh-
toista liikennettä, mitä ei millään tavalla poissuljeta, kun ostoliikenteestä joudutaan luopu-
maan. Toinen vaihtoehto on, että haemme sinne tällaisen Kutsuplus-tyyppisen rakenteen,
jolla saamme sen osalta liikenteen sujumaan.

Joka tapauksessa olemme tämän ratkaisun työstäneet siten, että yksikään alue ei jäisi il-
man palvelua ja että saamme huolehdittua niistä keskeisistä palveluista, joita tarvitsemme.
— Kiitos.

16.33 Anne Kalmari kesk (vastauspuheenvuoro): Arvoisa rouva puhemies! On tärkeää
kuulla, että vaihtoehtoiset, korvaavat liikennemenetelmät sitten kulkevat eli opiskelijat
pääsevät opiskelemaan ja työntekijät töihin. Entäpä sitten se liikenne, mitä elinkeinoelämä
tarvitsee tavarankuljetukseen? Säilyvätkö kiskot? Voiko se liikenne jatkua?

16.34 Liikenne- ja viestintäministeri Anne Berner (vastauspuheenvuoro): Arvoisa pu-
hemies! Nämä ostoliikenteen leikkaukset kohdistuvat henkilöliikenteeseen eivätkä vaiku-
ta millään tavalla tavaraliikenteeseen.

16.34 Matti Semi vas (vastauspuheenvuoro): Rouva puhemies! Kysyn ministeri Berneril-
tä: Jos mietitään, että nyt tällä hetkellä 550 000 matkustajaa menettää reittinsä sieltä ja se
on erittäin suuri määrä matkustajia, mitkä kulkevat niillä reiteillä, ja nyt kun näitä lakkau-
tettavia reittejä lähdetään korvaamaan, ne muuttuvat kuitenkin sillä tavalla hankaliksi, että
esimerkiksi jos mietitään Varkaus—Joensuu-välin lopettamista ja että Joensuun yliopiston
ja Jyväskylän yliopiston välillä kulkee erittäin paljon opiskelijoita, niin kuinka meinataan
turvata se reitti, että he mahdollisimman helposti pääsevät liikkumaan sen välin?

16.35 Liikenne- ja viestintäministeri Anne Berner (vastauspuheenvuoro):  Arvoisa pu-
hemies! Matkustajamäärä, joka tässä tapauksessa jää saamatta palvelua, on 320 000. Kun
lähdimme ensimmäiseksi neuvotteluun liikkeelle VR:n kanssa, heidän esityksensä oli
730 000. Me olemme tehneet valtavasti töitä sen eteen, että saamme aidosti vastinetta sille
ostoliikenteelle, jota nyt edelleen suoritamme.

Tämä 320 000 on kieltämättä määrä, jonka osalta meidän on huolehdittava tarkasti, mi-
ten me saamme palvelut toimimaan. Tällä hetkellä meidän keskeisin tavoitteemme on saa-
da sujuva, ketterä ja monipuolinen linja-autoliikenne liikkeelle näille alueille, joilta nyt
joudumme tätä ostoliikennettä leikkaamaan.

16.36 Harry Wallin sd (vastauspuheenvuoro): Arvoisa rouva puhemies! Tämä on todella
surullinen tiistai ollut. Keskustalainen liikenneministeri lakkauttaa junaliikenteen Keski-
Suomesta — ei ole enää poikittaisjunayhteyttä muuta kuin Ylivieskasta Iisalmeen ja Tam-
pereelta Jyväskylään. Tämä on kyllä historiallinen hetki, jos näin toteutuu.
3



Pöytäkirjan asiakohta PTK 35/2015 vp
Te puhutte aina joukkoliikenteen suosimisesta, mutta tämähän tarkoittaa joukkoliiken-
teen loppumista sillä alueella. 30 vuotta sitä työtä tehneenä veturinkuljettajana voin sanoa,
että niillä junilla matkustavat opiskelijat, eläkeläiset ja työntekijät. Ja te viette nyt tämän ju-
namahdollisuuden pois sillä alueella, missä muutoinkin on ollut leikkauksia ja työpaikkoja
syntynyt aika vähän.

Kysyisin sitä, onko teillä vielä harkintaa, jos eduskunta päättäisi kuitenkin nyt lisätä tä-
män puuttuvan määrärahan ja sen kautta turvata näitten keskustalaistenkin alueitten jouk-
koliikenteen.

16.36 Liikenne- ja viestintäministeri Anne Berner (vastauspuheenvuoro): Arvoisa pu-
hemies! Hallitusohjelmassa on sovittu 15 miljoonan euron leikkauksesta, ja ymmärrän tä-
män haasteen, joka tämän ympärillä liikkuu, mutta meille tulee eteen vielä monia kipeitä
leikkauksia. Se on se, joka on osa tätä arkea, jonka ääressä me olemme, ja sen takia niin
monet niistä päätöksistä, joita teemme, ovat niin tärkeitä tämän kokonaisvaltaisen kuvan
rakentamiseksi.

Se, mikä ehkä parhaiten tätä tilannetta auttaa, on se, että aidosti katsomme, että saamme
lisää tarjontaa raideliikenteeseen. Sitä kautta pystymme taas rakentamaan uudelleen sel-
laista kestävää kehitystä, jota tarvitsemme. Se ei tapahdu yli yön, mutta sen eteen meidän
täytyy tehdä töitä.

Kysymyksen käsittely päättyi.
4


