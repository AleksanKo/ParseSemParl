















































DEM6FF5.tmpSave.xml


Pöytäkirjan asiakohta PTK 70/2017 vp
Pöytäkirjan asiakohta 

PTK 70/2017 vp

Täysistunto

Torstai 15.6.2017 klo 16.02—20.37

2.3. Suullinen kysymys lomarahojen leikkauksesta julkisella sektorilla (Aino-Kaisa Peko-
nen vas) 

Suullinen kysymys SKT 97/2017 vp

Suullinen kyselytunti

Puhemies Maria Lohela: Seuraava kysymys, edustaja Pekonen.

Keskustelu

16.17 Aino-Kaisa Pekonen vas: Arvoisa puhemies! Pitkä kevät alkaa olla takana, ja työn-
tekijöillä koittaa ansaittu kesäloma. Kunta-alan työntekijöillä on kuitenkin suussaan hie-
man hapan sivumaku, kun tänään palkkapäivänä lomarahoja tuleekin kikyn takia 30 pro-
senttia aikaisempia vuosia vähemmän. [Juho Eerolan välihuuto] Tuttu sairaanhoitaja kat-
seli tänään tilinauhaansa, ja lopputuloksena hänelle jää käteen 410 euroa vähemmän kuin
viime vuonna kesäkuussa. Tämä palkanalennus tuntuu todella epäoikeudenmukaiselta,
kun se kohdistuu vain julkisen sektorin työntekijöihin. Yksityisellä sektorilla työskentele-
vät saavat lomarahansa aivan normaalisti. Tämä palkanalennus osuu etenkin naisiin, koska
julkisen sektorin työntekijöistä 80 prosenttia on naisia. Haluaisinkin kysyä työministeri
Lindströmiltä: miten perustelette kuntien pienipalkkaisille naisille, että heidän palkkansa
on tänä ja kahtena seuraavana vuonna pienempi kuin muilla samansuuruista palkkaa saa-
villa, etenkin nyt, kun talous on kasvamassa?

16.19 Työministeri Jari Lindström (vastauspuheenvuoro): Arvoisa rouva puhemies! Se
on ihan totta, että tällainen ikävä päätös on tehty. Se on jo aikoja sitten sovittu, että kiky
näin meni, ja se oli silloin työmarkkinajärjestöjen käsissä, he ratkaisivat, miten tämä asia
etenee. Ja kyllä, se osuu kipeästi nimenomaan julkisen alan lomarahoihin. Tiedämme tä-
män, ja tämä ei ollenkaan ollut helppoa meille eikä varsinkaan heille, joihin tämä kohdis-
tuu, eikä minulla ole tähän mitään taikasauvaa, että tämän paremmaksi muuttaisin. Näin on
sovittu, ja tällä kikyllä mennään. Me olemme nähneet, että siitä on kuitenkin ollut tälle
Suomelle isosti hyötyä: talous on lähtenyt kasvuun, Suomeen uskotaan jälleen. Siinä on
vastapuolella tämä hinta, jonka nämä ihmiset joutuvat maksamaan, ja sitä tietenkin pahoit-
telen.

Puhemies Maria Lohela: Pyydän niitä edustajia, jotka haluavat esittää lisäkysymyksiä
tästä aiheesta, ilmoittautumaan.
 Tarkistettu
4.0



Pöytäkirjan asiakohta PTK 70/2017 vp
16.20 Aino-Kaisa Pekonen vas (vastauspuheenvuoro): Arvoisa puhemies! Kyllä kiky
taisi syntyä enemmänkin hallituksen painostuksesta pakkoraossa, enkä näe, että talouskas-
vu olisi nyt tämän kiky-sopimuksen aikaansaannosta.

Mutta, arvoisa puhemies, kunta-alan naisiin kohdistuu toinenkin epäoikeudenmukai-
suus: heidän palkkansa on edelleen 16 prosenttia pienempi kuin miehillä. Palkkaero johtuu
ammattien eriytymisestä. Kunnissa naiset ja miehet saavat samaa palkkaa samasta työstä,
mutta ongelma on se, että naiset ja miehet tekevät erilaisia töitä. Kunta-alan työntekijöiden
koulutustaso on noussut, mutta naisten ja miesten palkkaeroille ei vaan tapahdu yhtään mi-
tään, [Puhemies koputtaa] kuten sosiaali- ja terveysministeriön tuoreesta tutkimuksesta
käy ilmi. Työministeri Lindström, miten te aiotte puuttua sukupuolten väliseen palkka-
eroon ja miten naisten euro voitaisiin saada samankokoiseksi kuin miesten euro?

16.21 Työministeri Jari Lindström (vastauspuheenvuoro): Arvoisa rouva puhemies!
Erittäin tärkeä ja ajankohtainen kysymys senkin takia, että tässä, oliko pari viikkoa sitten,
meillä oli palaveri tuolla STM:ssä nimenomaan tästä samapalkkaisuudesta. Samapalkkai-
suusohjelmasta keskusteltiin ja keskusteltiin niistä toimenpiteistä, mitä on jo tehty: muun
muassa TEMin puolella on 2015 ohjeistettu ja kannustettu hakeutumaan myös niille vähän
vieraammille aloille, niin että naiset menevät niin sanotusti perinteisesti miesten aloille ja
päinvastoin.

Tämä on pitkä prosessi. Tähän ei ole mitään taikatemppua olemassa. Me tiedämme
nämä ongelmat. Me tiedämme, että samasta työstä pitää maksaa sama palkka, ja on paljon
aloja, joissa tämä oikeasti toteutuukin. Mutta se on pitkässä juoksussa, että mennään en-
nakkoluulottomasti niin, että ei ole enää niinkään miesten ja naisten aloja vaan valitaan
rohkeasti myös niitä toisenlaisia urapolkuja.

16.22 Toimi Kankaanniemi ps (vastauspuheenvuoro): Arvoisa puhemies! On totta, että
viimeisen kahden vuoden aikana Suomen talous on kääntynyt selvään kasvuun. Sitä ennen
mentiin alaspäin suurella vauhdilla, ja nyt kasvu on jopa yllättävän suurta. Tämä herättää
kyllä nyt kysymyksen, että kun olemme tässä tilanteessa, niin jatkaako hallitus sitä samaa
leikkauspolitiikkaa, [Naurua] sitä samaa politiikkaa siitä huolimatta, että talous kasvaa, vai
olisiko hallituksella nyt mahdollisuus ja halu ja valmius muistaa myös Suomen vähäosai-
sia, niitä yli miljoonaa köyhää, jotka meillä on keskuudessamme. [Hälinää — Puhemies
koputtaa] Näettekö, arvoisat ministerit, että olisi mahdollisuus, ja teettekö näin köyhien
asialle? [Hälinää]

Puhemies Maria Lohela:  Hyvät edustajat, pyydän rauhoittumaan. Kuulemme ministeri
Risikon vastauksen.

16.22 Sisäministeri Paula Risikko (vastauspuheenvuoro): Arvoisa rouva puhemies! Kun
me kävimme tuota puolivälikeskustelua ja oli niin sanottu kehysriihi, meillä yhtenä paino-
pisteenä tulee olemaan ja on välittäminen. Me todella satsaamme eriarvoistumisen vähen-
tämiseen, köyhyyden poistamiseen ja, mikä on parasta, työhön. Työ on parasta sosiaalitur-
vaa, työ on parasta köyhyyden poistamista. Siitä syystä me satsaamme nimenomaan sii-
hen, että me saisimme työpaikkoja Suomeen. Sillä Suomi pääsee nousuun paremmin. Me
satsaamme myöskin sosiaaliturvan arviointiin ja katsomme, mitä voidaan tehdä. Talousti-
lanteen mukaan tietysti edetään ja vaikuttavia keinoja tehdään, kannustinloukkuja pure-
2



Pöytäkirjan asiakohta PTK 70/2017 vp
taan ja niin edelleen. Kyllä tämä hallitus on tässäkin asiassa hereillä, aivan niin kuin oli sil-
loin vielä viime viikollakin.

16.23 Tytti Tuppurainen sd (vastauspuheenvuoro): Arvoisa puhemies! Monet julkisen
sektorin työntekijät tutkivat nyt kesäkuun palkkakuittia murheellisena. Kyllä se kiky-leik-
kaus, lomarahojen leikkaus, siellä tuntuu ja näkyy, ja etenkin monessa lapsiperheessä ke-
säsuunnitelmat menevät uusiksi. Se on monessa perheessä ollut nimenomaan se lomaraha,
jonka turvin niitä huvipuistomatkoja ja muita on tehty.

Kiky-leikkaus oli katkeraa lääkettä, sen ovat järjestöt sopineet, mutta kun tässä ei ole
kaikki. Tähän samaan joukkoon osuvat myös ne monet asiakasmaksujen korotukset, joita
tämä hallitus on tehnyt, korvausten leikkaukset, ja se yhteysvaikutus on näille julkisen sek-
torin pienipalkkaisille naisille, pienipalkkaisille työntekijöille, lapsiperheellisille, kohtuut-
toman suuri. Ja nyt, hyvä hallitus, kun näkyy olevan valoa tunnelissa, talous on lähtenyt
kasvuun, finanssiyhtiö Nordea ennakoi jopa 3 prosentin talouskasvua tälle vuodelle, [Vä-
lihuutoja] niin on oikeutettu kysymys, miten siitä pääsee hyötymään myös julkisen sekto-
rin työntekijäjoukko, jolle lasku tästä kiky-sopimuksesta tuli. Minä kysyisin teiltä, arvoisa
varapääministeri: [Puhemies koputtaa] Onko teillä nyt syksyn tulevaan budjettiriiheen työ-
kalupakissa mitään, mikä toisi toivoa julkisen sektorin naisille, pienipalkkaisille työnteki-
jöille ja lapsiperheille?

16.25 Sisäministeri Paula Risikko (vastauspuheenvuoro): Arvoisa puhemies! Kysymys
on erittäin hyvä, olenhan itsekin ollut aikoinaan sairaanhoitajana nimenomaan siinä tilan-
teessa, josta täällä nyt puhutaan. Haluan todeta sen, että me todella teemme työtä sen eteen,
että meillä olisi työtä ja että työstä maksettaisiin myöskin korvaus työn vaativuuden mu-
kaan. Meillä on erilaisia toimia siihen.

Kysytte, mitä me teemme tulevaisuudessa. Seuraava paikka tämän asian keskusteluun
on budjettiriihi, ja siellä se varmasti käydään läpi. Me yritämme kaikkemme, että saamme
sen Suomen valoisamman tulevaisuuden, miltä se nyt näyttää, entistä valoisammaksi.
Nämä ovat erittäin isoja juttuja, mistä monet kärsivät, minä ymmärrän sen, mutta me teem-
me kyllä kaikkemme, että me saisimme Suomeen työtä ja sitä kautta taloutta kasvamaan,
jolloin sitä kautta tällaisia leikkauksia ei tarvitsisi tehdä.

16.26 Simon Elo uv (vastauspuheenvuoro): Arvoisa puhemies! Täällä on joillakin ryh-
mittymillä tuuli kääntynyt niin, että voisi luulla, että tämä täysistuntosali on ulkoilmassa.

Mutta täällä edustaja Tuppurainen toi esille sen, että Nordean ennusteen mukaan talous-
kasvu on 3 prosenttia vuodessa. Kyllä, se on tämän hallituksen ansiota. Tämän myöntää
myös edustaja Kankaanniemi. Ja kun ajattelemme hallitusohjelmaa kaksi vuotta sitten, ta-
voite oli 2 prosentin kasvu. Olemme ylittämässä sen reippaasti näiden hyvien toimenpitei-
den ansiosta, joiden ansiosta myös tuloverotusta on kevennetty ensi kertaa seitsemään vuo-
teen: eläkeläisten verotusta on kevennetty ja lukuisia muita hyviä toimenpiteitä. Kysynkin
arvoisalta pääministerin sijaiselta: [Keskustan ryhmästä: Suomi kuntoon!] — Suomi kun-
toon — kun näillä kaikilla toimilla ollaan pääsemässä näin hyvään talouskasvuun, parem-
paan kuin arvioitiin hallitusohjelmaa tehdessä, niin onko hallituksen näkemys näin, että
tällaisella talouskasvulla, joka on ennustettua parempi, ei tarvita lisää leikkauksia? [Edus-
kunnasta: Hyvä kysymys!]
3



Pöytäkirjan asiakohta PTK 70/2017 vp
16.27 Sisäministeri Paula Risikko (vastauspuheenvuoro): Arvoisa puhemies! Todella-
kin on niin, että tällä hetkellä me emme ole suunnitelleet mitään erityisiä leikkauksia. Nyt
me satsaamme siihen kasvuun ja nyt me satsaamme siihen, että me saamme kannustinlouk-
kuja purettua, jotta me saamme lisää työllisyyttä ja näitä työllisyyttä lisääviä toimia. Ne ei-
vät ole maailman helpoimpia juttuja, mutta siihen me nyt pyrimme seuraavina aikoina ja
seuraavien kuukausien aikana. Tässä vaiheessa ei olla suunnittelemassa mitään uusia leik-
kauksia vaan päinvastoin satsataan kasvuun. Toivotaan, että mitään suurta kriisiä ei tule
Euroopassa tai globaalilla tasolla.

16.27 Jyrki Kasvi vihr (vastauspuheenvuoro): Arvoisa puhemies! Kiky kirpaisee paitsi
kuntien pienituloisia työntekijöitä, myös kuntia. Vaikka kuntien palkkamenot laskevat, ve-
rotulot ovat laskeneet käytännössä vielä enemmän. Esimerkiksi Espoon kaupungin kiky-
tase on vuodessa noin 10 miljoonaa euroa pakkasella. Kunnillehan ei pitänyt tulla enää uu-
sia tehtäviä, saati uusia kustannuksia. Kysynkin: miten hallitus aikoo hyvittää kunnille
nämä kikystä aiheutuneet kustannukset?

16.28 Kunta- ja uudistusministeri Anu Vehviläinen (vastauspuheenvuoro): Arvoisa
puhemies! Tämän vuoden budjetin teon yhteydessä viime elokuussa kävimme myös eri
henkilöstöjärjestöjen kanssa näistä kikyn kustannusvaikutuksista tälle vuodelle ja tälle ke-
hyskaudelle tarkkaa keskustelua, ja lopulta pääsimme myös yhteisiin käsityksiin nume-
roista. On totta, että jos katsotaan valtionosuusjärjestelmää, niin yksittäisenä toimenpitee-
nä tämä kiky leikkaa valtionosuuksia, mutta se kokonaisuus on kaiken kaikkiaan positiivi-
sella puolella niukasti. Jos olette tutustuneet viime vuoden tilinpäätöstietoihin kuntien
osalta, niin se kokonaisuushan on positiivinen. Nyt täytyy ajatella, kun tässä on tästä kikys-
tä puhuttu, että kaiken kaikkiaan ne myönteiset vaikutukset näkyvät vähän pidemmällä ai-
kajänteellä. Ja sitten, kun katsotaan vielä tätä talouden kasvua, niin totta kai se tarkoittaa li-
sää verotuloja sekä valtiolle että myös sitten kuntaveron kasvua siellä kunnissa. Uskoisin
niin, että kuntatalous kaiken kaikkiaan on nyt kyllä paremman näköisessä kunnossa kuin
pitkään, pitkään aikaan.

16.29 Paavo Arhinmäki vas (vastauspuheenvuoro): Arvoisa rouva puhemies! Edesmen-
nyt Veikko Vennamo puhui seteliselkärankaisista. Nyt jos ajatellaan niitä julkisen puolen
työntekijöitä — poliiseja, kätilöitä, sairaanhoitajia, lastenhoitajia — jotka tänään ovat saa-
neet palkkakuitin, jossa näkyvät kiky-leikkaukset, ja jotka katsovat tätä lähetystä, jossa
rystyset valkoisina puristetaan ministerisalkkuja ja odotetaan pääsyä kyselytunnin jälkeen
ministeri-Audin takapenkille henkilökohtainen hillotolppa silmissä, niin miten on, mitä
luulette, ovatko he sitä mieltä, että teillä on selkärankaa ollenkaan?

Teillä, hallitus, on mahdollisuus näyttää nyt selkärankaa. Tämä kiky-sopimus ei leikkaa
lomarahoja vain tänä vuonna vaan myös ensi ja sitä seuraavana vuonna. Ministeri Lind-
ström, voitteko luvata nyt näille työntekijöille, että teidän hillotolppanne on se, että ensi ja
sitä seuraavana vuonna lomarahoja ei enää leikata?

16.30 Työministeri Jari Lindström (vastauspuheenvuoro): Arvoisa rouva puhemies! Jo-
tenkin on ristiriitaista, että samaan aikaan te syytätte selkärangattomuudesta ja sitten kui-
tenkin vaaditte, että pysykää siellä hallituksessa, koska käsittääkseni hallitus on ainoa paik-
4



Pöytäkirjan asiakohta PTK 70/2017 vp
ka, jossa näihin asioihin — teidänkin toiveisiinne — voidaan vastata. [Paavo Arhinmäen
välihuuto]

Me päätimme yrittää jäädä hallitukseen ja pelastaa Suomen hallituskriisiltä. Se oli tässä
takana. Minä en puristele yhtään rystyset valkoisina minkäännäköistä salkkua, sen voin
taata. Hallitus tekee parhaansa sen eteen, että Suomen talous nousee, [Paavo Arhinmäki: Ja
tälläkö nousee?] että tänne tulee työpaikkoja, että me saamme verotuloja, jotta me voimme
keskustella näistä ikävistä leikkauksista, ettei niitä tarvitse tehdä ja jotta niitä voidaan myös
kompensoida. Tässähän on tämä koko idea. Enkä minä yhtään halveksi näitä pienipalkkai-
sia ihmisiä. Minä tiedän tasan tarkkaan, mitkä ne tuntemukset ovat, ei sitä tarvitse minulle
esitellä.

Kysymyksen käsittely päättyi.
5


