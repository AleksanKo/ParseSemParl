















































DEM36EA.tmp.xml


Pöytäkirjan asiakohta PTK 42/2018 vp
Pöytäkirjan asiakohta 

PTK 42/2018 vp

Täysistunto

Torstai 26.4.2018 klo 16.04—18.31

2.2. Suullinen kysymys uudesta varhaiskasvatuslaista (Laura Huhtasaari ps)
Suullinen kysymys SKT 57/2018 vp

Suullinen kyselytunti

Puhemies Paula Risikko: Seuraava kysymys, edustaja Huhtasaari.

Keskustelu

16.28 Laura Huhtasaari ps:  Arvoisa puhemies! Kun lapseni aloitti päivähoidon, henki-
lökunta kysyi minulta, että onko sinulla toivomuksia. Minä sanoin, että on, haluan, että lap-
seni saa rakkautta, hoivaa, syliä, huolenpitoa, aikaa, haluan, että hän tulee kuulluksi ja näh-
dyksi.

Hallituksen varhaiskasvatuslaki tulee todella kalliiksi, mutta miksi näitä kymmeniä mil-
joonia euroa ei käytetä oikeiden ongelmien hoitoon eli lisäämään laatua päiväkotiin, kuten
pienentämään ryhmiä ja panostamaan esimerkiksi palkkaukseen, mikä tekisi alasta hou-
kuttelevamman? Miten taataan terveydenhuollon ja lääkehoidon osaaminen koko päiväko-
tipäivän ajaksi? Miksi hallitus ei arvosta lastenhoitajan työtä? Miksi hallitus haluaa puolit-
taa lastenhoitajien määrän tulevaisuudessa, ja miten tulee käymään 9 000 lastenhoitajalle?

16.29 Opetusministeri Sanni Grahn-Laasonen (vastauspuheenvuoro):  Arvoisa puhe-
mies! Hallitus arvostaa erittäin korkealle päiväkodeissa tehtyä työtä ja kaikkien siellä toi-
mivien ammattilaisten osaamista. Sen takia hallituksella on ollut paljon suunnitelmia ja
myöskin toteutuneita tekoja varhaiskasvatuksen laadun vahvistamiseksi, joista viimeisin
on uusi varhaiskasvatuslaki, jossa puhutaan siitä, millaisella henkilörakenteella ja miten
osaamista vahvistamalla voimme vahvistaa tulevaisuudessa varhaiskasvatuksen laatua en-
tisestään.

Nostitte esille myöskin palkkauskysymykset, ja haluan sen tehdä tässä hyvin selväksi,
että eduskunta ja hallitus eivät päätä palkoista. Niistä päättävät työmarkkinaosapuolet.
Mutta sen sijaan pidän erittäin tärkeänä sitä, että varhaiskasvatusta yhteiskunnassamme ar-
vostetaan ja että tämä viesti välittyy myöskin palkkapöytiin.

Puhemies Paula Risikko: Pyydän nyt niitä edustajia, jotka haluavat esittää lisäkysymyk-
siä, ilmoittautumaan painamalla V-painiketta ja nousemalla seisomaan. — Edustaja Huh-
tasaari jatkaa.

16.30 Laura Huhtasaari ps (vastauspuheenvuoro):  Arvoisa puhemies! Ministeri ei nyt
vastannut siihen kysymykseen, mitä tapahtuu 9 000 lastenhoitajalle — jäävätkö he siis
työttömiksi, koska vastausta ei tullut?
 Tarkistettu
4.1



Pöytäkirjan asiakohta PTK 42/2018 vp
En ymmärrä, miksi meidän pitää muuttaa henkilöstörakennetta, koska meillä ei ole mi-
tään tutkimusnäyttöä siitä, ettei nykyinen henkilöstörakenne olisi hyvin pätevä. Miksi so-
sionomin eteneminen uralla päiväkodin johtajaksi estetään vaatimalla häneltä viiden vuo-
den maisteriopinnot? Miksi sosionomit jatkossa eivät enää ole yhtä päteviä kuin lastentar-
hanopettajat, jotka valmistuvat yliopistosta?

Lastentarhanopettajille kuuluu myös toukokuun alusta suunnitteluaikaa 13 prosenttia
työajasta ryhmän ulkopuolella. Kuka hoitaa silloin lapset?

16.31 Opetusministeri Sanni Grahn-Laasonen (vastauspuheenvuoro):  Arvoisa puhe-
mies! Monia kysymyksiä — yritän vastata minuutissa niin moneen kuin ehdin.

Aloitan siitä tärkeästä viestistä, että laissa nykyiset kelpoisuudet säilyvät ja myöskin on
huolehdittu siitä, että tämän lain siirtymäaika on pitkä, 12 vuotta. Vahvistamme varhais-
kasvatuksen laatua siten, että kun tänä päivänä varhaiskasvatuksessa yksi kolmesta siellä
työskentelevästä aikuisesta on korkeasti koulutettu, niin vuonna 2030 eli 12 vuoden päästä
kaksi kolmesta olisi korkeasti koulutettuja.

Tulemme rakentamaan erilaisia koulutuspolkuja, joilla myöskin nykyiset työntekijät
voivat halutessaan osaamistaan kehittää, ja sen lisäksi on arvioitu, että myöskin eläköity-
misen myötä tämä henkilöstörakenne hyvin luonnollisesti muuttuu ja päiväkodeissa muu-
tenkin. Se edellyttää tietysti meiltä myös sitä, että panostamme varhaiskasvatuksen koulu-
tukseen ja koulutusmäärien lisäämiseen, ja siihen tämä hallitus on varannut nyt jo lisära-
hoitusta 28 miljoonaa euroa.

Puhemies Paula Risikko:  Täällä oli kahdella muullakin eduskuntaryhmällä sama kysy-
mys. — Otetaan vasemmistoliiton eduskuntaryhmän edustaja, edustaja Hänninen.

16.32 Katja Hänninen vas (vastauspuheenvuoro):  Arvoisa rouva puhemies! On tietysti
todella hienoa, että hallitustakin kiinnostaa nyt varhaiskasvatuksen kehittäminen, mutta on
kyllä pakko sanoa, että jälleen kerran hallituksen puheiden ja tekojen välillä on erittäin suu-
ri ristiriita. Ensi töiksenne te nimittäin poistitte subjektiivisen päivähoito-oikeuden ja kas-
vatitte ryhmäkokoja. Minulla itselläni on viisi lasta, ja olen todella huolissani siitä, miten
nämä päätökset vaikuttavat meidän lapsiimme. Nyt on jo hallituspuolueidenkin riveistä
kuulunut ääniä, että nämä päätökset olivat iso virhe. On pakko kysyä ministeriltä: Miksi
hallitus ei uudessa varhaiskasvatuslakiesityksessään ole kritiikistä huolimatta valmis pie-
nentämään päiväkotien ryhmäkokoja? Miksi te ette ota tosissanne kentältä kantautuvia hä-
tähuutoja lastemme tilanteesta ja henkilökunnan jaksamisesta?

16.33 Opetusministeri Sanni Grahn-Laasonen (vastauspuheenvuoro):  Arvoisa puhe-
mies! Itsekin päiväkoti-ikäisen lapsen äitinä arvostan päiväkodeissa tehtävää työtä todella
korkealle ja näen sen käytännössä joka päivä.

Tämän hallituksen toimesta — uusi avaus ensi vuodelle tähän paljon esillä olleeseen
huoleen ryhmäkoosta — vastataan siten, että täsmällisesti sinne, missä apu on kaikkein
eniten tarpeen ja tervetullutta, tulemme ensi vuonna aloittamaan niin sanotun tasa-arvora-
hoituksen myöskin päiväkodeille, eli lisätukea ja pienempiä ryhmiä sinne, missä apua tar-
vitaan enemmän, eli niin sanotusti haastavimmille alueille. Uskon, että tämä tulee erittäin
tarpeeseen ja on tärkeä liike.
2



Pöytäkirjan asiakohta PTK 42/2018 vp
Se, minkä haluan kuitenkin sanoa, on se, että nyt käsittelyssä eduskunnassa oleva var-
haiskasvatuslaki vahvistaa varhaiskasvatuksen laatua. Se on parannus nykytilaan. Se vah-
vistaa varhaiskasvatuksessa olevaa osaamista ja alleviivaa lapsen etua.

16.34 Mikaela Nylander r (vastauspuheenvuoro): Arvoisa puhemies, värderade talman!
Kvalitet inom småbarnspedagogiken är mångsidigt kunnande. Vi behöver olika yrkesgrup-
pers insatser och kunskap för att kunna tala om kvalitet.

Elikkä laatu varhaiskasvatuksessa tarkoittaa sitä, että meillä on monipuolista osaamista
varhaiskasvatuksessa läsnä, ja nyt on esitetty vakava huoli siitä, että vuonna 2030, kun
nämä uudet henkilöstömitoitukset astuvat voimaan, ei tule löytymään riittävästi lastentar-
hanopettajia. Tämä on todella suuri huoli tällä hetkellä.

Det har framförts dubier om att det inte kommer att finnas tillräckligt med barnträdgårds-
lärare år 2030 när de här nya personaldimensioneringskraven träder i kraft.

  Miten hallitus vastaa tähän, ja miksi tässä lakiehdotuksessa, hyvässä lakiehdotuksessa, ei
ole ollut mukana tuki, siis oikeus kuraattoreihin ja psykologeihin, mitä löytyy kaikilla
muilla koulutusasteilla?

16.35 Opetusministeri Sanni Grahn-Laasonen (vastauspuheenvuoro):  Arvoisa puhe-
mies! Aivan niin kuin edustaja hyvin totesi, tarvitaan moniammatillista osaamista varhais-
kasvatuksessa, ja siellä työskentelevät tulevaisuudessa tämän lakiesityksen mukaan mo-
niammatillisina tiimeinä niin opettajat, sosionomit, hoitajat, erityisopettajat kuin päiväko-
din johtajatkin.

Tähän koulutusmääräkysymykseen: Myöskin se on aito, tärkeä kysymys, joka liittyy tä-
hän lainsäädäntöön. Siihen liittyen hallitus on jo kahteen otteeseen panostanut, ensin sopi-
musneuvotteluissa korkeakoulujen kanssa kolmanneksella pysyvästi lisännyt lastentarhan-
opettajien koulutusmääriä tai tutkintokattoja, ja toinen iso avaus on se, että varasimme vuo-
si sitten 28 miljoonaa, erittäin merkittävän rahoituksen, koulutusmäärien nostamiseksi yli-
opistoissa tuhannella. Tätä samaa kehityssuuntaa meidän on tärkeä jatkaa, jotta voimme
vahvistaa varhaiskasvatuksen pedagogiikkaa ja laatua ja huolehtia siitä, että meidän päivä-
kotimme ovat entistäkin parempia tulevaisuudessa.

16.36 Jani Toivola vihr (vastauspuheenvuoro): Arvoisa rouva puhemies! Laadukas var-
haiskasvatus on meidän kaikkien etu. Yksi osa sitä on korkea koulutus, sen jälkeen tieten-
kin myöskin riittävä palkkaus, jotta arvostus pysyy ja ala on houkutteleva. On tärkeätä var-
mistaa, että kaikkien ammattitaito tulee tunnustetuksi.

Yksi hieno asia tässä lakiesityksessä on lapsen edun painotus, niin kuin täällä todettiin.
Meidän on tärkeätä silloin pohtia, mitä sillä lapsen edulla tarkoitetaan, ja varmistaa, että jo-
kaisen lapsen kohdalla tuo etu myöskin toteutuu.

Yksi ristiriita tällä hetkellä liittyy niihin lapsiin, jotka ovat translapsia, jotka kokevat eri-
tasoista sukupuoliristiriitaa. Eli meille syntyy ongelmakohta: kun me emme tartu ja tee laa-
jaa translain uudistusta, niin me jätämmekin tämän lapsiryhmän ikään kuin irralleen, vaille
laadukkaita, tasa-arvoisia ja sisällöllisesti kaikkia lapsia ja perheitä tukevia palveluja, jol-
3



Pöytäkirjan asiakohta PTK 42/2018 vp
loin tämän lapsiryhmän kohdalla myöskään lapsen etu ei voi täysin tässä lakiesityksessä to-
teutua.

Kysynkin arvon hallitukselta: oletteko lapsen edun nojalla valmiita uudelleen tarkaste-
lemaan translain kokonaisuudistusta, jotta myöskin tämän hienon varhaiskasvatuslain ta-
voitteet pääsevät täysimääräisesti toteutumaan?

16.38 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Tiedossani on, että opetusministerin vastuulla olevassa varhaiskasvatuslais-
sa on sekä pykälä- että perustelutasolla vahva henki siitä, että päiväkodin ja varhaiskasva-
tuksen ammattilaisten on tuettava kaikenlaisia perheitä, erilaisia elämäntilanteita ja myös
jokaista lasta yhdenvertaisesti ja yksilönä. Tämä on lain keskeinen periaate.

Varsinaiseen kysymykseenne vastaus: hallituksella ei ole suunnitelmia translain tuomi-
sesta eduskuntaan.

16.38 Tuomo Puumala kesk (vastauspuheenvuoro):  Arvoisa puhemies! Tämän kysy-
myksen alkuperäinen esittäjä, edustaja Huhtasaari, kysyi tässä, miksi ei ryhmäkokoasiaan
ole tullut mitään muutosta. Haluaisin kuitenkin muistuttaa siitä, että nämä päätöksethän on
yhdessä tehty perussuomalaisten, siis silloisten perussuomalaisten, kokoomuksen ja kes-
kustan toimesta. Se ei ollut meille helppo päätös. Voitte, ystävät, uskoa, että se päätös oli
vaikea eikä sitä tehty pahuuttaan. Toivon, että voitte uskoa senkin, miksi se tehtiin. Siksi,
että kuntatalous oli erittäin vaikeassa tilanteessa. Minkä takia? Edellinen hallitus oli käy-
nyt rajuihin leikkauksiin päivähoitoa ja peruskoulua kohtaan, siis vihreitten toimesta, sosi-
aalidemokraattien toimesta [Hälinää] leikkaamalla rajusti valtionosuuksista. Tämän takia
väljensimme normeja, jotta kunnat voivat parantaa omaa taloudellista tilannettaan. Se oli
vaikea päätös. Nyt talous on kääntynyt.

Puhemies, kysyisin ministeriltä: onko tulkintani oikea? [Naurua]

16.39 Opetusministeri Sanni Grahn-Laasonen (vastauspuheenvuoro):  Arvoisa puhe-
mies! Sivistysvaliokunnan puheenjohtaja osaa nämä asiat hyvin kuvata ja kertoa, ja näin se
tilanne on.

Tämä myönteinen taloustilanne antaa meille uusia mahdollisuuksia kehittää myöskin
koulutusta, ja siitä syystä tällä hetkellä meillä on käynnissä paitsi ne mainitut tasa-arvo-
avustukset päiväkoteihin myöskin syksystä alkaen maksuttoman varhaiskasvatuksen ko-
keilu, jota laajennamme ensi vuonna. Saamme enemmän lapsia maksuttoman varhaiskas-
vatuksen piiriin. Samoin maksuja on alennettu tällä hallituskaudella jo noin 80 miljoonalla
eurolla, ja lisäämme varhaiskasvatukseen osallistumista, koska tiedämme, että varhaiskas-
vatuksella on monia positiivisia vaikutuksia lapsen kasvulle ja kehitykselle, jopa myöhem-
mälle oppimiselle.

Haluaisin sen alleviivata, että kun meistä kaikki täällä arvostavat suunnattoman paljon
suomalaisia opettajia ja suomalaista peruskoulua ja sen menestystarinaan on liittynyt vah-
vasti se, että aikoinaan tehtiin viisas päätös siitä, että opettajankoulutus siirrettiin kasvatus-
tieteellisiin tiedekuntiin yliopistojen vastuulle [Puhemies koputtaa] — se on opettajien am-
mattitaidon ja arvostuksen yksi tärkeimmistä lähteistä — [Puhemies: Aika!] niin vastaa-
vaa kehitystä teemme tällä hetkellä päiväkodeissa.
4



Pöytäkirjan asiakohta PTK 42/2018 vp
16.41 Eero Heinäluoma sd (vastauspuheenvuoro):  Arvoisa puhemies! Sekä vanhusten-
hoito että varhaiskasvatus ovat ihan meidän suomalaisen yhteiskunnan hyvän toimivuu-
den perusasioita.

Mitä tulee talouteen, josta täällä on puhuttu, niin Kuntaliiton — kuntien etujärjestön,
joka selvittää kuntataloutta — tuoreet selvitykset kertovat, että kuntatalouteen vaikuttavat
koko voimallaan ne päätökset, jotka on tehty pidemmältä aikaa. Siellä on viime vaalikau-
della ja sitä ennenkin tehtyjä leikkauksia, jotka ovat yhteensä lukien miljardiluokassa. Ne
on pysytetty voimassa tämän vaalikauden aikana, eli nykyinen hallitus ei ole näitä poista-
nut. Kuntaliiton tuoreen selvityksen mukaan ensi vuonna peräti 400 miljoonaa on se mii-
nusmerkkinen osuus, joka kuntataloudelta viedään hallituksen päätöksien johdosta. Tä-
nään tästä asiasta sain tuoreen selvityksen.

No, nyt päivähoidossa on ilmeinen tilanne, että tämä uusi lakiesitys tulee lisäämään kus-
tannuksia, koska kun koulutusvaatimuksia muutetaan, niin lopputuloksena on, että sillä
vanhalla rahasummalla pystyy palkkaamaan aikaisempaa vähemmän. [Puhemies: Kysy-
mys!] Siksi kysynkin: eikö olisi oikein, että ei tehtäisi tätä alan laajasti vastustamaa päte-
vyysmuutosta vaan luotettaisiin kaikkien päivähoidossa olevien ihmisten osaamiseen?
[Raija Vahasalo: Ei raha edellä, vaan laatu edellä mennään!]

16.42 Kunta- ja uudistusministeri Anu Vehviläinen (vastauspuheenvuoro):  Arvoisa
puhemies! Haluan tässä edustajan kysymykseen vastata kuntatalouden osalta. Nythän, kun
meillä oli julkisen talouden suunnitelmaa koskeva kehysriihineuvottelu, siinä yhteydessä
teimme myös kuntatalousohjelman. Sitähän tehdään yhteistyössä Kuntaliiton kanssa, ja
meillä on yhteinen käsitys siitä, että kuntatalouden tila on kyllä poikkeuksellisen hyvä nyt.
Mutta ehkä se, mitä haluan tässä keskuudessa nyt kertoa ja muistuttaa teitä siitä, on se, että
kaikista tärkeintä on, minkälaisessa kunnossa Suomen talous- ja työllisyystilanne on. Sitä
kautta tulee myös kuntiin lisää verotuloja, sekä työntekijöitten kautta että yhteisöverojen
kautta, ja se tulee antamaan myös kunnille liikkumatilaa, mikä on oikein tärkeäkin asia,
kun ajatellaan myös vuotta 2020, jonka jälkeen nimenomaan varhaiskasvatus ja koulutus-
palvelut ovat kuntien tärkeintä lainsäädännöllistä ydintä.

Puhemies Paula Risikko:  Sitten vielä yksi lisäkysymys.

16.43 Sari Multala kok (vastauspuheenvuoro):  Arvoisa puhemies! Varhaiskasvatuksen
ammattilaiset tekevät joka päivä päiväkodeissa erittäin arvokasta työtä. On tärkeää, että
tässäkin keskustelussa on nyt häivytetty niitä vääriäkin luuloja, joita tähän uuteen varhais-
kasvatuslakiin liittyi: muun muassa kaikki nykyiset työntekijät säilyttävät pätevyytensä.

Haluan kiittää hallitusta siitä, että nyt varhaiskasvatukseenkin on tuotu tasa-arvoraha,
jonka avulla voidaan aloittaa sillä polulla, että yksi suurimmista huolista eli ryhmäkoot
saadaan ainakin haasteellisimmilla alueilla mahdollisesti nyt tätä myötä pienenemään.

Kuitenkin haluaisin vielä kysyä toisesta huolesta, joka liittyy tähän lakiin. Tämän lain
myötä tarkoitus on, että varhaiskasvatuksen johtajina työskentelisivät kasvatustieteiden
maisterit, ja nyt sosionomit ovat huolissaan siitä, että heillä ei ole välttämättä samanlaisia
mahdollisuuksia edetä urallaan. Onko ministeriössä käyty keskusteluja yliopistojen kans-
sa siitä, että sosionomi pääsisi hakemaan suoraan maisteriohjelmiin?
5



Pöytäkirjan asiakohta PTK 42/2018 vp
16.44 Opetusministeri Sanni Grahn-Laasonen (vastauspuheenvuoro):  Arvoisa puhe-
mies! Tämä on tosiaan huoli, joka on kentältä noussut, mutta kun lukee lakiesityksen, niin
sieltä löytyy perusteluista hyvinkin kuvattuna se, että nyt käynnistämme koulutuspolkui-
hin liittyvän kehittämistyön, jossa huolehditaan ihan Bologna-mallin mukaisesti siitä, että
on mahdollisuus hakeutua maisteriopintoihin meidän molemmilta korkeakoulusektoreil-
tamme.

Ylipäätään haluan tästä laista vielä sanoa, että liikkeellä on hyvin paljon vääriä käsityk-
siä, joita olemme ministeriöstä käsin yrittäneet parhaamme mukaan aina korjailla ja oikoa.
Haluan sanoa sen, että tämä varhaiskasvatuslaki pohjautuu tutkijoiden näkemyksiin. Sitä
on valmisteltu laajapohjaisesti asiantuntijoiden työnä, ja voi sanoa tästä keskustelusta, että
se on ollut jo pari vuosikymmentä käynnissä. Tämä laki tulee vahvistamaan varhaiskasva-
tuksen laatua, lisäämään koulutettujen ammattilaisten määrää varhaiskasvatuksessa ja sitä
kautta rakentamaan tulevaisuudessa entistäkin laadukkaampia päiväkoteja meidän lapsil-
lemme.

Kysymyksen käsittely päättyi.
6


	2.2
	16.28
	16.29
	16.30
	16.31
	16.32
	16.33
	16.34
	16.35
	16.36
	16.38
	16.38
	16.39
	16.41
	16.42
	16.43
	16.44


