















































DEM1472.tmpSave.xml


Pöytäkirjan asiakohta PTK 53/2015 vp
Pöytäkirjan asiakohta 

PTK 53/2015 vp

Täysistunto

Tiistai 20.10.2015 klo 14.00—18.05

2. Keskustelualoite: Ajankohtaiskeskustelu ulkopolitiikasta
Keskustelualoite KA 3/2015 vp

Keskustelu

Toinen varapuhemies Paula Risikko: Päiväjärjestyksen 2. asiana on ajankohtaiskeskus-
telu ulkopolitiikasta. Ajankohtaiskeskustelun avaa pääministeri Juha Sipilä. Seuraavat pu-
heenvuorot käyttävät ulkoasiainministeri Timo Soini ja ulkoasiainvaliokunnan puheenjoh-
taja Antti Kaikkonen. Tämän jälkeen seuraa yksi ryhmäpuheenvuorokierros, jossa puheen-
vuorojen pituus on enintään 5 minuuttia.

Muut puheenvuorot varataan P-painikkeella, ja ne saavat kestää enintään 5 minuuttia.
Myönnän puheenvuorot harkitsemassani järjestyksessä. Lisäksi myönnän harkintani mu-
kaan 1 minuutin mittaisia vastauspuheenvuoroja.

Pääministeri Sipilä, olkaa hyvä.

Keskustelu

14.02 Pääministeri Juha Sipilä (esittelypuheenvuoro): Arvoisa rouva puhemies! Halli-
tusohjelmamme mukaan ulko- ja turvallisuuspolitiikan tavoitteena on vahvistaa Suomen
kansainvälistä asemaa, turvata maamme itsenäisyys ja alueellinen koskemattomuus sekä
parantaa suomalaisten turvallisuutta ja hyvinvointia. Lisäksi Suomi edistää keskinäisriip-
puvuuksien maailmassa kansainvälistä vakautta, rauhaa, demokratiaa, ihmisoikeuksia, oi-
keusvaltioperiaatetta ja tasa-arvoa.

Suomi on osa länttä ja osa Euroopan unionia. Noudatamme Euroopan unionissa yhdessä
tehtyjä päätöksiä. Kansainvälinen asemamme perustuu taitoon ymmärtää muuttuvaa toi-
mintaympäristöämme. Se perustuu myös vahvaan itseymmärrykseen omasta paikastamme
kansainvälisessä yhteisössä. Hyvän itsetunnon omaava maa osaa tehdä omat, oikeat valin-
tansa vaikeissakin paikoissa.

Vahvistamme Suomen kansainvälistä asemaa aktiivisella ulkopolitiikalla. Haluamme
jatkossakin tarjota osaamistamme rauhanvälityksessä ja rauhanturvaamisessa. Samoin
meidän on aktiivisesti paneuduttava pakolaisuuden kaltaisten globaalien haasteiden alku-
syihin ja niiden ratkaisemiseen. Uskon, että Suomella on paljon annettavaa ihmiskunnan
suurten kysymysten, kuten ilmasto-, energia-, ruoka- ja vesikysymysten, kestävässä ratkai-
semisessa. Olemme kansakunta, joka on tottunut ratkaisemaan visaisia ongelmia.

Arvoisa puhemies! Euroopan ajankohtainen maahanmuuttotilanne on konkreettinen esi-
merkki suuresta kehityskulusta, joka on ollut periaatteessa nähtävissä ja ennakoitavissakin
jo vuosia. Silti kukaan ei osannut nähdä, että juuri tänä kesänä sadattuhannet ihmiset päät-
tävät lähteä etsimään turvaa ja parempaa elämää Euroopasta, vaikka Syyriassa, Irakissa,
Afganistanissa ja Libyassa sekä Somaliassa epävakaus on jatkunut vuosia.
 Tarkistettu
4.2



Pöytäkirjan asiakohta PTK 53/2015 vp
Tämä on ollut tärkeä muistutus siitä, että meidän myös Suomessa on pidettävä ulkopo-
liittinen perspektiivimme globaalina. Meidän on osattava lukea maailmanpolitiikan isoa
kuvaa. Ulkopolitiikan kiperät kysymykset eivät tällaisessa tilanteessa ole vain Suomen ul-
kopuolella; ne ovat läsnä arjessamme. Meidän on varauduttava siihen, että maailman kehi-
tyshaasteisiin liittyvät megatrendit ja niiden kerrannaisvaikutukset vaikuttavat ulkopoli-
tiikkaamme tulevina vuosina monin tavoin.

Arvoisa rouva puhemies! Suomen ulko- ja turvallisuuspoliittinen toimintaympäristö on
muuttunut. Maailman tapahtumat heijastuvat kotimaiseen tilanteeseen tällä hetkellä poik-
keuksellisen merkittävällä tavalla. Myös ulkoisten, sisäisten ja yleiseurooppalaisten haas-
teiden kolmiyhteys on käsinkosketeltava. Tämä oli aistittavissa myös viime torstaina, jol-
loin viimeksi tapasin eurooppalaiset kollegani. Keskustelimme maahanmuuton kansallisis-
ta tilannekuvista ja ajankohtaisen tilanteen eurooppalaisista ratkaisuista. Samalla keskus-
telimme kuitenkin myös Syyrian sodasta ja Isilin terrorista. Keskustelimme Venäjän toi-
mista Syyriassa sekä Venäjän ja Yhdysvaltain välisestä vuoropuhelusta. Keskustelimme
Turkista ja EU:n ja Turkin välisen yhteistyön tiivistämisestä. Keskustelimme Libyasta ja
toivonpilkahduksista sen sisäisessä kehityksessä. Keskustelimme Ukrainasta. Yhteinen
asialistamme on siis pitkä ja vaikea.

Euroopan unionin ulkoinen toimintakyky kohtaa tällä hetkellä jatkuvia haasteita. Tämä
ei saa ajaa Eurooppaa maailmanpolitiikan sivustakatsojaksi. EU:n pitää jalkauttaa ulkopo-
liittinen keinovalikoimansa entistä paremmin käytäntöön. Tämä on tärkeää, sillä ulko- ja
turvallisuuspoliittisesti vahva Euroopan unioni on myös meidän etumme.

Arvoisa rouva puhemies! Suomen on tärkeää ylläpitää hyviä ulkopoliittisia suhteita
kaikkiin suuntiin. Pohjoismaat, Baltian maat, muut EU-kumppanimme sekä transatlantti-
nen yhteistyö ovat meille tärkeitä. Näitä suhteita emme saa alkaa pitää itsestäänselvyytenä.

Ylläpidämme rakentavaa keskusteluyhteyttä ja vahvaa arjen naapuruutta Venäjään.
Suhteemme Venäjään ovat hyvät, vaikka ajat ovat nyt aiempaa vaikeammat sekä Venäjän
ulkoisten toimien että sen sisäisen kehityssuunnan vuoksi. Suomen ja Venäjän suhteet ei-
vät enää 25 vuoteen ole rajoittuneet vain pääkaupunkien, Helsingin ja Moskovan, yhtey-
denpitoon. Monet maakuntamme ja kuntammekin tekevät tänäkin päivänä erittäin tiivistä
yhteistyötä rajantakaisten kumppaniensa kanssa. Suomelle ja suomalaiselle liike-elämälle
Venäjän markkinat ovat edelleen tärkeät. Viranomaisyhteistyö on vahvaa ja laaja-alaista,
esimerkiksi maidemme rajavartiolaitosten välillä. EU:n ja Venäjän välisten suhteiden vai-
keasta tilanteesta huolimatta näen, että suurten kansainvälisten kysymysten ratkaiseminen
edellyttää yhteistyötä myös niiden välillä. Tällaisia kysymyksiä ovat muun muassa talous-
kasvun hiipuminen, vihamielinen ääriliikehdintä sekä ilmastonmuutoksen mukanaan tuo-
mat uudet riskit.

Arvoisa puhemies! Vaikka ulkopoliittinen toimintaympäristömme on vuosien saatossa
muuttunut ja tulee myös jatkossa sitä tekemään, eivät perusasiat kuitenkaan muutu: ulko-
poliittisten päätösten tulee perustua ajankohtaiseen tilannekuvaan, ei menneisyyteen. Ul-
kopolitiikan tulee perustua todellisiin faktoihin, ei olettamuksiin. Ulkopolitiikka on kestä-
vyyslaji. Ulkopolitiikkaa on varsinkin takavuosien perintönä usein mystifioitu. Se ei ole
kuitenkaan mitään salatiedettä. Se on tullut entistä lähemmäksi arkea sitä mukaa, kun esi-
merkiksi taloudellisten ulkosuhteiden rooli ulkosuhteissamme on kasvanut perinteisen ul-
ko- ja turvallisuuspolitiikan rinnalla. Suomen ulkopolitiikan vankka tukipilari on se, että
maamme omat asiat ovat kunnossa. Vahva talous, tehokas ja reilu julkinen sektori sekä vä-
littävä ja vastuuta kantava yhteiskunta tuovat meille myös ulkopoliittista uskottavuutta ja
2



Pöytäkirjan asiakohta PTK 53/2015 vp
vaikutusvaltaa. Siksi meidän tulee jatkaa määrätietoisesti aloittamiemme uudistusten tiel-
lä.

Arvoisa puhemies! Olemme ratkaisujen Suomi. Aktiivinen, avoin, kansainvälinen ja
rohkea ratkaisujen Suomi. Tämä on erinomainen ohjenuora myös ulkopolitiikallemme.

14.10 Ulkoasiainministeri Timo Soini (esittelypuheenvuoro): Arvoisa rouva puhemies!
Kiitän tästä tilaisuudesta puhua ulkopolitiikan keskeisistä kysymyksistä. Tarkoitukseni on
tarkastella erityisesti Venäjää ja kansainvälistä tilannetta.

Venäjä on Suomelle keskeinen naapuri. Suomen pitkä linja on ollut rakentaa hyvää yh-
teistyötä Venäjän kanssa. Vakaa yhteistyö on hyödyntänyt molempia osapuolia. Naapuri
oppii naapuriltaan, kuten ulkoministeri Lavrov totesi viime viikolla Oulussa. Venäjä on
kuitenkin muutakin kuin Suomen rajanaapuri. Se on merkittävä kansainvälinen toimija, on
aina ollut. Siksi sen toiminta on erityisen huomion kohteena.

Venäjä on sitoutunut yhteiseen eurooppalaiseen arvopohjaan. Sen keskeisiä perustoja on
Helsingissä 1975 sovittu yhteisymmärrys, että Euroopan rajoja ei ryhdytä muuttamaan voi-
malla. Nämä periaatteet vahvistettiin Euroopan peruskirjassa kylmän sodan päättyessä. Se,
mitä Venäjä on tehnyt Krimillä ja Itä-Ukrainassa, rikkoo näitä yhteisiä sääntöjä. Siksi kan-
sainvälinen yhteisö on reagoinut tapahtumiin päättäväisesti. Emme hyväksy Krimin hal-
tuunottoa. Se on kansainvälisen oikeuden vastaista. Naapuruus Venäjän kanssa on Suo-
melle tärkeää. Tärkeää niin ikään on se, miten kansainvälinen ja eurooppalainen yhteisö
toimii, kun sen perussääntöjä rikotaan. Tästä on kysymys Ukrainassa. Suomi haluaa hyvää
yhteistyötä Venäjän kanssa. Paluu arkeen on Venäjästä itsestään kiinni. Pakotteet eivät ole
itseisarvo. Pakotteet ovat väline, joka pyrkii Venäjän toiminnan muuttamiseen.

Venäjä on Suomelle tärkeä. Kannan huolta sen sisäisestä kehityksestä. Demokratia ja
kansalaisyhteiskunta eivät ole saaneet kunnolla jalansijaa. Talous on kovin yksipuolinen.
Hyvinvoiva Venäjä on Suomenkin etu.

Arvoisa rouva puhemies! Venäjä on merkittävä kansainvälinen toimija. Näemme sen
Syyriassa. Arvioimme Venäjän politiikkaa sen tekojen perusteella. Syyrian sota on jatku-
nut liian pitkään. Se on aiheuttanut suunnatonta tuhoa ja inhimillistä kärsimystä. Näin ei
voi jatkua. Rauhaa pitää hakea YK:n kautta. Toivomme, että Venäjä tukee tätä pyrkimystä
ja kansainvälisen yhteisön toimia raakalaismaisen terrorismin kukistamisessa.

Pääministeri puhui pakolaistilanteesta. Tässä näemme hyvin sen, että kaukaisetkin asiat
vaikuttavat Suomeen suoraan. Sota Syyriassa, epäjärjestys Libyassa tai hätä Afrikassa vä-
littyy nopeasti ja tuntuvasti. Siksi ulkopolitiikalla on suuri merkitys Suomen turvallisuu-
delle. Ulkopolitiikalla on suuri merkitys Suomen turvallisuudelle — tätä myös ulkoasiain-
valiokunta on useaan otteeseen korostanut. Kun ennen asetettiin vastakkain tuomaria ja
lääkäriä, niin nykypäivänä tarvitaan entistä suurempaa ammattikuntien kirjoa. Tarvitaan
niin sotilaita kuin diplomaatteja, rauhanrakentajia ja ihmisoikeuksien puolustajia, talous-
miehiä ja insinöörejä.

Arvoisa puhemies! Suomi kantaa vastuunsa. Kriisinhallinta on yksi tärkeä keino, jolla
Suomi osallistuu maailman vakauttamiseen. Tämän vuoksi olemme Afganistanissa ja Ira-
kissa. Toiminta Välimerellä ja Sahelissa puuttuu suoraan ihmissalakuljetukseen. Suoma-
lainen osaaminen kriisinhallinnassa on korkeaa tasoa. Meillä on pitkät perinteet. Suomi jat-
kaa aktiivista osallistumista kriisinhallintaan. Olemme pitkään nähneet sen, että turvalli-
suutta pitää edistää laajalla rintamalla. Ihmisoikeudet ja kehitys ovat olennaisia turvalli-
suuden tekijöitä.
3



Pöytäkirjan asiakohta PTK 53/2015 vp
Arvoisa rouva puhemies! Kun puhutaan Ukrainasta ja Syyriasta, niin kysymys on laa-
jemmasta kontekstista, kysymys on kansainvälisestä järjestyksestä. On kiistaton tosiasia,
että Yhdysvalloilla on keskeinen merkitys ja vastuu kansainvälisen järjestyksen ja järjes-
telmän ylläpitämisessä. On Euroopan etu, että Yhdysvallat on monin sitein yhteydessä Eu-
rooppaan. Tätä yhteyttä on syytä ylläpitää ja lujittaa.

Euroopan pitää toki kantaa oma vastuunsa. Teemme sitä pitkälti EU:n kautta, jonka vah-
vistuminen ulko- ja turvallisuuspoliittisena toimijana on meidänkin etumme. On selvää,
että eurooppalaiset maat vaikuttavat parhaiten yhdessä. Tästä syystä Euroopan yhtenäi-
syys on tärkeää. Emme seuraa Britannian keskustelua EU-valinnastaan välinpitämättömi-
nä vaan sillä toivomuksella, että EU on Britanniankin silmissä arvokas yhteisö. EU ilman
Britanniaa ei ole entisensä, ei missään suhteessa, eikä varsinkaan ulkopolitiikassa.

EU:ssa Suomi toimii aktiivisena jäsenenä, mutta ei Natokaan ole Suomelle vieras kump-
pani. Olemme harjoittaneet tiivistä yhteistyötä ja kumppanuutta Naton kanssa kohta nel-
jännesvuosisadan. Myös yhteistyö Naton kanssa on Suomen turvallisuudelle tärkeää.

Arvoisa rouva puhemies! Suomelle on luontevaa toimia läheisessä yhteistyössä muiden
Pohjoismaiden ja erityisesti Ruotsin kanssa. Kumppanuutemme Ruotsin kanssa on syvää.
Yhdessä voimme tukea toistemme turvallisuutta. En näe mielekkäänä asettaa tälle yhteis-
toiminnalle rajaa tai pääteasemaa. Syvennämme yhteistyötä turvallisuus- ja puolustuspoli-
tiikassa päättäväisellä mielellä.

14.18 Antti Kaikkonen kesk (esittelypuheenvuoro): Arvoisa puhemies! Suomen kan-
sainvälinen toimintaympäristö on tällä vaalikaudella vaativampi kuin pitkään aikaan. Uk-
rainan kriisi, Lähi-idän vaikeutunut tilanne, pakolaisvirta ja lisääntynyt jännite myös Itä-
meren alueella ovat tästä esimerkkejä. Voisi kai sanoa, että tässä on nyt vähän kaikenlais-
ta. Mutta kysymys on vakavista asioista.

Kansainvälinen oikeus ja sääntöperustainen kansainvälinen järjestelmä ovat rauhan, tur-
vallisuuden, ihmisoikeuksien, hyvinvoinnin ja vakaan kehityksen edellytyksiä. Niiden
puolustaminen on entistä ajankohtaisempaa.

YK täyttää tällä viikolla 70 vuotta. Maailmanjärjestön toimintakyky vaihtelee, mutta se
on silti täysin välttämätön ja korvaamaton väline maailman kriisien ratkaisuissa. Kuten
YK:n pääsihteeri Dag Hammarskjöld aikanaan totesi: "YK:n tehtävä ei ole luoda meille
taivasta, vaan pelastaa meidät helvetiltä."

Euroopassa Etyjin ja Euroopan neuvoston periaatteet muodostavat tärkeän perustan yh-
teistyölle. Euroopan unioni puolestaan on Suomen tärkein viiteryhmä ja vaikuttamiskana-
va. Tärkeää on myös EU:n ja Yhdysvaltain välisen transatlanttisen yhteyden toimivuus.

Myös pohjoismainen yhteistyö, arvoisa puhemies, on nykytilanteessa entistäkin tär-
keämpää. Pohjoismaisen yhteenkuuluvuuden merkitys on Suomelle ja Suomen turvalli-
suudelle syvällinen. Suomen pohjoismainen identiteetti on edelleenkin Suomen kansain-
välisen aseman korvaamaton kulmakivi. Sen turvallisuuspoliittinen merkitys on kirkastu-
nut viimeaikaisten tapahtumien, kuten Ukrainan kriisin, valossa. Venäjän aktivoituminen
on noteerattu kaikissa Pohjoismaissa.

Pohjoismaiden ulko-, turvallisuus- ja puolustuspoliittinen yhteistyö on kehittynyt viime
vuosien aikana nopeasti, ja sama kehitys jatkuu. Jaamme hyvin samankaltaisen käsityksen
turvallisuuden edellytyksistä ja haasteista. Yhdessä toimien Pohjoismaat voivat vahvistaa
oman alueensa turvallisuutta.
4



Pöytäkirjan asiakohta PTK 53/2015 vp
Suomen ja Ruotsin kahdenvälinen yhteistyö ulko-, turvallisuus- ja puolustuspolitiikassa
on myötätuulessa. Sillä on molempien maiden kansalaisten ja hallitusten vahva tuki. Olen-
naista on laajentaa konkreettista yhteistyötä asteittain sulkematta etukäteen mitään muoto-
ja yhteistyön ulkopuolelle, aivan kuten ulkoministeri Soinikin tässä linjasi.

Ulkoasiainvaliokunta vieraili Ruotsissa pari viikkoa sitten. Naapurimaassamme Nato-
jäsenyyden kannatus on kasvanut, mutta Ruotsin nykyinen hallitus ei aio hakea Nato-jäse-
nyyttä. Ruotsalaisia myös kiinnostavat Suomen ratkaisut, ja on tärkeää, että pidämme tur-
vallisuuspoliittisen keskusteluyhteyden hyvin tiiviinä. Moni ajattelee, että Suomen ja
Ruotsin turvallisuuspoliittisten ratkaisujen tulisi kulkea käsi kädessä.

Vaikka maailmanpolitiikan katse lienee juuri nyt Syyriassa, sen varjoon ei saa jäädä esi-
merkiksi joulukuun Pariisin ilmastokokous, jossa on aivan välttämätöntä sopia toimista il-
mastonmuutoksen hillitsemiseksi. Myöskään Ukraina ei saa unohtua.

Kaikilla vaikuttamisemme tasoilla on tärkeää, että myötävaikutamme Ukrainan kriisin
ratkaisuun diplomaattisin keinoin, Minskin sopimuksen viitoittamalla tiellä. Tämän puo-
lesta on tehtävä työtä myös suomalaisten ja venäläisten poliitikkojen kahdenvälisissä kes-
kusteluissa. Myönteisin uutinen Ukrainasta pitkään aikaan on se, että tulitauko on pitänyt
syyskuun alusta lähtien. Se on ensimmäinen askel kohti parempaa kehitystä. On silti vielä
liian varhaista vetää johtopäätöksiä siitä, että tilanne olisi varmuudella paranemassa.

Arvoisa puhemies! Tilanne Lähi-idässä on yhä huolestuttavampi. Syyrian tuhoisa sisäl-
lissota jatkuu, ja Venäjän sotilaallinen toiminta Assadin hallinnon tukemiseksi on lisännyt
asetelmaan uuden moniulotteisen elementin. Isil uhkaa alueellista vakautta jo laajemmin-
kin kuin vain Syyriassa ja Irakissa. Palestiinalaisten ja Israelin välinen konflikti on viimek-
si kuluneiden viikkojen aikana jälleen kiristynyt. Iranin parlamentti hyväksyi ydinteknolo-
gian rajoittamista koskevan sopimuksen, mutta Iranin toiminta huolettaa monia naapureita
alueella.

Syyria ja Irak ovat Eurooppaa koettelevan pakolaiskriisin kannalta aivan keskeisiä läh-
tömaita. Afganistanin edelleen jatkuva sisällissota on lisännyt Eurooppaan pyrkivien af-
gaanien määrää, ja myös Afrikasta Eurooppaan pyrkivien turvapaikanhakijoiden määrä on
pysynyt korkeana. Kestävä ratkaisu pakolaiskriisiin syntyy vain siten, että kriisialueiden ti-
lanne saadaan rauhoitettua. Tässä kansainvälisen yhteisön on otettava entistä vahvempi
rooli.

Arvoisa puhemies! Joku voi ehkä ajatella, että ulkopolitiikka on vain kaukaisten asioi-
den hoitamista. Voi se olla sitäkin, mutta samalla se on myös suomalaisten turvallisuuden
ja hyvinvoinnin edistämistä. Viisas ulkopolitiikka on parasta turvallisuuspolitiikkaa.

Toinen varapuhemies Paula Risikko: Seuraavaksi ryhmäpuheenvuorokierros, ja sen
aloittaa keskustan eduskuntaryhmä.

14.24 Seppo Kääriäinen kesk (ryhmäpuheenvuoro): Arvoisa rouva puhemies! Pienen
kansakunnan turvallisuus rakentuu taidosta ymmärtää maailman muutoksia ja toisaalta vii-
saudesta määrittää Suomelle turvallinen linja. Suomen ulkopolitiikkaa on hoidettu hyvin ja
tasapainoisesti. Maamme tunnetaan rauhanrakentajana. Asemaamme ei liity arvailuja eikä
epäilyjä: olemme Pohjoismaa ja Euroopan unionin jäsen, emme kuulu sotilasliittoon ja to-
teutamme kumppanuutta Naton kanssa. Suomella on hyvät suhteet joka ilmansuuntaan ja
kaikkien kanssa.
5



Pöytäkirjan asiakohta PTK 53/2015 vp
Perinteisten uhkien rinnalle ovat nousseet uudenlaiset uhat. Keskinäisriippuvuus on
muotisana, mutta se on totta, se on kasvanut, ja kaukaisistakin asioista on tullut läheisiä. Il-
mastonmuutos kertoo olennaisen keskinäisriippuvuudesta. Terroriin, pakolaiskriiseihin ja
kyberuhkiin vastataan kansainvälisellä yhteistyöllä. Ulkopolitiikalla on lisäksi yhä kiin-
teämpi yhteys talouteen, ja myös toisinpäin.

Suomen ulkopolitiikan keskeisenä tavoitteena on vahvistaa Pohjois-Euroopan, arktisen
alueen ja Itämeren alueen turvallisuuspoliittista tasapainoa ja vakautta. Pohjoinen vakaus-
politiikka on tärkeää koko Euroopalle mutta laajemmin myös suurvaltojen kannalta katsot-
tuna. Suomi ja Ruotsi sotilasliittoon kuulumattomina ja keskinäistä yhteistyötä tiivistävinä
maina ovat toimineet ja toimivat vakauspolitiikan rakentajina. Nämä maat ovat ilmoitta-
neet pitävänsä toisensa ajan tasalla ulko- ja turvallisuuspoliittisista aikeistaan, esimerkiten
Nato-jäsenyyden hakemisen osalta. Ruotsissahan keskustellaan aiheesta aktiivisesti, mut-
ta eipä sielläkään jäsenyyden hakeminen näytä olevan ajankohtaista. Keskusta antaa tuken-
sa Suomen ja Ruotsin tiivistyvälle turvallisuuspoliittiselle yhteistyölle niin kuin laajem-
minkin pohjoismaiselle yhteistyölle.

Suomi on ollut ja on sillanrakentaja, arvostettu Etyk- ja Etyj-maa. Vastakkainasettelun
kärjistyminen Venäjän ja lännen välillä on paitsi vaarallista myös erityisen vahingollista
Suomelle. On noustava liennytyksen tielle. Ukrainan ja Syyrian kriisit, ylipäätään Lähi-
idän kriisit, on ratkaistava poliittisin keinoin. Suomen on omalta osaltaan ponnisteltava
EU:n toimintakyvyn palauttamiseksi ja vahvistamiseksi rauhaan liittyvissä ydintehtävissä
kuten myös pakolaiskriisin hallitsemisessa. Suomen on jatkossakin hoidettava Venäjän-
suhteitaan myös suoraan kahdenvälisesti. Presidentti Niinistö on toiminut tukea ansaitse-
valla tavalla Suomen idänpolitiikassa näinä kriittisinä aikoina. Sama koskee suhteitamme
Yhdysvaltoihin.

Puhemies! Ensi vuonna tulee kuluneeksi 60 vuotta siitä, kun Suomi lähetti ensimmäiset
YK-rauhanturvaajansa maailmalle, Suezille. Alkoi tuloksellinen kriisinhallintahistoriam-
me, ja se ei saa katketa eikä menettää merkitystään. Suomella on hyvät edellytykset olla
varteenotettava tekijä globaalien ongelmien ratkaisemisessa, kuten äärimmäisen köyhyy-
den nujertamisessa sekä ruuan riittävyyden ja puhtaan veden turvaamisessa. Nyt tarvitaan
käytännönläheistä ongelmanratkaisukykyä, varsinkin kun voimavarat ovat vähenneet. Ol-
laksemme aikaansaava rauhanrakentaja meidän on yhdistettävä luovalla tavalla sotilaalli-
nen ja siviilikriisinhallinta, kehityspolitiikka, humanitaarinen avustustoiminta ja perintei-
nen rauhanvälitys toimivaksi kokonaisuudeksi. Siinä on varmaan paljon töitä.

Kehitysmäärärahojen leikkaaminen on valitettavaa, sen voi sanoa myös hallituksesta kä-
sin. Tärkeää on pysyttää kuitenkin 0,7 prosentin tavoite voimassa. Se kertoo suunnan ja ta-
voitteen joka tapauksessa. Arvokkaan kansalaisjärjestöjen toiminnan ja perinteisen kehi-
tysyhteistyön ohella on löydettävä uusia rahoituslähteitä. Yksityisen yritystoiminnan osal-
listaminen kehitystyöhön vahvistaa kehittyvien maiden taloutta. Finnfundin kaltaiset
instrumentit mahdollistavat merkittävien työpaikkojakin luovien ympäristö- ja energia-
hankkeiden toteuttamisen.

Arvoisa rouva puhemies! Suomen ulkopolitiikkaa on vankistanut pitkäaikainen pyrki-
mys laajaan poliittiseen yhteisymmärrykseen yli hallituksen ja opposition rajan. Siitä meil-
lä on kiitettäviä, kiistattomia näyttöjä. Selontekotyön tavoitteeksi kannattaa asettaa se, että
myös tulevat turvallisuus- ja ulkopoliittiset linjaukset hahmotellaan yhdessä hallituksen ja
opposition kesken täällä eduskunnassa, olkoon se muoto mikä tahansa.
6



Pöytäkirjan asiakohta PTK 53/2015 vp
14.29 Tom Packalén ps (ryhmäpuheenvuoro): Arvoisa rouva puhemies! Suomen ulko- ja
turvallisuuspoliittinen ympäristö on muuttunut nopeasti. Ukrainan sota, Venäjä-pakotteet,
Euroopan pakolaiskriisi ja Syyrian sota asettavat pienelle Suomelle isoja haasteita. Suo-
men pitää olla aktiivinen ulkopoliittinen toimija ympärillämme olevien kriisien sovittelus-
sa ja rauhan rakentajana kriisialueille. Suomen tulee ylläpitää hyviä suhteita kaikkiin raja-
naapureihimme. Hyvillä ulkosuhteilla erityisesti Ruotsiin, Viroon, Venäjään, Saksaan ja
Yhdysvaltoihin on suuri merkitys Suomen taloudelle.

Suomi on mukana EU:n Venäjään kohdistamissa talouspakotteissa. Suomi on ollut kui-
tenkin talouspakotteiden suurin suhteellinen kärsijä EU:ssa. Meidän on syytä muistaa, että
Suomella ja Venäjällä on yhteistä valtiorajaa 1 300 kilometriä. Suomen geopoliittinen si-
jainti on realiteetti, joka myös EU:n pitää ymmärtää. Suomen täytyy mahdollisuuksien mu-
kaan lisätä varsinkin taloudellista ja kaupallista yhteistyötä Venäjän kanssa. Lisäksi Suo-
men erityinen Venäjä-osaaminen ja kulttuurin tuntemus täytyy vielä painokkaammin hyö-
dyntää kahdenvälisissä suhteissamme. Meillä on aktiivista yhteistyötä niin turismin, arkti-
sen alueen kuin myös kulttuurin ja tieteen aloilla. Onnistunutta yhteistyötä tehdään myös
raja- ja tulliasioissa. Suomen ja Venäjän kanssakäymisen tulee perustua rakentavaan dia-
logiin ja hyvään yhteistyöhön.

Perussuomalaisten eduskuntaryhmä tuomitsee Krimin miehityksen. Minskin sopimuk-
sen luoma kompromissi, vaikkakin hauras, antaa pientä toivoa konfliktin asteittaiseksi
lientymiseksi. Suomi on ollut aktiivisesti mukana Etyjin siviilitarkkailuoperaatiossa Ukrai-
nassa. Operaatiolla on ollut tärkeä rooli Ukrainan tilanteen vakauttamisessa. Kansanedus-
taja Ilkka Kanerva on toiminut kiitettävällä tavalla Etyjin parlamentaarisen yleiskokouk-
sen presidenttinä. (Eero Heinäluoma: Näin on!) Suomi on jo vuosikymmeniä antanut tär-
keän panoksensa kansainvälisessä rauhanvälityksessä ja konfliktinratkaisussa. Presidentti
Martti Ahtisaari ja kansanedustaja Pekka Haavisto ovat tehneet Suomen roolin kansainvä-
lisenä rauhanvälittäjänä tunnetuksi.

Arvoisa rouva puhemies! Euroopan pakolaiskriisi on toisen maailmansodan jälkeen
suurin ja vakavin kriisi Euroopassa. On erittäin tärkeää, että hallitus tekee kaikkensa sen
eteen, että Lähi-idän sotilaallisten kriisialueiden pakolaisille rakennetaan turvallisia aluei-
ta paikan päälle, jotta he voisivat odottaa kriisien ratkeamista omissa kotimaissaan tai nii-
den lähialueilla. Kun tämä ei vielä tällä hetkellä ole vallitsevaa todellisuutta, Suomen täy-
tyy keskittyä niihin toimenpiteisiin, joilla voimme vaikuttaa pakolaiskriisin ratkaisuun. Ul-
koministeri Timo Soinin aloittamat neuvottelut Irakin kanssa palautussopimuksen aikaan-
saamiseksi ovat osaltaan edistämässä pakolaiskriisin ratkaisua.

On vakava tosiasia, että Suomella on rajalliset taloudelliset resurssit turvapaikanhakijoi-
den vastaanottamiseen ja kotouttamiseen. Suomella on oikeus päättää itse kotouttamiseen
liittyvistä sosiaalipoliittisista ratkaisuista. Sosiaali- ja terveysministeri Hanna Mäntylän
esityksestä hallitus teki 11.9.2015 erittäin merkittävän maahanmuuttopoliittisen linjauk-
sen, jossa hallitus totesi, että "selvitetään pikaisesti, voidaanko sosiaaliturvajärjestelmät
muuttaa siten, että myönteisen oleskeluluvan saaneet turvapaikanhakijat eivät kuulu asu-
misperusteisen sosiaaliturvajärjestelmän piiriin, vaan heillä on oma kotouttamisjärjestel-
mä". Ministeri Mäntylän ajama kotouttamisjärjestelmän uudistaminen on siemen koko so-
siaaliturvajärjestelmän uudistukselle, jossa siirryttäisiin kohti kansalaisuuteen perustuvaa
turvaa asumisperusteisen sijaan.

Nykyinen hallitus on joutunut leikkaamaan kehitysavusta. Hallitus kuitenkin samalla te-
hostaa kehitysavun vaikuttavuutta ja muuttaa sitä investointipainotteisemmaksi. Suomen
7



Pöytäkirjan asiakohta PTK 53/2015 vp
koko kehitysapujärjestelmän eetoksena täytyy olla se, että puiden istuttamisen sijaan ope-
tamme, kuinka puita istutetaan. Näin saadaan pitkässä juoksussa aikaan pysyviä parannuk-
sia kehitysmaiden tilanteeseen.

Yhä useamman toimijan liittyminen Syyrian sotaan mukaan on lisännyt jännitteitä ja
monimutkaistanut Syyrian kriisin ratkaisua. Pitkään jatkunut sota on vaatinut jo neljännes-
miljoona uhria eikä sille ole näköpiirissä loppua. Epävarmuus ratkaisun löytämiseksi on li-
sääntynyt. Isil on merkittävä uhka Syyrian alueella, ja se täytyy pystyä kukistamaan. Syy-
rian sotaa ei kuitenkaan pystytä ratkaisemaan vain sotilaallisin keinoin. Täytyy löytää po-
liittinen ratkaisu, jossa eri osapuolet ovat mukana. Siksi toimia diplomatian keinoin saavu-
tetun ratkaisun löytämiseksi on kaikin tavoin edistettävä. YK:n rooli on myös vastaisuu-
dessa tärkeä ratkaisun löytämiseksi.

Arvoisa rouva puhemies! Kansainvälisen epävarmuuden ja epävakauden jatkuvasti li-
sääntyessä Suomi voi parhaiten vaikuttaa asioihin noudattamalla johdonmukaista, hyvin
harkittua ja reaaliaikaista politiikkaa. On puututtava kriisien syihin, ei oireisiin. Meidän
täytyy myös aktiivisesti ajaa Suomen ja suomalaisten etua ja intressejä eri ulkopolitiikan
aloilla. Diplomatia ja kansainvälinen yhteistyö ovat parhaimmillaan kaksisuuntainen tie.
Perussuomalaisten eduskuntaryhmällä on erittäin vahva usko ja luottamus ulkoministeri
Timo Soinin ja hallituksen kykyyn toteuttaa vastuullista ja kauaskantoista ulkopolitiikkaa.

14.35 Pertti Salolainen kok (ryhmäpuheenvuoro): Arvoisa rouva puhemies! Haluan ko-
koomuksen eduskuntaryhmän puolesta kiittää tästä keskustelualoitteesta. Turvallisuusym-
päristössämme on lyhyessä ajassa tapahtunut niin suuria muutoksia, että tällainen keskus-
telu on nyt paikallaan. Turvallisuus on saanut yhä keskeisemmän roolin meidän ulkopoli-
tiikassamme.

Aloitan siitä, mikä on meitä kaikkein lähimpänä, eli Itämerestä. Vielä muutamia vuosia
sitten pidettiin sotilaallista selkkausta Itämeren alueella lähes mahdottomuutena. Venäjän
toimet Krimillä ja Itä-Ukrainassa ovat kuitenkin osoittaneet, ettei mikään enää ole varmaa.
Ne ovat palauttaneet uhan: jos eivät konkreettista, niin ainakin mahdollisuuden siihen. Ve-
näjä on toistuvasti loukannut Itämeren valtioiden ilmatilaa ja osoittanut samalla Itämeren
strategisen merkittävyyden.

Suomen kannalta erityisen tärkeää on, mihin ratkaisuihin länsinaapurimme Ruotsi pää-
tyy. Edellisen hallituksen porvariallianssista jokainen puolue kannattaa nyt Nato-jäsenyyt-
tä. Myöskin galluptutkimukset osoittavat enemmistön kannattavan Nato-jäsenyyttä Ruot-
sissa. Ei ole salaisuus, että kokoomus katsoo, että Suomen ja Ruotsin yhteinen Nato-jäse-
nyys vahvistaisi koko Itämeren alueen turvallisuutta. Ruotsissa Nato-myönteisyys on kas-
vanut selvästi samalla, kun kielteisyys on vähentynyt. Syynä on huoli Venäjästä.

Tällä hallituskaudella Ruotsi ei hallituksen ilmoituksen mukaan kuitenkaan hae Nato-jä-
senyyttä. Se on kuitenkin alkanut tiivistää vahvasti kahdenvälisiä turvallisuuspoliittisia
suhteitaan. Huomionarvoista on erityisesti tuore viiden kohdan suunnitelma Yhdysvalto-
jen kanssa puolustusyhteistyön tiivistämiseksi. Ruotsi myös lisää puolustusmäärärahojaan
ja Nato-yhteistyötään. Pidämme hyvänä, että yhteistyötä Suomenkin kanssa halutaan voi-
makkaasti syventää. Suomen kannattaa myös hyödyntää tilaisuus lähestyä itsekin Yhdys-
valtoja muun muassa asehankintojen yhteydessä sekä kehitettäessä kauppapolitiikkaa
TTIP-sopimuksen kautta.
8



Pöytäkirjan asiakohta PTK 53/2015 vp
Kokoomuksen eduskuntaryhmä kantaa huolta Suomen turvallisuudesta. Muut Itämeren
maat ovat tehneet tulkintansa ja lisäävät puolustusvoimiensa määrärahoja. Suomessa puo-
lestaan toinen käsi antaa ja toinen käsi ottaa.

Arvoisa puhemies! Jos harva osasi arvata Itämeren muuttuneen turvallisuusympäristön,
ovat pakolaiskriisin ennustaneet vieläkin harvemmassa. Maahanmuutosta on tullut mitä
suurimmassa määrin myös ulkopolitiikkaa, mikä näkyy esimerkiksi presidentti Niinistön
vierailuna Turkissa. On itsestään selvää, että ennen kuin tilanne Lähi-idässä saadaan edes
jotenkin rauhoittumaan, on kaikki muu vain oireiden hoitamista. Silti niihin on tässä akuu-
tissa tilanteessa keskityttävä. Kokoomuksen eduskuntaryhmä on tyytyväinen, että viime
aikoina EU on vihdoinkin saanut tilanteesta tehokkaammin otteen. Haaste on koko unio-
nin yhteinen, sillä vain EU:n kautta saamme todella tämän kriisin hallintaan.

Ulkopolitiikka muuttuu nopeasti turvallisuus- ja sisäpolitiikaksi. Tilanne, jossa turvalli-
siltakin alueilta lähtevien ihmisten reitti päätyy Suomen Tornioon, on kestämätön. Se on
sekä inhimillisten että taloudellisten resurssien haaskaamista. Siksi meidän on panostetta-
va ratkaisuihin EU:n ulkorajoilla. On vahvistettava rajavalvontavirasto Frontexin ulkora-
jojen valvontaa sekä parannettava ihmisten oloja kauttakulkumaissa ja pakolaisleireillä,
jotta hallitsematon virta saadaan loppumaan. Tässä neuvottelut Turkin ja Libyan kanssa
ovat aivan avainasemassa. Myös palautusjärjestelmä on saatava pikaisesti toimivaksi, jot-
ta voidaan auttaa tehokkaasti todellisia avuntarvitsijoita.

Suomi kantaa kansainvälisen ja eurooppalaisen vastuunsa hädänalaisten auttamisessa.
On tärkeää, että Suomen kehitysapua ja humanitäärista apua kohdennetaan jatkossakin läh-
tö- ja kauttakulkumaihin, jotta ihmisiä voidaan auttaa paikan päällä. Tarvitaan kokonais-
valtaista lähestymistapaa: lähtömaiden tilannetta voidaan tukea myös rauhanprosesseja
edistämällä sekä tarvittaessa siviili- ja sotilaallisen kriisinhallinnan keinoin.

Arvoisa puhemies! Ei kahta ilman kolmatta eikä ulkopolitiikkaa ilman Venäjää. Suomi
on seissyt yhdessä rintamassa EU:n kanssa, tuominnut Venäjän toimet Ukrainassa ja to-
teuttanut Venäjän vastaisia pakotteita. Venäjän talous alkaa olla suurissa vaikeuksissa,
mikä kertoo sanktioiden toimivuudesta. Samalla kuitenkin Suomi on saanut kärsiä Venä-
jän vastapakotteista erityisesti elintarvikeviennissä. Molempien kannalta olisi edullista,
että pakotteista päästäisiin eroon. Kauppaa ei kuitenkaan voi erottaa ulkopolitiikasta. Kaik-
ki riippuu Venäjästä. Minskin sopimus on toteutettava hyvin tarkasti.

Kiitos Suomen Venäjän-politiikasta kuuluu erityisesti tasavallan presidentille sekä pää-
ja ulkoministerille. On myös huomattava puolustusvaliokunnan puheenjohtaja Kanervan
aktiivinen Etyj-toiminta.

Näinä myrskyisinä aikoina ulko- ja turvallisuuspolitiikan seuraaminen edellyttää suurta
valppautta. Elämme huolestuttavia aikoja.

14.41 Erkki Tuomioja sd (ryhmäpuheenvuoro): Arvoisa puhemies! Kun turvallisuuspo-
liittinen tilanne on myös lähiympäristöömme heijastuvasti muuttunut ja jännittynyt, on se
huomioitava myös ulkopolitiikassa. Vaikeissa tilanteissa politiikan jatkuvuus, johdonmu-
kaisuus ja ennustettavuus ovat erityisen tärkeitä. Suomen tulee arvioida turvallisuuspoliit-
tista ympäristöään ja säilyttää toimintavapautensa olosuhteiden muuttuessa. Nykyisessä ti-
lanteessa Suomi edistää parhaiten lähiympäristönsä vakautta ja omaa turvallisuuttaan sillä
linjalla, jonka olemme vakiinnuttaneet sotilasliittoon kuulumattomana, Euroopan unionin
yhteistä ulko- ja turvallisuuspolitiikkaa tukevana ja aktiivista vakauspolitiikkaa harjoitta-
vana maana.
9



Pöytäkirjan asiakohta PTK 53/2015 vp
Se, että hallituksen linjauksissa näkyy tarve varautua jännitteiden jatkumiseen ja jopa
pahenemiseen, on ymmärrettävää ja perusteltua, kuten varautumisen riittävä resursointi-
kin. Mutta varautumisen rinnalla on tärkeätä panostaa vähintään yhtä vahvasti myös vai-
kuttamiseen. Tämän voi ilmaista niinkin, että mitä vähemmän vaikutetaan, sen enemmän
on varauduttava.

Kasvavan keskinäisriippuvuuden maailmassa, jonka yksi ilmaus on Euroopan pakolais-
kriisi, emme saa jäädä vain vaikutettaviksi, vaan meidän on vahvistettava ulko- ja turval-
lisuuspolitiikan vaikuttavuutta ja, kuten hallitusohjelmakin lupaa, edistettävä maailmassa
kansainvälistä vakautta, rauhaa, demokratiaa, ihmisoikeuksia, oikeusvaltioperiaatetta ja
tasa-arvoa.

Tämä kirjaus tulee outoon valoon, kun katsoo, mitä hallitus tosiasiassa tekee. Näkyvin
asia on kehitysyhteistyöhön kohdistetut yli 40 prosentin välittömät leikkaukset. Missään
muussa Euroopan maassa ei vaikeammissakaan tilanteissa ole sopeutumistoimia tällaises-
sa laajuudessa kohdistettu kansainväliseen yhteistyöhön ja vastuunkantoon.

Suomea on arvostettu rakentavana, osaavana ja luotettavana kriisinhallinnan pienenä
suurvaltana, joka on varautunut siihen, että meiltä voi samanaikaisesti osallistua enintään
1 000 sotilasta erilaisiin kriisinhallintaoperaatioihin. Nyt hallitus haluaa säästää kriisinhal-
linnassa niin, että jatkossa Suomesta olisi operaatioissa yhteensä enintään 120 sotilasta.

Tällainen viesti yhdessä tuntuvien kehitysyhteistyöleikkausten kanssa on jo nyt aiheut-
tanut vahinkoa Suomen maineelle kehitysyhteistyömme kumppanimaissa, kansainvälisis-
sä järjestöissä ja monissa epävirallisissa samanmielisten maiden ryhmittymissä. Tämän
jälkeen ei kukaan ole kutsumassa Suomea vaikkapa Libanon-ystäväryhmään tai muihin
vastaaviin ad hoc -kokoonpanoihin, joissa yritetään tehokkaasti toimia konfliktien lievittä-
miseksi ja ratkaisemiseksi.

Suomea arvioidaan myös Euroopan unionissa koskien Kreikan ja eurokriisin hoitoa,
valmistautumista Pariisin ilmastonmuutoskonferenssiin ja sitä, miten sijoittaudumme
EU:n yhteisen ulko- ja turvallisuuspolitiikan valtavirtaan, samoin kuin valmiuttamme osal-
listua pakolais- ja maahanmuuttokysymyksissä yhteiseen vastuunkantoon.

Suomi ei saa asemoida itseään maaksi, jossa vihapuhe ja sen synnyttämät vihateot ovat
ikään kuin hyväksyttyä arkipäivää, ja kaikilta hallituspuolueilta on edellytettävä tässä riit-
tävää selkeyttä. Huolestuttavinta on, että olemme erottautumassa läheisimmästä eurooppa-
laisesta viiteryhmästämme eli Pohjoismaiden joukosta. Nykyisessä maailmantilanteessa
korostuu aivan erityisesti tarve ylläpitää ja syventää yhteistyötä Suomen arvokkaimman ja
tärkeimmän yhteistyökumppanin Ruotsin kanssa.

Tärkeintä ei ole se, miltä me muiden silmissä näytämme. Oikea kysymys on, olemmeko
todella kansakuntana kääntämässä selkämme solidaarisuudelle, yhteisvastuulle ja aktiivi-
selle osallistumiselle rauhan vahvistamiseen, konfliktien ennaltaehkäisyyn ja ihmisoikeuk-
sien ensisijaisuudelle. (Outi Alanko-Kahiluoto: Hyvä kysymys!)

Asetelma ei ole idealismi vastaan reaalipolitiikka. Kyse on siitä, mitä suomalaisten hy-
vinvoinnin ja turvallisuuden edistäminen keskinäisen riippuvuuden maailmassa edellyt-
tää. Kyse on siitä, että monet nähdyt linjaukset, jotka koskevat suhdettamme EU:n solidaa-
risuuteen, kehitysyhteistyöhön, kriisinhallintaan osallistumiseen ja pakolais- ja maahan-
muuttopolitiikkaan, eivät suomalaisten hyvinvointia ja turvallisuutta lisää vaan päinvas-
toin voivat sen vaarantaa.

Suomi on aiemmin valinnut aktiivisen vakauspolitiikan tien ja halunnut olla muiden
Pohjoismaiden tavoin avoin ja aktiivinen vaikuttaja ja näin ennalta ehkäistä myös meihin
10



Pöytäkirjan asiakohta PTK 53/2015 vp
vaikuttavia kriisejä. Olemme luottaneet siihen, että maa, joka kantaa vastuuta, saa myös
itse tukea silloin, jos se sitä joskus tarvitsee.

Maapallon väkiluku on enemmän kuin kolminkertaistunut sotien jälkeen. Rajat avautu-
vat, ja niin pääomat, tavarat, palvelut kuin ihmisetkin liikkuvat niiden ylitse koko ajan ai-
kaisempaa helpommin ja suuremmassa määrin. Tämä on lisännyt vaurautta ja hyvinvoin-
tia kaikkialla maailmassa ja tuonut monikulttuurisuuden meidänkin arkeemme. Sisään-
päin kääntyminen ja rajojen sulkeminen omavaraisuutta tavoitellen vain köyhdyttäisi mei-
tä joka suhteessa.

Sulkeutumisreaktion asemesta (Puhemies koputtaa) tulisi voimakkaammin toimia nii-
den kiistattomien vaikeuksien voittamiseksi ja ennaltaehkäisemiseksi, joita yhteen kasva-
va maailma tuottaa. Jos hallitus (Puhemies koputtaa) haluaa osoittaa, että se ei ole kääntä-
mässä Suomea pois kansainvälisen vastuun kannosta, ja on valmis tätä vahvistaviin korja-
usliikkeisiin, voi se täysimääräisesti luottaa opposition tukeen. — Kiitos.

14.48 Pekka Haavisto vihr (ryhmäpuheenvuoro): Arvoisa puhemies! Pitkän linjan ulko-
poliittinen vaikuttaja, ministeri Jaakko Iloniemi muistutti äskettäin, että maailma ei pysäh-
dy odottamaan sitä, milloin me suomalaiset saamme taloutemme kuntoon. Maailman ta-
pahtumat vyöryvät eteemme, ja meidän on reagoitava niihin oikea-aikaisesti.

Pienen maan etu on, että kansainvälisiä sopimuksia ja maiden suvereniteettia kunnioite-
taan ja niihin kohdistuviin loukkauksiin puututaan. Oli oikein reagoida Krimin laittomaan
miehitykseen ja Itä-Ukrainan kriisiin yhdessä EU:n kanssa talouspakottein, vaikka ne ra-
sittavat nyt omaakin talouttamme. Pienen maan kannattaa ajaa myös kansainvälistä vuoro-
puhelua ja ongelmien aktiivista ratkaisemista. Viime kesän Etyj-kokous Helsingissä olisi
voinut olla yksi foorumi vuoropuheluun, mutta sen me jätimme käyttämättä.

Kansainvälisen huomion painopiste on nyt siirtynyt Syyriaan ja Irakiin. On oikein, että
olemme Pohjois-Irakin kurdialueella kouluttamassa peshmerga-joukkoja osana Isisin vas-
taista taistelua. Syyrian ja Irakin alueilla toimivan Isisin ongelman ratkaiseminen edellyt-
tää myös suurvaltojen yhteisymmärrystä ja koordinaatiota. YK:n ja sen turvallisuusneu-
voston merkitys korostuu.

Arvoisa puhemies! Myös Suomen tulisi tässä tilanteessa painottaa YK:n roolia konflik-
tien ratkaisussa ja kansainvälisten kriisien hoidossa. Osa kehitysyhteistyöstämme on kana-
voitu YK:n kautta, ja juuri tähän kohdistuu nyt rajuja leikkauksia. Ei ole viisasta heikentää
YK:ta kriisien keskellä. Esimerkiksi Unepin tai Maailman terveysjärjestön, WHO:n, leik-
kaukset ovat kohtuuttomia.

Kaikki tuntuvat allekirjoittavan ajatuksen, että suurten pakolaisvirtojen sijaan olisi pa-
rempi auttaa kriisien uhreja lähellä kriisialueita. Suomalaiset kansalaisjärjestöt ovat osa
tätä auttamistyötä. Nyt niiden työhön kohdistuu jopa 40 prosentin leikkauksia. Kun sa-
maan aikaan leikkausten kanssa lisätään voimakkaasti Finnfundin rahoitusta, ei tilanne ole
tasapainossa. Vihreiden mielestä hallituksen budjettiesitys vaatii näiltä osin korjaamista.

Arvoisa puhemies! Monille asioille, joissa me olemme hyviä ja osaavia, on maailmalla
kysyntää: ympäristö, energiatehokkuus, vesiensuojelu, naisten ja tyttöjen aseman paranta-
minen, koulutus, terveydenhuolto, ihmisoikeuksien edistäminen tai vammaisten oikeudet.
Tällaisista elementeistä syntyy Suomen tarina maailmalla, ja meidän osaamisellemme on
kasvavat markkinat. Nämä ovat myös tavoitteita, jotka käyvät yksiin niin Pariisin ilmasto-
kokouksen tavoitteiden kuin YK:n Post 2015 -tavoitteiden kanssa. Kriisialueilla voimme
tukea rauhanprosesseja ja olla mukana rauhanturvatoiminnassa, siviilikriisinhallinnassa ja
11



Pöytäkirjan asiakohta PTK 53/2015 vp
humanitaarisessa työssä. Meidän on myös tärkeää pitää esillä humanitaarisen oikeuden pe-
riaatteita. Sodillakin on säännöt, ja siitä on hyvä muistuttaa, kun näemme siviiliväestöön
kohdistuvia silmittömiä ihmisoikeusrikkomuksia.

Ärade talman! Under detta år har flyktingkrisen drabbat också Finland. Hotar flyktingarna
vår kultur och religion? Vår kultur och religion baserar sig på att hjälpa människor i nöd.
Om vi så gör förstärker vi våra egna värden och samhället.

Arvoisa puhemies! Euroopan pakolaiskriisi on koetellut myös meitä täällä Suomessa. Uh-
kaavatko pakolaiset sitten meidän kulttuuriamme ja uskontoamme? Eivät uhkaa. Kulttuu-
ristamme ja uskonnostamme kumpuavien arvojen mukaista on auttaa hädänalaisia ihmi-
siä. Näin toimiessamme meidän omat arvomme vahvistuvat.

Vallettassa järjestetään marraskuussa EU:n huippukokous muuttoliikkeestä ja pakolai-
suudesta. EU:n on pystyttävä kantamaan vastuunsa niin, että sotaa, nälänhätää ja ympäris-
tökriisejä pakenevia ihmisiä ei jätetä heitteille. Historiasta ja karttaa katsomalla on helppo
ymmärtää, että Euroopan yhteinen pakolaispolitiikka on myös Suomen edun mukaista. Me
vihreät toivomme, että Vallettassa syntyy ratkaisuja laillisten maahantuloreittien lisäämi-
seksi Eurooppaan. Eurooppaan pitäisi olla mahdollisuus päästä töihin ja opiskelemaan lail-
lisin keinoin. Näin ehkäistään ihmiskauppaa ja muita väärinkäytöksiä.

Arvoisa puhemies! Aktiivinen ulkopolitiikka on parasta turvallisuuspolitiikkaa. Vaaral-
lisinta on nyt lietsoa Suomen sisäisiä jakolinjoja kieliryhmien, etnisten taustojen, uskonto-
jen tai ideologioiden välillä. Omaa maata puolustetaan parhaiten niin, että pidetään kaikki
suomalaiset mukana.

Lopuksi, arvoisa puhemies: Ministeri Soini, me vihreät vetoamme teihin pienessä mutta
isänmaan kannalta hyvin tärkeässä asiassa. Te olette kieltänyt itsenäisyyspäivän juhlimi-
sen Suomen edustustoissa maailmalla. Meidän edustustomme ovat koonneet yhteen paitsi
diplomaatteja, liike-elämän edustajia ja taiteilijoita myös Suomen ystäviä kaikkialla maa-
ilmalla, ja ystäviä meillä ei ole koskaan liikaa. Ministeri Soini, peruuttakaa päätöksenne ja
antakaa Suomen lipun liehua myös edustustoissamme itsenäisyyspäivänä. (Eduskunnasta:
Hyvä!)

Toinen varapuhemies Paula Risikko: Vasemmistoliiton eduskuntaryhmä, edustaja Ar-
hinmäki.

14.53 Paavo Arhinmäki vas (ryhmäpuheenvuoro): Arvoisa rouva puhemies! Sisäänpäin
käpertyvä nationalismi, joka on noussut niin Suomessa kuin ympäri Eurooppaa, heikentää
kaikkien meidän mahdollisuuksia menestyä ja onnistua. Nationalistisilla ja äärioikeistolai-
silla liikkeillä ei ole kykyä vastata tulevaisuuden ongelmiin. Päinvastoin ne ovat nykyisten
ongelmien yksi syy. Tulevaisuuden isot ongelmat — köyhyys ja eriarvoisuus, sodat ja vä-
kivalta, ilmastonmuutos ja ympäristön tuhoutuminen — kaikki nämä vaativat Suomea
avautumaan entistä enemmän, eivät sulkeutumaan. Suomen ulkopolitiikan pitääkin tähdä-
tä YK-järjestelmän uudistamiseen ja YK:n arvovallan palauttamiseen.

Arvoisa rouva puhemies! Syyrian sisällissodan kaltaista teurastusta ei ole Euroopan lä-
hialueilla nähty sitten toisen maailmansodan. Presidentti Bashar al-Assadin hallinto pom-
mittaa surutta syytöntä siviiliväestöä. Kuolleita on jopa yli 300 000. [Räjäytyksen ääniä re-
12



Pöytäkirjan asiakohta PTK 53/2015 vp
monttityömaalta.] (Naurua — Oikealta: Nyt se alkaa!) Lähes puolet kansasta on paennut
kodeistaan.

Ääri-islamilaisen terrorijärjestö Isisin nousu vahvimmaksi vastapuoleksi on myös Assa-
din etu, koska Isisin barbaarisuuden rinnalla verinen diktaattori vaikuttaa maltillisemmal-
ta. Isis on kammottava voima, jota vastaan kaikkien on ryhmittäydyttävä. Kurdit ovat Syy-
riassa ja Irakissa todellinen vastavoima Isisille. On oikein, että Suomi on kouluttamassa
kurdien peshmerga-joukkoja Pohjois-Irakissa. Mutta samaan aikaan on käsittämätöntä,
että ilman suurempia vastalauseita annetaan Nato-maa Turkin pommittaa Isisiä vastaan
taistelevia kurdeja sisäpoliittisista syistä. Yhdysvallat katsoo tätä vain sivusta.

Arvoisa rouva puhemies! Kriisit runtelevat maailmaa, ja niissä on aina myös suurvalta-
poliittinen ulottuvuus. Huolestuttava tilanne on yhteiskunnallisesti taantuneella Venäjällä.
Venäjällä on kansallismielisessä uhossa ajettu vähemmistöt ahtaalle, tukahdutettu poliittis-
ta oppositiota, vapaata mediaa ja kansalaisjärjestöjä. Venäjä ajaa omia etujaan aseellisesti
muun muassa Ukrainassa ja Syyriassa. Myös Yhdysvalloilla on omat valtapoliittiset intres-
sinsä niin Ukrainassa kuin Syyriassakin.

Tämän lisäksi Yhdysvallat ei esimerkiksi painosta läheistä liittolaistaan Israelia Pales-
tiina-kysymyksen ratkaisuun vaan antaa hiljaisen hyväksyntänsä sille, että Israelin oikeis-
tohallitus jatkaa laittomien siirtokuntien rakentamista ja palestiinalaisten olojen kurjista-
mista. Israel rankaisee kollektiivisesti palestiinalaisia niin sanotulla apartheidmuurilla
Länsirannalla, ja Gazaa voidaan kutsua maailman suurimmaksi avovankilaksi. Myös EU
voisi painostaa Israelia ottamalla harkintaan kauppasuhteet Israelin kanssa. Yksi tärkeä ul-
kopoliittinen teko Suomelta olisi asekaupan lopettaminen muun muassa Israelin ja Saudi-
Arabian kanssa.

Arvoisa rouva puhemies! Suomen paikka maailmassa ei ole minkään sodan osapuoli,
asekauppias tai sotilaallisten ratkaisujen puolestapuhuja. Suomen Nato-jäsenyys ei paran-
taisi Suomen turvallisuutta tai auttaisi millään tavalla vastaamaan tulevaisuuden ongel-
miin, kuten globaaliin köyhyyteen tai ilmastonmuutokseen. Suomen oikea ja luonnollinen
paikka on jatkossakin Naton ulkopuolella. Eurooppa ja maailma tarvitsevat sotilaallisesti
liittoutumattomia maita, jotka eivät ole kriisien osapuolia vaan voivat toimia välittäjämai-
na. Konfliktien ennaltaehkäisy ja sovittelu ovat myös ainoita kestäviä keinoja pakolaison-
gelman ratkaisemiseksi.

Arvoisa rouva puhemies! Suomen ulkopolitiikan keskeisiä pääpainoalueita pitää olla
veroparatiiseihin tapahtuvan pääomapaon ja haitallisen finanssikapitalismin laittaminen
kuriin. Kysymys on hyvinvointivaltioiden selviytymismahdollisuuksista mutta myös ke-
hittyvistä maista. Kehittyvät maat kärsivät veroparatiisitaloudesta vähintään yhtä paljon
kuin teollistuneet länsimaat. Samalla kun erityisesti joidenkin hallituspuolueiden edustajat
toistelevat, että humanitäärisiä kriisejä tulisi ratkoa paikan päällä, hallitus leikkaa kehitys-
yhteistyöstä enemmän kuin yksikään edeltäjänsä. Kehitysyhteistyöstä leikataan myös suh-
teellisesti enemmän kuin miltään muulta hallinnonalalta. Maailmaa koettelee yksi histo-
rian suurimmista humanitäärisistä kriiseistä. On häpeällistä, että näinä aikoina Suomi
kääntää katseensa sisäänpäin. Nämä ovat, arvoisa rouva puhemies, karuja arvovalintoja.

15.00 Stefan Wallin r (ryhmäpuheenvuoro): Värderade talman! Det är med motstridiga
känslor jag i dag i den här aktualitetsdebatten kommenterar den finländska utrikespoliti-
ken. Jo, visst kan man hitta ljuspunkter då man betraktar säkerhetspolitiken och kanske en
mer ansvarsmedveten attityd när det gäller flyktingströmmarna i Europa. Men vilken bild
13



Pöytäkirjan asiakohta PTK 53/2015 vp
får man av Finland då regeringen väljer att nästa år skära ned biståndsbudgeten med 330
miljoner euro? Har man alls begrundat vilka länder vi sällar oss eller hur mycket vi fjärmar
oss från de övriga nordiska länderna när vi går ned till en biståndsnivå som motsvarar bara
0,35 procent av bnp?

Hyvät kollegat, meidän on nyt ymmärrettävä, mitä hallituksen räikeä kehitysapubudjetin
leikkaus konkreettisesti merkitsee. Leikkausten nopeimpana vaikutuksena on se, että Suo-
mi vähentää jyrkästi tukeaan tärkeää työtä tekeville kansalaisjärjestöille ja osuuksiamme
YK:n eri alajärjestöille. Olipa omituinen syntymäpäivälahja 70 vuotta täyttävälle YK:lle.
Miten hallituksella on otsaa sanoa, että kehitysyhteistyöpolitiikka keskittyy naisiin ja lap-
siin, kun peräti 70 prosenttia Unicefille annettavista resursseista leikataan pois? Muuta-
man YK-järjestön osalta Suomi lopettaa tukensa kokonaan. Kun on kyse kansainvälisestä
maineestamme, Suomi joutuu todennäköisesti vielä maksamaan hinnan tästä sisäänpäin
kääntyvästä politiikasta. Voimme unohtaa toiveemme paikasta YK:n turvallisuusneuvos-
tossa, joka vielä muutama vuosi sitten oli ulottuvilla.

Värderade talman! Det är helt klart att de säkerhetspolitiska utmaningarna för Finland är
större i dag än bara för några år sedan. Situationen i Ukraina och Rysslands kleptokratiska
annektering av Krim skapar nya spänningar som märks i våra närregioner. Vi behöver tyd-
lighet och beslutsamhet i vår utrikespolitik, men också aktiv diplomati. Finland ska vara en
aktiv part i EU:s front utåt och ha goda transatlantiska relationer politiskt och militärt, men
inget av det här hindrar oss från att vara i dialog med Ryssland. 

Läget kring Östersjön har förändrats till det sämre — ett faktum som är onödigt att för-
neka. Redan nu vet vi att större resurser har satts på gränsbevakningen. Det ska inte råda
något som helst tvivel om att Finland inte accepterar några som helst gränskränkningar
vare sig de sker i luften eller till havs.

Naturligt är också att vi fördjupar och stärker samarbetet med Sverige. Det är ett ömse-
sidigt intresse som båda länderna har att vinna på. I regeringens försvarspolitiska redogö-
relse bör man göra upp en vägkarta för hur vi avancerar i samarbetet med Sverige och vilka
åtgärder det här kräver.

Arvoisa rouva puhemies! Ulkopolitiikan kannalta on syytä nostaa esiin pohjoismainen yh-
teistyö — ei vain täällä Pohjolassa vaan myös työssämme globaalilla tasolla. Meidän on
myös syytä seurata Ruotsin suhtautumista Natoon ja siinä tapahtumassa olevaa lämpene-
mistä. Haluan alleviivata, että Suomi ja Ruotsi kuuluvat orgaanisesti yhteen, "hand i hand",
kun näitä päätöksiä pohditaan ja tehdään. Tätä taustaa vasten hallituksen tuleva Nato-sel-
vitys, joka tehdään hallituksen ulkopoliittisen selonteon yhteydessä, tulee erittäin sopi-
vaan aikaan. Emme voi seistä tumput suorina ja valmistautumattomina, jos Ruotsin uusi
hallitus vuoden 2018 eduskuntavaalien jälkeen alkaa valmistella liittymisprosessia. Siksi
tarvitsemme jatkuvaa, asiallista asiakeskustelua Suomesta ja Natosta.

Vi kan inte stå handfallna och oförberedda ifall den nya svenska regeringen efter riksdags-
valet 2018 börjar förbereda en anslutningsprocess. Därför behöver vi en kontinuerlig, sak-
lig substansdebatt om Finland och Nato.
14



Pöytäkirjan asiakohta PTK 53/2015 vp
Arvoisa puhemies! Maahanmuutto Syyrian ja Irakin tilanteiden johdosta kohdistaa painei-
ta myös meidän maahamme. Nyt tarvitaan hyvää suomalaista pragmaattisuutta kriisitilan-
teita varten. On kaikkien etujen mukaista, että yhteiskunta nyt laajalla rintamalla panostaa
kotouttamiseen.

Ei ole samantekevää, miten Suomi toimii kansainvälisellä areenalla. Äänestäessään tyh-
jää Eurooppa-neuvostossa Suomi asettui kyllä väärään seuraan, lähelle Unkaria ja muita
hyvin penseästä suhtautumisestaan tunnettuja maita. Tämä oli ilmeinen poikkeama siitä,
miten maamme yleensä toimii, ja perinteisestä asenteestamme olla EU:n ytimessä.

Talman! Slutligen vill jag understryka att i oroliga tider är det viktigt att stödja respekten
för FN och internationella konventioner. Exempelvis Turkiet, som har axlat ett stort ansvar
när det gäller mottagandet av flyktingar, bör fås med i en aktiv, lösningsfokuserad dialog
om de människorättsbrister som finns i Turkiet, ett land som regeringen märkligt nog be-
traktar som ett så kallat säkert land.

15.06 Peter Östman kd (ryhmäpuheenvuoro): Arvoisa rouva puhemies! Ympäröivä maa-
ilma muuttuu yhä levottomammaksi. Talouskriisit, kansannousut, vallankumoukset ja
aseelliset konfliktit seuraavat toisiaan. Kristillisdemokraattinen eduskuntaryhmä pitää hy-
vänä sitä vakaata ja johdonmukaista linjaa, jota ulkopolitiikkaa johtava tasavallan presi-
dentti Sauli Niinistö on edustanut. (Eero Heinäluoma: Ja hänen edeltäjänsä!) Erityisesti tii-
vis vuoropuhelu Venäjän johdon kanssa on ollut arvokasta näinä aikoina.

Värderade fru talman! KD:s riksdagsgrupp anser att den stabila och konsekventa linje som
republikens president Sauli Niinistö representerar har varit bra. Speciellt den aktiva dialog
som presidenten fört med den ryska ledningen har varit värdefull i dessa tider. 

Ulkoministerin ponnistelut palautussopimuksen aikaansaamiseksi Irakin kanssa eivät ole
jääneet huomioimatta ja ansaitsevat kiitoksen. Sen sijaan hallituksen päätös leikata kehi-
tysyhteistyöstä, ja etenkin kansalaisjärjestöjen rahoituksesta, oli erittäin huono ja lyhytnä-
köinen ratkaisu. Kehitysyhteistyön kautta voidaan vähentää myös Suomeen kohdistuvia
uhkia. Leikkaukset romuttavat järjestöjen pitkäjänteisen työn ja turvapaikanhakijoiden
auttamisen lähtömaissa.

Arvoisa rouva puhemies! Tilanne Ukrainassa on viime aikoina rauhoittunut. Länsimai-
den kiinnostuksen siirtyessä etelämmäksi on Ukraina jätetty oman onnensa nojaan. Voim-
mekin kysyä, onko hiljaisuus sellainen reaktio, mitä itse toivoisimme kansainväliseltä yh-
teisöltä, mikäli joku naapurimaistamme päättäisi kaapata itselleen osan Suomea.

Syyrian sisällissota on vaatinut jo satojatuhansia kuolonuhreja, ja pakolaiskriisi on val-
tava. Venäjän aloittamat ilmaiskut kiihdyttävät sotaa entisestään. Venäjän päällimmäinen
intressi lienee liittolaisensa Bashar al-Assadin pelastaminen ja samalla jalansijansa vankis-
taminen Lähi-idässä.

Arvoisa rouva puhemies! Suomen ja EU:n tulisi nykyistä aktiivisemmin pyrkiä rauhoit-
tamaan Syyrian tilannetta. Eri puolilla maailmaa, mutta erityisesti Lähi-idässä, uskonnol-
lisiin vähemmistöihin ja erityisesti kristittyihin kohdistuvien hyökkäysten määrä on kasva-
nut rajusti. Heitä pahoinpidellään ja tapetaan säälimättä joka päivä, ja useimmiten tekijöi-
nä ovat jihadistijärjestöt ja -terroristit.
15



Pöytäkirjan asiakohta PTK 53/2015 vp
Arvoisa rouva puhemies! Israeliin kohdistuu jatkuva ja kasvava terrorin uhka sekä pa-
lestiinalaisalueilta että ympäröiviltä konfliktialueilta. Isis on jo tehnyt iskuja Golanilta. Pa-
lestiinalaishallinnon johtaja Mahmud Abbas sanoi hiljattain puheessaan YK:n yleisko-
koukselle, että Oslon rauhanprosessi ei enää sido palestiinalaisia. Tämän ilmoituksen jäl-
keen Israelissa on nähty lukuisia terrori-iskuja siviilejä kohtaan ja mellakoita Länsirannal-
la. Ääri-islamistinen Hamas puhuu avoimesti kolmannesta intifadasta.

Arvoisa rouva puhemies! Suomen ja EU:n tulisi tuomita terroriteot selkeäsanaisesti sekä
ohjata osapuolet neuvottelupöytään. Mutta rauhanprosessin vauhdittamisen sijaan EU:ssa
puuhataan israelilaisten siirtokuntatuotteiden merkintää ja boikottia.

Myös Iranin ydinohjelma sekä sen rahoitus ja aseistus Lähi-idän terrorijärjestöille muo-
dostaa jatkuvan uhan alueella. Kristillisdemokraattien mielestä onkin käsittämätöntä, että
samanaikaisesti, kun länsimaat purkavat talouspakotteita Iranilta, ne pystyttävät boikottia
Israelille.

Arvoisa rouva puhemies! Suomen tulee EU:ssa ja muissa kansainvälisissä yhteyksissä
pyrkiä mahdollisuuksiemme mukaan edesauttamaan kestävän rauhan saamista erityisesti
Ukrainassa ja Lähi-idässä. Suomi ei saa olla hiljaa ja toimettomana, kun näemme ympäröi-
vässä maailmassa epäoikeudenmukaisuutta ja inhimillistä hätää.

Fru talman! Till sist: KD:s riksdagsgrupp hoppas att Finland aktivt håller sin röst hörd i ut-
rikespolitiken. Vi bör, inom EU och andra internationella sammanhang, på alla sätt bidra
till att en hållbar fred uppnås framför allt i Ukraina och Mellanöstern. Finland får inte stå
tyst och overksamt när vi ser orättvisa och nöd i vår omkringliggande värld.

15.12 Matti Vanhanen kesk (vastauspuheenvuoro): Arvoisa puhemies! Keskustelu oli
hyvin yhdensuuntainen. Tietysti näissä globaaliin vastuuseen liittyvissä kysymyksissä joh-
tuen säästöistä eroja valitettavasti syntyi. Minusta meidän ulkopolitiikkahan toimii monel-
la eri tasolla tai vyöhykkeellä ja sisin niistä on tämä, sanotaan, meidän läheisin alue, Itä-
meri ja arktinen alue, ja sitten se priorisoi vissiin sen, mitä meidän tässä tilanteessa pitää
tehdä. Se on pyrkiä kaikin tavoin lisäämään, ylläpitämään vakautta tällä alueella, arktisella
ja Itämeren alueella, ja toimia sellaisella tavalla, että mahdollisimman korkeaksi nousisi
kynnys sille, että täällä tapahtuu jotakin joko väärinkäsityksiin tai tahallisiin väärinymmär-
ryksiin liittyvää provokaatiota. Kysymys on siitä, voisiko Suomi tässä tilanteessa tehdä,
niin kuin ennen vanhaan sanottiin, luottamusta lisääviä toimia, on sitten kysymyksessä me-
riturvallisuus tai muu, asioissa, jotka eivät välttämättä edes aivan liity tähän kovimpaan
turvallisuuteen mutta jotka kuitenkin vuoropuhelua ylläpitämällä ja käynnistämällä olisi-
vat vaikuttamassa tähän vakauteen.

15.14 Seppo Kääriäinen kesk (vastauspuheenvuoro): Arvoisa puhemies! Tämä keskus-
telualoite on selvästi ollut paikallaan, on täyttänyt tehtävänsä täällä käyty keskustelu. Tääl-
lä on yhdytty selvästi ulkoministerinkin toteamukseen, että ulkopolitiikka on ensisijainen
ajatellen meidän kaikkien turvallisuutta, samoin kuin se on tullut läpi, että kaukaisista
asioista on tullut läheisiä. Kaikki asiat ovat läheisiä oikeastaan, niin että keskinäinen riip-
puvuus on mennyt jo näin pitkälle ja että semmoisessa maailmassa pienen maan on pyrit-
tävä kaikella tavalla vaikuttamaan laajempaan turvallisuuteen ja sitten siihen vakauteen,
josta puheenjohtaja Vanhanen tässä oman lähiympäristömme osalta voimakkaasti puhui.
16



Pöytäkirjan asiakohta PTK 53/2015 vp
Vaikutusvallalla ja aktiivisella vaikuttamisella pystymme parhaiten omaa turvallisuuttam-
me varjelemaan.

Onhan täällä oltu eri mieltäkin. Tietenkin tämä kehy-problematiikka on ollut sellainen,
ja sitten hiukanhan ovat naapurit kokoomus ja RKP tätä Nato-kysymystä herkistelleet sa-
nomatta asiasta yhtään sen enempää. Minä näen tärkeänä, että kun ruvetaan tekemään se-
lontekoa, niin siinä voitaisiin käydä sellaista reilua, avointa keskustelua, joka sitten johtai-
si myös mahdollisimman pitkälle yhteisiin näkemyksiin, kuinka Suomen ulko- ja turvalli-
suus-, myös puolustuspolitiikkaa (Puhemies koputtaa) hoidetaan seuraavat viisi vuotta.

15.15 Tom Packalén ps (vastauspuheenvuoro): Arvoisa rouva puhemies! Tässä useam-
massa puheenvuorossa tuli esiin tämä Syyrian tilanne, ja minä haluaisin vain kiinnittää
huomiota siihen tosiseikkaan, että se on todella monimutkainen tilanne ja meillä helposti
tulkitaan ainoastaan, että Bashar al-Assadin hallinto on syyllistynyt hirmutekoihin ja Isil
tietysti, mutta tämä tilanne on paljon monimutkaisempi. Siellä ovat varmasti kaikki syyl-
listyneet hirmutekoihin, mutta en sinänsä näe, että siellä ovat osapuolista ainoastaan kurdit
ja Assadin hallinto jollain tavalla sellaisia, mitä pystyn sanomaan. Jos täällä joku tietää Va-
paan Syyrian armeijassa semmoisia osapuolia, mitkä ovat maltillisia, niin toivoisin, että
saisin kuulla niistä. — Kiitos.

15.16 Pertti Salolainen kok (vastauspuheenvuoro): Arvoisa puhemies! Ruotsissa on
käynnistetty prosessi, jossa Ruotsi käynnistää hyvin syvällisen turvallisuuspoliittisen yh-
teistyön Yhdysvaltojen, Tanskan ja Puolan kanssa. Kysyn ministereiltä: katsotteko, että
Suomella olisi myöskin syytä tällaiseen kahdenväliseen vuoropuheluun voimakkaammin
esimerkiksi näiden maiden kanssa senkin yli, mitä normaalisti on vuorovaikutusta esimer-
kiksi Nato-yhteistyössä ja muussa tällaisessa? Tähän tarjoaisivat aika hyvän mahdollisuu-
den muun muassa nämä asehankinnat, joita Yhdysvaltojen kanssa tulee. Siinä tämmöinen
lähentyminen ja vuoropuhelu olisi erittäin mahdollista.

15.16 Erkki Tuomioja sd (vastauspuheenvuoro): Arvoisa puhemies! Minustakin halli-
tuksen puheenvuorot niin kuin hallitusohjelman tekstiosiokin ovat ihan kannatettavaa asiaa
ja on tärkeätä, että meillä on näistä peruskysymyksistä yhteinen ymmärrys. Tosin sitten
täällä tietysti puheenvuoroissa tulee joitain toisenkinlaisia pyrkimyksiä. Mutta itse arvos-
tan tätä yhtenäisyyttä hyvin korkealle ja olen huolestunut siitä kuitenkin, että samalla kun
puheet tai ohjelman tekstiasiat ovat kannatettavia, niin sitten nimenomaan konkreettiset
päätökset ja resursointi vievät Suomea aivan väärään ryhmittymään. Mielelläni kuunteli-
sin hallituksen näkemyksen siitä, mikä oli mielestäni keskeneräistä, että me emme voi läh-
teä siitä, että meidän asemaamme ja turvallisuuttamme hoidetaan vain varautumalla pa-
himpiin asioihin. On tietysti tarpeen pitää niistä huoli, mutta juuri tällaisina vaikeina aikoi-
na tarvitaan vaikuttamista, aktiivista vakauspolitiikkaa ja sellaisia välineitä, osallistumista
kriisinhallintaan, kehitysyhteistyöhön, humanitääriseen auttamiseen, jotka varmistavat
sen, että me olemme (Puhemies koputtaa) täysimääräisesti siinä, missä muutkin Pohjois-
maat, tätä tekemässä.

15.18 Pekka Haavisto vihr (vastauspuheenvuoro): Arvoisa puhemies! Ulkoministeri
Soini puhui kansainvälisestä järjestyksestä hyvin, ja viittasitte Yhdysvaltoihin siinä. Olen
itse miettinyt paljon Venäjän roolia tässä uudessa kansainvälisessä järjestyksessä tällä het-
17



Pöytäkirjan asiakohta PTK 53/2015 vp
kellä, koska EU:n ja ehkä USA:n näköpiiristä me katsomme tätä hyvin paljon sanktioiden
ja Ukrainan kautta, mutta jos katsoo vähänkin näiden alueiden ulkopuolelta, niin Venäjä
näyttäytyy hyvin aktiivisena nyt Syyriassa. Presidentti Putin oli Kazakstanissa ja oli muo-
dostamassa siellä tällaista koalitiota Afganistanista uhkaavaa terrorismia vastaan ja muuta.
Minusta tähän kannattaisi nyt reagoida ja varautua, että tällaista uutta aktiivisuutta ja ehkä
kaksinapaisempaa tai useampinapaista maailmanjärjestystä on tulossa, ja meidän pitäisi
miettiä, miten me siihen itsemme asemoimme. Minusta olisi tärkeää, että Euroopan unio-
ni, kuten pääministeri sanoi, olisi aktiivinen omissa aloitteissaan sekä pakolaispolitiikan
että näiden kriisialueiden ulkopolitiikan osalta ja esimerkiksi tulossa oleva Vallettan ko-
kous Välimeren kysymyksistä ja muista antaisi Suomellekin mahdollisuuden profiloitua,
esittää, mitä halutaan, mitä EU-toimia tehtäisiin yhdessä.

15.19 Paavo Arhinmäki vas (vastauspuheenvuoro): Arvoisa rouva puhemies! Sen lisäk-
si, että kehitysyhteistyöleikkaukset ovat valtavia, ne toteutetaan hätiköiden. Sen sijaan, että
ohjelmia supistettaisiin vähitellen, ne joudutaan ajamaan alas yllättäen, kun hallitus ajaa
rahoituksen päin seinää. Vuosien työ uhkaa valua hukkaan, sopimuksia joudutaan purka-
maan, ja Suomen maine kärsii. Hallitus voi päättää, tukeeko Suomi esimerkiksi YK-järjes-
telmää, kahdenvälistä yhteistyötä, kansalaisjärjestöjä vai yrityksiä. Hallitus on tehnyt po-
liittisen päätöksen leikata eniten nimenomaan suomalaisilta järjestöiltä ja YK-järjestel-
mästä, kuten esimerkiksi Unicefilta, ja toisaalta tukea erityisesti kehitysrahoitusyhtiö Finn-
fundia. Kysyisinkin nyt: onko tämä ihan loppuun asti harkittu ratkaisu, ja oletteko valmiita
muuttamaan painotuksia niin, että (Puhemies koputtaa) Finnfundin tuesta osa siirrettäisiin
tälle perinteiselle, köyhyyttä vähentävälle kehitysyhteistyölle?

15.20 Stefan Wallin r (vastauspuheenvuoro): Arvoisa pääministeri ja hallitus, Ruotsissa
keskustelu Nato-jäsenyydestä on todellakin vilkastunut viime aikoina, varsinkin sen jäl-
keen, kun kaikki neljä porvaripuoluetta, siis Alliansenin jäsenpuolueet, ovat asettuneet tu-
kemaan Nato-jäsenyyttä. Viime kuussa julkaistun mielipidemittauksen mukaan ensim-
mäistä kertaa on enemmän jäsenyyden puoltajia kuin vastustajia. Myös pääministeripuo-
lueessa, sosialidemokraattisessa puolueessa, on mittauksen mukaan nyt noin kolmasosa
kannattajista puoltajien puolella. Kysyisin: miten hallitus seuraa Ruotsin mielipideilmas-
tossa tapahtuvia muutoksia, myöskin puoluekentässä tapahtuvia muutoksia, ja miten halli-
tus aikoo pysyä Nato-taajuudella?

15.21 Peter Östman kd (vastauspuheenvuoro): Arvoisa rouva puhemies! Lähi-idän le-
vottomuudet muodostavat tällä hetkellä suurimman uhkan maailmanrauhalle. Iran esitteli
äskettäin lehdistölle aiemmin salaisena pidettyä ballistista ohjustaan, jonka laukaisualusta
oli asennettu luolaan 500 metriä maanpinnan alapuolelle, testaten samalla toista, 1 300
mailin päähän kantavaa ballistista ohjustaan. Iran väittää, että Wienin sopimus P5+1-mai-
den ja Iranin kesken ei estä ohjusten suunnittelua, rakentamista ja testausta. Kysyn halli-
tukselta: miten te näette tämän asian ajatellen Lähi-idän kokonaistilannetta ja äskettäin lo-
petettuja sanktioita Irania vastaan?

Toinen varapuhemies Paula Risikko: Myönnän nyt seuraavaksi puheenvuoroja ulko-
asiainvaliokunnan jäsenille.
18



Pöytäkirjan asiakohta PTK 53/2015 vp
15.22 Antti Rinne sd (vastauspuheenvuoro): Arvoisa puhemies! Nykyisessä tilanteessa
Suomi edistää parhaiten lähiympäristönsä vakautta ja omaa turvallisuuttaan sillä linjalla,
jonka olemme vakiinnuttaneet sotilasliittoon kuulumattomana Euroopan unionin yhteistä
ulko- ja turvallisuuspolitiikkaa aktiivisesti tukevana ja kehittävänä maana. Ulko- ja turval-
lisuuspolitiikan suuren linjan on oltava jatkuvuus, johdonmukaisuus ja ennustettavuus. Ta-
loutemme ja työllisyytemme pohjautuvat kansainväliseen kauppaan ja yhteistyöhön. Suo-
men on oltava myös aktiivinen toimija ja vaikuttaja kansainvälisillä areenoilla. Suomella
on ollut näillä areenoilla paljon luottamusta ja kokoamme suurempaa vaikutusvaltaa.

Näitten hallituksen kehitysyhteistyö- ja kriisinhallintaleikkausten myötä Suomea koh-
taan tunnettu luottamus on jo nyt heikentynyt ja tulee vähentymään, ja näillä tulee olemaan
merkitystä vaikutusvallan kaventumisen kannalta. Toivon, että hallitus Suomen ja suoma-
laisten turvallisuuden ja hyvinvoinnin vuoksi arvioi uudelleen nämä leikkaukset.

15.23 Veera Ruoho ps (vastauspuheenvuoro): Arvoisa puhemies! Minä ensin sanon Ve-
näjää koskevista talouspakotteista ja vastapakotteista, että tällä hetkellä olemme siis varo-
vaisen odottavalla kannalla Minskin sopimuksen myönteisen kehityksen vuoksi, jotta voi-
simme purkaa niitä talouspakotteita. Osa omasta kansastammekin kärsii talouspakotteista.
Monien elinkeinon harjoittaminen uhkaa loppua, ja usea on jopa menettänyt työpaikkansa
Venäjä-pakotteiden seurauksena.

Seuraavaksi tästä pakolaiskriisistä: Minulla on semmoinen nigerialainen ystävä, joka on
jo useamman vuoden taistellut Boko Haram -terroristijärjestöä vastaan, ja hän kirjoitti mi-
nulle hiljattain, että teillä on siellä Euroopassa tällä hetkellä suurempi ongelma: Isis. Hän
kutsui Isisiä globaaliksi uhaksi demokratialle.

Arvoisa puhemies! Tässä koko Eurooppaakin koskevassa tilanteessa tarvitsemme koko-
naisvaltaista kriisinhallintaa yhdessä YK:n, EU:n kanssa toimien unohtamatta siviilikrii-
sinhallintaa sotilaallisen kriisinhallinnan tukena.

15.24 Antti Kaikkonen kesk (vastauspuheenvuoro): Arvoisa puhemies! Lähi-idässä on
paljon seurattavia asioita, mutta erityistä huomiota kannattaa kyllä kiinnittää myös Iranin
kehitykseen, kun ydinsopimus etenee. Niin kuin tällä hetkellä näyttää, se tulee vahvista-
maan Iranin asemaa alueella. Pakotteita ei pidä purkaa kuitenkaan liialla vauhdilla, vaan on
seurattava kehitystä, että Iran todella toteuttaa sovittuja asioita, toimii sopimusten mu-
kaan, ja totta kai myös Iranin ihmisoikeustilannetta ja muuta toimintaa tuolla alueella pitää
seurata. Ulkoasiainvaliokunta aikoo tähän asiaan, Lähi-idän tilanteen seurantaan, kiinnit-
tää erityistä huomiota ensi vuoden aikana.

Arvoisa puhemies! Itsellänikin on huolta näistä kriisinhallinnan resursseista jatkossa.
Perinteisesti meidän osallistumisemme on ollut laajaa, ja on harmi, että sitä ajetaan aika
paljon alas. Toivon, että tässä hallitus pitää kuitenkin pelivaraa sen suhteen, että jos tarpei-
ta maailmalla on, niin meillä on valmius siinä tilanteessa myöskin reagoida ja osallistua en-
tistä vahvemmin ja tällä tavalla kantaa kansainvälistä vastuuta.

15.25 Annika Lapintie vas (vastauspuheenvuoro): Rouva puhemies! Minusta tuntuu, että
täällä Suomessa ei hallitus eikä ehkä koko eduskuntakaan ole ymmärtänyt tätä Syyrian so-
dan aiheuttaman sotilaallisen pakolaiskriisin mittakaavaa. 22 miljoonan väestöstä 8 mil-
joonaa ihmistä on Syyrian sisällä pakolaisina, 4 miljoonaa ulkopuolella, ja nimenomaan
Turkki on se maa, joka on ottanut yli 2 miljoonaa pakolaista vastaan. Turkin kautta nimen-
19



Pöytäkirjan asiakohta PTK 53/2015 vp
omaan tullaan EU:n alueelle, ja tästä on aiheutunut valtava humanitäärinen katastrofi niin
siellä Välimerellä kuin myös näillä pakolaisleireillä, joihin YK:n pakolaisjärjestö on eri-
tyisesti kiinnittänyt huomiota. Se apu pitäisi suunnata nimenomaan sinne, missä sitä eniten
tarvitaan. Ja miten ihmeessä Suomen hallituksen tekemät leikkaukset kehitysyhteistyöhön
sopivat tähän kuvioon, kun ihmisiä pitäisi nostaa äärimmäisestä (Puhemies koputtaa) köy-
hyydestä siellä pakolaisleireillä?

15.26 Sofia Vikman kok (vastauspuheenvuoro): Arvoisa rouva puhemies! Kansainväli-
nen turvallisuusympäristömme on muuttunut nopeasti, ja voimapolitiikka on tehnyt näyt-
tävän paluun Venäjän keinovalikoimaan. Tämä aivan ymmärrettävästi huolestuttaa suoma-
laisia. Kun haluamme rauhaa, on oma uskottava puolustus aivan olennainen osa Suomen
turvaamista.

Kysyn puolustusministeriltä: toteutuuko hallitusohjelman henki nyt varmasti niin, että
Puolustusvoimille turvataan määrärahat sekä materiaalihankintoihin että toimintamenoi-
hin? (Välihuutoja)

Toiseksi: Puolustusvoimat aloittaa tärkeän Hornetien korvaamishankkeen. Kysyisin mi-
nisterin näkymää ja näkemystä siihen, miten tämä hanke tulevaisuudessa olisi rahoitetta-
vissa.

15.27 Susanna Huovinen sd (vastauspuheenvuoro): Arvoisa rouva puhemies! Suomi on
pitkään ollut sekä rauhanturvaamisen että rauhanvälityksen pieni suurvalta, ja tämä var-
masti osittain johtuu paitsi maantieteestämme myös kokemuksistamme, osaamisestamme,
mutta myös siitä, että meihin on luotettu ja olemme olleet arvostettu kumppani.

Nyt kuitenkin nämä hallituksen rajut leikkaukset esimerkiksi YK-järjestöiltä ja laajem-
min kehitysyhteistyöltä uhkaavat tätäkin osaamistamme. Hallitus on markkinoinut näitä
leikkauksia niin, että pystymme nyt uudistamaan kehitysyhteistyötä. Tämä kuulostaa kyllä
kovin kummalliselta, kun tosiasia on kuitenkin se, että yhä vähemmän pystymme autta-
maan maailman kaikkein köyhimpiä. Tässäkään asiassa leikkaus ei muutu yhtäkkiä uudis-
tukseksi.

Arvoisat ministerit, mistäs meille saadaan jatkossa uusia holkereita ja ahtisaaria sovitte-
lemaan rauhaa pitkin maailmaa, jos ajamme itsemme kansainvälisesti ja ulkopoliittisesti
(Puhemies koputtaa) paitsioon?

15.28 Aila Paloniemi kesk (vastauspuheenvuoro): Arvoisa rouva puhemies! Yksityisillä
rahavirroilla, kehitystä tukevalla kaupalla ja investoinneilla, nimenomaan yksityisen sek-
torin osallistamisella, veropohjaa vahvistamalla saamme huomattavasti suurempia vaiku-
tuksia kehitysmaiden talouskasvuun kuin muuten erinomaisen hyvällä perinteisellä kehi-
tysyhteistyöllä, jota sitäkin tietenkin tarvitaan. Nyt yksityissektorin toimintaedellytyksiä
vahvistetaan kehitysyhteistyössä, tätä ovat edellyttäneet OECD, Addis Abeban kokoukses-
sa sitä edellytettiin, ja myös ulkoasiainvaliokunta on ottanut kantaa näihin innovatiivisiin
rahoituslähteisiin.

Ikävää on se, että perinteisestä kehitysyhteistyöstä joudutaan leikkaamaan, mutta vertai-
lun vuoksi on pakko muistuttaa, että leikkauksiin turvautui kovina aikoina myös Lipposen
ykköshallitus, joka jäädytti kehitysapurahat vuoden 95 tasolle. Vuosina 96—99 leikkauk-
set olivat tähän päivään suhteutettuina kumulatiivisesti yhteensä 416 miljoonaa euroa. Hal-
lituksessa olivat tuolloin SDP, kokoomus, vasemmistoliitto, vihreät ja RKP, ja ympäristö-
20



Pöytäkirjan asiakohta PTK 53/2015 vp
ja kehitysyhteistyöministerin salkku oli tuolloin ministeri Pekka Haavistolla, nykyisellä
edustaja Pekka Haavistolla.

15.30 Sampo Terho ps (vastauspuheenvuoro): Arvoisa puhemies! Kiitän ministereitä ai-
van oikeansuuntaisista ja oikeisiin asioihin keskittyneistä analyyseistä, joita saimme al-
kuun kuulla.

EU ja siinä Ison-Britannian kehitys on totta kai meille hyvin tärkeää, myös Suomelle, ja
Venäjän-suhteet ovat aina tärkeät.

On myös aivan oikein, että monessa puheenvuorossa tuotiin jo vahvasti esiin yleistä va-
kautta kansainvälisissä suhteissa ja sen yhteyttä maahanmuuttokriisiin, jonka me olemme
itse kohdanneet.

Leikkaukset kehitysavusta nousevat jatkuvasti esiin eri puheenvuoroissa ja nimen-
omaan niiden yhteys tähän kansainväliseen maahanmuuttokriisiin. Sitä en voi olla jatku-
vasti hämmästelemättä, että tässä ikään kuin luodaan mielikuvaa, että leikkaukset, jotka
vielä eivät ole astuneet edes voimaan, olisivat jossain yhteydessä kriisiin, joka on nyt pääl-
lä. Nykytilanne on saavutettu nykytukitasolla, mikä kertoo meille siitä, että nykypolitiikas-
sa on jotain vikaa ja nykypolitiikassa pitää jotain muuttaa.

Siksi haluaisin ministereiltä kuulla, mikä on se, mitä haluatte muuttaa tässä nykypolitii-
kassa, niin kansainvälisesti kuin kehitysapupolitiikassa. — Kiitos.

15.31 Outi Alanko-Kahiluoto vihr (vastauspuheenvuoro): Arvoisa puhemies! Kehitys-
yhteistyön määrärahojen romahduttaminen alle kansainvälisten sopimusten on hyvin vali-
tettavaa ja tulee varmasti vaikuttamaan Suomen maineeseen. Esimerkiksi Unicefin Lasten-
rahaston jättileikkauksilla on dramaattiset vaikutukset maailman köyhimpien lasten elämi-
sen edellytyksille. Avun vähentäminen kriisialueilla tarkoittaa nälänhädän pahenemista ja
pakolaisten määrän lisääntymistä maailmassa.

Keskeistä olisi kuitenkin nyt varmistaa, että edes jäljellä olevat määrärahat kohdistettai-
siin oikein. Annetaanko arvokasta kehitysyhteistyötä tekeville järjestöille arvoa vai jääkö
niille pelkkä konsultin rooli, kun hallitus siirtää painopistettä yritysten tukemiseen? Onko
ihmisoikeuksien edistäminen edelleen osa Suomen kehitysyhteistyötä vai ovatko talouden
ja yritysten intressit polkeneet ihmisoikeudet jalkoihinsa? Miten Suomi jatkossa toteuttaa
kansainvälisiä harmaan talouden torjunnan toimia, kun verovälttelyä tutkivilta kansalais-
järjestöiltä viedään nyt hallituksen toimesta (Puhemies koputtaa) toimintaedellytykset?
Verovälttelyn kitkeminen (Puhemies: Aika!) ja veropohjan vahvistaminen olisivat tärkeitä
keinoja globaalin köyhyyden vähentämiseksi. Miten Suomi on tässä mukana?

15.32 Eero Heinäluoma sd (vastauspuheenvuoro): Arvoisa puhemies! Yksituumaisuus,
ennustettavuus on ollut tärkeä tekijä Suomen ulkopolitiikassa. Tämä yhteisymmärrys on
myös vankistanut politiikkamme luotettavuutta ja sisältöä, niin kuin edustaja Kääriäinen
täällä sanoi. Minäkin olen iloinen siitä, että meidän suuren linjan osalta jopa kokoomus ja
RKP eivät ole nyt esittämässä Nato-jäsenyyttä, vaan vallitsee yhteisymmärrys siitä, että
tällä isolla linjalla mennään tämä vaalikausi.

Sitten jatkosta kysymys on, että miten nämä tulevat selonteot tehdään, mikä tulee ole-
maan turvallisuuspolitiikan suuri linja tämän hallituskauden loppupuoliskolla ja eteen-
päin. Siinä tärkeässä asemassa ovat selonteot ja se kysymys, että voidaanko ne tehdä (Pu-
hemies koputtaa) yhteistyössä ja onko hallitus valmis siihen, että voisi olla parlamentaari-
21



Pöytäkirjan asiakohta PTK 53/2015 vp
nen seurantaryhmä, jossa syntyisi yhteinen käsitys siitä, mitä tehdään. Toivoisin tähän hal-
lituksen selkeää kannanottoa: sopiiko yhteinen parlamentaarinen seurantaryhmä vankista-
maan ulkopolitiikan yhteisymmärrystä?

15.33 Jaana Pelkonen kok (vastauspuheenvuoro): Arvoisa rouva puhemies! Kuten kaik-
ki tiedämme, Puolustusvoimat on ollut viime vuosina suuremmalla säästökuurilla kuin mi-
kään muu hallinnonala. Samaan aikaan Puolustusvoimat on joutunut ja joutuu käyttämään
totuttua enemmän voimavaroja alueellisen koskemattomuuden varmistamiseksi. Viime
viikkoina paljon puhetta ja huolta on herättänyt toimintamenosäästöt. On jopa esitetty nä-
kemyksiä siitä, että Suomi ainoana toimintaympäristönsä maana ajaisi sotilaallista toimin-
taansa alaspäin, ja tämä on ymmärrettävästi erittäin huolestuttavaa puhetta kiristyneessä
turvallisuusympäristössämme ja antaa täysin väärää signaalia ulospäin. Tähän liittyen ky-
syisin hallituksen ja erityisesti puolustusministeri Niinistön näkemystä tähän asiaan.

Toinen varapuhemies Paula Risikko: Otetaan vielä kaksi debattipuheenvuoroa tässä vai-
heessa — jatketaan sitten vielä, välillä ministerit vastaavat — ja nämä kaksi henkilöä ovat
edustaja Haglund ja edustaja Guzenina.

15.34 Carl Haglund r (vastauspuheenvuoro): Arvoisa rouva puhemies! Erittäin hienoa,
että tämmöinen keskustelu voidaan käydä, ja itse asiassa toivoisin, että voisimme säännöl-
lisesti tämmöistä vuoropuhelua käydä. Nämä ovat tärkeitä teemoja.

Olisin kysynyt teiltä, herra pääministeri, kun olette hallitusohjelmassanne luvanneet,
että selvitetään tätä mahdollista Nato-jäsenyyttä, ja niin kuin edustaja Wallin tässä jo toi
esille, Ruotsissa asiat ovat muuttumaan päin: miten hallitus nyt käytännössä miettii tätä
Nato-vaihtoehtoa, ja millä tavalla aiotaan tuoda eduskunta mukaan tähän keskusteluun?
Tämä edustaja Heinäluoman äskeinen kysymys oli hyvin aiheellinen, ja olen hänen kans-
saan samoilla linjoilla. On tärkeätä, että näissä keskusteluissa voidaan tuoda koko parla-
mentaarinen voima mukaan keskustelemaan. Nämä ovat tunnetusti aika vaikeita ja herkkiä
asioita, ja juuri tästä syystä on tärkeätä, että kaikki voimme osallistua tähän keskusteluun.
— Kiitos.

15.35 Maria Guzenina sd (vastauspuheenvuoro): Arvoisa puhemies! Ulkopolitiikassa-
kin asiat ovat sitä miltä ne näyttävät, ja kuten edustaja Haavisto vihreiden ryhmäpuheen-
vuorossa totesi, ulkoministeri on kieltänyt Suomen suurlähetystöiltä perinteikkäiden ja
erittäin suosittujen itsenäisyyspäiväjuhlien järjestämisen. Ne ovat vetäneet siis tuhansia
kontakteja ja olleet Suomelle erittäin hyödyllisiä tilaisuuksia verkottumisen ja maineen
kannalta. Nyt näyttää siltä, että meidän hyvää työtä tekevät diplomaattimme ovat joutuneet
lyhytnäköisen populismin vangeiksi. Viime kaudella rahaa paloi Team Finlandiin, tällä
hallituskaudella yksittäisen maahanmuuttoa vastustavan päijäthämäläisen lakanamiehen
päähänpisto on eittämättä julkisuusvahinko, mutta onko se, että säästetään 300 000 euroa
ja saadaan sillä kansainvälistä keskustelua aikaiseksi siitä, että Suomella ei ole enää rahaa
kutsua ystäviään juhlimaan edes kovalla uhrauksella ansaittua ja ylläpidettyä itsenäisyyttä,
se viesti, jonka me haluamme lähettää maailmalle?
22



Pöytäkirjan asiakohta PTK 53/2015 vp
Toinen varapuhemies Paula Risikko: Seuraavaksi ministerit ovat pyytäneet puheenvuo-
roja. Järjestyksessä ministerit Soini, Niinistö, Toivakka ja myöskin pääministeri sitten, ja 3
minuuttia.

15.36 Ulkoasiainministeri Timo Soini: Arvoisa rouva puhemies! Muutama asia: 
Haluan heti ensiksi todeta, kun puhutaan rauhantoiminnasta, että olen nimittänyt oppo-

sitiokansanedustaja Pekka Haaviston erityislähettilääkseni näissä asioissa Afrikassa, siis
en pelkästään sanoin vaan myös konkreettisin teoin puoluerajat ylittäen, niin kuin tieten-
kin (Eero Heinäluoman välihuuto) — edustaja Heinäluoma, puoluerajat ylittäen — ulko- ja
turvallisuuspolitiikassa pitää tehdä.

 Näistä vaikuttavuuksista: Arktinen alue on erittäin tärkeä, ja keskustelin tästä Venäjän
ulkoministeri Lavrovin kanssa Oulussa. Venäjä on parhaiten saatavissa tällä hetkellä yh-
teistyöhön nimenomaan Barentsissa, arktisilla alueilla, ja siellä liittyvät ympäristötekijät ja
turvallisuustekijät, ja monin tavoin haluamme tämän tehdä. Siis lähellä pitää olla. Suomi
osallistuu N5:ssä Pohjoismaiden kanssa, aina Euroopan unionin kokouksissa, NB8 pide-
tään Baltian ja Pohjoismaiden välisistä asioista.

Sitten haluan muutamalla sanalla tähän Iraniin ja Israeliin vastata: Suomi kannattaa kah-
den valtion mallia, jossa turvataan Israelin itsenäisyys ja alueellinen koskemattomuus mut-
ta myös samalla palestiinalaisten ihmisoikeudet ja turvallisuus. Se on Suomen linja, jota
halutaan toteuttaa. Mitä sitten taas Iraniin tulee, niin kyllä Iran paljon vaarallisempi oli sil-
loin, kun se ei ollut kansainvälisessä yhteistyössä ja kontrollissa ydinvoima-asioittensa,
ydinenergian suhteen. Eli kyllä tämä on parempaan päin menevä asia, ja se on pitkän neu-
votteluprosessin tulos, jossa kaikki osapuolet — niin kuin aina, kun näitä syntyy — joutu-
vat tekemään yhteistyötä.

Mitä sitten näihin itsenäisyyspäivän juhliin tulee: Ikävä kyllä tämähän on pidemmän
ajan kehitys. Jo viime hallituksen aikana taisi kymmenkunta lähetystöä lakkautua koko-
naan. Tämän hallituksen aikana ei ole tarkoitus lähetystöjä lakkauttaa. Eli tässä on se pitkä
linja. Ja tietenkin, kun saadaan talous nousuun ja resurssit paremmiksi, totta kai silloin voi-
daan myös kaikki juhlat järjestää.

Vielä oikeastaan ihan viimeiseksi haluan tästä Suomi—Ruotsi-yhteistyöstä sanoa, kun
varapuheenjohtaja Salolainen kysyi Yhdysvallat-suhteista: Suomi—Ruotsi-yhteistyö on
tällä hetkellä se ykkönen. Mutta kaikkea muuta, mukaan lukien transatlanttisia suhteita,
tämä hallitus haluaa aktiivisesti edistää. Myöskin Venäjä: Täytyy sanoa, että nyt on ollut
hyvää aikaa siinä suhteessa. Olen pari kertaa tavannut Lavrovin kahden viikon välein, ja
myös tasavallan presidentti on puhunut presidentti Putinin kanssa, ja tässä mielessä ollaan
paremmalla tolalla kuin hetki sitten.

Toinen varapuhemies Paula Risikko: Seuraavaksi oli ministeri Niinistö, 3 minuuttia.

15.40 Puolustusministeri Jussi Niinistö: Arvoisa rouva puhemies! Edustaja Vikman ja
edustaja Pelkonen kysyivät puolustuksen rahoituksesta. Ensi vuonna puolustusbudjetti on
2,9 miljardia euroa. Minulla on ilo ilmoittaa edustajille, että puolustusbudjetti kasvaa ensi
vuonna. Se kasvaa 227 miljoonaa euroa. Se on 9 prosenttia, mutta siitä tosin vain noin kol-
masosa on niin sanottua uutta rahaa, ja tästä uudesta rahasta leijonanosan muodostaa edus-
taja Ilkka Kanervan viime vaalikaudella johtaman selvitysryhmän esityksen mukainen 50
miljoonan euron lisämääräraha, joka menee puolustusmateriaalihankintoihin.
23



Pöytäkirjan asiakohta PTK 53/2015 vp
On totta, että puolustusbudjettiin kohdistuu ensi vuodelle 15 miljoonan euron toiminta-
menosäästöt, ikävä kyllä, kuten kohdistuu muillekin hallinnonaloille. Ne tehdään poliitti-
sen ohjaukseni mukaisesti leikkaamatta varusmieskoulutuksesta, leikkaamatta reserviläis-
ten kertausharjoituksista ja leikkaamatta alueellisen koskemattomuuden valvonnasta.

Edustaja Salolainen totesi, että toisella kädellä otetaan, toisella annetaan. Näin on, mut-
ta iso kuva kannattaa kuitenkin pitää kaiken aikaa mielessä, ja se on se, että puolustusbud-
jetti kasvaa ensi vuonna.

Ja mitä Hornet-hävittäjien seuraajahankkeeseen, sen rahoitukseen tulee, on tässä vai-
heessa liian aikaista sanoa muuta kuin että se hoidetaan erillisrahoituksella. Puolustusbud-
jetista sitä ei voi ottaa. Kyse on arviolta noin 6—10 miljardin euron kokoisesta summasta.

15.42 Ulkomaankauppa- ja kehitysministeri Lenita Toivakka: Arvoisa rouva puhe-
mies! Hyvät kansanedustajat! Palasin eilen illalla Jordaniasta, jossa kävin tutustumassa
maan tilanteeseen, maan, joka kantaa vastuuta 1,3 miljoonasta pakolaisesta. Heistä rekis-
teröityjä on noin 600 000, ja heistä vain noin 150 000 on näillä pakolaisleireillä.

Kävin myös maailman toiseksi suurimmalla pakolaisleirillä tutustumassa siihen tilan-
teeseen, mikä siellä perheillä on. Voin sanoa, että käynti siellä oli aika tunteisiin vetoava ja
vaikuttava. Saimme vahvan viestin siitä, että koska kriisi on pitkittynyt, monet ovat olleet
siellä jo useita vuosia, avun tarve on suuri. Erityisesti tarvitaan kantokyvyn vahvistamista
sekä pakolaisleireillä että leirien ulkopuolella eli koulutusta, terveyspalveluja.

Olen iloinen siitä, että sain tutustua siellä suomalaisten rahoittamaan toimintaan, muun
muassa UN Womenin erinomaiseen toimintaan, jolla vahvistetaan, voimaannutetaan nai-
sia, tai vaikkapa Kirkon Ulkomaanavun työhön, jossa annetaan nuorille mahdollisuus opis-
kella ja harrastaa. On tärkeää, että Suomi on mukana tällaisessa työssä, ja Suomi tukee vah-
vasti YK-järjestöjen työtä jatkossakin. Olemme valinneet painopisteitä, koska pieni maa ei
voi olla kaikessa mukana. Me painopisteiden kautta tuemme vahvasti edelleen UN Wome-
nia — ensi vuonna olemme noin kymmenen suurimman rahoittajan joukossa — tai vaik-
kapa Unfpaa, joka on lisääntymisterveydestä vastaava YK-järjestö. Olemme ehkä viiden-
neksi suurin rahoittaja. Unicefissa olemme vahvasti mukana paitsi yleisrahoituksessa, jota
on valitettavasti jouduttu leikkaamaan tämän vaikean taloustilanteen vuoksi, mutta hank-
keiden kautta. Eli YK-järjestöissä me olemme muutoinkin kuin yleisrahoittajina, olemme
hyvin vahvasti hankkeiden kautta ja samoin myös humanitaarisen avun muodossa.
UNHCR, joka tekee tärkeää työtä juuri pakolaisten auttamiseksi, pitää huolta, että kanto-
kykyä näillä pakolaisleireillä säilytetään — Suomi on erittäin vahva tukija siellä, tälläkin
hetkellä noin kuudenneksitoista suurin, ja meillä ei ole mitään tarkoitusta vähentää tätä
apua. Päinvastoin, olemme lisänneet apua Syyriaan ihan tässä viimeiseksi tämän syksyn ai-
kana 7,6 miljoonaa sisäisesti kaivamalla. Kaiken kaikkiaan tämän vuoden apu Syyrian lä-
hialueille siis yhteensä on 22,6 miljoonaa.

Yli 70 miljoonaa Suomi on vuodesta 2011 suunnannut apua Syyrian lähialueille. Juuri
äsken tein päätöksen, että suuntaamme rahaa myös muille kriisialueille, koska näitä vaikei-
ta kriisejä, pitkittyviä kriisejä, on tällä hetkellä maailmassa liikaa: vaikea tilanne Jemenis-
sä, jossa 80 prosenttia ihmisistä on humanitäärisen avun tarpeessa, samoin esimerkiksi
Keski-Afrikan tasavalta. Näihin maihin suuntaamme nyt tässä hyvin pian YK-järjestöjen
sekä Punaisen Ristin kautta noin 4,2 (Puhemies koputtaa) miljoonaa, eli Suomen hyvä työ
jatkuu.
24



Pöytäkirjan asiakohta PTK 53/2015 vp
Haluan sanoa vielä sen, että kun maailma muuttuu, myös kehitysavun on muututtava
monipuolisemmaksi, ja se viesti, mitä näistä maista tulee, (Puhemies koputtaa) jopa suuria
pakolaistaakkoja kantavista maista, on, että pakolaiset odottavat työtä ja opiskelua. Työtä
voidaan luoda sitä kautta, kun yksityinen sektori on mukana rahoittamassa kehitysyhteis-
työtä. Siitä syystä Finnfund on nyt vahvasti mukana Suomen kehitysyhteistyövälineistös-
sä.

15.46 Pääministeri Juha Sipilä: Arvoisa rouva puhemies! Keskustelu on ollut hyvin yh-
densuuntaista, kun puhutaan ulko- ja turvallisuuspolitiikan perus- ja kulmakivistä. Ihan
muutamiin asioihin:

Edustaja Wallin ja monet muut nostivat pohjoismaisen yhteistyön merkityksen. Se on
hallituksen agendalla korkealla, ja erityisen tiivis yhteydenpito on Ruotsiin.

Turvallisuus ja maahanmuutto oli myöskin korkealla prioriteetilla, ja enin osa ajasta
käytettiin kaksi viikkoa sitten Pohjoismaiden pääministerikokouksessa Tanskassa.

Yhdyn niihin kiitoksiin, mitä on esitetty Tasavallan presidentti Niinistön toiminnasta
Venäjä-suhteen hoitamisessa. Sitä myös arvostetaan Euroopan kollegojen keskuudessa.

Maahanmuuton juurisyihin vaikuttaminen on äärimmäisen tärkeä, se nousi monessa pu-
heenvuorossa esille. Teemme sitä yhdessä EU:n kanssa, EU:n budjetin kautta, ja osallistu-
malla, niin kuin ministeri Toivakka kertoi, myöskin suoraan näihin ohjelmiin.

Lähialueen luottamuksen rakentamista on tehty esimerkiksi Barentsin euroarktisen
alueen puheenjohtajuuden kautta, puheenjohtajuus luovutettiin Venäjälle, ja seuraava tär-
keä foorumi on Arktisen neuvoston puheenjohtajuus, joka Suomelle tulee 2017—2019.

Edustaja Salolainen kysyi yhteistyöstä Yhdysvaltojen kanssa. Me teemme sitä pitkälti
samankaltaisesti kuin Ruotsin kanssa. Näissä kahdenvälisissä yhteyksissä ja yhteistyössä
korostuu nyt tietysti tämä Ruotsi-yhteistyö.

Edustaja Lapintie, nostitte esille Turkin kautta kulkevan pakolaisvirran ja Syyrian lähi-
alueilla tehtävän työn merkityksen. Se on totta, kuten sanoitte, 7—8 miljoonaa ihmistä on
Syyrian sisällä pakolaisina, 4 miljoonaa on lähtenyt Syyriasta pakoon. Suomi kohdistaa ni-
menomaan näille alueille apuaan, ja erityisesti sitä tehdään EU:n kautta.

Edustaja Huovinen, ei näitä kehitysyhteistyöleikkauksia selitetä uudistuksilla. Ne ovat
selviä leikkauksia, ja silloin, kun leikkauksia on tehty, meidän pitää vain olla entistä tar-
kempia ja huolellisempia rahan kohdistamisessa. Tosin aktiivisuus ulkopolitiikassa ei kui-
tenkaan ole rahasta kiinni.

Sitten vielä lopuksi tähän parlamentaariseen seurantaan. Edustaja Heinäluoma, edustaja
Haglund ja muutamat muutkin nostivat esille tämän. Muoto on vielä tälle seurannalle auki,
ja mielellämme kuulemme siinä eduskuntaryhmien kantoja. Nato-selvityksen muotoa,
joka tehdään osana ulko- ja turvallisuuspoliittista selvitystä, ei ole vielä päätetty.

Toinen varapuhemies Paula Risikko: Jatketaan vielä jonkin aikaa näitä debattipuheen-
vuoroja.

15.49 Aino-Kaisa Pekonen vas (vastauspuheenvuoro): Arvoisa rouva puhemies! Minis-
teri Toivakka, te kerroitte, että Suomi tukee vahvasti Unicefin työtä, mutta samalla te leik-
kaatte Unicefin tuesta 15 miljoonaa euroa eli kolme neljäsosaa koko tästä rahoituksesta, ja
tämä on kova leikkaus. Olen todella pahoillani siitä, että teidän puheenne ovat niin ristirii-
25



Pöytäkirjan asiakohta PTK 53/2015 vp
dassa tekojenne kanssa. Minusta on erittäin häpeällistä, että Suomi leikkaa kehitysmäärä-
rahoista tilanteessa, jossa nimenomaan niihin pitäisi panostaa ja satsata entistä enemmän.

Täällä salissa on useaan kertaan kysytty, ovatko nämä leikkaukset loppuun asti harkit-
tuja. Vastausta ei ole tullut, mutta tulkitsen, että ovat.

15.50 Ben Zyskowicz kok (vastauspuheenvuoro): Arvoisa rouva puhemies! Täällä kes-
kustelussa on aiheellisesti kannettu huolta EU:n Venäjä-pakotteiden ja Venäjän asetta-
mien vastapakotteiden aiheuttamista menetyksistä Suomen taloudelle ja ennen kaikkea
elintarvikeviennillemme. Kuitenkin haluan korostaa sitä, että on myös Suomen etu, että
Venäjä tietää, että sen aggressioilla naapurimaitaan kohtaan on poliittisia ja taloudellisia
seurauksia. Tässä mielessä, vaikka pakotteet ovat ikävä asia ja aiheuttavat meille menetyk-
siä, niille on nykytilanteessa ehdottomasti perusteensa.

Jos joku epäilee, ettei se olisi nimenomaan Venäjä, joka päättää siitä, minkä verran Itä-
Ukrainassa soditaan, niin kannattaa nyt katsoa, mitä on tapahtunut. Kun Venäjän painopis-
te on haluttu siirtää Syyriaan, on sotiminen Itä-Ukrainassa ainakin tässä vaiheessa hiljen-
tynyt.

15.51 Johanna Karimäki vihr (vastauspuheenvuoro): Arvoisa rouva puhemies! Päämi-
nisteri, teidän kahdessa puheenvuorossanne sivusitte ilmastonmuutosta, mutta ette täsmen-
tänyt Suomen tavoitteita muun muassa Pariisin ilmastoneuvotteluihin. Ilmastonmuutok-
sen torjuntahan on yksi tärkeimpiä tehtäviämme, jotta tulevaisuudessa on hyvät elämisen
edellytykset koko maapallolla ja myös luonnon monimuotoisuus säilyy.

Mielestäni Suomen neuvottelutavoitteet eivät ole kovin kunnianhimoiset. Niitä on käy-
ty läpi suuressa valiokunnassa. On tärkeää, että saadaan kansainvälinen, kattava, sitova il-
mastosopimus, mutta Suomen itsensäkin ja EU:n tulee tulla tässä vastaan ja tarjota päästö-
vähennyksiä. Esimerkiksi vuoteen 2030 mennessä päästöt tulisi puolittaa. Yksi keskeinen
asia on kehitysmaiden ilmastorahasto, jonka rikkaat maat rahoittavat, jotta kehitysmaissa
voidaan viedä ilmastotyötä eteenpäin.

Toivoisin, että terävöittäisitte vähän Suomen kantaa ja kertoisitte Suomen neuvotteluta-
voitteista, toisaalta, mitä Suomi voi luvata näissä neuvotteluissa, jotta varmasti saadaan so-
pimus syntymään.

15.52 Katri Kulmuni kesk (vastauspuheenvuoro): Arvoisa rouva puhemies! Alkuun ha-
luan todeta näistä kehitysyhteistyöleikkauksista, kun niitä on jälleen kovasti kritisoitu — ja
kyllähän ne suuria myös ovat, ei sitä käy kiistäminen — että olemme edelleen OECD-mai-
den keskuudessa kuitenkin sen keskiarvon yläpuolella, kun kehitysyhteistyöhön menee
0,35 prosenttia bruttokansantulosta, niin että emme kuitenkaan aivan kehnoimmassa kas-
tissa siinäkään ole.

Mutta sitten olisin halunnut minäkin kysyä näistä pakotteista. Kun Ukrainan kriisi on
jatkunut jo vuosia eikä muutama vuosi sitten oikeastaan kukaan osannut edes arvata, miten
jännitteiseksi tilanne Euroopan ja Venäjän välillä jälleen menee, niin silti meidän täytyy
aina elää Venäjän kanssa, vaikka emme kaikista toimista pitäisikään. Pakotekausi päättyy,
tämä kierros, tammikuussa, ja kysyisinkin pääministeriltä ja ulkoministeriltä, minkälaista
valmistelua sitten käydään tammikuun jälkeisestä ajasta. (Puhemies koputtaa) Mitä pakot-
teille tapahtuu, ja koska niistä loppuviimein päästäisiin myös eroon?
26



Pöytäkirjan asiakohta PTK 53/2015 vp
15.54 Toimi Kankaanniemi ps (vastauspuheenvuoro): Arvoisa puhemies! Tasavallan
presidentti Niinistö, presidentti Halonen, presidentti Ahtisaari, Etyj-presidentti Kanerva,
melkein-presidentti Haavisto ja ehkä tuleva presidentti Soini muodostavat erittäin vahvan
osaamisen kansainvälisessä politiikassa. Nämä maailman kriisit oikeastaan huutavat välit-
täjiä: kokeneita, arvostettuja välittäjiä. Suomi sotilaallisesti liittoutumattomana maana voi-
si olla tällainen välittäjäkansakunta, ja tarvittaisiin tällaisia henkilöitä, jotka siihen kykene-
vät ja jotka ansaitsevat luottamuksen. Miten on, herra pääministeri, näettekö mahdollise-
na, että Suomi aktivoituisi tässä rauhanvälitystoiminnassa, jolla on menneinä vuosikym-
meninä vahvat perinteet?

15.55 Tytti Tuppurainen sd (vastauspuheenvuoro): Arvoisa puhemies! Kiitän ministe-
reitä rakentavasta otteesta tässä keskustelussa ja Suomen kansainvälisen aseman korosta-
misesta. Täytyy kuitenkin katsoa, mitä kädet tekevät, eikä vain sitä, mitä suu puhuu, ja
kuva ei kaikilta osin ole aivan niin mairea. Esimerkiksi Suomen päätös äänestää tyhjää
EU:n sisäasiainministereitten kokouksessa turvapaikanhakijoitten sisäisten siirtojen yhtey-
dessä ei ole Suomelle mitenkään imarteleva, ja nämä rajut leikkaukset kehitysyhteistyö-
hön ovat jos eivät nyt aivan isku niin ainakin märkä rätti päin kasvoja.

Tekee mieli kysyä, mikä on se hallituksen perimmäinen asennoituminen avoimeen kan-
sainväliseen yhteistyöhön, kun meistä vaikuttaa täältä oppositiosta, että Suomi on siirtynyt
ikään kuin vaikuttamisesta varautumiseen. Mikä on se hallituksen analyysi: onko Suomen
etu edelleen toimia avoimessa kansainvälisessä yhteistyössä, vai onko hallitus analysoinut
tilanteen niin, että meidän on jotenkin parempi toimia omina itsenämme (Puhemies koput-
taa) ilman vahvoja kansainvälisiä verkostoja ja niissä toimimista?

15.56 Sari Essayah kd (vastauspuheenvuoro): Arvoisa rouva puhemies! Täällä useassa
puheenvuorossa on tullut esille tämä keskinäisriippuvuuden maailma, missä tänä päivänä
elämme, ja toisaalta se, miten Suomi nimenomaan osallistumalla monenkeskiseen kansain-
väliseen yhteistyöhön pyrkii vastaamaan tähän tilanteeseen. Tähän on kuulunut aina se,
että olemme mukana aktiivisesti niin EU:ssa kuin YK:ssa, olemme rahoittamassa kehitys-
yhteistyötä ja myöskin sitten olemme kriisinhallinnassa mukana. Mutta ikävä kyllä tällä
hetkellä hallituksen linja on se, että leikataan sekä kehitysyhteistyöstä että myöskin kriisin-
hallinnasta.

Olisinkin halunnut tietää, että kun tuolla Lähi-idässä epävakaus tuntuu koko ajan vain
jatkuvan, niin miten Suomi asemoi itseänsä muun muassa Afganistanin suhteen. Mikä on
Suomen hallituksen linja Afganistan-kysymyksessä?

Toisaalta vielä vetoaisin ministeri Toivakkaan siinä, että tätä kehitysyhteistyömäärära-
haa voitaisiin vielä näitten kansalaisjärjestöjen kohdalla harkita. Puhuitte äsken tästä Jor-
danian tilanteesta hyvin koskettavasti. Olen itse menossa tuonne samalle leirille ensi vii-
kolla, ja huomenna ystäväni, joka on siellä kehitysyhteistyössä, kertoo paikallisille, kuinka
he joutuvat vetäytymään projektista, jättämään kesken sen, mitä ovat vuosikausia rakenta-
neet. Se on todella surullista ja murentaa Suomen mainetta siellä.

15.57 Mika Niikko ps (vastauspuheenvuoro): Arvoisa puhemies! Kehitysavun 0,7 pro-
sentin tavoitteen ei tulisi olla itseisarvo, vaan sen, miten niitä kehitysyhteistyövaroja käy-
tetään. Toki olen samaa mieltä siitä, että on tehtävä ero siinä, mikä kehitysaputyö on teho-
27



Pöytäkirjan asiakohta PTK 53/2015 vp
kasta, kuten esimerkiksi kotimaisten järjestöjen tekemä kehitysapuyhteistyö on huomatta-
vasti arvokkaampaa ja tehokkaampaa kuin kahdenvälinen raha, jota annetaan maailmalle.

Mutta, arvoisa puhemies, itse asia koski myös tätä vasemmiston tapaa esittää Israel rois-
tona ja miehittäjävaltiona, vaikka juutalaiset todellisuudessa taistelevat olemassaolonsa
puolesta. Ei aitoja ja rajoja tarvittaisi, elleivät ääri-islamistit räjäyttelisi esimerkiksi busse-
ja ja siellä kuolisi paljon sivullisia ihmisiä, kuten on Israelissa tapahtunut jo vuosikymmen-
ten ajan. Tämä on se suurin syy, miksi siellä näitä rajoja tehdään. Kysynkin, edustaja Ar-
hinmäki: tuomitsetko sinä tämän kolme viikkoa kestäneen summittaisen surmateon Israe-
lissa, mitä on tapahtunut jatkuvasti, koska sitä ei tahdo kukaan tuomita? Me tuomitsimme
nopeasti tammikuun Pariisin iskut, mutta nyt kun tapahtuu (Puhemies koputtaa) yhden
kansanryhmän kohdalla tällaisia samanlaisia veritekoja, niin kaikki ovat hiljaa. (Eduskun-
nasta: Hyvä kysymys!)

15.59 Hannu Hoskonen kesk (vastauspuheenvuoro): Arvoisa rouva puhemies! Tämä
ajankohtaiskeskustelu ulkopolitiikasta sattuu erittäin osuvaan aikaan. Tilanne rajoillam-
me, kuten monessa puheenvuorossa tässä keskustelun aikana olemme kuulleet, on muuttu-
nut olennaisesti. Maailma ei ole enää se turvallinen paikka, mikä se aikanaan tässä muuta-
mia vuosia sitten oli, ja Itämerenkin tilanne on ihan olennaisesti muuttunut.

Arvoisa puhemies! Ajattelin kysyä ulkoministeriltä, että kun te olette kuitenkin tavan-
nut Venäjän ulkoministeri Lavrovin ja käynyt hänen kanssaan hyviä keskusteluja ja sa-
moin tasavallan presidentti on pitänyt erittäin hyvää yhteyttä sinne ja meillä on valtiojoh-
don puolelta kaikki asiat siinä mielessä hyvässä kunnossa, niin miten usein näissä keskus-
teluissa sivutaan sitä tosiasiaa, että Venäjä on kuitenkin meidän tärkeä kauppakumppanim-
me. Ja olen lämpimästi sillä kannalla, että meidän on pidettävä jatkuvasti elävää yhteyttä
itäiseen naapuriimme. Meillä on 1 350 kilometriä yhteistä maarajaa, mikä on realiteetti, ja
olisi aivan välttämätöntä minun mielestäni, vaikka pakotepolitiikasta ei pidä tinkiä, kuiten-
kin suhteita rakentaa koko ajan. Ja pitää muistaa, että tänäkin päivänä kauppasuhteet me-
nevät itään päin aivan hyvin muun muassa (Puhemies koputtaa) Valko-Venäjän kautta.

16.00 Paavo Arhinmäki vas (vastauspuheenvuoro): Arvoisa rouva puhemies! Väkival-
taa ja terrorismia ei pidä hyväksyä keneltäkään, se on täysin selvää. Kysymys Israelin ja
Palestiinan kriisissä on siitä, että toisella puolella on yksi maailman vahvimpia aseellisia
voimia, toisella puolella kansa on sullottu pienille alueille, on viety elinmahdollisuudet.
Laittomia siirtokuntia rakennetaan jatkuvasti lisää, ihmisten työskentelyä, ihmisten vilje-
lyä, ihmisten mahdollisuutta saada vettä rajoitetaan. Yksi osa itse asiassa koko terrorismin
ja pahoinvoinnin siementen kitkemisestä nimenomaan lähtee siitä, että tämä konflikti, joka
on Israelin ja Palestiinan välillä, pystytään ratkaisemaan. Sitä ei ratkaista aseilla, vaan se
ratkaistaan sillä, että pystytään löytämään rauhallinen rinnakkaiselo Palestiinan ja Israelin
välillä, aivan niin kuin ulkoministeri Soini sanoi, kahden valtion mallilla, (Puhemies ko-
puttaa) jossa molemmat kunnioittavat toisiaan.

16.01 Maarit Feldt-Ranta sd (vastauspuheenvuoro): Arvoisa puhemies, fru talman! On
ilmeistä, että hallituksen ulkopoliittisten puheiden ja ulkopoliittisten tekojen välillä vallit-
see kyllä jonkunnäköinen ristiriita — joku voisi sanoa, että räikeäkin. Te sanotte, että ar-
vostatte Venäjää ja haluatte edesauttaa Ukrainan konfliktin ratkaisua. Silti hallitus teki epä-
onnistuneen pakotepäätöstulkinnan ja esti keskeisten venäläisten saapumisen Suomeen,
28



Pöytäkirjan asiakohta PTK 53/2015 vp
käymään dialogia tämän konfliktin ratkaisemiseksi. Te sanotte, että te arvostatte Ruotsia,
ja ulkoministeri Soini sanoi täällä, että Ruotsi on Suomen ykkösprioriteetti. Silti te olette,
ulkoministeri Soini, viimeisen kuukauden aikana julkisesti haastanut riitaa naapurimaan,
Ruotsin, hallituksen edustajien kanssa. Tämä on noteerattu laajasti pohjoismaisessa lehdis-
tössä. Te sanotte myös, että ihmisiä pitää auttaa kriisipesäkkeiden lähellä, mutta olette lei-
kanneet ne rahat, joilla sen voisi tehdä. Kun katsoo hallituksen puolen vuoden (Puhemies
koputtaa) rekordia ulkopolitiikassa, niin täytyy sanoa, että voi olla vähintään huolestunut.

16.02 Simon Elo ps (vastauspuheenvuoro): Arvoisa rouva puhemies! Edustaja Feldt-Ran-
ta, ulkoministeri on käynyt asiallista keskustelua Ruotsin ulkoministerin Wallströmin
kanssa. Ei tässä kenenkään kanssa julkisuudessa riitaa haasteta. (Mika Niikko: Juuri näin!)
Emmehän me perussuomalaisissa sellaista koskaan tee. (Hälinää)

Mutta — mennäkseni itse asiaan — tässä on otettu Venäjä hyvin vahvasti esille, ja se on
kiistatta tärkeä kauppakumppani Suomelle. Meillä on meidän rajan takana Karjalan tasa-
valta, jossa on suuret mahdollisuudet suomalaiselle kaupankäynnille ja esimerkiksi myös
turismille. Voidaan nähdä, että esimerkiksi Stora Enso on toiminut siellä vuosikausia me-
nestyksellisesti. Ja jos ajatellaan esimerkiksi kielellisiä vähemmistöjä — suomen kielen,
karjalan kielen, vepsän kielen, näitten kielten — Suomi voisi osaltaan kulttuuri- ja talous-
kanssakäymisessä myös heidän olojaan edistää. Kysynkin, arvoisa ulkoministeri Soini:
näettekö tässä tilanteessa, missä nyt ollaan, että diplomatian keinoin Suomi ja Karjalan ta-
savalta voisivat nykyisestä vahvistaa taloudellista ja kulttuurista kanssakäymistä?

16.03 Krista Mikkonen vihr (vastauspuheenvuoro): Arvoisa puheenjohtaja! Suomi on
perinteisesti ollut hyvin aktiivinen ja kokoaan suurempi tekijä ulkopolitiikassa. Viime
vuonna juhlittiin Suomen liittymistä YK:hon, siitä tuli 60 vuotta täyteen, ja tänä vuonna
tuli 60 vuotta siitä, kun ensimmäiset rauhanturvaajat lähtivät Suomesta maailmalle. Nyt
kuitenkin sekä rauhanturvaamisesta että YK:n tukemisesta Suomi on vetäytymässä todella
rankasti pois. Ihmetyttää kehitysministeri Toivakan puheet siitä, kun leikkaamme rajulla
kädellä YK:n järjestöistä, Unicefista, UN Womenilta — Unepilta lakkautetaan tuki koko-
naan, samoin Unescolta, UNAIDSilta, pakolaisjärjestöiltä tukea vähennetään — että sen
sijaan, että vähennämme perusrahoitusta, satsaamme hankkeisiin. Mutta me tiedämme
kaikki, että järjestöt tarvitsevat vakaan perusrahoituksen. Ilman sitä eivät hankkeetkaan
onnistu. Hankerahoitus on aina väliaikaista, mutta perusrahoitus (Puhemies koputtaa) tur-
vaa toiminnan vakaan pohjan.

16.04 Jukka Gustafsson sd (vastauspuheenvuoro): Arvoisa puhemies! Minua ovat kovin
askarruttaneet nämä Venäjä-pakotteet. Ne olivat kiistatta paikallaan Venäjän törkeiden te-
kojen takia Krimillä ja Ukrainassa. Nyt niitten vaikutus on varmaan ollut se, mikä on tar-
koituskin. Suomen näkökannalta niitten merkitys on ollut huomattavasti suurempi, käytän-
nössä kymmeniätuhansia työpaikkoja matkailu-, palvelu- ja elintarviketeollisuudessa. Nyt
mielestäni tämä tilanne seisoo paikallaan, ja itse toivoisin, että näitten pakotteitten vaiku-
tusta vakavasti arvioitaisiin nyt, kun tämä pakoteaika päättyy, ja harkittaisiin muita keino-
ja, mitä puita pannaan pököön. Olisikos nyt suomalaisen koivun vuoro, kun muut eivät ole
auttaneet?
29



Pöytäkirjan asiakohta PTK 53/2015 vp
16.05 Kimmo Kivelä ps (vastauspuheenvuoro): Arvoisa rouva puhemies! Ihmettelen sitä
useammassa opposition puheenvuorossa esiintynyttä hokemaa, että olemme kääntymässä
sisäänpäin. Ei se, että tiukentuneessa taloudellisessa tilanteessa resurssien käyttöä arvioi-
daan uudelleen ja etsitään uudenlaista vaikuttamista, vie meitä vielä sisäänpäin. Päinvas-
toin on esimerkkejä, että mehän toimimme hyvin aktiivisesti maailmalla. Täällä on Ilkka
Kanervan työtä Etyjin parlamentaarisen yleiskokouksen presidenttinä kiitetty. Suomi oli
Barentsin euroarktisen neuvoston puheenjohtajana, ja nyt parin vuoden päästä on tulossa
Arktisen neuvoston puheenjohtajuus. Nämä nimenomaan osoittavat, että Suomi on äärim-
mäisen aktiivinen kansainvälisillä foorumeilla, etsii lisää kansainvälisiä foorumeita. Ky-
syn: (Puhemies koputtaa) voiko ulkoministeri raottaa Suomen painopisteitä tulevasta Ark-
tisen neuvoston puheenjohtajuudesta?

16.07 Markus Mustajärvi vas (vastauspuheenvuoro): Arvoisa puhemies! Ilmeisesti ko-
koomus voi luottaa jo täysin siihen, että tässä hallituksessa EK hoitaa talous- ja työllisyys-
politiikan niin, että nämä intomielisimmät kokoomuslaiset voivat keskittyä Nato-vyöry-
tykseen, ja sen he kyllä tekevät. On ollut ikävä havaita se, että sellaisessa tilanteessa, missä
pitäisi kärkeviä mielipiteitä välttää ja päinvastoin lieventää ilmapiiriä, menetellään päin-
vastoin. Siitä muutama esimerkki.

Viime kesäkuussa raportoitiin, että venäläisten sotilaalliset lennot ovat kolminkertaistu-
neet Itämerellä. Se on aivan totta, mutta ilmatilan loukkaukset ovat pysyneet entisellään,
niissä ei ole tapahtunut minkäänlaista muutosta, mutta saattaa arvata, kumpi asia oli se yk-
kösuutinen.

Heinäkuussa puolustusministeri Niinistö kertoi, että Ahvenanmaan asema on muuttu-
nut, ja vihjasi vihreisiin miehiin, ja tästä toinen Niinistö kyllä huomautti häntä muutaman
viikon päästä.

Kolmantena jatkuva uutisointi Alakurtin sotilastukikohdasta ja siitä kuvitellusta uhasta.
Kannattaa muistaa, mikä siellä on tausta: saksalaisten rahoilla (Puhemies: Aika!) suoma-
laiset rakensivat venäläisille sotilastukikohdan.

16.08 Lea Mäkipää ps (vastauspuheenvuoro): Arvoisa puhemies! Ensin on todettava,
että kukaan vielä syyskesällä ei osannut arvata, mihinkä myllerrykseen Eurooppa joutuu,
Suomi mukaan lukien. Nyt on keskiössä varsinkin Syyria ja tietysti Afganistan ja Irak, ja
sitten olemme kokeneet tämän pakolaisvirran. Minusta tuntuu, että vaikka näitä pakolaisia
ripotellaan ympäri maailmaa, niin se ei lopullista ongelmaa ratkaise.

Kysyisin ministereiltä, onko mitään toivoa näköpiirissä, että meidän päämiehemme ym-
päri Eurooppaa ja muualla tekisivät näitä toimenpiteitä, että kukin konfliktimaa saisi de-
mokraattisesti valitun parlamentin, siellä olisi demokratia, ihmisoikeus ja tasa-arvo toteu-
tuisivat, jolloin olisi niin, että kenenkään ei tarvitsisi lähteä pakolaiseksi. Tämä on var-
maan meidän kaikkien toive ja unelma, mutta niin kauan tietysti tätä humanitääristä ja
muuta apua tarvitsee antaa. Mutta tämä on minun mielestäni semmoinen suuren luokan ky-
symys, että tähän pitäisi (Puhemies koputtaa) panostaa niin meidän ministereidemme kuin
myös muiden ympäri Eurooppaa.

16.09 Olavi Ala-Nissilä kesk (vastauspuheenvuoro): Arvoisa puhemies! Todellakin ul-
kopolitiikassa on taloudellinen ulottuvuutensa, kuten sanktiot osoittavat. Ukrainan tilan-
teessa tietenkin talouden surkeus ja hallinnon heikkous tuovat lisäongelmia.
30



Pöytäkirjan asiakohta PTK 53/2015 vp
Viron entinen pääministeri Andrus Ansip on monta kertaa todennut, että karmein histo-
ria heitä opettaa. Sen takia he liittyivät Natoon ja Euroopan unioniin, mutta koskaan se ei
heille riittänyt. Se ei ole koskaan riittänyt, vaan he haluavat taloudellisesti itsenäistyä. Sen
takia Viro on pitänyt muun muassa valtionvelkansa alle 10 prosentissa bkt:stä.

Ukrainan tilanne taas osoittaa sen, että helpolla on tultu ulkopuolelta vaikuttamaan, jos
talouden tila ja hallinnon tila ovat heikkoja. Miten, arvoisat pääministeri ja ulkoministeri,
näette tämän näkymämme suuren naapurin varjossa, oli sen nimi mikä tahansa, miten näet-
te tämän taloudellisen itsenäisyyden ulottuvuuden tässä yhteydessä?

16.10 Antero Laukkanen kd (vastauspuheenvuoro): Arvoisa puhemies! Täällä on mo-
nessa ryhmäpuheenvuorossa nostettu esiin nämä kehitysyhteistyövarat. Hiljattain pidetys-
sä YK:n yleiskokouksessa Suomen leikkauslinjaa ihmeteltiin avoimesti. YK:n kokoukses-
sa julkaistiin 17 kestävän kehityksen yhteistä tavoitetta ja niiden ympärille perustettiin
useita työryhmiä, mutta Suomea ei näihin kutsuttu mukaan. Suomen ylle laitettiin häpeän
viitta. Siellä ihmeteltiin: luuleeko Suomi tosiaan, että muu maailma uskoo, että Suomi on
yhtäkkiä muuttunut niin köyhäksi, ettei sillä ole mahdollisuutta kantaa kansainvälistä vas-
tuuta maailman köyhistä? (Mika Niikko: Kannatetaan!)

Arvoisa puolustusministeri, hyvä pääministeri, me olemme budjetoineet 11 miljardia
aseiden uusimiseen ja uusien aseiden hankkimiseen. Olisiko mahdollista tästä ottaa se 50
miljoonaa ja kohdistaa uudelleen (Puhemies koputtaa) sillä tavalla, että voisimme tämän
hyvän suomalaisen kehitysyhteistyön pitää yllä?

Toinen varapuhemies Paula Risikko: Myönnän vielä kaksi debattipuheenvuoroa, edus-
taja Tuomioja ja edustaja Salolainen, sen jälkeen sitten ministereitten vastaus.

16.12 Erkki Tuomioja sd (vastauspuheenvuoro): Arvoisa rouva puhemies! Kiitän minis-
teri Soinia siitä, että hän on jatkanut edustaja Haaviston tehtävää. Tosin samalla ette jatka-
nut tätä toista erityisedustajan tehtävää, että riittää yksi sitten jatkossakin.

Kiitän myös siitä tavasta, jolla olette jatkanut yhteydenpitoa Venäjälle ja Venäjän ulko-
ministerin kanssa. Se on asiallista ja tärkeätä. Nyt olisi hyvä kuulla, minkälaisia suunnitel-
mia pääministerillä on tavata Venäjän kollega.

Ministeri Toivakka, en kyllä oikein ymmärrä tätä tapaa, jolla te yritätte maalata mustan
valkoiseksi. Te kerrotte, että Unicefille olemme kymmenes donori jatkossakin, mahdolli-
sesti. Mutta ette kertonut sitä, kuinka monta pykälää putoamme. Sanoitte, että olemme UN
Womenissä viides. Mutta ette kertonut sitä, että aikaisemmin olimme suurin. Tässä on se
ero. Kun tämmöisiä muutoksia tehdään, kuvitteleeko kukaan, etteikö sillä olisi vaikutusta
siihen, minkälaista sananvaltaa ja vaikutusvaltaa Suomi jatkossa näissä järjestöissä voi
käyttää. Kiititte Kirkon Ulkomaanavun työtä, mutta ette kertonut, kuinka paljon nyt (Pu-
hemies koputtaa) Kirkon Ulkomaanavulta leikataan.

16.13 Pertti Salolainen kok (vastauspuheenvuoro): Arvoisa puhemies! Täällä on puhut-
tu tästä Barentsin alueesta ja yleensä arktisesta yhteistyöstä. Olen samaa mieltä: se on ää-
rettömän tärkeätä.

Nyt kun nämä pakotteet ovat Venäjän suuntaan voimassa puolin ja toisin, niin tämä ark-
tinen yhteistyö saattaisi olla sellainen alue, joka ylläpitäisi sitä taloudellista aktiviteettia ja
olisi erittäin tervetullutta. Toivon, että ministerit vähän kommentoisivat, erityisesti ulko-
31



Pöytäkirjan asiakohta PTK 53/2015 vp
ministeri, joka vastikään keskusteli näistä asioista, ja ymmärtääkseni tämä asia oli vahvasti
esillä.

Sitten ihan lyhyesti sanon vielä, että minusta tämä edustaja Haaviston esille ottama ky-
symys siitä, että Suomen itsenäisyyspäiväjuhlia pitäisi viettää ulkomailla — minulla on
kokemusta tästä asiasta, että mitenkä tärkeä tämä on — maksaa aika vähän, mutta siinä on
suuri pisteitten menetys edessä.

Toinen varapuhemies Paula Risikko: Ja vielä yksi debattipuheenvuoro, edustaja Wallin
Stefan, ja ministeri Soini valmistautuu.

16.14 Stefan Wallin r (vastauspuheenvuoro): Arvoisa puhemies! Jatkan siitä, mihin
edustaja Salolainen lopetti. Tämä kysymys itsenäisyyspäivävastaanottojen peruuttamises-
ta maamme lähetystöissä ulkomailla ei ole maamme suurin ongelma, mutta sillä on sym-
boliarvoa. Sillä on merkitystä maamme verkottumiselle, Suomi-kuvalle ja myöskin oma-
kuvallemme.

Onko, arvoisa ulkoministeri, tämä asia loppuun käsitelty? Kysyin teiltä tätä samaa pari
viikkoa sitten kyselytunnilla. Vastasitte varsin ylimalkaisesti yhdellä lauseella, että tämä
on edellisen hallituksen aloittama hyvä käytäntö, joka jatkuu. Mutta ei se ihan näin ollut.
Viime kaudella muutama lähetystö vapaaehtoisesti jätti järjestämättä vastaanottoa. Nyt on
lähtenyt paimenkirje, joka kieltää tämän nimenomaisesti, ja tämä on uutta. Tämä käytäntö
jatkuu kuulemma myöskin 2016. Mutta, ministeri Soini, aiotteko kieltää vastaanottojen pi-
tämisen myöskin vuonna 2017, joka on Suomen itsenäisyyden juhlavuosi?

Toinen varapuhemies Paula Risikko: Ja sitten ministeri Soini, 3 minuuttia.

16.15 Ulkoasiainministeri Timo Soini: Arvoisa rouva puhemies! Tämä luonnehdinta,
että Suomi jotenkin kääntyisi sisäänpäin, ei pidä paikkaansa. Me olemme erittäin aktiivi-
sia.

Otetaan nyt esimerkiksi tämä arktinen alue, josta edustaja Kivelä ja varapuheenjohtaja
Salolainen puhuivat. Tällä hetkellä USA on puheenjohtaja. Keskustelin tästä asiasta ja
agendasta John Kerryn kanssa Anchoragessa Alaskassa. Me teimme erittäin tiivistä yhteis-
työtä, jotta nämä toisia seuraavat puheenjohtajuudet sidottaisiin yhteen ja siinä ei olisi tem-
poilua vaan nyt jo lähdetään varautumaan siihen Suomen puheenjohtajuuteen. Mitä ovat
painopisteet? Ympäristö, kestävä luonnonvarojen hyödyntäminen, mahdollisesti bisnek-
sen saaminen jäänmurtajakalustolle — tällaisia asioita, joista kaikki hyötyvät. Tämä sama
pätee Barentsinmereen.

Tämä sama pätee edustaja Elon kysymykseen, tekeekö Suomi yhteistyötä lähialueilla
Venäjän kanssa. Mahdollisimman paljon, kulttuuriyhteistyötä — olin jopa tässä lauantai-
na avaamassa romanssimusiikin konsertin, jossa oltiin kulttuuriyhteistyössä venäläisten
kanssa, siellä laulettiin Kalinkat ja Oi niitä aikoja ja muita. Tämä on tämmöistä arkipäivän
yhteistyötä.

Sitten jos otetaan vielä muutama käytännön asia, onko Suomi passivoitunut? Me olem-
me mukana Libyan sisäisessä eheyttämisessä, me teemme ennalta ehkäisevää työtä kon-
flikteissa, YK-viikolla me olimme todella aktiivisia. Edustaja Tuomioja tietää entisenä mi-
nisterinä, että se neljä päivää on melko tiivistä, siellä oli myös edustaja Haavisto mukana,
32



Pöytäkirjan asiakohta PTK 53/2015 vp
enkä minä sulje, edustaja Tuomioja, pois, että jos löytyy oikein hyvä toinenkin edustaja,
niin kyllähän tällainenkin nimitys tulevaisuudessa tietysti sitten mahdollinen on.

Mitä sitten tulee Ruotsi-asiaan, niin ei koskaan kannata käyttää ulkopolitiikkaa sisäpo-
litiikan lyömäaseena. Olen näistä asioista puhunut ministeri Wallströmin kanssa, ministeri
Perssonin kanssa, pääministeri on puhunut Löfvenin kanssa. Ei kannata uskoa kaikkea,
mitä Expressen kirjoittaa.

Arvoisa puhemies! Sitten muutamasta tulevaisuuden asiasta. Suomihan on mukana juu-
ri nyt MINUSMAssa Malissa, Suomi on mukana UNIFILissä Libanonissa, Suomi on mu-
kana Erbil-joukoissa, Peshmergan kouluttamisessa kurdialueella, N5:ssa, NB8:ssa Venä-
jällä, ja meille varmaan tulee lähiaikoina pyyntö siitä, jatketaanko operaatiota Afganista-
nissa. Nyt olen ollut hieman ymmärtävinäni, (Puhemies koputtaa) että ainakin siellä va-
semmalla laidalla on kovaa intoa jatkaa kaikkia operaatioita, joissa Suomi on mukana.

Toinen varapuhemies Paula Risikko: Pääministeri Sipilä, 3 minuuttia.

16.18 Pääministeri Juha Sipilä: Arvoisa rouva puhemies! Muutamiin kysymyksiin.
Edustaja Kulmuni ja Gustafsson, kysyitte tästä pakotekauden jatkosta. Tämähän päät-

tyy 31. päivä tammikuuta, ja se, että nämä pakotteet loppuisivat, edellyttää tietenkin sitä,
että Minskin sopimuksen täytäntöönpanossa ollaan merkittävästi edistytty. Niin kuin tuos-
sa todettiin aiemminkin, niin ulkopolitiikka on kestävyyslaji, ja sitä kestävyyttä täytyy täs-
säkin osoittaa. Näiden pakotteiden purkaminenhan edellyttää myös yksimielisyyttä.

Edustaja Kankaanniemi, otitte esille rauhanvälityksen. Me olemme pitäneet asiaa jatku-
vasti esillä, tarjonneet Suomen mahdollisuutta, itsekin olen Eurooppa-neuvostossa asian
nostanut esille. Esimerkiksi Syyriassa tietenkin pitäisi päästä ensin tulitaukovaiheeseen,
jolloinka sitten varsinainen rauhanvälitystyö pääsisi eteenpäin.

Edustaja Karimäki, otitte esille ilmastonmuutoskysymyksen. Kävimme Eurooppa-neu-
vostossa lyhyesti ilmastokokouksen tavoitteita ja valmistelun tilannetta läpi ja odotamme
siellä läpimurtoa esimerkiksi öljyteollisuuden suhtautumisesta ilmastonmuutokseen, ja us-
kon, että siellä päästään merkittävästi eteenpäin. Suomen omat tavoitteet ovat kunnianhi-
moiset, pyrimme omiin tavoitteisiimme etuajassa, vaikutamme myös EU:n tavoitteisiin, ja
tämä on tärkeä mahdollisuus myöskin suomalaiselle teollisuudelle ja on jatkuvasti pää-
miestapaamisissa esillä. Tiedän, että presidentti on ottanut sen esille tänä päivänä Brasilian
presidentin kanssa, ja itse otan myöskin illalla asian esille, siis suomalaisen teknologian ja
osaamisen näissä ympäristöteknologia-asioissa.

Joku edustaja väitti, että rauhanturvaamisesta ollaan vetäytymässä. Ei todellakaan ve-
täydytä rauhanturvaamisesta.

Jos oikein muistan, niin ilmatilaloukkauksia on ollut yksi kappale tänä vuonna, elikkä
sekään ei pidä paikkansa, että ne olisivat nyt lisääntyneet.

Sitten, edustaja Tuomioja, kysyitte Venäjän-kollegani tapaamisesta. Olen keskustellut
hänen kanssaan puhelimessa ja tutustunut sitä kautta kollegaani. Kuten kaikki hyvin tiedät-
te, EU-politiikka asettaa rajoituksia tähän. Vain harvat EU-pääministerit ovat Venäjällä
käyneet, mutta uskon, että sopiva yhteys myöskin tälle tapaamiselle järjestyy.

Toinen varapuhemies Paula Risikko: Sitten vielä ministeri Toivakka, 3 minuuttia.
33



Pöytäkirjan asiakohta PTK 53/2015 vp
16.21 Ulkomaankauppa- ja kehitysministeri Lenita Toivakka: Arvoisa rouva puhe-
mies! Hyvät edustajat! Täytyy ihan sanoa tässä alkuun, että on ihan selvää, että nämä ke-
hitysyhteistyöleikkaukset ovat vaikeita toteuttaa tässä tilanteessa, mutta ne ovat välttämät-
tömiä. Me kaikki tiedämme, mistä ne johtuvat, taloudellisista syistä, ja ne on nyt vietävä
eteenpäin. Mutta on kuitenkin muistettava, että ensi vuonnakin me käytämme 713 miljoo-
naa tässä vaiheessa kehitysyhteistyöhön, ja tietenkin jos humanitäärisia tarpeita syntyy, me
yritämme hakea koko ajan lisää, niin kuin teemme tälläkin hetkellä.

On hyvä myös muistaa, että Suomen taso on OECD-maiden keskitasoa eli olemme noin
Saksan ja Ranskan kanssa samalla tasolla. Toki emme ole sillä tasolla kuin muut Pohjois-
maat, niin kuin emme oikeastaan ole olleet kovinkaan montaa kertaa.

Mutta selvää on nyt, että kun rahaa on vähemmän, niin on mietittävä, miten sitä käyte-
tään. Jokainen euro on käytettävä tarkkaan, ja sitä työtä meillä tehdään nyt ulkoministeri-
össä ja varmasti kaikissa järjestöissä.

Teidän kannattaa, esimerkiksi edustaja Tuomioja, lukea tarkkaan se Ritva Reinikan ra-
portti, jossa kerrotaan arvioita Suomen kehitysyhteistyöstä, siitä, mikä siinä on hyvää. Sii-
nä on valtavan paljon hyvää, juuri tämä meidän kansalaisjärjestötoimintamme, mutta siel-
lä on paljon kehitettävää. Se on sirpaleista. Meitä on arvosteltu siitä, että olemme vähän
mukana kaikessa, kun sen sijaan kohdentaisimme selkeämmin painopisteen työhömme
vaikuttavammin, ja sitä kautta saamme varmasti myös enemmän sananvaltaa esimerkiksi
erilaisissa YK-järjestöissä. Näin me teemme nyt, kohdistamme yleisrahoitusta tiettyihin
järjestöihin, ja olemme hankkeiden kautta mukana muussa tärkeässä työssä.

Toinen asia, jonka haluan nostaa esille, on aivan globaali trendi. Siitä puhuttiin New
Yorkissa kestävän kehityksen kokouksessa, ja se on se, että yksityisen sektorin on tultava
mukaan kehitysyhteistyöhön. Me emme yksinkertaisesti selviä näistä kriiseistä ja haasteis-
ta, köyhyydestä, luonnonkatastrofeista, mitä maailmalla on, ilman että yksityinen sektori
on mukana esimerkiksi rakentamassa kestävällä tavalla energiaa, kuten Finnfund tällä het-
kellä Jordaniassa luo aurinkovoimakenttiä. Näitä esimerkkejä löytyy paljon.

Samoin muistelen, että kehityspoliittinen toimikunta on edellyttänyt, että yksityisen sek-
torin on oltava vahvemmin mukana kehitysyhteistyössä luomassa työpaikkoja. Tämä on
myös meidän pitkäaikaisten kumppanimaidemme toive esimerkiksi Afrikassa: tuokaa tän-
ne työpaikkoja, tuokaa investointeja, ettei ihmisten tarvitse lähteä täältä pakoon paremman
elämän toivossa.

Tämä paremman elämän toivo näkyi myös Jordaniassa. Ihmiset ovat siellä menettämäs-
sä toivonsa, he ovat näköalattomuuden edessä, ja nyt, kun esimerkiksi ensi viikolla menen
EU-kehitysministerien kokoukseen, aion tämän viestin viedä. EU-maiden on vahvemmin
puututtava siihen asiaan, että me autamme ihmisiä siellä lähtömaissa, koska kehitysyhteis-
työn tekijöiden arvioiden mukaan oletetaan, että sieltä lähtee vielä valtava muuttoliike liik-
keelle, jos apua, toivoa ei pystytä luomaan sinne lähtömaihin. Sitä Suomi on sinne viemäs-
sä, ja näin teemme jatkossakin.

Venäjästä vielä lyhyesti: Talouskomissio on toiminut nyt Ukrainan kriisin aikana työ-
ryhmätasolla, ja varapuheenjohtajatasolla on kaksi kertaa kokoonnuttu ja vielä tämän vuo-
den aikana kokoonnutaan kolmannen kerran. Minut on juuri nimitetty talouskomission pu-
heenjohtajaksi, ja luonnollisesti tulemme käymään keskusteluja siitä, miten talouskomis-
sio sitten jatkossa tällä tasolla kokoontuu. Mutta Venäjän ja Suomen välistä kauppaa edis-
tetään, se on aivan selvää. Venäjä on meille tärkeä kauppakumppani.
34



Pöytäkirjan asiakohta PTK 53/2015 vp
Toinen varapuhemies Paula Risikko: Sitten mennään puhujalistaan, ja kuten aikaisem-
min ilmoitin, voidaan ottaa puheenvuoroja myös toisenlaisessa järjestyksessä kuin missä
on pyydetty. Koska täällä oli muutamia sellaisia henkilöitä, joilla jäi debatissa puheenvuo-
ro käyttämättä, niin painotan heitä, mutta kuitenkin edustaja Elo voi aloittaa. — Olkaa hy-
vä.

16.25 Simon Elo ps: Arvoisa rouva puhemies! Geopoliittisen kädenväännön sijaan voi-
mavarat pitäisi keskittää yhteistä vihollista vastaan. Syyrian ja Irakin maaperältä löytyy pi-
meyden ydin, jonka voimat ovat osaltaan lähteneet kohti Eurooppaa.

Tosiasioiden tunnustaminen on viisauden alku. Isisin kaltainen järjestö voidaan tuhota
vain lähettämällä kansainväliset joukot — mihin ei ole poliittista tahtoa — tai liittoutumal-
la Syyrian presidentti Bashar al-Assadin hallinnon kanssa. Syyriassa on käynnissä diplo-
maattinen näytelmä, jossa jokaisen maan osana on näytellä jossain määrin tietämätöntä.
Todellisuus lienee, että Yhdysvallat on jo pidemmän aikaa tiennyt tai hiljaisesti hyväksy-
nyt Venäjän toimet Syyriassa. Tärkeintä on, että joku taistelee ääri-islamisteja vastaan,
eikä se, kuka taistelee ääri-islamisteja vastaan. Euroopalla on turvallisuuspoliittinen vas-
tuu ottaa lähialueidensa tilanne hallintaan. Näin ollen länsimaiden on määrätietoisesti tu-
hottava Isis.

Al-Assad on kiistanalainen johtaja. On syytä epäillä, että hänen hallintonsa on tehnyt so-
tarikoksia. Syyrian kansa on joutunut kärsimään, eikä mikään ratkaisu tuota heidän tilan-
teeseensa nopeaa helpotusta. Kukaan ei Lähi-idässä toimi täysin puhtain paperein, mutta
tosiasia on, että vain Syyrian nykyhallinnolla on riittävää sotilaallista kykyä ja halua tuho-
ta ja haastaa Isis.

Isisin raakalaismaista toimintaa voi niin sanottua natsikorttia pelkäämättä verrata natsi-
Saksan hirmutekoihin. Moderni historia ei tunne toista organisaatiota, joka pyrkisi niin jär-
jestelmällisesti naisten ja eri uskontoa edustavien perusihmisoikeuksien tuhoamiseen. Or-
jamarkkinat, ruoskinnat, raiskaukset, teloitukset, silmittömät silpomiset, pakkokäännyttä-
miset. Kaiken tämän tiedämme lähinnä niiden urheiden ihmisten ansiosta, jotka auttavat
Isisin uhreja pääsemään turvaan pakolaisleireille. Epämiellyttävä totuus onkin, että vihol-
lisemme vihollinen on ystävämme. Aikoinaan kapitalistinen länsi liittoutui kommunisti-
sen idän kanssa natsien pahuutta vastaan. Tänä päivänä kapitalistisen lännen on liittoudut-
tava maltillisten islamilaisten maiden kanssa Isisin pahuutta vastaan. Pölyn laskeuduttua
Syyrian kansan on saatava vastineeksi merkittäviä poliittisia uudistuksia.

Ääri-islamistien uhkaa vastaan myös Suomen pitää ryhtyä lainsäädännöllisiin toimiin.
Terrorismirikosten rangaistavuutta täytyy laajentaa ja kouluttautuminen terrorismirikok-
sen tekemistä varten on säädettävä rangaistavaksi teoksi. Lisäksi terrorisminrahoittamis-
säädökset on laajennettava koskemaan varojen keräämistä tai antamista terroristiryhmälle
tai toisen terrorismirikoksen tekemiseen. Todistetusti islamistien rinnalla taistelleiden ul-
komaalaisten maahanpääsy on estettävä yleisen järjestyksen ja turvallisuuden vaarantami-
sen nojalla.

Useat Euroopan maat ovat kieltäneet terroristikoulutuksen saaneiden ulkomaalaisten
maahanpääsyn tai karkottaneet heidät maasta. Henkilökohtaisesti olen sitä mieltä, että
Suomen kansalaisuuslakia on muutettava siten, että se mahdollistaa kansallisen turvalli-
suuden vaarantavien henkilöiden kansalaisuuden menettämisen. Tällaisia tapauksia ovat
esimerkiksi todistetusti terroristikoulutuksen saaneet. Näin toimitaan esimerkiksi Isossa-
Britanniassa, joka on tunnustettu länsimainen oikeusvaltio.
35



Pöytäkirjan asiakohta PTK 53/2015 vp
Arvoisa rouva puhemies! Tällainen tilanne, missä maailma tällä hetkellä on, vaatii poik-
keuksellisia toimia aivan samalla tavalla kuin toisen maailmansodan aikainen tilanne vaati
länneltä poikkeuksellisia toimia. Tarvitaan epäpyhä allianssi.

16.30 Katri Kulmuni kesk: Arvoisa rouva puhemies! Ulkopolitiikassahan tärkeää on pit-
kän tähtäimen ajattelu ja johdonmukaisuus. Vaikka monilla politiikan aloilla olisimme jyr-
kästi eri mieltä asioista, niin ulkopolitiikassa on aina pyritty yhtenäisyyteen. Keskeistä
Suomen pitkälle linjalle ulkopolitiikassa ovatkin olleet hyvät kahdenväliset suhteet naapu-
rimaihin ja toisaalta myös vahva monenkeskinen yhteistyö.

Pieni maa tarvitsee kahdenvälisiä suhteita voidakseen edes jotenkin vaikuttaa omaan
asemaansa maailmassa. Olemme pyrkineet käytännönläheiseen yhteistyöhön, jossa kes-
keistä ovat olleet arvot, kuten demokratia, ihmisoikeudet, oikeusvaltio, rauha, tasa-arvo ja
kansainvälinen vakaus.

Toisaalta taas olemme vahvasti mukana monissa monenkeskisissä järjestöissä: olemme
YK:ssa, EU:ssa ja olemme Pohjoismaa. Näistä viiteryhmistä tietenkin EU yhteisen ulko- ja
turvallisuuspolitiikan kautta määrittää nykyään myös Suomen kantaa monissa yksittäisis-
säkin kysymyksissä ja tilanteissa. Mutta EU:n selän taakse ei kuitenkaan saisi mennä tai
minkään viiteryhmän varjolla heikentää omaa kahdenvälistä ulkopolitiikkaa.

Kahdenvälisissä suhteissa historiallisesti kriittisin on ollut tietenkin suhteemme Venä-
jään. Ei tarvitse itänaapuria liehitellä, mutta sitä kohtaan tunnettu pragmaattinen yhteistyö-
tarve on kyllä säilytettävä. Ja kuten niin usein on sanottu, niin kun maantiedettä ei voi
muuttaa, on Venäjän kanssa vain elettävä. Eikä pidä ummistaa silmiä myöskään niiltä on-
gelmilta, mitä Venäjän yhteiskuntaan sisältyy. Kansalaisvapaudet eivät monilta osin toteu-
du, demokraattisesta puoluejärjestelmästä ollaan vielä kaukana, ja näistä pitää pystyä pu-
humaan. Mutta ei ulkopolitiikkamme keihäänkärki voi olla se, että testaamme ystävyyttä
itänaapuriin. Parhaiten eurooppalaisten arvojen edistäminen Venäjällä tai muissa yhteis-
työmaissa tapahtuu silloin, kun meillä on niihin toimiva yhteys.

Yhteistyössä ja kahdenvälisissä suhteissa pitää muistaa tietenkin, että se ei koske pelkäs-
tään korkeita virkamiehiä tai politiikkoja vaan myös yksilötason suhteilla, lähialueyhteis-
työllä, kauppasuhteilla, kulttuurivaihdolla, mahdollisesti kaikilla yhteistyömuodoilla on
erittäin suurta merkitystä, kun kansainvälisessä politiikassa syntyy jännitteitä.

Arvoisa puhemies! Tänäänkin olemme puhuneet paljon Suomen roolista kehityspolitii-
kan puolestapuhujana, ja sitä on koettu jotenkin heikennetyn, kun kehitysyhteistyöhön
kohdistuu leikkauksia. Se on valitettavaa, mutta silti tavoite pitkällä tähtäimellä on edel-
leen siellä 0,7 prosentissa.

Entäpä sitten globaaleissa luonnonvarojen riittävyyteen liittyvissä kysymyksissä? Nämä
ovat ulkopolitiikan nykypäivää, ovat ehkä toisaalta aina olleet. Me sijaitsemme varsin re-
surssirikkaalla alueella, ja kyllä monet maailman konflikteista enenevässä määrin syntyvät
luonnonvarojen riittävyydestä ja niiden uhkakuvista. Ainoastaan kestävällä luonnonvaro-
jen käytöllä, myös globaalisti, pystytään näihin vastaamaan, ja resurssiviisaudesta tulee
kyllä yksi ulkopolitiikan osa.

Ei puutu siis ulkopoliittista haastetta tämän päivän maailmasta. Turvallisuustilanne Itä-
meren ympäristössä on heikentynyt, ja se on tunnustettu. Se on tuonut kyllä myös keskus-
teluun aivan uuden turvallisuuspoliittisen sävyn. Sodat Syyriassa ja Ukrainassa ovat lähel-
lä, ne koskettavat meitä. Tai entäpä kaikki ne muut kriisit, joihin median aika ei ehdi pu-
reutua? Ja ne uudet uhkakuvat — tietosodankäynti ja kyberturvallisuus ovat myös asioita,
36



Pöytäkirjan asiakohta PTK 53/2015 vp
joihin meidän pitäisi pystyä vastaamaan. Keskinäisriippuvuus tietenkin pakottaa meidät
toimimaan yhdessä, ja esimerkiksi taistelu Isistä vastaan Lähi-idässä kyllä saa toimijat ryh-
mittymään yhteisrintamaan aivan uudella tavalla.

Hallitusohjelmankin mukaan ulko- ja turvallisuuspolitiikan tavoitteena on vahvistaa
Suomen kansainvälistä asemaa, turvata maamme itsenäisyys ja alueellinen koskematto-
muus sekä parantaa suomalaisten turvallisuutta ja hyvinvointia. Ja turvallisuuspolitiikassa
lähdemme edelleen siitä, että Suomi on sotilaallisesti liittoutumaton maa. Uskon, että täl-
laisella (Puhemies koputtaa) ulkopolitiikan pitkällä linjalla on mahdollisuuksia myös jat-
kossa, kunhan olemme siitä kiinnostuneita ja keskustelemme siitä. — Kiitos.

16.36 Sofia Vikman kok: Arvoisa rouva puhemies! Suomen eduskunta käy ajankohtais-
keskustelua ulkopolitiikasta vuonna 2015. Merkillinen sattuma on se, että alussa keskus-
telleiden asianomaisten ministerien lisäksi kaikki eduskuntaryhmien ryhmäpuhujat ovat
miehiä. Puolueiden tekemien valintojen vuoksi ensimmäinen nainen taisi keskustelussa
saada puheenvuoron vasta kun keskustelua oli käyty lähes puolitoista tuntia. On ihan ai-
heellista kysyä, onko tämä puolueiden itsensä rakentama ulkopolitiikan keskustelijoiden
asetelma nykypäivää saati itse asian kannalta Suomelle eduksi.

Arvoisa puhemies! Ulko- ja turvallisuuspoliittinen toimintaympäristö on muuttunut no-
peasti. Vielä muutama vuosi sitten monet julistivat sodan uhan kadonneen Euroopasta. Va-
litettavasti olemme ensin Georgiassa ja myöhemmin Ukrainassa joutuneet toteamaan tuon
ilon ennenaikaiseksi. Voimapolitiikka ja itsenäisen valtion suvereniteetin loukkaaminen
ovat tehneet Venäjän keinovalikoimaan näyttävän paluun. Venäjä on myös useaan ottee-
seen loukannut Itämeren valtioiden ilmatiloja ja siten osoittanut Itämeren olevan sille stra-
tegisesti merkittävä. Moni suomalainen on ymmärrettävästi huolissaan. Meidän on työs-
kenneltävä sen eteen, että Venäjä palaa kunnioittamaan eurooppalaisen turvallisuuden pe-
riaatteita.

Suomen on otettava Euroopan ja Itämeren alueen kiristynyt turvallisuustilanne huo-
mioon. Meidän on harjoitettava aktiivista ulkopolitiikkaa, vahvistettava maamme uskotta-
vaa puolustuskykyä ja tiivistettävä kansainvälistä turvallisuus- ja puolustuspoliittista yh-
teistyötämme. Kun haluamme rauhaa, on jatkuvasti varauduttava puolustamaan niin uskot-
tavasti, ettei kenenkään kannata hyökätä.

Uskottavan puolustuskyvyn turvaaminen edellyttää riittäviä resursseja. Puolustusvoi-
mauudistus on nyt saatu päätökseen, se oli tarpeellinen uudistus Puolustusvoimien raken-
teen ja koon modernisoimiseksi. Samaan aikaan kuitenkin puolustusmenoihin kohdistui
ankara ja vaikea säästökuuri. Puolustusvoimat on jo oman osansa säästötalkoissa näin teh-
nyt, nyt tehtävämme on huolehtia siitä, että uskottava puolustuskyky säilyy. Hallitus ko-
rottaa puolustusmäärärahoja, ja lisäksi ryhdytään toimiin meri- ja ilmavoimien vanhene-
van kaluston korvaamiseksi. Suomen on varauduttava myös uudentyyppisiin uhkiin, kuten
terrorismiin, tietoverkkohyökkäyksiin ja hybridisodankäyntiin. Myös esimerkiksi infor-
maatiosota ja propaganda ovat suuria haasteita Suomen turvallisuudelle.

Arvoisa puhemies! Turvallisuuden vahvistamiseksi tarvitaan lisäksi nykyistä tiiviimpää
kansainvälistä yhteistyötä. Puolustusyhteistyötä on tiivistettävä niin Ruotsin, EU:n kuin
Natonkin kanssa. Kokoomus on ollut johdonmukaisesti sitä mieltä, että Nato-jäsenyys
vahvistaisi Suomen turvallisuutta ja nostaisi merkittävästi kynnystä loukata Suomen alu-
eellista koskemattomuutta. Meillä ei ole kestäviä perusteita sille, että Suomi vapaaehtoi-
37



Pöytäkirjan asiakohta PTK 53/2015 vp
sesti jättäytyy Naton turvatakuiden ulkopuolelle. Georgian sota ja Ukrainan konflikti ovat
alleviivanneet sitä, että Naton turvatakuut suojaavat vain jäseniä.

Edustaja Heinäluomalle ja edustaja Haglundille aiempaan debattiin viitaten on syytä to-
deta, että muutos edellisen hallituksen ehdottomaan Nato-kirjaukseen on nyt tällä hallituk-
sella se, että jäsenyyttä ei hallitusohjelmassa suljeta pois. Hallitus laatii ulko- ja turvalli-
suuspoliittisen selonteon, minkä yhteydessä selvitetään mahdollisen Nato-jäsenyyden vai-
kutukset Suomelle. Suomen Nato-jäsenyydellä on oltava kansan enemmistön tuki. Siksi on
välttämätöntä, että avointa ja perusteellista keskustelua eri vaihtoehdoista käydään. Hys-
syttely tai pelottelu eivät kuulu tähän päivään tai avoimeen yhteiskuntaan. Myös puolus-
tuspolitiikassa tosiasiat on tunnustettava. Uskottava puolustus on Suomen paras turva,
mutta yksin ei pidä jättäytyä. Puolustuksemme on oltava niin uskottava, ettei hyökkäämi-
nen kannata. Naton turvatakuut ovat osaltaan tässä avuksi.

16.41 Eero Heinäluoma sd (vastauspuheenvuoro): Arvoisa puhemies! Ensinnä tähän
Nato-asiaan. Palaan siihen, että on suuri merkitys sillä, että Suomen kaltaisessa pienessä
maassa voi olla tästä peruslinjasta suuri yhteisymmärrys ja että tämä linja ei vaihdu aina
sen mukaan, kuka on hallituksessa. Se edellyttää parlamentaarista valmistelua silloin, kun
tehdään näitä isoja ratkaisuja ja ulko- ja turvallisuuspolitiikan selontekoja.

Jotta tämä valmistelu voi tapahtua niin, että hallitus ja oppositio ovat samalla viivalla, on
tärkeää, että noudatetaan tätä hyväksi koettua seurantaryhmämenettelyä, jossa ollaan sa-
man pöydän ääressä, jaetaan sama tieto ja voidaan avoimesti keskustella sen tiedon johto-
päätöksistä. Tämä on tuottanut Suomessa erittäin vahvan yhteisen ajattelun, ja se on tar-
koittanut sitä, että linja ei ole muuttunut. Tämä linja on ollut presidentinvaihdoksista riip-
pumatta sama, ja tämä linja on ollut suurena linjana myös hallituksenvaihdoksista riippu-
matta sama.

Itse en näe, että nykyhallituksen turvallisuuspoliittisen linjan ja edellisen linjan välillä
olisi mitään eroa. Nykyhallitus sanoo, että Suomi on sotilasliittoihin kuulumaton maa, ja
edellinen hallitus laittoi siihen vielä perään virkkeen, että ei valmistella Nato-jäsenyyttä.
Mutta ei kai tämäkään hallitus ole valmistelemassa Nato-jäsenyyttä vaan jatkaa tältä osin
edellistä linjausta. Mitä tulevaisuuteen tulee, niin tärkeätä on, että tämä yhteinen keskuste-
lu säilyy.

Presidentti Niinistö lauantain Ykkösaamussa puuttui samaan teemaan tavalla, joka mie-
lestäni ansaitsee huomion myös täällä eduskunnassa. Hänhän sanoi tämän saman asian
niin, että on tärkeätä, että hallitus ja oppositio kohtaavat toisensa ja että olemme tietoisia
toistemme ajatuksista ja että sitä kautta voi syntyä kansallinen yhteisymmärrys. Se oli mer-
kittävä puheenvuoro, ja uskon, että sekin puoltaa tämän selonteon seurantaryhmän asetta-
mista. Ja toivon, että eduskunnassa voisi tästä vallita laaja yhteisymmärrys, joka myös an-
taisi sitten turvan sille, että suomalaiset voivat luottaa, että tätä hoidetaan yli puoluerajojen
vastuullisella tavalla.

16.43 Aila Paloniemi kesk: Arvoisa rouva puhemies! Kehityspolitiikka on olennainen
osa Suomen ulko- ja turvallisuuspolitiikkaa. Myös kehityspolitiikka muuttuu maailman
mukana. Kehitysmaat eivät halua olla ikuisesti riippuvaisia ulkomaisesta avusta, vaan ne
haluavat kehittää hallintoaan, yhteiskuntiaan ja palveluitaan ja tulla jossain vaiheessa toi-
meen omilla tuloillaan.
38



Pöytäkirjan asiakohta PTK 53/2015 vp
Nojaudumme kehityspolitiikassamme YK:ssa hyväksyttyihin kestävän kehityksen ta-
voitteisiin. Painopisteemme ovat tyttöjen ja naisten oikeudet, kehitysmaiden talouden ke-
hittäminen säällisten työpaikkojen ja hyvinvoinnin parantamiseksi, hyvä hallinto ja kestä-
vät ratkaisut polttaviin globaaleihin ongelmiin, kuten energia-, ruokaturva- ja vesihuolto-
kysymyksiin.

Koska meillä on nyt osoittaa vähemmän rahaa ja resursseja kehitysyhteistyöhön, on
mielestäni järkevää kohdentaa ne tarkemmin tavoitteiden onnistumiseksi. Pienetkin tuki-
panokset voivat johtaa merkittäviin kehitysvaikutuksiin, kun ne sijoitetaan vaikkapa de-
mokratian vahvistamiseen taikka monenmoiseen koulutukseen ja neuvonantoon vaikkapa
veronkantojärjestelmien luomisessa, kuten me tällä hetkellä teemmekin. Nimenomaan
osaamispääomaa ja kantokykyä on vahvistettava kehitysmaissa sen sijaan, että tekisimme
työtä pelkästään jonkin toiminnan toteuttamiseen pitkän ajanjakson aikana kehitysmaan
puolesta. Sekin on tärkeää, mutta se ei voi olla ainoa asia.

Finnfund on joissakin järjestöissä ja oppositiossakin otettu kehitysyhteistyöleikkausten
maalitauluksi. Mielestäni vastakkainasettelu ei johda mihinkään, mutta yhteistyön kehittä-
minen sen sijaan johtaa. Maailmanlaajuisesti on tiedostettu, että yrityksiä tarvitaan kehi-
tysyhteistyössä. Muun muassa viime kesän Addis Abeban YK-kokouksessa korostettiin
nimenomaan yritysten saamista mukaan niihin investointeihin, joita kehitystavoitteiden
saavuttaminen edellyttää.

Muissa Pohjoismaissa, Euroopassa ja myös muualla maailmassa Finnfundia vastaavien
organisaatioiden resurssit ovat huomattavasti suuremmat kuin Finnfundilla Suomessa ja
niitä on lisätty koko ajan. Finnfundin painopisteitä ovat uusiutuva energia, ruokaturva ja
kestävä metsätalous, kaikki kestävän kehityksen ja ilmastonmuutoksen hillitsemisen kan-
nalta aivan avainasioita.

Finnfundin rahoittamissa hankkeissa aurinkopaneeli tai tuuliturbiini tuottaa sähköä kes-
kimäärin noin kaksi kertaa niin paljon kuin vastaava turbiini tuottaa Euroopassa ja päästö-
vähennykset ovat kolmin-, nelinkertaisia. Samalla hankkeet luovat vientimahdollisuuksia
niille suomalaisyrityksille, joilla on tarjottavana kilpailukykyistä teknologiaa. Tässä ei pi-
täisi olla mitään väärää.

Finnfundin sijoitukset tuottavat merkittävän määrän vero- ja muita maksutuloja hank-
keiden kohdemaihin. Vuonna 2014 Finnfundin suoraan tai välillisesti rahastojen kautta ra-
hoittamat yritykset maksoivat veroja ja muita maksuja toimintamaihinsa noin 434 miljoo-
naa euroa.

Finnfundilla ja kehitysjärjestöillä, jotka ovat myös ehdottomasti erittäin tärkeitä näistä
leikkauksista huolimatta, on samat päämäärät, mutta niihin pyritään eri keinoin. Molempia
tarvitaan ehdottomasti. Finnfundin rahoittamissa hankkeissa yritysten osaaminen ja resurs-
sit valjastetaan kehityksen käyttöön.

Kehitys tarvitsee ihan oikeasti yrityksiä. YK:n arvion mukaan juuri hyväksyttyjen uu-
sien kehitystavoitteiden toteuttaminen, mukaan lukien köyhyyden poistaminen vuoteen
2030 mennessä, edellyttää 2,5 biljoonan US-dollarin panostuksen. Tavoitteita ei saavuteta
pelkällä lahja-avulla; sitä ei yksinkertaisesti ole tulossa tarpeeksi. Kehitykseen tarvitaan ta-
louskasvua. Tutkimusten mukaan 10 prosentin nousu kehitysrahoituksessa lisää matalan
tulotason maissa kasvua 1,3 prosentilla. Kasvu ja kestävä yritystoiminta puolestaan luovat
verotuloja, joilla kehitysmaiden julkinen sektori voi alkaa tuottaa väestön tarvitsemia ter-
veys-, sosiaali- ja koulutuspalveluja — apuriippuvuus vähenee.
39



Pöytäkirjan asiakohta PTK 53/2015 vp
Arvoisa puhemies! Työ on paras tie ulos köyhyydestä. Pelkästään väestönkasvuun vas-
taamiseksi tulee Maailmanpankin mukaan luoda vuoteen 2020 mennessä 600 miljoonaa
uutta työpaikkaa maailmanlaajuisesti. Yksityinen sektori tarjoaa 90 prosenttia työpaikois-
ta kehitysmaissa. Eli Finnfund ja muut kehitysrahoittajat vipuavat yksityistä rahaa mukaan
kehitykseen, ja siinä mielessä Finnfund on erittäin tärkeä työväline tässä Suomen kehitys-
politiikassa. Mutta tämä ei tarkoita sitä, etteikö järjestöjen työtä pitäisi arvostaa. Arvostan
erittäin paljon järjestöjen tekemää työtä, ja toivonkin, että tämä on nyt vain välivaihe ja
päästään eteenpäin ja voidaan tulevina vuosina rahoittaa myös perinteistä kehitysyhteis-
työtä ja erittäin arvokasta työtä tekeviä järjestöjä. Toivon, että tästä notkosta päästään jo-
tenkin säällisesti yli.

Toinen varapuhemies Paula Risikko: Ehdimme ottaa vielä, ennen kuin kolme tuntia on
kulunut, kolme puheenvuoroa, ja he ovat siis edustaja Mäkipää, edustaja Mikkonen ja
edustaja Huovinen. Täällä tulee näitä naispuheenvuoroja nyt tähän loppuun, niitähän täällä
peräänkuulutettiin.

16.49 Lea Mäkipää ps: Arvoisa puhemies! Suomi ei ole enää turvalliselta tuntuva lintu-
koto, vaan olemme joutuneet keskelle maailman myllerrystä. Meneillään on humanitaari-
nen kriisi, jota on sanottu suurimmaksi sitten toisen maailmansodan. Ukrainan ja Syyrian
kriisit ovat koskettaneet koko maailmaa ja etenkin Eurooppaa. Tilannetta ei helpota yhtään
se, että Venäjä, Yhdysvallat ja Eurooppa ovat ehkä hieman erimielisiä kriisin ratkaisuta-
voista.

Maamme talouden tilanne on huono, ja talouspakotteiden negatiivinen vaikutus on huo-
lestuttava. Viime vuonna Suomen tavaravienti Venäjälle laski Tullin tilastojen mukaan
noin 4,6 miljardia ja tuonti yli 8 miljardia euroa. Tammi—kesäkuussa tänä vuonna Suo-
men Venäjän-viennin arvo jäi 33 prosenttia edellisvuotta pienemmäksi.

Talouspakotteissa olemme yhteisessä EU-rintamassa, mutta olisi tärkeää, että EU:ssa
otettaisiin huomioon Suomen asema Venäjän rajanaapurina ja kauppakumppanina. Erityi-
sesti EU-pakotteet ovat vaikuttaneet maamme elintarviketuotannon vientiin, joidenkin las-
kelmien mukaan jopa satoja miljoonia, sekä matkailu- ja rakennusalaan myös.

Erittäin tärkeää olisikin kahdenkeskinen vuoropuhelu maittemme välillä. Suomelle on
tärkeää säilyttää Venäjän kanssa yhteistyö mahdollisesti tulevilla arktisen alueen hankkeil-
la, myös laivanrakennus- ja rakennusaloilla. Venäjällä on kasvun mahdollisuudet, mikäli
maan talous pääsee nousemaan. Hyviä kahdenkeskisiä avauksia ovat olleet tekemässä ai-
kaisemmat presidentit ja nyt syksyllä presidentti Niinistö ja ulkoministeri Soini.

Euroopan laajuinen kansainvaellus on koetellut myös Suomea. Maamme talous ei kestä
ennustettua turvapaikanhakijamäärää, joten olisi tärkeä saada ratkaistua kokonaisvaltaises-
ti pakolaistilanne. Ihmisiä siirtelemällä ongelmat eivät ratkea lopullisesti vaan ne siirtyvät
paikasta toiseen. Kaikkien osapuolten tulisi yhteistyössä olla etsimässä poliittista ratkai-
sua, jonka päämääränä on rauha eri konfliktimaissa. Tämä tarkoittaa demokraattista järjes-
telmää, jonka seurauksena ihmisoikeudet, tasa-arvo ja kaikki muut toteutuvat. Rauhan
myötä ihmiset saisivat jäädä kotimaahansa.

Sen lisäksi, että kehitämme taloudellisin keinoin avun vaikuttavuutta ja olemme muka-
na YK:n operaatioissa, Suomen on oltava vahvasti mukana etsimässä poliittista ratkaisua
yhteistyössä kaikkien osapuolten kanssa. Pienen Suomemme asema on kansainvälisessä
40



Pöytäkirjan asiakohta PTK 53/2015 vp
kriisinhallinnassa ja humanitaarisessa avunannossa suuri. Kaikista näkökulmistamme kan-
namme vastuuta tässä vaikeassa tilanteessa oman kantokykymme rajoilla.

Arvoisa puhemies! Syyria on tänään tavallansa keskiössä, samoin Afganistan, Irak ja
monet Afrikan maat. Me tiedämme, että Syyrian humanitaarinen tilanne on heikko ja avun
saaminen perille on vaikeaa. Naapurimaiden pakolaisleireillä on yli 4 miljoonaa syyrialais-
ta, joita konfliktin pitkittyminen ja avun riittämättömyys ajavat yrityksiin siirtyä Euroop-
paan, joka kärsii jo hallitsemattomasta siirtolaistulvasta.

Venäjä aloitti ilmaiskut Syyriassa syyskuun lopussa ja aikoo suunnata Isiliä ja muita ter-
roristijärjestöjä vastaan.

YK:n ja EU:n läheinen ja aktiivinen yhteistyö on erityisen tärkeää rauhanomaisen rat-
kaisun syntymiseksi. Mihin tämä kaikki johtaa, jos siinä ei onnistuta?

Arvoisa puhemies! Lopuksi: Kaiken tämän kansainvälisen yhteistyön rinnalla on myös
tärkeää, että vahvistetaan Suomen itsenäistä puolustusta ja sisäistä kriisinhallintaa. Tällai-
sessa Euroopan kriisissä Suomi ei saa olla helposti haavoittuva, ja vaikka pohjoismaisesta
yhteistyöstä Ruotsin kanssa keskustellaan ja sitä puuhastellaan, tavoitteena pitää olla kan-
sallisen puolustuksen vahvistaminen ja oman maan etu. Meillä pitää olla uskottava turval-
lisuuspolitiikka, jossa on mukana muun muassa kyberpuolustus, sekä keskustelua myös
strategisista suorituskykyhankkeista. Meidän on loppujen lopuksi pidettävä huolta omasta
puolustus- ja turvallisuuspolitiikastamme. Kukaan ei tule meidän avuksemme.

Toinen varapuhemies Paula Risikko: Seuraavaksi edustaja Mikkonen. — Koska täällä
on tullut yleisön pyynnöstä niin paljon toivomuksia, että saisitte puhua tämän listan lop-
puun — ne, jotka paikalla ovat — niin tehdään nyt poikkeus äskeiseen päätökseeni. Elikkä
nyt on edustaja Mikkonen, ja mennään sitten listan mukaan. Täällä näyttää olevan jonkin
verran poiskin väkeä, niin että minä uskon, että tämä saadaan kyllä aika nopsasti eteen-
päin. Mehän olimme sopineet, että tämä on kolmetuntinen, eli pikkuisen venähtää. Mutta ei
todennäköisesti haittaa mitään. — Olkaa hyvä, edustaja Mikkonen.

16.54 Krista Mikkonen vihr: Arvoisa rouva puhemies! Lapsena minulle kerrottiin jut-
tua, että aina kun perhonen räpsäyttää siipiään Kiinassa, niin meillä kaatuu puu myrskyssä.
Vaikka syy—seuraus-suhteet eivät ole näin yksinkertaiset, niin tarina on joka päivä yhä
enemmän totta. Me olemme koko ajan enemmän riippuvaisia siitä, mitä muualla päin maa-
ilmaa tapahtuu.

Maailman kriisit eivät tunne valtioiden rajoja. Ilmastonmuutos koskettaa koko maapal-
loa, luonnonvarojen hupeneminen ja luonnon monimuotoisuuden väheneminen tapahtuu
kaikkialla. Sodat ja terrorismi pakottavat ihmiset jättämään kotinsa ja pakolaisvirrat leviä-
vät ympäri maailmaa. Talouden keskinäisriippuvaisuuden vuoksi ongelmat yhdessä maas-
sa vaikuttavat nopeasti kaikkiin.

Yhteisten ongelmien ratkaisemiseksi tarvitaan kansainvälistä yhteistyötä. Tänään sitä
tarvitaan enemmän kuin ennen, huomenna vielä enemmän. Nyt ei ole aika käpertyä omaan
pesään ja ajatella, että hoidetaan ensin omat ongelmat. Yhteisessä maailmassa ei enää ole
omia ongelmia. Ongelmat ovat yhteisiä, ja siksi niihin tulee etsiä ratkaisut yhdessä. Suo-
men etu on maailman etu. Siksi meidän tulee olla aktiivisesti mukana rakentamassa yhteis-
tä maailmaa ja ratkaisemassa globaaleja ongelmia.

Arvoisa puhemies! Minulle Suomi on näyttäytynyt aktiivisena kansainvälisenä toimija-
na. Olemme panostaneet erityisesti YK:hon. Meidät tunnettiin aktiivisena rauhanrakenta-
41



Pöytäkirjan asiakohta PTK 53/2015 vp
jana, ja Suomi on ollut kokoaan merkittävästi kuunnellumpi ja arvostetumpi toimija kan-
sainvälisessä politiikassa. Mutta missä on tuo Suomi nyt? Missä on se rauhanturvaamisen
suurvalta-Suomi, joka osallistui parhaimmillaan 2 000 hengellä kansainvälisiin rauhantur-
vatehtäviin? Missä on se Suomi, joka toimi aktiivisena YK:ssa sekä suoraan että EU:n
kautta? Missä on se Suomi, joka on kantanut globaalin vastuunsa maailman köyhimmistä?

Nyt hallitus esittää ohjelmassaan rauhanturvaajien vähentämistä nykyisestäkin niin, että
2017 lähtien olisi vain 90 sotilasta rauhanturvatehtävissä eikä hallitusohjelmassa puhuta si-
viilikriisinhallinnasta mitään. Leikkaamme kovalla kädellä YK:n järjestöjen perusrahoi-
tuksesta. Usealta järjestöltä se lopetetaan kokonaan, kuten ympäristöjärjestö Unepilta,
Unescolta ja UNAIDSilta. Unicefilta, jossa Suomi oli aikoinaan 8. suurin rahoittaja, tukea
leikataan kolme neljäsosaa. Tasa-arvojärjestö UN Womenissa olimme suurin rahoittaja,
nyt tuki puolitetaan. Kaikkiaan Suomen kehitysyhteistyön määrärahoja leikataan puoleen.
Lukuisat hankkeet ja miljoonat ihmiset kaikkein köyhimmissä maissa jäävät vaille apuam-
me.

Arvoisa puhemies! On totta, että harva maailman kriiseistä ratkaistaan rahalla, mutta
joissakin se on avainasemassa. Syyrian kriisi on ajanut miljoonia ihmisiä kotimaastaan.
Valtaosa on naapurimaissa olevilla pakolaisleireillä. Kun YK:n ruokaohjelman rahat vähe-
nivät, se joutui vähentämään leirillä olevien pakolaisten ruokarahan määrää. Tämä sai ison
joukon pakolaisia liikkeelle etsimään parempaa tulevaisuutta. Muutoin moni olisi jäänyt
leirille odottamaan tilanteen parantamista ja mahdollista kotiinpaluuta. Tämä on konkreet-
tinen esimerkki siitä, miten kehitysavulla on merkitystä auttamalla paikan päällä ja sitä
leikkaamalla aiheutamme lisää ongelmia.

Arvoisa puhemies! Pohjoismaat tunnetaan maailmalla edelläkävijöinä. Yhteisiin poh-
joismaisiin arvoihin kuuluvat tasa-arvo, heikoista huolehtiminen, kestävän kehityksen
edistäminen, koulutuksen ja osaamisen mahdollistaminen kaikille, globaali vastuunkanto,
ihmisoikeudet. Näistä meidän tulee pitää kiinni entistä tiukemmin. Valitettavasti viime ai-
koina on ollut huolestuttavia merkkejä siitä, että Pohjoismaiden sijaan Suomi on löytynyt
samasta ryhmästä entisten itäblokkimaiden kanssa. Se on meille väärä viiteryhmä. Sen si-
jaan meidän tulisi nykyistä enemmän panostaa pohjoismaiseen yhteistyöhön. Tähän on jo
rakenteet olemassa: Pohjoismaiden neuvosto ja Pohjoismaiden ministerineuvosto. Ne pi-
tää ottaa nykyistä aktiivisemmin käyttöön. Maailmalla Pohjoismaat mielletään usein yh-
deksi, ja yhdessä me muodostamme maailman 10. suurimman talousalueen. Aktiivisella
yhteistoiminnalla kansainvälisillä foorumeilla pystymme edistämään merkittävästi yhtei-
siä pohjoismaisia arvoja. Vahvistamalla yhteistä pohjoismaista brändiä korkean osaami-
sen ja puhtaan teknologian maina voimme myös paremmin yhdessä menestyä maailman
vientimarkkinoilla.

Arvoisa puhemies! Aktiivinen ulkopolitiikka on ennalta ehkäisevää turvallisuuspolitiik-
kaa. Kun meidät tunnetaan ja hyväksi tiedetään maailmalla, niin se kasvattaa turvallisuut-
tamme. Kun me olemme ratkaisemassa yhdessä ongelmia ja auttamassa muita, niin hädän
hetkellä meidän on helpompi saada apua omiin ongelmiin ja hätään.

17.00 Susanna Huovinen sd: Arvoisa rouva puhemies! Ulkoministeri Timo Soini sanoi
täällä keskustelussa, että ulkopolitiikalla on suuri merkitys Suomen turvallisuudelle. Us-
kon, että tähän näkemykseen monien meistä on helppo yhtyä, mutta vaikeampaa on sen si-
jaan yhtyä hallituksen toimintaan tämän aika laajasti jaetun johtopäätöksen jälkeen. Rajut
leikkaukset, niin kehitysyhteistyöhön kuin kriisinhallintaankin, vaikeuttavat ulkopolitii-
42



Pöytäkirjan asiakohta PTK 53/2015 vp
kan ja samalla siis Suomen turvallisuuden hoitoa ja heikentävät valitettavasti myös maam-
me luottamusta kansainvälisillä areenoilla.

Valitettavasti vähän vaikuttaa siltäkin, että tässäkin asiassa hallitus ikään kuin väittää
leikkauksia tarpeellisiksi tai niiden olevan ainoa vaihtoehto tässä vaikeassa tilanteessa.
Tätä on tietenkin vaikea uskoa. Samoin hankalalta tuntuu se, että hallitus markkinoi näitä
leikkauksia mahdollisuutena uudistaa kehitysyhteistyötä, ja tässä viittaan ministeri Toiva-
kan tämänpäiväiseen haastatteluun muun muassa Suomenmaa-lehdessä, jossa hän toteaa:
"Nyt olen kääntänyt leikkaukset mahdollisuudeksi tehdä uudenlaista kehityspolitiikkaa."
Tosiasia on, että vähemmällä kehitysyhteistyöllä autetaan yhä vähemmän maailman kaik-
kein köyhimpien ihmisten asiaa, ja tätä asiaa ei kyllä valitettavasti pystytä korjaamaan sa-
nomalla leikkausta uudistukseksi.

Lisäksi yhdyn niihin puhujiin, jotka täällä totesivat, että on tavattoman tärkeää säilyttää
esimerkiksi YK-järjestöjen perusrahoitus, jota nyt siis hallitus leikkaa. Kun paniikki on
päällä, niin millään hankkeilla niitä asioita ei pystytä enää hoitamaan, vaan hyvällä varau-
tumisella. Tästä yhtenä esimerkkinä mainitsen Maailman terveysjärjestön, WHO:n. Vielä-
kö joku muistaa, kuinka kamppailimme myös Euroopassa ebolaepidemian kanssa? Nämä
ovat kansainvälisiä terveysturvauhkia, joihin tulee varautua hyvällä tavalla etukäteen. Nii-
tä ei pystytä hoitamaan millään hankkeella, vaan niihin on oltava tietyt menetelmät ja jär-
jestelmät, jotta sen tilanteen tullessa päälle voidaan välittömästi ryhtyä toimenpiteisiin.

Arvoisa puhemies! Tästäkin keskustelusta on saattanut jäädä semmoinen mielikuva, että
joillekin tämä pakolaiskriisi on tullut suurena yllätyksenä. Meille, jotka olemme olleet eri-
laisissa kansainvälisissä järjestöissä, esimerkiksi Euroopan neuvostossa, tämä kriisi ei ole
suuri yllätys, koska olemme joutuneet seuraamaan Syyrian järkyttävän sisällissodan tilan-
teita jo pidempään, ja sen vuoksi esimerkiksi tämä pakolaisleirien tilanne, joka on muuttu-
nut, niin kuin ministerikin täällä totesi, koko ajan kestämättömämpään suuntaan, on ollut
kyllä tiedossa. Ja jotenkin tuntuu, että tästäkin keskustelusta, ainakin osasta puheenvuo-
roista, voisi päätellä, että nyt ne maat, jotka ovat lähialueilla, eivät olisi kantaneet tätä vas-
tuutaan riittävällä tavalla, mutta tämähän ei pidä paikkaansa, vaan nimenomaan näillä lä-
hialueilla, niin Libanonissa, Jordaniassa, Turkissa kuin Irakissa, on yli 4 miljoonaa Syy-
rian pakolaista. Eli lähialueet kyllä ovat kantaneet vastuuta ja joutuvat sitä tekemään tästä
eteenkinpäin. Talven nyt lähestyessä ihmiset luonnollisestikin ovat lähteneet pyrkimään
kohti turvallisempaa arkea, kohti Eurooppaa, mutta valitettavasti liian monen matka on
päättynyt traagisesti, esimerkiksi tuonne Välimerelle.

Arvoisa puhemies! Monet täällä ovat peräänkuuluttaneet pakolaiskriisin hoitoa nimen-
omaan lähtömaissa ja lähialueilla, mutta kun nyt kehitysyhteistyöstä näin rajusti leikataan,
jää kyllä epäselväksi, millä varoilla nämä keskustelijat sitten aikovat tätä työtä jatkossa
tehdä. Ja haluan tuoda tähän keskusteluun Euroopan neuvoston pääsihteerin Jaglandin ve-
toomuksen meille Euroopan neuvoston parlamentaarisen yleiskokouksen osallistujille
kahden viikon takaa. Hän hyvin painokkaasti totesi, että jäsenmailla on vastuu rahoittaa
YK:n pakolaisjärjestön ylläpitämiä leirejä esimerkiksi, koska siellä on jouduttu jo vähen-
tämään päivittäisiä ruoka-annoksia, terveys- ja turvallisuusolosuhteita. Sen vuoksi me
emme voi puhua lähtömaissa, lähialueilla hoidettavasta kriisistä, jos samaan aikaan vähen-
nämme resursseja. Joku voisi sanoa tätä jopa hurskasteluksi.
43



Pöytäkirjan asiakohta PTK 53/2015 vp
17.05 Laura Huhtasaari ps: Arvoisa puhemies! Suomella on ollut myönteinen erityis-
suhde Venäjään. Viime kädessä Suomen ja Venäjän erityissuhteen määrittelee kuitenkin
Venäjä.

Suomen kaltaiselle maalle on viisasta pysyä suurvaltojen ristiriitaisuuksien ulkopuolel-
la. Rauhanvälittäjän rooli ei ole kuitenkaan mikään turvallisuustakuu tai pysyvä asiaintila.
Suomella on enemmän liikkumavaraa, kun sekä itään että länteen välit ovat kunnossa. Rea-
lismi on se, että Venäjä ei tarvitse Suomea mutta Suomi tarvitsee Venäjää.

Hyvät suhteet tarkoittavat usein myös hyviä kauppasuhteita. On tärkeää varmistaa, että
Suomi säilyttää erityissuhteensa Venäjään.

On selvästi havaittavissa, että irakilaiset jatkavat Ruotsin läpi Suomeen. Suomen tulee
pitää huoli, että Suomi ei ole millään mittarilla Ruotsia houkuttelevampi. Tämän eteen on
tehtävä paljon työtä. Suomella ei ole varaa ottaa vastaan suuria määriä maahantulijoita,
eikä meillä ole myöskään keinoja kotouttaa. Tulee käyttää kaikki keinot, jotta tulijavirta
Suomeen saadaan minimoitua.

17.06 Veera Ruoho ps: Arvoisa puhemies! Suhteutettuna asukaslukuun Suomi kuuluu
neljän suurimman eurooppalaisen maan joukkoon turvapaikanhakijoiden vastaanottomää-
rässä. Tähän liittyen on edelleen hyvä muistaa, että viralliseksi kehitysavuksi hyväksytään
pakolaisten ensimmäisten 12 kuukauden välttämättömät elatus- ja ylläpitokustannukset
sekä kulut, joita syntyy kotouttamisesta. Oda-kelpoisuuden piiriin kuuluvat myös kiintiö-
pakolaiset ja perheenyhdistämiseen liittyvät henkilöt. Integroitumista tukevia toimenpitei-
tä kuten koulutusta ei lasketa tähän mukaan.

Tällä hetkellä Maahanmuuttovirasto, joka aikoo nostaa tutkijoidensa määrän vuoden al-
kuun mennessä 500 henkilöön, poliisi, joka on joutunut jo siirtämään muun muassa talous-
rikostutkinnan puolelta henkilöstöään turvapaikkatutkintaan ja kuntien sote-palvelujen jär-
jestävät toimijat kaikki kärsivät tiukoista, niukoista resursseista. Kansanedustajana sitä on
aika vaikea selittää kansalle, miksi otamme lisää velkaa, jotta kykenisimme vastaanotta-
maan ja hoitamaan asiallisesti tämän valtavan turvapaikanhakijamäärän.

17.08 Tytti Tuppurainen sd: Arvoisa puhemies! Suomen ulkopolitiikassa on vuosien ja
vuosikymmenten ajan etsitty ennen muuta yksimielisyyttä. Yksimielisyys on hyve, mutta
se ei tietenkään saa merkitä keskustelun tai mielipiteiden tukahduttamista. Erityisen tär-
keää keskustelu on tilanteessa, jossa ulkopoliittinen toimintaympäristömme on muuttu-
massa.

Lienee selvää, että nyt elämme muutoksen aikaa. Kun Suomi teki itsenäisyytensä ajan
painavimman päätöksen ja liittyi Euroopan unioniin, maailma ja Eurooppa olivat toisenlai-
sia. Yhdentyminen sekä globaalien yhteistyöverkostojen että Euroopan rakenteiden puit-
teissa tuntui olevan väistämätöntä. Tämän päivän maailmaan ja Eurooppaan on syntynyt
jakolinjoja ja vastakkainasettelua. Suomen kannalta on huolestuttavaa, että nämä jakolin-
jat koskevat Venäjää. Suhde Venäjään on aina ja joka tapauksessa ulkopolitiikkamme tär-
kein kysymys.

Suomen perusvalinta EU-jäsenyyden suhteen on yhä ajankohtainen ja kestävä. Voisi sa-
noa, että se on erityisen oikea valinta juuri nyt. Meidän on entistäkin selkeämmin viestit-
tävä siitä, että olemme sitoutuneet eurooppalaiseen integraatioon: jakolinjoja ei saa syntyä
EU:n sisällä. Sitoutuminen ei onnistu vain julkilausumilla, se edellyttää myös toimia. Ra-
44



Pöytäkirjan asiakohta PTK 53/2015 vp
haliitossa meidän on etsittävä ratkaisuja, ei ongelmia. Pakolaiskriisin kohdalla tilanne on
sama: meidän on tunnustettava se, että EU-yhteistyö on etujemme mukaista.

Yhteistyössä ei ole kyse vain Euroopasta. Globaali turvallisuus ja yhteistyö tarvitsee
myös konkreettisia päätöksiä. Meneillään olevissa TTIP-neuvotteluissa Suomen on tuetta-
va positiivista tulosta, sopimusta EU:n ja Yhdysvaltain välille. Kauppapolitiikka on talo-
utta mutta myös ulkopolitiikkaa. Sama on myös sanottava kehitysyhteistyöstä. Hallitus on
valitettavasti säästöpäätöksillään luopumassa yhdestä Suomen ulkopolitiikan välineestä.

Pakolaiskriisi osoittaa, ettei Suomi voi eristyä Euroopan ulkopuolisesta maailmasta. Nyt
tarvitsisimme voimavaroja, joilla voisimme ratkaista globaaleja haasteita ennen kuin ne
rantautuvat Suomeen tai laajemmin Eurooppaan. Toivon, että Suomessa säilyy yksimieli-
syys ulkopolitiikasta, ja toivon, että yksimielisyys perustuu yhteiseen arvioon siitä, mikä
on Suomelle parasta.

Lopuksi, arvoisa puhemies, haluan kiittää puhemiestä tästä menettelytavasta ja suopeas-
ta suhtautumisesta meidän edustajien puheenvuorotoiveita kohtaan.

Toinen varapuhemies Paula Risikko: Kiitoksia kaikille hyvistä puheenvuoroista. Kes-
kustelu on nyt päättynyt.

Asian käsittely päättyi.
45


