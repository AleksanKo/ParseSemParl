















































DEM28A4.tmpSave.xml


Pöytäkirjan asiakohta PTK 136/2016 vp
Pöytäkirjan asiakohta 

PTK 136/2016 vp

Täysistunto

Perjantai 16.12.2016 klo 9.59—17.13

6. Hallituksen esitys eduskunnalle laiksi työttömyysturvalain muuttamisesta ja eräiksi sii-
hen liittyviksi laeiksi

Hallituksen esitys HE 210/2016 vp
Valiokunnan mietintö TyVM 15/2016 vp

Toinen käsittely

Puhemies Maria Lohela: Toiseen käsittelyyn esitellään päiväjärjestyksen 6. asia. Nyt
voidaan hyväksyä tai hylätä lakiehdotukset, joiden sisällöstä päätettiin ensimmäisessä kä-
sittelyssä.

Keskustelu

16.51 Antero Laukkanen kd: Arvoisa rouva puhemies! Tämän lain tarkoituksena on eri-
tyisesti ammattitaitosuojan kaventaminen ja työn vastaanottamattomuudesta rankaisemi-
nen. Monen työttömyys, erityisesti pitkäaikaistyöttömän työttömyys, ei ole hänen oma va-
lintansa — se, että hän ei saa töitä edes vaikka lähettää 200 hakemusta ja hänelle ei vastata,
koska hän sattuu olemaan yli 50-vuotias. Nyt erityisesti tällaisia pitkäaikaistyöttömiä ha-
lutaan patistaa töihin, joita ei ole tarjolla, ja sitten sen jälkeen siitä rangaistaan. En pidä sitä
millään tavalla hyväksyttävänä.

Sitten pidän erittäin huonona työttömyydenhoitona tätä ammattitaitosuojan kaventamis-
ta sillä tavalla, että joutuu ottamaan vastaan työtä, joka ei vastaa omaa ammattia, jo kol-
men kuukauden työttömyyden jälkeen ja erityisesti ottamaan sitä vastaan sellaisella hinta-
tasolla, että jos on ollut vaikka 3 000—4 000 euron työansio itsellään, niin sitten joutuu tä-
män jälkeen ottamaan vaikka minimipalkkaa vastaavan työn, joka ei vastaa omaa ammat-
titaitoa, ja luopumaan siitä omasta ansaitusta työttömyysturvasta, josta on maksanut sitä jä-
senmaksua esimerkiksi vuosikymmenet. Sen takia en voi kannattaa tätä lakiesitystä. Kun
tämä oli varsinaisessa keskustelussa täällä, minulla ei ollut mahdollisuutta olla mukana sii-
nä, mutta haluan vain todeta, että tällaiset toimet eivät kyllä Suomea saa nousuun ja tällä ta-
valla ei myöskään työttömyyttä taiteta.

16.53 Anna Kontula vas: Arvoisa puhemies! Aikaisemmin käsittelyssä esiin nostamista-
ni syistä, joita edustaja Laukkanenkin tässä erinomaisesti avasi, esitän, että kaikki lakieh-
dotukset hylätään.

16.53 Ilmari Nurminen sd: Arvoisa puhemies! Olen itsekin tuonut näitä epäkohtia esille,
mitkä täällä jo nousivatkin: työn vastaanottamisvelvollisuuden laajentaminen nimen-
omaan pienipalkkaisissa kokoaikatöissä. Koska kulu- ja tulovertailu poistetaan, niin se
 Tarkistettu
4.0



Pöytäkirjan asiakohta PTK 136/2016 vp
saattaa aiheuttaa kohtuuttomia tilanteita, koska junamatkat ja muut ovat nopeutuneet, jol-
loin hyvin pitkältäkin nimenomaan pitkäaikaistyötön saattaa lähteä hakemaan työtä.

Toinen on työllistymissuunnitelman ulkopuoliset velvoitteet, mitä tässä myös laajenne-
taan. En halua olla lisäämässä velvoitteita nimenomaan työttömille tässä tilanteessa, jossa
työpaikkoja on äärettömän vähän. Monet työttömät etsivät ja haluavat löytää työtä, joten en
usko näihin hallituksen esityksen tavoitteisiin.

Sen takia kannatankin edustaja Kontulan esitystä lakiehdotuksen hylkäämisestä.

16.54 Wille Rydman kok: Arvoisa rouva puhemies! Kukaan tuskin olettaa, että tällä laki-
esityksellä Suomeen uusia työpaikkoja luotaisiin. Hallitushan tekee sinänsä monia erilai-
sia toimenpiteitä, joiden tarkoitus on nimenomaisesti tehdä uusien työpaikkojen ja uuden
yritystoiminnan synnyttämisestä Suomeen kannattavampaa, ja tämä ei kuulu niihin esityk-
siin. Sen sijaan tämä kuuluu nimenomaisesti niihin esityksiin, joilla pyritään madaltamaan
työn vastaanottamisen kynnystä, toisaalta myöskin puuttumaan siihen, että meillä olisi riit-
tävät välineet huolehtia sellaisista, jotka ehkä ovat pitkänkin työttömyyden johdosta jo
ajautuneet aika lailla työmarkkinoilla sivuraiteille. Tämä on juuri niitä uudistuksia, joita
tarvitsee tehdä, ettei meillä ole sellaista kitkaa, että ihminen esimerkiksi ajautuu pidem-
pään työttömyyteen juuri sen vuoksi, että olettaa kovasti, että eiköhän oman alankin töitä
kohtapuoliin ole tulossa. Kyllä meillä on mielestäni kohtuullista ja ihan järkevää myöskin
edellyttää työttömältä työnhakijalta, että hänellä on myöskin toleranssia vastaanottaa sel-
laista työtä, joka ei välttämättä täysin vastaa hänen koulutustaan mutta joka kuitenkin pitää
hänet jollakin tavalla työelämän syrjässä kiinni. Meillä on vähän surullisia tapauksia aika
paljon sen kautta, että on ollut ihmisiä, jotka ovat ajatelleet työmarkkina-asemansa parem-
maksi kuin se tosiasiassa onkaan ja ovat sen vuoksi ehkä jääneet odottamaan sitä oman
alansa työpaikkaa, jota ei ehkä sitten lopulta olekaan tulossa. Tällaisilla on kyllä merkittä-
viä negatiivisia sosiaalisiakin seurauksia. On joka tapauksessa parempi olla edes jossakin
töissä kuin olla kokonaan työelämän ulkopuolella.

16.56 Antero Laukkanen kd: Arvoisa rouva puhemies! Kun nyt satun olemaan tuosta
Espoosta, jossa pitkäaikaistyöttömistä ja työttömistä ylipäätänsä 37 prosenttia on korkea-
koulutettuja, niin kyllä minä ihmettelen tällaista esitystä jo ihan lähtöruudussa, että lähde-
tään siitä, että pistetään sitten tämä korkeakoulutettu väki tekemään nämä 65 000 työpaik-
kaa, jotka tuolla ovat vapaina, ja sitten vielä sellaisella palkkatasolla, joka on täysin vas-
toin koko heidän sitä omaa elämänunelmaansa, mitä varten he ovat koulunsa käyneet, lai-
nansa ottaneet. Minä ihan vain kysyn käytännönläheisesti, millä ihmeellä tällainen ihmi-
nen, jolla on kohtalaiset keskiluokkaiset tulot, sitten vastaa muun muassa lainavelvoitteis-
taan ynnä muista, kun on asunnot ja muut ostanut, niillä uusilla tuloilla, joihin nyt tämä
esitys heidät pakottaa. Vielä eniten ihmettelen tässä sitä, miten ihmeessä kokoomus ajaa
tällaista lakia. Nyt tässä on kyllä pikku-Antero ihan hukassa.

16.57 Anna Kontula vas: Arvoisa puhemies! Edustaja Rydman tuossa sanoi, että joka ta-
pauksessa on parempi olla jossakin töissä kuin työmarkkinoiden ulkopuolella. Tämä esitys
mahdollistaa muun muassa tilanteen, jossa Toijalassa asuvan henkilön edellytetään työllis-
tyvän pääkaupunkiseudulle 1 000 euron kuukausipalkalla, jolloin jos kaikki menee oikein
huonosti, niin paitsi että hän joutuu hakemaan toimeentulotukea kokoaikaisen työssäkäyn-
nin lisäksi, hänelle jää toimeentulotuen kanssakin koko operaatiosta käteen vuokran ja säh-
2



Pöytäkirjan asiakohta PTK 136/2016 vp
kön jälkeen 80 euroa kuussa. Siis käymällä kokoaikatyössä vuokran ja sähkön jälkeen si-
nulle jää käteen 80 euroa kuussa puhelinlaskuun, paikallisiin matkoihin, vaatteisiin, ruo-
kaan, mitä kaikkea ihminen nyt kuukauden mittaan elääkseen tarvitseekaan.

Minun mielestäni kyllä tällaisessa tilanteessa on ihmisen parempi mieluummin kieltäy-
tyä vastaanottamasta sitä työtä, vaikka hän silloin saakin sanktion ja joutuu toimeentulotu-
elle, mutta silloin hän saa sentään sen 485 euroa kuussa, joka sentään on moninkertainen
määrä siihen nähden, mitä tämä hallituksen esitys tarjoaa sille työn vastaanottaneelle ihmi-
selle, joka ei ole ymmärtänyt kieltäytyä.

Jos tällä henkilöllä edelleen Toijalassa asuen sattuu sitten olemaan lapsi, niin tämän lap-
sen tarhapäivä on tässä tapauksessa 12 tuntia. Kaikkien kasvatusalan asiantuntijoiden mu-
kaan pienen lapsen kohtuullinen tarhapäivä on muutama tunti. 8 tuntiakin on jo hyvin pit-
kä aika pienelle lapselle. Jos on oikein pieni lapsi, niin se 12 tuntia on koko sen hereillä-
oloaika. Minä en ainakaan menisi ottamaan näillä ehdoin töitä vastaan, enkä suosittele sitä
edes pahimmalle vihamiehelleni.

16.59 Sari Tanus kd: Arvoisa rouva puhemies! Edustaja Kontula aika pitkälti puhui
omatkin ajatukseni ääneen eli sen, mitä olin ajatellut tässä puhua.

Paitsi että pienipalkkaista työtä pitää ottaa vastaan, niin tähän lisäisin vielä todella, että
on se 80 kilometrin raja, että voi olla, että matkojen päässä on se työpaikka, mistä palkka on
varsin pieni. Jos ajatellaan todella sitä pientä lasta, joka sinne päiväkotiin menee aikaisin ja
haetaan myöhään, ja onko sitten äidistä tai isästä kyse, jonka työpäivä jatkuu sitten vielä
kotona kaupassakäynnin, ruuanlaiton, kodinhoidon, kaiken sen kanssa, niin voi vain miet-
tiä, kuinka pitkään sellaista rumbaa perhe jaksaa.

Siinä mielessä, vaikka tuo kolmen kuukauden ammattisuoja siihen on laitettu ja ajatte-
len, että ainakin jonkun aikaa voisi olla ihan hyvää ja hyödyllistä tehdä toisenlaistakin työ-
tä, niin se, millä tavalla tämä hallituksen esitys on rakennettu ja minkälaisia epäkohtia tän-
ne on jäänyt — kyllä siellä on todella monia sellaisia epäkohtia, että ei näitä inhimillisyy-
den nimissä voi olla kannattamassa. Siinä mielessä taas yksi hallituksen ehdotus, jossa nä-
kisin, että sinänsä ehkä on ollut sellaisia positiivisiakin loimilankoja, kun tätä on ruvettu te-
kemään, mutta sinne on kyllä jäänyt kutomisvirheitä niin paljon, niin paljon epäkohtia, että
syytä olisi tarkastella tällainen esitys uudelleen.

17.01 Wille Rydman kok: Arvoisa rouva puhemies! Edustaja Laukkanen tuossa kuvaili
korkeakoulutettua espoolaista, joka on rakentanut itselleen oman unelmansa. Tietysti on
näin, että teemme aika huonoa koulutuspolitiikkaa, jos koulutamme ihmisiä sellaisille
aloille, joilla heillä ei sitten ehkä pitkällä tähtäimellä olekaan mahdollisuuksia oman alan-
sa töitä saada. Mutta olen jyrkästi eri mieltä siitä, että jos joku ihminen itselleen on hank-
kinut korkean koulutuksen, niin se tarkoittaisi hänelle jotakin subjektiivista oikeutta kiel-
täytyä jostakin vähän vähemmän fiineistä töistä. Ei meidän yhteiskunta sellainen voi olla,
että jos on älliä ja onnistuu tutkinnon hankkimaan, niin sen jälkeen on niin hieno, että on
subjektiivinen oikeus nauttia yhteiskunnan tukea eikä tarvitse tehdä sellaista työtä, joka ei
ikään kuin siihen omaan fiiniin maailmankuvaan kuulu.

Laukkanen ihmetteli myöskin sitä, kuinka nimenomaisesti kokoomus tällaista kannat-
taa. No, se ehkä sisältää jonkun implisiittisen ajatuksen siitä, että kokoomus on hyväosais-
ten ja etuoikeutettujen ihmisten edunvalvontaorganisaatio, mutta ainakaan minun kokoo-
mukseni ei sitä ole, vaan minä kannatan kyllä nimenomaisesti sitä, että ihmisellä pitää voi-
3



Pöytäkirjan asiakohta PTK 136/2016 vp
da olla joitakin velvoitteitakin sellaisessa tilanteessa, jossa hän olettaa, että yhteiskunta tu-
kee häntä rahallisesti. Kyllä meillä on ajauduttu kestämättömään tilanteeseen siinä, että ol-
laan oletettu, että jos joku koulutus on hankittu, niin sitten sen myötä ei olisi ikään kuin vel-
vollisuutta ottaa jotakin siihen koulutukseen soveltumatonta työtä vastaan.

Edustaja Kontulalle toteaisin, että ei minun nähdäkseni ihmisellä pidä olla myöskään
sellaista subjektiivista oikeutta — jos työ sattuu sijaitsemaan vaikkapa Helsingissä ja koti-
paikkakunta on Toijala — ehdottomasti kieltäytyä jostakin sellaisesta työstä, joka sijaitsee
jollakin muulla paikkakunnalla. Kyllä minun nähdäkseni pitää olla yhteiskunnalla kanttia
edellyttää ihmisiltä sitä, että heillä on myöskin mahdollisuuksia, rohkeutta ja edellytyksiä
muuttaa työn perässä.

17.03 Antero Laukkanen kd: Arvoisa rouva puhemies! Edustaja Rydman, kokoomus on
unelmapuolue, jolla on korvat, joka toteuttaa ihmisten unelmia. Minä vain halusin jakaa
teidän unelmanne, joita te olette onnistuneet minuun iskostuttamaan tässä vuosikymmeni-
en aikana. Minulla on kokoomuksen suhteen odotusarvoja, jotka ovat positiivisia. Viime
aikoina lehdistä olemme voineet lukea, kuinka suomalaiset muuttavat ulkomaille ja jäävät
sinne. Miksi, edustaja Rydman? Sen takia, että saavat ammattiaan vastaavaa työtä. Ei se
ole mikään huono tavoite elämässä. Kun ensiksi velalla opiskelee, on opintovelka, asunto-
velka, perhe ja kaksi mukulaa ja yhtäkkiä lähtee työt alta ja sitten pitää lähteä siivoamaan
1 000 euron rahalla, niin en minä usko, että kukaan ajattelee, että jos kieltäytyy siitä, niin
on jotenkin työtä vieroksuva henkilö. Ei, vaan ajattelee, että olen tehnyt töitä tämän asian
eteen, että voin tehdä jotain sellaista, mihin olen kouluttautunut. Näin yksinkertaista tämä
on. — Hyvää joulua, edustaja Rydman.

17.04 Sari Tanus kd: Arvoisa rouva puhemies! Minäkin olisin halunnut edustaja Rydma-
nille sanoa, että toisaalta jaan edustajan kanssa näkemyksiä myös siitä, että lähtökohtaises-
ti varmasti jokaisen pitäisi pystyä tarttumaan kaikenlaiseen työhön, olipa koulutus mikä ta-
hansa, mutta näkisin, että enemmän yksilökohtaisesti näissä tilanteissa pitäisi voida arvi-
oida työn vastaanottamista ja perheen tilannetta varsinkin silloin, jos perheessä on pieniä
lapsia. Ja nimenomaan, jos esimerkiksi 80 kilometriä on se raja, minkä verran milläkin ke-
lillä, vaikka olisi oma autokin, sen matkan edestakaiseen kulkemiseen menee, ja sitten jos
julkisilla kulkuvälineillä sitä työmatkaa kulkee ja on todella niitten lasten päiväkotitilanne,
hoidon pituus ja niin edelleen, näkisin, että tässä sen sijaan, että on hyvin yksioikoisia lin-
joja laitettu, olisi semmoista tiettyä jouston mahdollisuutta nimenomaan siltä perustalta,
että arvioidaan koko perheen tilanne ja varsinkin se lasten tilanne. Pidemmällä tähtäimellä
myös terveyden ja hyvinvoinnin näkökulmasta ja myös ennaltaehkäisyn näkökulmasta,
niin terveyttä ja hyvinvointia ajatellen kuin työssäjaksamista ja myös kouluttautumista aja-
tellen, näkisin, että kuitenkin — varsinkin jos on pitkään kouluttautunut, on monen monen
vuoden koulutukset — kyllähän se kaiken kaikkiaan sitten yhteiskuntaa ajatellen edullisin-
ta ja tärkeintä olisi, että pääsisi myös koulutustaan vastaavaan ammattiin, jotta se koulutus,
mitä yhteiskunta on tarjonnut, myös olisi yhteiskunnassa kaikkien hyödynnettävissä.

17.06 Anna Kontula vas: Arvoisa puhemies! Edustaja Rydman, työttömyysturvalainsää-
däntö on sisältänyt velvoitteen liikkuvuudesta jo vuosien ajan. Se ei ole tässä uusi asia.
Uusi asia tässä on, että liikkua pitää ja työtä pitää ottaa vastaan silloinkin, kun työstä saa-
tava palkka ja yhdessä tukien kanssa käteenjäävä toimeentulo on pienempi kuin se toi-
4



Pöytäkirjan asiakohta PTK 136/2016 vp
meentulo, jonka saa ollessaan työttömyysturvalla. No, se ei ole ongelma silloin, jos saat
kolmen tonnin ansiopäivärahaa, mutta silloin se on ongelma, jos olet toimeentulotukirajal-
la jo valmiiksi ja joudut ottamaan työtä vastaan sellaisilla ehdoilla, jolloinka tiput alle sen,
mitä Suomessa pidetään minimitoimeentulona, jolla edes väliaikaisesti tässä maassa pys-
tyy elämään. Edustaja Rydman, jos teidän pitäisi valita, mennä kokopäivätöihin niin, että
käteen jää 85 euroa, tai olla työelämän ulkopuolella sossun kirjoilla ja saada 485 euroa
kuussa, kumman te valitsisitte?

Edustaja Laukkaselle toteaisin, että minä olen itse korkeasti koulutettu, minulla on toh-
torin tutkinto, mutta koska olen sosiologi, minulle ajatus siitä, että tästä voi yhtäkkiä koska
tahansa joutua siivoamaan, ei ole koskaan ollut vieras, ja minun alallani on paljon hyvin
prekaareissa töissä olevia tai heikosti palkattuja korkeasti koulutettuja ihmisiä. Mieluum-
min toivoisin, että me eläisimme yhteiskunnassa, jossa siivoojallakin voisi halutessaan olla
korkeakoulututkinto, kuin sellaisessa, että meillä korkeakoulututkinto itsessään olisi jota-
kin sellaista, joka kuuluisi vain sille ylemmälle keskiluokalle, jolla on Espoossa se omako-
titalo. Mutta toki ymmärrän, että se edellyttäisi aika erilaisia parametreja koko yhteiskun-
nasta laajemminkin.

17.08 Wille Rydman kok: Arvoisa puhemies! Kontula tässä kohdisti kysymyksen, joka
kuului suunnilleen niin, että kumman valitsisin mieluummin, sen, että olen vapaalla ja saan
ilmaiseksi enemmän rahaa, vai sen, että olen töissä ja käteen jää vähemmän rahaa. No, kyl-
lä minä mieluummin valitsisin sen, että olen vapaalla ja otan enemmän rahaa, totta kai.
Mutta jos me poliitikkoina luomme sellaisen yhteiskunnan, jossa on todellakin kannatta-
vampaa jäädä kotiin ja nauttia suurempaa rahaa kuin mennä töihin ja saada sieltä pienem-
pää rahaa, niin kyllä me olemme aika huonon yhteiskunnan silloin luoneet. Tällaisia kan-
nustinloukkuja nimenomaisesti kannattaa purkaa ja tehdä työllistymisestä kannattavam-
paa.

Edustaja Laukkaselle korjaan sen verran historiaa, että aikanaan kokoomus lanseerasi
toivokampanjan ja Jutta Urpilainen lanseerasi demareille unelmakampanjan. Kokoomus ei
kampanjoinut unelmilla vaan toivolla. Höttöä olivat toki molemmat kampanjat, mutta si-
nänsä pidän tästä ajatuksesta, "kokoomus — puolue kuin unelma", joten tämänkin puoles-
ta kiitän näistä joulutervehdyksistä edustaja Laukkasta.

Edustaja Tanus on aivan oikeassa siinä, että on täysin kestämätön tilanne, jos yhteiskun-
ta kalliilla kouluttaa ihmisiä ja tuottaa korkean koulutuksen niin, että tämä koulutus valuu
hukkaan ja että tällaiset korkeasti koulutetut ihmiset ovat joissakin sellaisissa töissä, jotka
eivät vastaa heidän koulutuksellista taustaansa. Se on todellakin resurssien hukkakäyttöä.
Tästä on helppo olla samaa mieltä.

No, tähän tietysti linkittyy moni muukin asia. Meidän on tietysti järkevää suunnitella
opiskelupaikat siten, että meillä on realistisia edellytyksiä myöskin sille, että ihmiset työl-
listyvät sille alalle, jolle ovat kouluttautuneet. Mutta sitten toisaalta, jos on sellainen tilan-
ne, että on korkeasti koulutettu, tipahtaa työttömäksi ja voi olla, että hetkeen ei ole oman
alan töitä saatavilla, niin on ihan järkevää, että edes tilapäisesti vastaanottaa joitakin mui-
takin kuin niitä oman alan töitä.

17.10 Sari Tanus kd: Arvoisa rouva puhemies! Pyysin vielä puheenvuoron ihan näihin
opiskeluasioihin liittyen. Kun edustaja Rydman mainitsi sopivista opiskelupaikoista, niin
ajattelen myös vinkkinä näitä opiskelupolkuja ajatellen, että toivoisin, että kun koulutuk-
5



Pöytäkirjan asiakohta PTK 136/2016 vp
sia mietitään, korkeakoulutuksia ja monen vuoden koulutuksia, niin toivon mukaan Suo-
messa jatkossa enemmän kiinnitettäisiin huomiota, että siinä vaiheessa, kun opiskelijat
ovat aivan opiskelun alkuvaiheessa, he voisivat tehdä ehkä töitä, ihan niitä tavallisia duu-
naritöitä, ruohonjuuritöitä tietyllä tavalla, ja sitä myötä, kun opiskelut etenevät, myös sen
opiskelupolun aikana tarttua erilaisiin töihin.

Tulee ihan omasta ammattitaustastani, erikoislääkärin ammattitaustasta, että pidän erit-
täin hyvänä, että aikanaan olin niin sanottuna apuhoitajana ja sitten sairaanhoitajana ja apu-
laislääkärinä ja amanuenssina, ja siinä vaiheessa, kun sitten sai lopulta oman ammattitut-
kinnon suoritettua, oli kyllä aika laaja näkemys siitä käytännön työstä, mitä terveydenhoi-
tohenkilökunta tekee — eri työpisteissä ja eri työnimikkeillä olevat terveydenhuollon hen-
kilökunnan edustajat. Eli siinä mielessä ei tarvinnut ajatella vain teoreettisesti, miten työt
sujuvat tai miten yhteistyö voisi paremmin sujua, vaan kun on itse tarttunut niihin käytän-
nön erilaisiin töihin, on helpompi myös sitten työyhteisössä toimia yhdessä. Myös sitten
jos ajattelee, että myöhemmin joutuisi tarttumaan tai saisi, voisi tarttua ihan erilaisiin töi-
hin, niin sekin olisi helpompi siinä vaiheessa, jos jo opiskeluaikana olisi tehty konkreetti-
sia töitä käsin. Eli siinä mielessä lähettäisin vähän niin kuin vinkkiä, kun näitä opintopol-
kuja, opiskelusysteemejä mietitte ja niissä muutoksia tulee, että myös tämmöinen käytän-
nön näkökulma myös korkeakouluopiskelijoille ja pitkään opiskeleville olisi varmasti hyö-
dyksi ja tarpeen.

Keskustelu päättyi ja asian käsittely keskeytettiin.
6


