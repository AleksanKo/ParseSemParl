















































DEM2054.tmpSave.xml


Pöytäkirjan asiakohta PTK 124/2016 vp
Pöytäkirjan asiakohta 

PTK 124/2016 vp

Täysistunto

Torstai 1.12.2016 klo 16.00—20.53

2.5. Suullinen kysymys veteraanien kuntoutustuesta (Markku Rossi kesk)
Suullinen kysymys SKT 130/2016 vp

Suullinen kyselytunti

Puhemies Maria Lohela: Seuraava kysymys, edustaja Rossi.

Keskustelu

16.50 Markku Rossi kesk: Arvoisa rouva puhemies! Suomen tärkeimmän juhlapäivän,
siis itsenäisyyspäivän, lähestyessä kaikki suomalaiset ansaitsevat onnittelut ja kiitokset.
Erityisesti sotiemme veteraanit ja se sukupolvi, joka on rakentanut tämän maan, ansaitsee
nuo kiitokset. On erinomaista, että Sipilän hallitus kokonaisuudessaan on ollut tukemassa
veteraanien kuntoutusta, kotiin vietäviä palveluja niin, että ensimmäisen kerran neljännes-
vuosisataan tapahtuu konkreettinen määrärahojen nousu. Vanheneva väestö tarvitsee tu-
kea entistä enemmän. Tämä on hieno linjaus.

Arvoisa puhemies! Tiedustelen, kuinka voimme taata sen, että tuo tuki menee myös pe-
rille niin, että kunnat eivät palauta määrärahoja, kuten joinakin vuosina on päässyt käy-
mään erityisesti suurissa kaupungeissa. Valtiokonttori on ilmoittanut, että ensimmäinen ti-
litys tulee tammikuussa, aiemmin kuin ennen, mutta ohjeistusta vielä tuntuu puuttuvan.
Miten varmistamme, (Puhemies koputtaa) että tuo kuntoutus menee perille?

16.51 Perhe-  ja  peruspalveluministeri  Juha Rehula (vastauspuheenvuoro): Arvoisa
rouva puhemies! Siinä vaiheessa, kun budjetti oli koottu ja merkittävä lisäys, noin 40 mil-
joonaa euroa, tulee veteraanien avo- ja laitoskuntoutukseen, tästä on lähtenyt tieto niin mi-
nisteriöltä kuin Kuntaliitoltakin kentälle. Sen jälkeen on valmisteltu yhteistyössä Kuntalii-
ton, sosiaali- ja terveysministeriön ja Valtiokonttorin kanssa ohjeistusta siitä, että kun se
päivä tulee, kun eduskunta on lyönyt budjetin kiinni, lähtee hyvinkin yksityiskohtainen oh-
jeistus kuntiin.

Edustaja viittasi joihinkin suuriin kaupunkeihin. Minulla on tieto, että niihin sellaisiin
kuntiin, joilta on tullut palautuksia, eli ei ole käytetty kaikkia rahoja, on oltu erityisesti yh-
teydessä ja koetettu tätä kauttakin 1) varmistaa, että joka euro tulee käytettyä, ja 2) huoleh-
tia siitä, että viesti, mikä on ollut eduskunnan tahto, että jokainen veteraani saa kuntoutuk-
sensa, voi toteutua.

Puhemies Maria Lohela: Pyydän niitä edustajia, jotka haluavat esittää lisäkysymyksiä
tästä aiheesta, ilmoittautumaan.
 Tarkistettu
4.0



Pöytäkirjan asiakohta PTK 124/2016 vp
16.52 Ritva Elomaa ps (vastauspuheenvuoro): Arvoisa puhemies! Aivan kuten edustaja
Rossi otti esille, tämä on todella tärkeä kysymys sotiemme veteraaneista ja heidän tukemi-
sestaan, kuntoutuksestaan ja kotiin vietävistä palveluista. Tästä on tullut hyvin paljon pa-
lautetta, nimittäin tosiaan tästä rahasta, mitä he mahdollisesti saisivat, palautuu hyvin pal-
jon takaisin. 40 miljoonaa on suuri raha, mitä nyt hallitus on luvannut seuraavien kolmen
vuoden aikana, ja se on hieno asia, ja myös alustavasti on keskusteltu eduskuntaryhmien
kesken, että määrärahan riittävyys turvataan myös ensi vuonna. Mutta kysynkin: Tätä ra-
haa ja tätä tukea ei voi käyttää kuitenkaan henkilöiden palkkaamiseen, ja se on suuri on-
gelma, että siellä ei ole tarpeeksi porukkaa, joka tämän tuen kohdistaa veteraaneille. (Pu-
hemies: Aika!) Onko siihen tulossa parannuksia?

16.53 Perhe-  ja  peruspalveluministeri  Juha Rehula (vastauspuheenvuoro):  Arvoisa
rouva puhemies! Tämän kuntoutuskokonaisuuden valmistelussa on kuultu hyvinkin tark-
kaan sitä, mitä veteraanien järjestöt ovat toivoneet. Esimerkiksi avo- ja laitoskuntoutuksen
rajan me olisimme hallituksen puolelta olleet valmiit poistamaan, mutta veteraanijärjestöt
ovat pitäneet tärkeänä, että tuo raja säilyy. Siitä, millä tavalla sitten käytännön arjen tasolla
esimerkiksi tuo avokuntoutus toteutetaan, kyllä kuntakohtaiset variaatiot, kuntakohtaiset
vaihtoehdot ovat sallittuja ja jopa suotavia. Olennaista on se, että veteraanin kunnon mu-
kaisesta palvelusta huolehditaan näillä euroilla, jotka nyt on olemassa. Meillä siis on usei-
takin tapoja, tämä ei ole pelkästään viestiliikennettä. Meillä on tarkoitus tammikuussa huo-
lehtia siitä, että yhteistyössä kuntien, veteraanijärjestöjen ja viranomaisten kesken järjeste-
tään (Puhemies koputtaa) ihan maakunnittaiset tilaisuudet, joissa koetetaan tätä (Puhe-
mies: Aika!) räätälöintiä parantaa.

16.55 Satu Taavitsainen sd (vastauspuheenvuoro): Arvoisa puhemies! Sotiemme vete-
raaneja varmasti huolettaa tänään julkistetun maanpuolustustiedotuksen suunnittelukun-
nan tuore tutkimustulos, jonka mukaan meidän nuorten, alle 34-vuotiaiden joukossa on
maanpuolustustahto laskenut hyvin runsaasti. Tähän olisi hyvä saada jatkotutkimusta, että
mitkä ovat juurisyyt. Itse arvelen, että nuorisotyöttömyys voi olla yksi osatekijä, joka vie
tuota tahtoa alaspäin. On vaarallista, jos meidän nuoret eivät koe enää Suomea niin hyväk-
si maaksi, että sitä kannattaa puolustaa. Työttömyys luo turvattomuutta ja masentaa ihmi-
siä. Moni nuori on joutunut yhteiskuntamme ulkoreunoille, sen pimentoihin ja notkoihin.
Kysynkin: mitä aiotte tehdä tälle vakavalle asialle?

16.56 Opetus-  ja  kulttuuriministeri  Sanni  Grahn-Laasonen  (vastauspuheenvuo-
ro): Arvoisa puhemies! Olen aivan samaa mieltä siitä, että varmasti tarvitaan lisää tutki-
musta ja tietoa siitä, mitkä ne tekijät ovat siellä taustalla, miksi näyttää siltä, että suoma-
laisten maanpuolustustahto erityisesti nuorissa ikäluokissa olisi heikkenemässä. Meillä on
kaikilla vastuu meidän yhteisestä Suomesta ja isänmaasta, ja ensi vuosi on Suomen itsenäi-
syyden 100-vuotisjuhlavuosi. Mielestäni hienolla tavalla tasavallan presidentti Sauli Nii-
nistö nosti esiin tässä pari päivää sitten näitä Suomen vahvuuksia, mistä syistä ja mistä kai-
kista tekijöistä voimme olla suomalaisina omasta isänmaastamme ylpeitä, ja toivon, että
tämä juhlavuosi otettaisiin sillä tavalla teeman mukaisesti yhdessä omaksemme, että se
myös vahvistaisi halua puolustaa yhteistä isänmaata.
2



Pöytäkirjan asiakohta PTK 124/2016 vp
16.57 Puolustusministeri  Jussi Niinistö (vastauspuheenvuoro): Arvoisa rouva puhe-
mies! Maanpuolustustahto tosiaan tässä viimeisessä MTS:n tutkimuksessa oli laskenut pe-
räti 7 prosenttiyksikköä virhemarginaalin ollessa reilu 3 prosenttia, joten se on tilastollises-
tikin merkittävä. Viimeksi näin suuri lasku on ollut vuonna 1988. Senpä takia tätä syytä on-
kin selvitettävä, ja Maanpuolustuskorkeakoulu on käynnistämässä maanpuolustustahtoon
liittyvää tutkimusta, jossa katsotaan, mitä ihmiset ymmärtävät nykyään tällä maanpuolus-
tustahdolla, ja sen jälkeen voimme sitten kukin osaltamme vetää johtopäätöksiä.

16.57 Markku Rossi kesk (vastauspuheenvuoro): Arvoisa rouva puhemies! Alkuperäi-
nen kysymykseni kosketteli veteraaneja ja veteraanien kuntoutusta, kotiin vietäviä palve-
luita. Arvoisa ministeri, tiedustelen myös, miten veteraanien puolisoiden kohdalla toimi-
taan. On paljon leskiä, ikääntyneitä naisia, vanhuksia, jotka tarvitsevat ilman veteraanitun-
nuksiakin palveluita kotiinsa. Hallitus on tekemässä ratkaisuja, joilla pystytään edesautta-
maan myös puolisoiden asemaa, ja tässä suhteessa kyllä ollaan oikealla tiellä. Tänä päivä-
nä ei ole enää suurta eroa, onko ollut veteraani rintamalla vai kotijoukoissa. Kysymys on
suurelta osin myös itse asiassa ikääntyvästä naisjoukosta, veteraanien puolisoista. Puhe-
mies, tiedustelenkin, millä tavoin myös heidän asemaansa voidaan parantaa.

16.58 Perhe-  ja  peruspalveluministeri  Juha Rehula (vastauspuheenvuoro): Arvoisa
rouva puhemies! Kuten kysyjä sanoi, niin ikääntyvä henkilö tarvitsee palveluja: tarvitaan
avopalveluja, kotiin vietäviä palveluja. Meillä on tämä lainsäädäntö, jossa sodan käyneet,
sodan kokeneet, tammenlehväsukupolvi on ollut erityisryhmä, josta huolehditaan. Vuo-
sien varrella lainsäädäntöä on viety siihen suuntaan, ensi vuonnakin, ja esimerkiksi näihin
ohjeistuksiin, jotka nyt kentälle on lähetetty, liittyy se, että veteraanin kuntoutuksen toteut-
tamisessa pitää huomioida myös puoliso ja hänen tilanteensa, hänen asemansa. Tämä mää-
rärahalisäys mahdollistaa sen, että toivon mukaan kentällä katsotaan asioita joustavasti.
Mutta sitten tämä iso asia on se, että veteraanisukupolvi on se sukupolvi, jolla on oma lain-
säädäntönsä, ja heistä muun muassa kuntoutuksen osalta nyt koetetaan pitää niin hyvä huo-
li, (Puhemies koputtaa) ettei kertaakaan tarvitse enää kuulla heiltä: en päässyt kuntoutuk-
seen.

Puhemies Maria Lohela: Tämä kysymys on loppuun käsitelty. — Toivotaan, että ensi vii-
kolla on ministereitä runsaslukuisemmin paikalla kysymyksiin vastaamassa.

Kysymyksen käsittely päättyi.

Kyselytunti päättyi.
3


