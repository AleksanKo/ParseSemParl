















































DEMB5E6.tmpSave.xml


Pöytäkirjan asiakohta PTK 46/2015 vp
Pöytäkirjan asiakohta 

PTK 46/2015 vp

Täysistunto

Keskiviikko 7.10.2015 klo 14.00—18.06

2. Pääministerin ilmoitus kärkihankkeista ja reformeista 
Pääministerin ilmoitus PI 2/2015 vp

Keskustelu

Puhemies Maria Lohela: Päiväjärjestyksen 2. asiana on pääministerin ilmoitus kärki-
hankkeista ja reformeista. Pääministerin esittelypuheenvuoron jälkeen pidettävät ryhmä-
puheenvuorot saavat kestää enintään 5 minuuttia. Sen jälkeen myönnän harkintani mukaan
enintään 2 minuutin mittaisia vastauspuheenvuoroja, jotka varataan V-painiketta käyttäen.

Aloitetaan keskustelu, pääministeri Sipilä, olkaa hyvä.

Keskustelu

14.01 Pääministeri Juha Sipilä (esittelypuheenvuoro): Arvoisa puhemies, ärade talman!
"Suomi on vuonna 2025 uudistuva, välittävä ja turvallinen maa, jossa jokainen meistä voi
kokea olevansa tärkeä. Yhteiskunnassamme vallitsee luottamus." Näin määrittelemme hal-
litusohjelmassa Suomen tulevaisuuden vision kiteytetysti. 

Hallitusohjelma on strateginen muutosohjelma. Sen ytimessä on mainitsemani vuodelle
2025 laadittu visio Suomelle. Nykytilasta visioon pääsemiseksi on hallitus määritellyt Suo-
melle 10 vuoden tavoitteet, painopisteet ja sen jälkeen hallituskauden tavoitteet. Hallitus-
kauden tavoitteet on määritelty kärkihankkeiksi, joita viedään määrätietoisesti eteenpäin.
Kärkihankkeiden ja reformien toteuttamiseksi hallitus on tehnyt yksityiskohtaisen toimin-
tasuunnitelman, josta tänään keskustelemme.

Arvoisa puhemies! Toimintatavan muutos on suuri. Kärkihankkeet ovat pääosin poikki-
hallinnollisia ja vaativat tiivistä kollegiaalista työskentelytapaa. Kärkihankkeiden tarkoi-
tuksena on saavuttaa hallituskauden tavoite. Tällä ei ole mitään tekemistä leikkausten paik-
kaamisen kanssa. Hallitus aloitti oman uudistustyönsä hallitusohjelmasta ja työskentelyta-
voista. Suomen ongelmat ovat sitä luokkaa, että hallitustyön on oltava aiempaa tavoitteel-
lisempaa. Strategista johtamista noudatetaan jo lähes kaikilla elämänaloilla. Nyt se oli kor-
kea aika tuoda politiikkaan. Hallitusohjelmassa on tietoisesti unohdettu hallinnon rajat.
Voimme paremmin keskittyä isoihin asioihin ja tehdä ne kunnolla. Ministereiden määrä on
vähentynyt, ja hallitus toimii tiiminä.

Hallituksen strategisen hallitusohjelman tiedonantokeskustelu käytiin 2. päivä kesäkuu-
ta eduskunnassa. Tämän jälkeen hallitus on laatinut vaalikauden julkisen talouden suunni-
telman, vuoden 2016 talousarvioesityksen sekä nyt käsittelyssä olevan kärkihankkeiden ja
reformien toimeenpanosuunnitelman. 

Med hjälp av sitt regeringsprogram för regeringen framåt nödvändiga reformer inom fem
prioriterade områden: sysselsättning och konkurrenskraft, kompetens och utbildning, häl-
 Tarkistettu
4.1



Pöytäkirjan asiakohta PTK 46/2015 vp
sa och välfärd, bioekonomi och ren teknik samt digitalisering, försöksverksamhet och av-
veckling av normer. Dessutom genomför vi samhälleliga förbättringar.

Arvoisa puhemies! Hallitusohjelmansa avulla hallitus vie eteenpäin välttämättömiä uudis-
tuksia viiden painopisteen kautta: työllisyys- ja kilpailukyky, osaaminen ja koulutus, hy-
vinvointi ja terveys, biotalous ja puhtaat ratkaisut sekä digitalisaatio, kokeilut ja normien
purku. Lisäksi toteutamme reformeja, kuten eläke- ja sote-uudistuksen, karsimme kuntien
tehtäviä ja velvoitteita sekä uudistamme alue- ja keskushallintoa. Panostamme kärkihank-
keisiin, koska muutos tarvitsee toteutuakseen myös investointeja. Kärkihankerahoituksel-
la ei paikata budjettileikkauksia. Kärkihankkeilla ajetaan eteenpäin laaja-alaisia uudistuk-
sia, palautetaan säädösympäristöön ketteryyttä, lisätään kilpailua ja edistetään digitaalisen
palveluliiketoiminnan läpimurtoja. Hallitus panostaa kertaluonteisesti miljardi euroa kär-
kihankkeisiin ja on päättänyt julkisen talouden suunnitelmassa rahoituksen kohdennukses-
ta vuosille 2016—2018 painopistealueittain seuraavasti: työllisyys ja kilpailukyky 170
miljoonaa euroa, osaaminen ja koulutus 300 miljoonaa euroa, hyvinvointi ja terveys 130
miljoonaa euroa, biotalous ja puhtaat ratkaisut 300 miljoonaa euroa sekä digitalisaatio, ko-
keilut ja normien purkaminen eli toimintatavat 100 miljoonaa euroa, joka käytetään käy-
tännössä kokonaan julkisten palveluiden digitalisoinnin hankkeisiin. Toimintasuunnitel-
maa toteutetaan tämän rahoituksen ja olemassa olevien valtiontalouden kehysten sekä
muun julkisen talouden suunnitelman puitteissa. 

Seuraava kuvaus kunkin kuuden strategisen kärkihankkeen sisällöstä:
Työllisyyden ja kilpailukyvyn kärkihankkeilla tähdätään siihen, että Suomi saadaan kes-

tävän kasvun tielle. Tuemme kärkihankkeilla yrityksiä sen eri vaiheissa: tuotekehittelyssä,
kasvurahoituksessa sekä vientiponnisteluissa. Turhia normeja purkamalla parannamme
yritystemme toimintaedellytyksiä ja houkuttelemme maahan lisää investointeja. Toteu-
tamme työttömyysturvauudistuksen ja paikallisen sopimisen edellytyksiä vahvistamme
lainsäädännöllä. Kasvuyritysten rahoitusmahdollisuuksia parannetaan muun muassa Teol-
lisuussijoituksen ja Tekesin uusilla instrumenteilla sekä Finnveran välirahoitusohjelmalla
yhteensä noin 600 miljoonalla eurolla. Lisäksi Euroopan strategisten investointien rahasto
ja sen käyttäminen mahdollisimman tehokkaasti täydentää hallituksen linjauksia kasvura-
hoituksen vahvistamiseksi. Edellisen hallituksen kaksi viimeisintä budjettia ovat ylittäneet
EU:n salliman kasvu- ja vakaussopimuksen 3 prosentin alijäämärajan. Tämä on estänyt yh-
den suuren valtiovetoisen rahaston kokoamisen. Tämän hallituksen tavoitteena on, että
saamme yksityisiä Euroopan strategisten investointien rahastoja ja yksityisiä toimijoita
hyödyntäen vähintäänkin miljardiluokan kokonaisuuden aikaan yritysten kasvun rahoitta-
miseksi.

Osaamisen ja koulutuksen kärkihankkeilla uudistamme peruskouluamme 2020-luvulle
tuomalla uutta pedagogiikkaa, uusia oppimisympäristöjä ja digitaalista oppimista koulu-
jen arkeen. Tuomme tunnin liikuntaa jokaisen peruskoululaisen päivään. Toisen asteen
ammatillisen koulutuksen reformissa lisäämme työpaikoilla tapahtuvaa oppimista. Kansal-
lisesta panostuksesta tutkimukseen ja innovaatiotoimintaan on saatava aikaan enemmän
uutta liiketoimintaa ja kasvua. Tämän vauhdittamiseksi otamme käyttöön uusia Tekesin ra-
hoitusinstrumentteja tutkimuslaitoksille ja korkeakouluille. Korkeakouluopinnoissa mah-
dollistetaan paremmin ympärivuotinen opiskelu. Nopeutamme siirtymistä toiselta asteelta
korkeakouluopintoihin.
2



Pöytäkirjan asiakohta PTK 46/2015 vp
Hyvinvoinnin ja terveyden edistämisen hankekokonaisuuden tavoitteena ovat nykyistä
asiakaslähtöisemmät, vaikuttavammat, kustannustehokkaammat ja paremmin yhteensovi-
tetut palvelut. Esimerkiksi sote-palvelujen toimintamalleja nykyaikaistetaan ja digitalisaa-
tiota lisätään. Toteutamme perustulokokeilun, ja mahdollisuuksia osatyökykyisyyteen li-
sätään. Lapsi- ja perhepalvelut uudistetaan valtakunnallisella muutosohjelmalla. Ikäihmis-
ten kotona tapahtuvaa hoito- ja hoivatyötä helpotetaan.

Arvoisa rouva puhemies! Biotalous ja puhtaat ratkaisut -kärkihankkeissa tavoitteenam-
me on luopua hiilenmustasta energiapolitiikasta ja nostaa uusiutuvan energian osuus 2020-
luvulla yli 50 prosenttiin. Varmistamme osaltamme biojalostamoiden raaka-aineen saan-
nin. Puu laitetaan liikkeelle ja puurakentamista edistämme uudistamalla sitä koskevia mää-
räyksiä. Käynnistämme biotalouden tutkimus- ja innovaatio-ohjelmat. Kiertotalouteemme
teemme läpimurron, lisäämme ravinteiden kierrätystä ja tehostamme toimia Itämeren ja
vesien suojelemiseksi. Suomalainen ruuantuotanto tehdään kannattavaksi esimerkiksi pur-
kamalla normeja ja yksinkertaistamalla lupa- ja ilmoituskäytäntöjä. Viljelijöiden hallinnol-
lista taakkaa vähennetään. Ruuan kauppatasetta parannetaan esimerkiksi luomalla edelly-
tyksiä uusien vientikanavien avaamiseksi. 

Toimintatavat-painopistealueella toteutetaan hallitusohjelmaa läpileikkaavia uudistus-
toimia. Koko hallitus on esimerkiksi määrätietoisesti sitoutunut turhan sääntelyn ja byro-
kratian purkamiseen sekä säädösten sujuvoittamiseen. Nämä asiat koskevat kaikkia hallin-
nonaloja. Uuden lainsäädännön valmistelussa etsitään jatkossa entistä enemmän vaihtoeh-
toja sääntelylle ja pohditaan tarkasti erilaisten vaihtoehtojen vaikutuksia. Lisäksi digitaali-
sen liiketoiminnan kasvuympäristöjen syntymistä vauhditetaan ja kaikille julkisille palve-
luille valmistellaan digitalisoinnin periaatteet jo syksyn 2015 aikana. Hallitus perustaa
myös eduskunnankin jo pitkään esittämällä tavalla säädösten vaikutusarviointilautakun-
nan ministeriöiden lainvalmistelun tueksi. Reformeilla hallitus toteuttaa sote-uudistuksen
ja itsehallintoalueiden perustamisen myötä uudistaa myös alue- ja keskushallintoa. Kun-
tien kustannuksia karsimme miljardilla eurolla vähentämällä niiden tehtäviä ja velvoittei-
ta. Tulevaisuuden kunta -hankkeessa puolestaan määritetään parlamentaarisen valmiste-
lun pohjalta kuntien roolia ja tehtäviä sekä suhdetta itsehallintoalueisiin. Sote-uudistuksen
ja kuntien velvoitteiden keventämisen yhteisvaikutuksen kestävyysvajeen kattamiseen on
arvioitu olevan noin 4 miljardia euroa.

Arvoisa puhemies! Strategisen hallitusohjelman toimeenpano sisältää runsaasti muutok-
sia vanhoihin toimintatapoihin. Ne uudistavat suomalaista yhteiskuntaa ja vahvistavat kan-
santalouden kasvuedellytyksiä. Jokaiselle kärkihankkeelle on nimetty vastuuministeri, ja
kaikilla painopistealueilla on omat ministerityöryhmänsä. Hallitus varmistaa kärkihank-
keiden toteutumisen aktiivisella seurannalla ja ohjauksella strategiaistunnoissaan, joita jär-
jestetään pääsääntöisesti kahden viikon välein. Niissä todetaan kärkihankkeiden etenemis-
tilanne. Lisäksi kärkihankkeiden vaikuttavuutta seurataan indikaattoreilla, ja sama koskee
reformeja.

Ärade talman! Handlingsplanen är ett förändringsprogram som regeringen fullt ut förbin-
der sig att genomföra. Vi måste nu modigt förnya oss, förnyelsen måste bli ett fortgående
tillstånd och en ständigt rådande anda.
3



Pöytäkirjan asiakohta PTK 46/2015 vp
Toimeenpanosuunnitelmassa on kyse muutosohjelmasta, jonka toteuttamiseen hallitus on
voimakkaasti sitoutunut. Meidän on nyt rohkeasti uudistuttava, ja uudistumisen pitää nä-
kyä jatkuvana tilana ja vireenä.

Hyvinvointiyhteiskuntamme luottaa aivan liikaa velanantajiemme hyvään tahtoon. Sik-
si Suomen suunta on oikaistava nyt tai ei koskaan. Ei pidä vitkutella, kunnes tuo luottamus
katoaa. Siinä tapauksessa muutokset vievät meitä emmekä me muutosta. Mahdollisuuk-
siin on tartuttava ennakkoluulottomasti. Meissä jokaisessa piileskelevä uudistaja on roh-
kaistava astumaan esiin. Ja sitten vain toimeksi — pelotta ja reippaasti.

Puhemies Maria Lohela: Seuraavaksi ryhmäpuheenvuorokierros, ja sen aloittaa keskus-
tan eduskuntaryhmä, edustaja Ala-Nissilä.

14.16 Olavi Ala-Nissilä kesk (ryhmäpuheenvuoro): (Eero Heinäluoma: Tulee jykevää ta-
louspuhetta!) Arvoisa puhemies! Kiitos pääministerille puheenvuorosta, jossa oli tärkeitä
alkuja ja lähtöjä Suomelle.

Suomen talous-, työttömyys- ja velkaongelmat johtuvat pitkälti siitä, että emme ole vuo-
siin kyenneet yhteiskuntana uudistumaan. Viime vaalikaudella käytännössä lähes kaikki
jäi tekemättä. (Ben Zyskowicz: Samoin sitä edellisellä!) Uudistaminen on sitä, että asioita
tehdään kokonaan uudella tavalla. Sitä tarvitaan jatkuvasti, kun elämme eurossa ja koko
ajan muuttuvassa maailmassa. Meidän suomalaisten leipä ohenee ohenemistaan, jos emme
tee rohkeita ratkaisuja. Keskustalle tekemättömyys ei ole vaihtoehto. (Ben Zyskowicz: Oli
sille edellisellä kaudella!) Suomi on laitettava kuntoon. On saatava lisää työpaikkoja, pal-
velut on turvattava, heikommassa asemassa olevista on pidettävä huolta, ja koko maata pi-
tää kehittää tasapainoisesti. Hallitus on osoittanut Suomen uudistamiseen miljardi euroa
seuraaville kolmelle vuodelle. Tulevaisuutta siis rakennetaan määrätietoisesti. 

Uudistamisen lisäksi joudumme myös säästämään, mutta näitä asioita ei pidä tietoisesti
sotkea keskenään. (Antti Lindtman: Ei missään tapauksessa!) Tänään keskustelemme sii-
tä, millainen Suomi on tulevaisuudessa, kymmenen vuoden päästä. Ei ole sattumaa, että
suuri osa hallituksen uudistuksiin osoittamista rahoista käytetään työllisyyden, koulutuk-
sen ja biotalouden yhdistelmään. Suomeen saadaan lisää työpaikkoja, kun tukeudumme
luontaisiin vahvuuksiimme ja otamme laajan maamme voimavarat täysimääräisesti käyt-
töön.

Kestävään kehitykseen perustuva biotalous on lupaava mahdollisuus työpaikkoihin,
mutta se edellyttää huippuosaamista. Siksi hallitus toteuttaa isoimman koulutuksen uudis-
tuksen vuosikymmeniin.

Keskusta pitää tärkeänä, että hallitus on osoittanut 600 miljoonaa euroa Suomen teiden,
ratojen ja muiden väylien kunnostamiseen. Ilman toimivia liikenneyhteyksiä koko maan
voimavaroja ei saada käyttöön. Jos nyt emme laittaa tätä asiaa kuntoon, meillä on kohta
paljon paljon suurempi lasku edessä. (Antti Lindtman: Aloitetaan junista!)

Samaan aikaan on tehtävä suomalainen työ uudelleen kannattavaksi ennen kaikkea ma-
daltamalla työllistämisen hintaa ja purkamalla tarpeetonta byrokratiaa. Suomalaisia pitää
vapauttaa työntekoon, yrittämiseen ja sujuvampaan arkeen. Keskusta vetoaa edelleen sen
puolesta, että työmarkkinoilla kyetään sopimaan kilpailukykymme parantamisesta. Vie-
mällä uudistukset määrätietoisesti läpi valamme uskoa ja luottamusta siihen, että Suomeen
kannattaa investoida, luoda työpaikkoja ja rakentaa koteja. Parempi työllisyys on myös täs-
sä poikkeuksellisessa tilanteessa Suomeen tulevien ihmisten parasta kotouttamista. Kes-
4



Pöytäkirjan asiakohta PTK 46/2015 vp
kusta haluaa ottaa käyttöön uudenlaisia ratkaisuja ja kokeiluja maahanmuuttajien kotout-
tamiseksi ja työllistymiseksi.

Arvoisa puhemies! Sosiaali- ja terveyspalvelujen uudistaminen on välttämätöntä, jotta
voimme turvata lähipalvelut jokaiselle suomalaiselle koko Suomessa ja myös tulevaisuu-
dessa. Jos sote olisi alun alkaen tehty laajassa yhteistyössä yli puoluerajojen, olisimme jo
pitkällä. Se ei valitettavasti toteutunut. Nyt hallitus linjaa uudistuksen ensi kuussa, ja olem-
me valmiita yhteistyöhön. Keskusta tukee hallitusohjelman kirjausta, jonka mukaan palve-
lujen järjestäminen siirretään kuntaa suurempien itsehallintoalueiden vastuulle. Tällainen
ratkaisu mahdollistaa ylipäätään laajemman päätösvallan siirron alueille niiden kehityksel-
le tärkeissä asioissa. Sosiaali- ja terveyspalvelujen uudistamista tarvitaan myös siksi, että
rahat riittäisivät. Alati kasvavat menot on saatava hallintaan. Keskusta pitää tärkeänä, että
hyvinvointiyhteiskuntaa muutoin uudistettaessa painopistettä siirretään kotien hyvinvoin-
nin tukemiseen niin lasten, nuorten ja perheiden palvelujen kuin omaishoidon parantami-
sella.

Arvoisa puhemies! Muutenkin epävarmoina aikoina muutos voi huolestuttaa ja jopa pe-
lottaa, koska se merkitsee usein jostain vanhasta luopumista ja kokonaan uuden alkua. Kui-
tenkin juuri nyt kykymme uudistaa ja uudistua mahdollistaa uudet työpaikat ja turvaa hy-
vinvointiamme. Keskustan eduskuntaryhmä tukee hallitusta sen poikkeuksellisen vaati-
vassa tehtävässä. Tähdennämme, että nyt jos koskaan Suomen ongelmien ratkaisemisessa
tarvitaan yhteistyötä. Rakennetaan nyt yhdessä työllisyyden siltaa, tehdään muutos ja lai-
tetaan Suomi yhdessä kuntoon.

Arvoisa puhemies! Kärkihankkeet ovat järkihankkeita.

Puhemies Maria Lohela: Perussuomalaisten eduskuntaryhmä, edustaja Eerola.

14.21 Juho Eerola ps (ryhmäpuheenvuoro): Arvoisa rouva puhemies! Suomen tilanne on
monin tavoin vakava. Siksi hallitus on ryhtynyt päättäväisiin toimiin, joilla uudistamme
yhteiskuntaamme vastaamaan 2000-luvun haasteisiin. Suomalainen hyvinvointiyhteiskun-
ta tulee säilyttää myös tulevaisuudessa. Nostan nyt esiin muutamia oleellisia hankkeita,
joilla tähän tavoitteeseen päästään.

Yhtenä tärkeänä hankkeena voidaan pitää kaikkia niitä toimia, joilla edistetään työn tar-
jontaa, yrittäjyyttä ja elinkeinorakenteen monipuolistamista. Työn tekemisestä on tehtävä
kannattavaa, ja vienti on saatava vetämään. Näin vahvistetaan julkistaloutta ja nostetaan
työllisyysastetta, jonka merkitystä taloudellemme ei voi aliarvioida. Näiden päämäärien
saavuttaminen edellyttää rakenteellisia uudistuksia monella eri rintamalla yli hallintorajo-
jen.

Viennin osalta hallitus panostaa Suomen vientimahdollisuuksien kasvattamiseen kehit-
tyvien maiden markkinoilla muun muassa Finnfund-kehitysrahoitusyhtiötä pääomittamal-
la. Suomen viennille keskeisten alueiden lähetystöihin palkataan vuosina 2016—2018
kaupallisten alojen erityisasiantuntijoita Suomen vientimahdollisuuksien kasvattamiseksi.
Hallituksen panostus Suomen viennin vauhdittamiseksi on siis merkittävä.

Arvoisa puhemies! Uusien työpaikkojen luomista Suomeen tukevat myös muut hallituk-
sen kärkihankkeet, ja tätä perussuomalaiset tervehtivät ilolla. Hyvänä esimerkkinä tästä
voidaan mainita etenkin hiilettömään, puhtaaseen ja uusiutuvaan energiaan sekä kiertota-
louden edistämiseen suunnattu kärkihanke. Suurimmat mahdollisuudet nähdään neste-
mäisten biopolttoaineiden sekä biokaasun tuotannon ja teknologian kasvattamisessa. Sa-
5



Pöytäkirjan asiakohta PTK 46/2015 vp
malla lisätään maatalouden ravinne- ja energiaomavaraisuutta. Keskeinen resurssi tässä
työssä ovat hyvinvoivat metsämme. Puun käyttöä monipuolistetaan ja talousmetsiä hyö-
dynnetään entistä tehokkaammin, kuitenkaan ympäristöä unohtamatta.

Perussuomalaisten eduskuntaryhmä näkee, että kaikkea tätä edellä mainittua tukee erin-
omaisesti myös hallituksen tekemä päätös liikenneverkon korjausvelkatoimenpiteisiin
ryhtymiseksi.

Arvoisa puhemies! Perussuomalaiset ovat tyytyväisiä, että opetus- ja kulttuuriministeri-
ön hallinnonalan kärkihankkeisiin on sisällytetty alueelliset kielikokeilut ja koulutusvien-
nin edistäminen. Toisen kansallisen kielen opiskelun sijaan mahdollistetaan jonkin muun
kielen opiskelu. Perussuomalaiset pitävät tätä hyvänä ensiaskeleena kohti ruotsin kielen
täyttä vapaaehtoisuutta. (Välihuutoja) EU- ja Eta-alueen ulkopuolelta tuleville opiskelijoil-
le puolestaan asetetaan vihdoinkin lukukausimaksut, mikä on järkevää tässä taloudellises-
sa tilanteessa. Me emme voi tarjota maksutonta opetusta kaikille tulijoille ja samaan ai-
kaan leikata omien kansalaisten etuisuuksista. (Välihuutoja) Hyvänä asiana pidämme
myös sitä, että kärkihankkeilla edistetään korkeakouluopiskelijoiden mahdollisuuksia
opiskella myös kesäisin ja peruskoululaisten mahdollisuuksia liikkua ainakin tunti päiväs-
sä. (Jukka Gustafsson: Ei se onnistu, kun rahat viedään!) Paitsi että liikkumattomuus ai-
heuttaa mittavat kustannukset kansantaloudelle — edustaja Gustafsson — se myös heiken-
tää yksilöiden hyvinvointia. Perusasiat on laitettava kuntoon, peruskunto kuntoon.

Myös sosiaali- ja terveydenhuollon uudistus tulee olemaan yksi tämän hallituskauden
suurimmista ponnistuksista. Sote-uudistuksen huolellisen toteuttamisen lisäksi perussuo-
malaiset pitävät tärkeänä sosiaaliturvajärjestelmän perkaamista. (Eva Biaudet: Ihmisoike-
uksista viis!) Käsillä oleva pakolaiskriisi edellyttää maahanmuuton kustannuksiin liitty-
vän selvityksen ja mahdollisten uudistusten tekemistä mahdollisimman nopealla aikatau-
lulla. (Eva Biaudet: Missä on teidän sydän?)

On selvitettävä, mikä on yhteiskuntamme kantokyky. Yhteiskunnan on pystyttävä huo-
lehtimaan kansalaisistaan, ja siksi tervehdimme tyytyväisyydellä niitä kärkihankkeita, joi-
den avulla pyritään parantamaan niin lapsi- ja perhepalveluita, ikäihmisten koti- ja
omaishoitoa kuin myös osatyökykyisten työllistymismahdollisuuksia. Vaikka taloudelli-
set ajat ovat tiukat, on väestön hyvinvoinnista huolehdittava.

14.27 Sinuhe Wallinheimo kok (ryhmäpuheenvuoro): Arvoisa rouva puhemies! Hallitus
korjaa Suomen rakenteita ja taloutta lujalla otteella. Viime viikkoja on leimannut keskus-
telu siitä, mitä keneltäkin ollaan ottamassa pois, mutta se ei ole koko kuva. Hallitus uudis-
taa Suomea laaja-alaisesti. Vain siten rakennetaan pohjaa paremmalle huomiselle ja uudel-
le nousulle. Tästä on kärkihankkeissakin kysymys.

Hallitusohjelmassa on asetettu kunnianhimoiset tavoitteet sekä julkisen sektorin, julkis-
ten palveluiden että yksityistä sektoria koskettavan digitalisoinnin osalta. Erityisen lupaa-
vaa on, että käyttäjälähtöisyys on läsnä kaikissa hankkeissa. Nyt on pidettävä huoli, ettei
digitalisointi jää hallinnon sisäiseksi puuhasteluksi ja ettei sitä pilata hitailla aikatauluilla.
Tavoitteeseen pääseminen vaatiikin hallitukselta vahvaa poliittista johtamista.

Yksi polttavimmista ongelmista Suomessa on onnettoman heikko työllisyystilanne.
Tätä vastaan hallitus käy johdonmukaisella työlinjalla. Kannustinloukkujen purkaminen,
työllistämisen kynnysten madaltaminen ja työnvälityksen uudistaminen ovat tärkeitä työl-
lisyyttä lisääviä uudistuksia. Tärkein kokonaisuus tällä saralla on paikallisen sopimisen li-
6



Pöytäkirjan asiakohta PTK 46/2015 vp
sääminen. Suomen työmarkkinat on yksinkertaisesti saatava toimimaan nykyistä tehok-
kaammin.

Tulevien vuosikymmenien parempaa talous- ja työllisyyskehitystä osaltaan tukee myös
kertakohdennus liikenneväylien korjausvelan vähentämiseen.

Arvoisa puhemies! Asiakaslähtöisten palveluiden kärkihankkeessa hienoa on esimer-
kiksi palvelusetelin pilotoinnin ja käytön laajentaminen. Tästä on kotikaupungissani Jy-
väskylässä hyviä kokemuksia. Kokoomuksen eduskuntaryhmä haluaa, että suomalaiset
saavat laadukkaita sosiaali- ja terveydenhuollon palveluita. Kun ihmiselle annetaan va-
paus valita, syntyy myönteinen kannustinvaikutus palveluiden laadun parantamiseen. Siitä
hyötyvät kaikki.

Terveyden edistämisen kärkihankkeesta haluaisin nostaa esiin tunti liikuntaa päivässä
-tavoitteen. Sen merkitys lasten ja nuorten hyvinvoinnille on paljon arvokkaampaa kuin
siihen kohdennettava rahasumma. Fyysisen aktiivisuuden lisääminen vahvistaa ihmisen
kokonaisvaltaista hyvinvointia. Yhdessä liikkuminen on hyvä keino myös sosiaalisuuden
lisäämiseen ja yksinäisyyden vähentämiseen.

Suomalainen koulu on muutenkin päivitettävä nykyaikaan. Peruskoulun on tarjottava
diginatiivilapsille valmiudet elämää varten, ja siinä aivan keskeistä ovat digitaalisen maa-
ilman vaatimat tiedot ja taidot. Osaamisen ja koulutuksen uudistamisen kärkihankkeilla
tälle rakennetaan edellytyksiä 300 miljoonalla. Tutkimus- ja innovaatiotoiminta saavat li-
sää resursseja myös esimerkiksi puhtaiden ratkaisujen ja biotalouden kärkihankkeessa.

Arvoisa puhemies! Kärkihankkeissa eräs kantava teema on vastuu ympäristöstä, jonka
haluamme säilyttää puhtaana myös tuleville sukupolville. Kokoomuksen eduskuntaryhmä
haluaa kiinnittää huomiota esimerkiksi tavoitteeseen tuontiöljyn kotimaisen käytön puolit-
tamisesta 2020-luvun aikana sekä kivihiilen käytöstä luopumisesta. Tavoite on erittäin
kunnianhimoinen, mutta siihen kannattaa pyrkiä sekä ympäristöllisistä että taloudellisista
syistä. Puhdas luonto on tärkeä itsessään. Se on myös imagovaltti ja elinkeinotoiminnan
mahdollisuus esimerkiksi kestävän matkailun alalla. Hallitus on sitoutunut luontopolitii-
kan kärkihankkeella turvaamaan luonnonsuojelun tason. Suomi saa uuden kansallispuis-
ton 100-vuotisjuhlavuotensa kunniaksi vuonna 2017.

Vientivetoista kasvua edistetään vahvistamalla Team Finland -verkostoa. Huolella va-
littuihin edustustoihin eri puolilla maailmaa lisätään kaupallis-taloudellista asiantuntemus-
ta tukemaan kauppojen aikaansaamista.

Myös turhien normien ja sääntelyn purkaminen saa kokoomuksen eduskuntaryhmän
vahvan, vahvan tuen.

Arvoisa puhemies! Vaikka rahalliset kohdennukset ovat merkittäviä, ei kärkihankkeissa
kuitenkaan lopulta ole kyse rahasta. Kaikkein olennaisinta on, mitä uutta saadaan aikaan ja
miten tekeminen oikeasti muuttuu. Monilla näillä toimilla sysätään liikkeelle uudenlaista
kehitystä. Parhaimmillaan ne ovat keinoja mullistaa ajattelua ja tekemistä. Kokoomus on
painottanut, että nämä panostukset on suunnattava todellisen uuden luomiseen ja Suomen
uudistamiseen. Suomi on päivitettävä uudelle tasolle ja suomalaisille on luotava paremmat
mahdollisuudet kilpailla ja pärjätä muuttuvassa maailmassa. Se on kärkihankkeiden koko
idea. Tätä tulemme tietysti vaatimaan myös jatkossa.

Kokoomuksen eduskuntaryhmä antaa hallitukselle täyden tukensa.

14.33 Timo Harakka sd (ryhmäpuheenvuoro): Arvoisa puhemies! Olemme kuulleet kau-
niita sanoja kärkihankkeista hallituksen suulla. Mutta mikä on totuus? Ehkä puolueetto-
7



Pöytäkirjan asiakohta PTK 46/2015 vp
man kuvan antaa ulkomainen tarkkailija, jolle nämä hankkeet on esitelty: "Emme usko pa-
ketin lisäävän kasvua merkittävästi keskipitkällä aikavälillä. Uskomme, että hallituksen
suunnittelema laajempi julkisen talouden supistus jättää nämä aloitteet varjoonsa." (Antti
Lindtman: Kuka se oli?) Näin tylyn tuomion antoi luottoluokituslaitos Standard & Poor’s
25. syyskuuta. (Välihuutoja) Ulkomainen ammattitarkkailija kyllä tajuaa, että 4 miljardin
leikkaukset vaalikaudessa heikentävät kasvua paljon enemmän kuin pienen osan väliaikai-
nen palautus voisi korjata. Nämä kärkihankkeet edustavat vuositasolla 1:tä promillea kan-
santuotteesta, siis 1:tä prosentin sadasosaa. Tätä touhuahan on arvosteltu myös kotimaas-
sa: "Tällaisia paketteja on helppo tehdä: ensin leikataan, sitten palautetaan ja palautusta
mainostetaan kasvupakettina." Näinhän sanoi oppositiojohtaja Juha Sipilä, sama mies,
joka juuri äsken mainosti palautusta kasvupakettina.

Arvoisa puhemies! Esitän ensin SDP:n näkemyksen aidon kasvun edellytyksistä ja lo-
puksi oman vaihtoehtomme — viisi järkihanketta. (Olavi Ala-Nissilän välihuuto)

Kaksi viikkoa sitten teimme hallitukselle välikysymyksen koulutuksesta. Suomi tarvit-
see vahvan perustutkimuksen, josta syntyy laaja innovaatioiden kirjo. Fiksu valtio ei mää-
rää etukäteen, mihin saa ja mihin ei saa panostaa.

Tekes on sijoittanut peliteollisuuteen 20 miljoonaa euroa. Alan liikevaihto on kasvanut 2
miljardiin euroon. Jo yksin Supercellin isänmaallisten omistajien yhtenä vuonna maksa-
mat verot ovat palauttaneet Tekesin sijoituksen heti kymmenkertaisena takaisin. Sen si-
jaan että hallitus kiittäisi osaavia kasvurahoittajia, se leikkaa Tekesin valtuuksista 150 mil-
joonaa joka vuosi. Poliitikoilla on selvästi suurempi viisaus kuin ammattilaisilla. Viimeksi
näin ajateltiin 70-luvulla Neuvostoliiton naapurissa. (Välihuutoja)

Arvoisa puhemies! Kauppalehdessä 23. syyskuuta Valtion taloudellisen tutkimuskes-
kuksen VATTin uusi ylijohtaja Anni Huhtala lausui, että nämä kärkihankkeet ovat "teko-
hengitystä". Hän on kasvututkija eikä tainnut löytää näistä hankkeista mitään kasvua. Hä-
nen ankarin kritiikkinsä kohdistuu biotalouden ohjelmaan. 300 miljoonan hankkeesta val-
taosa käytetään erilaisiin maa- ja metsätalouden tukiaisiin. Tämä on kummastuttanut mui-
takin: "Emmeköhän me nyt vaalikauden pärjäisi ilman uusia navetoita ja muita karjasuo-
jia?" (Sirkka-Liisa Anttilan välihuuto) Näin kirjoitti maatalousyrittäjä, entinen keskustan
kansanedustaja Timo Kaunisto Maaseudun Tulevaisuudessa maanantaina. On helppo yh-
tyä kysymykseen. Tärkeisiin bioenergiahankkeisiin jää varsin vähäinen panos, samoin pal-
jon rummutettuun kiertotalouteen. Ilkeä sanoisi, että kärkihankkeissa kiertotaloutta on se,
että raha kiertää yhdestä taskusta toiseen — jossa on lisäksi iso reikä. Jos navettanäperte-
lyn sijaan panostettaisiin kunnolla kaikkeen uusiutuvaan energiaan ja samalla uusiutuvaan
energiarakenteeseen, saisimme älykkäitä, tehokkaita, säästäviä ja kestäviä ratkaisuja sekä
Suomeen että maailman ilmastoteknologian markkinoille.

Arvoisa puhemies! Oppositiolta vaaditaan vaihtoehtoja. Esitämme sosialidemokraat-
tien järkihankkeet, joista syntyy aitoa kasvua. Esittelin jo kunnianhimoisen uusiutuvan
energian ohjelman. Suomi tarvitsee energiaremontin. Toinen järkihankkeemme torjuu har-
maata taloutta ja veroparatiiseja. Reilu peli valtioiden välillä, reilu kilpailu yritysten välil-
lä, reilu peli omistusten julkisuudessa. (Susanna Huovinen: Mihin tämä on jäänyt?) Kol-
manneksi haemme kasvua arktisesta taloudesta — jonka hallitus on laiminlyönyt koko-
naan. Juuri nyt on oikea hetki tiivistää yhteistyötä ja käynnistää isoja hankkeita suomalai-
sen rakentamisen, meriteknologian ja ympäristöosaamisen voimin. Neljäs järkihankkeem-
me on palvelualojen kasvuohjelma, jossa tuottavuutta kasvatetaan määrätietoisella työllä.
Esimerkiksi matkailun on hallitus täysin unohtanut. (Ben Zyskowicz: Nyt oli konkretiaa!)
8



Pöytäkirjan asiakohta PTK 46/2015 vp
Viides järkihankkeemme on tehdä Suomesta työllistämisen ja osallisuuden edelläkävijä-
maa. Aivan elintärkeää on maahanmuuttajien kotouttaminen: tehdä Suomesta kotouttami-
sessa maailman paras. On käsittämätöntä, että hallitus hapuilee tässäkin asiassa eikä ole
osannut tehdä toimintamallia, jolla maahanmuuttajat ohjataan nopeasti ja tehokkaasti yh-
teiseen työhön Suomen tulevaisuuden hyväksi.

Arvoisa puhemies! Näin lopuksi: Tämä vuosittainen 1 promillen kärkihankesatsaus on
vahvasti ylimainostettu. Jos jalkapallojoukkueesta otetaan 11 pelaajaa ja annetaan takaisin
yksi, hallitus nimittää sitä "maalivahtitoiminnan kärkihankkeeksi". (Naurua) Näin ei voi
jatkua. Tarjoamme jälleen kerran yhteistyön kättä, jotta kärkihankkeista tulisi järkihank-
keita. (Hälinää — Puhemies koputtaa)

14.38 Olli-Poika Parviainen vihr (ryhmäpuheenvuoro): Arvoisa puhemies! Uudistuksia
tarvitaan nyt jos koskaan. Vihreä eduskuntaryhmä haluaa uudistaa Suomea.

Hallituksella on mielestämme hyviä tavoitteita. Tuemme pyrkimystä ehkäistä köyhyyt-
tä, eriarvoisuutta ja syrjäytymistä, kohentaa osaamista, edistää terveyttä ja lisätä työllisyyt-
tä. Tavoitteiden lopullinen mittari on kuitenkin se, miten ne näkyvät lopulta ihmisten ar-
jessa. Valitettavasti emme usko esitettyjen keinojen riittävän tai toimivan riittävästi. Kär-
kihankkeisiin esitetty miljardi on paljon rahaa, mutta moneen paikkaan ripoteltuna sillä ei
saavuteta suuria. Monilla uudistuksilla lähinnä paikataan leikkausten tuomia ongelmia. Jos
leikataan liikaa ja vääristä paikoista ja vuotavaan kohtaan lätkäistään kärkihanke, ei kan-
nata odottaa ihmeparannusta. Toisinaan taas ongelma on kunnianhimon puute. Kärkihank-
keiden toteutussuunnitelmassa esitetään esimerkiksi noin kahtakymmentä uutta selvitystä.
Mukava, että välillä selvitetään ensin ja sitten toteutetaan. Pelkkä päätös selvittelystä ja sel-
vityksen "toimeenpanosta" ei yleensä ole kuitenkaan Suomea mullistanut.

Hallitus aikoo esimerkiksi selvitellä työttömyysturvan muutoksia. Ilman selvityksiäkin
voisi mahdollistaa ansiosidonnaisella yrittäjäksi ryhtymisen toimettomuuden sijaan. Halli-
tus haluaa koventaa velvoitteita ottaa vastaan työtä. En pidä järkevänä, että byrokraatti
päättää, mihin töihin kukin työtön laitetaan. Nekin resurssit voisi laittaa siihen, että perus-
tulokokeilu tehdään hyvin. Siinä ihmisiä ohjaa aktiivisuuteen taloudellinen kannustin eikä
valtion virasto.

Toinen esimerkki, naisten työllisyyden edistäminen: Hallitus pyrkii jakamaan vanhem-
muuden kustannuksia. Hyvä, mutta kunnianhimo kannattaisi virittää korkeammalle.
6+6+6-mallilla myös isien hyvinvointia lisättäisiin tarjoamalla aidompi mahdollisuus ai-
kaan lasten kanssa. Äitien työllisyyttä parannettaisiin tarjoamalla heille vaihtoehto käydä
edes osa-aikatöissä lasten ollessa pieniä.

Myös köyhyyden ja eriarvoisuuden vähentäminen on tärkeä tavoite. Valtiovarainminis-
teriön selvityksen mukaan hallituksen leikkaukset kuitenkin osuvat rankasti muun muassa
lapsiperheisiin, opiskelijoihin ja eläkeläisiin.

Olisiko kärkihankkeisiin voinut sisältyä reilumpi taakanjako? Olisiko silloin kenties
löytynyt vähemmän huonoja vaihtoehtoja? Paikkailulta tuntuu erityisesti se, että koulutus
nimetään kärkihankkeeksi, kun siitä leikataan miljardikaupalla. Lopulta uudistuksia teke-
vät kuitenkin ihmiset. Esimerkiksi opettajan luovuus voi olla aika kortilla, jos arki menee
yksinkertaisesti työtaakasta selviytymiseen. Toinen esimerkki paikkailusta on kansallis-
puiston perustaminen, josta toki iloitsemme. Hymy hyytyy kuitenkin nopeasti, kun luon-
nonsuojelun määrärahoja vähennetään ja ympäristöä suojaavia normeja heikennetään.
9



Pöytäkirjan asiakohta PTK 46/2015 vp
Leikkausten ja uudistusten välillä onkin ristiriita. Se ei ole välttämättömyys, eikä se johdu
siitä, että on päätetty sopeuttaa julkista taloutta, vaan siitä, miten on päätetty tehdä.

Arvoisa puhemies! Jos haluamme digitalisaatiosta suomalaisen menestystarinan, on
aloitettava kouluista kaikilla asteilla. Kyse ei ole siitä, että lapsen kouraan annetaan tabletti
ja sanotaan, että leiki nyt sillä. Puhumme uudenlaisesta lukutaidosta ja kokonaan uusista
opiskelun menetelmistä. Niiden jatkuva kehittäminen ei ole helppoa. Tulemme tarvitse-
maan paljon ideoita. Vihreä eduskuntaryhmä tukee hallituksen ajatusta lisätä kokeilukult-
tuuria Suomessa.

Nokia oli iso onnenpotku, mutta se tuskin toistuu sellaisenaan. Tarvitsemme isoa jouk-
koa pieniä, ketteriä yrittäjiä — ja yritystä ja myös erehdystä. Varsinkin julkisen sektorin
hankinnoissa pitäisi irrottautua siitä ajatuksesta, että vain suuri sähköisen palvelun monu-
mentti voi olla kaunis.

Erinomaista on, että hallitus edistää kotimaisen uusiutuvan energian käyttöä. Keinoja tä-
hän löytyy lisääkin. Esimerkiksi sähkönkulutuksessa nettolaskutus tarkoittaisi, että kotita-
lous voisi myydä uusiutuvaa energiaa verkkoon, kun sitä on paljon tarjolla, ja ottaa sähköä
verkosta, kun sitä itse tarvitsee. Lasku tai hyvitys tulisi erotuksesta. Kotitalouksien energi-
aa säästäviä remontteja varten taas voitaisiin ottaa käyttöön oma kotitalousvähennyksensä
tai pieni rahastonsa.

Vihreät julkaisikin eilen vaihtoehtonsa kärkihankkeiksi. Kärkemme ovat energiare-
montti, perustulo ja sosiaaliturvan uudistaminen sekä laadukas koulutus, fiksujen yhdys-
kuntien suunnittelu ja maahanmuuttajien hyvä kotouttaminen. Ympäristöä säästävistä rat-
kaisuista tehtäisiin ihmisille ja yrityksille niin helppoja, halpoja ja hauskoja, että sitä tul-
taisiin ihailemaan ulkomailta — samaan tapaan kuin suomalaista koulutusta on ihailtu.
Meitä pidettäisiin edelläkävijänä. Uudistuneessa Suomessa maahanmuuttajat kotoutuvat ja
ovat mukana huolehtimassa ikääntyvän väestömme hyvinvoinnista. Kotouttaminen eh-
käisee syrjäytymistä ja on myös taloudellisesti viisasta. Uusiutuvassa Suomessa myös kau-
punkien ja yhdyskuntien kulutuksen, tuottamisen ja liikkumisen tavat ovat kestävämmällä
pohjalla ja fiksujen yhdyskuntien edistämiseksi on syntynyt uutta liiketoimintaa, vientiä ja
kasvua.

Osa tavoitteistamme on yhteisiä hallituksen kanssa. Toivottavasti hallitus voi myös har-
kita hyödyntävänsä niitä. Suomi tarvitsee nyt kriittistä keskustelua ja pyrkimystä yhteis-
työhön. Nyt on tilaisuus näihin molempiin.

14.43 Aino-Kaisa Pekonen vas (ryhmäpuheenvuoro): Arvoisa puhemies! Hallitus on lin-
jannut kärkihankkeitaan ja niille ohjattavaa rahoitusta. On heti alkuun syytä ihmetellä, mis-
tä tämä rahoitus tarkalleen ottaen tulee. On myös syytä ihmetellä, mikä kärkihankkeiden
tarkoitus on. Esimerkiksi koulutuksesta hallitus leikkaa kautensa aikana kumulatiivisesti
jopa 3 miljardia ja antaa tästä sitten takaisin kärkihankkeena kymmenesosan. Kärkihank-
keet ovat tilapäisiä, mutta leikkaukset ovat pysyviä. Miten tällaisella toiminnalla voi Suo-
mesta tulla "modernin ja innostavan oppimisen kärkimaa", kuten hallitus hurskaasti toi-
voo?

Arvoisa puhemies! Vasemmistoliitto haluaa aidosti investoida tulevaisuuteen. Yksi tär-
keimmistä keinoista on huolehtia siitä, että yhtään nuorta ei syrjäytetä vaan kaikille osoi-
tetaan nuoren kykyjen mukaan työ-, koulutus-, työharjoittelu- tai kuntoutuspaikka. Nyt
hallitus on nimennyt nuorisotakuun uudelleen yhteisötakuuksi ja leikkaa samalla yli puo-
let sen rahoituksesta, vaikka työttömyys on huipussaan.
10



Pöytäkirjan asiakohta PTK 46/2015 vp
Samaan aikaan Suomen vientiteollisuus yskii. Se saadaan nousuun ainoastaan uusilla in-
novaatioilla, tutkimuksella ja tuotekehityksellä. Mitä tekee hallitus? Leikkaa Tekesin toi-
mintarahoista lähes kolmanneksen. Leikkaa yliopistoilta. Leikkaa kilpaillusta tutkimusra-
hoituksesta, koska haluaa ohjata rahoitusta itse valitsemilleen aloille. Innovaatiot eivät
synny pakotetusti. Siksi hallituksen logiikkaa on todella vaikea ymmärtää tässä taloudelli-
sessa tilanteessa, jossa olisi satsattava koulutukseen ja tutkimukseen. Esimerkiksi jousta-
vat opinpolut, elinikäinen oppiminen ja toimiva aikuiskoulutus ovat vasemmistoliiton kei-
noja luoda koulutuksen kautta innovaatioita, työllisyyttä ja taloudellista kasvua.

Arvoisa puhemies! Rohkeammat panostukset työllistämiseen ovat tämänhetkisen suur-
työttömyyden aikana aivan välttämättömiä. Toivomme parlamentaarista työryhmää val-
mistelemaan perustulokokeilua. Perustulon tason tulee olla riittävän korkea ja kokeilujou-
kon riittävän monipuolinen, jotta kokeilusta saadaan vertailukelpoisia tuloksia. Hallituk-
sen suunnitteleman keppityöllistämisen sijaan tulisi keskittyä uusiin keinoihin, joilla työ-
markkinatukea voidaan joustavammin käyttää työllistämisen tukemisessa. Esimerkiksi vii-
me hallituskaudella lanseerattu työttömyysturvan 300 euron suojaosa on selvitysten perus-
teella kannustanut tuhansia työttömiä osa-aikaiseen työhön.

Ruotsissa sekä työn tuottavuus että työhyvinvointi ovat lisääntyneet sellaisissa työpai-
koissa, joissa on siirrytty kokeilemaan kuuden tunnin työpäivää entisellä palkalla. Tätä
kohti olisi siirryttävä myös Suomessa. Työpäivää lyhentämällä on myös mahdollista jakaa
työtä useamman työntekijän kesken ja vähentää työttömyyttä. Esitämmekin työajan lyhen-
tämisen kokeilua mukaan kärkihankkeisiin.

Arvoisa puhemies! Kun hallitus loi kärkihankkeitaan, ei tämänhetkisen pakolaiskriisin
laajuudesta tiedetty vielä mitään. Kotouttamispolitiikan tulisi nykytilanteessa ehdottomas-
ti olla yksi hallituksen kärkihankkeista. On hyvä, että hallitus toimi, kuten muun muassa
edustaja Sarkkinen jo aiemmin esitti, ja perusti turvapaikanhakijoiden järjestelykeskuksen
Tornioon. On sekä turvapaikanhakijoiden että Suomen etu, että kaikki turvapaikanhakijat
rekisteröidään heti maahantulon yhteydessä. Panostuksia tulisi silti roimasti lisätä esimer-
kiksi maahanmuuttajien kielikoulutukseen, muuntokoulutuksen järjestämiseen ja yksin tu-
levien lasten ja nuorten tukemiseen. Kotouttamistoimenpiteet pitäisi aloittaa jo turvapaik-
kahakemuksen käsittelyn aikana. Sen sijaan että hallitus aikoo ministeri Mäntylän kaavai-
lemalla tavalla asettaa ihmisiä keskenään eriarvoiseen asemaan perustuslain vastaisesti,
sen olisi syytä ottaa kotouttaminen olennaiseksi osaksi koulutus- ja työllisyyspolitiikkaa.
Useat tutkimukset osoittavat, että kotouttamiseen satsatut eurot maksavat itsensä takaisin.
Siksi olisi hyvä, että kaikki eduskuntapuolueet löytäisivät yhteisymmärryksen siitä, kuin-
ka paljon kotouttamiseen tarvitaan lisäresursseja tulevien vuosien aikana.

Lopuksi, arvoisa puhemies: vasemmistoliitto siis näkee, että nyt on panostettava koulu-
tukseen, tutkimukseen, nuorisotakuuseen, työllistämiseen, työhyvinvointiin ja kotouttami-
seen. Kaikki nämä ovat satsauksia tulevaisuuteen. Me rahoittaisimme nämä panostukset
esimerkiksi ottamalla käyttöön uusia keinoja harmaan talouden torjumiseksi, tukkimalla
verovuotojen väyliä veroparatiiseihin ja luomalla pääomaverotukseen jyrkemmän progres-
sion. Lisäksi nämä osaamiseen tähtäävät kärkihankkeet kääntäisivät työllisyyden kasvuun
ja toisivat valtiolle verotuloja.

Leikkauspolitiikka ei ole ainoa vaihtoehto. Leikkaaminen johtaa vain uuteen leikkaami-
seen.

Puhemies Maria Lohela: Ruotsalainen eduskuntaryhmä, edustaja Henriksson.
11



Pöytäkirjan asiakohta PTK 46/2015 vp
14.49 Anna-Maja Henriksson r (ryhmäpuheenvuoro): Ärade talman! Svenska riksdags-
gruppen ställer sig en aning tudelad till regeringens spetsprojekt. Å ena sidan vill vi ge re-
geringen erkännande för att det bland projekten finns en hel del mycket bra förslag. Å an-
dra sidan verkar vissa av dessa projekt dessvärre handla mer om att trixa med pengar än
verkliga satsningar på något nytt. 

Det är värt att säga ännu en gång — inte ens med den vildaste fantasin kan man anse att
spetsprojekten inom utbildningen kompenserar de massiva nedskärningar som regeringen
samtidigt föreslår. Det finns också ännu en del frågetecken kring hur regeringen egentligen
har tänkt finansiera alla dessa projekt. Och är vissa av projekten helt enkelt sådana som
borde skötas inom ramen för den ordinarie verksamheten, utan att de skulle behövas kläs i
spetskläder?

Arvoisa puhemies! Koko Suomen itsenäisyyden ajan kunnat ovat vastanneet lähidemokra-
tian turvaamisesta. Olemme tottuneet siihen, että päätökset eri palveluista, esimerkiksi
vanhustenhuollosta, tehdään lähellä niitä ihmisiä, jotka käyttävät näitä palveluja. Hallituk-
sen historiallisen suuret uudistukset ovat nyt muuttamassa tätä keskeistä periaatetta. Halli-
tus haluaa luoda jättimäisiä itsehallintoalueita, joiden tehtävänä on kaiken sosiaali- ja ter-
veydenhuollon järjestäminen. Nämä alueet hoitaisivat lisäksi ilmeisesti myös valtion alue-
hallinnon sekä pelastustoimen, ehkä myös osan koulutuksesta.

Monia palveluita koskeva päätöksenteko tullaan viemään hyvin kauas yksittäisestä kan-
salaisesta. Tämän vuoksi on mielenkiintoista, että perinteinen kuntapuolue keskusta on nyt
eturivissä ajamassa uudistusta, joka tulee viemään kunnilta suuren osan niiden tehtävistä.
Ministeri Vehviläinen, mitä tämä oikeastaan merkitsee? Onko asia loppujen lopuksi niin,
että olette ajamassa peiteltyä jättimäistä kuntauudistusta? 

Ärade talman! Svenska riksdagsgruppen välkomnar flera av regeringens spetsprojekt. Vi
har redan länge påtalat att det alltid ska vara lönsammare att ta emot ett jobb än att stanna
hemma. Därför är det positivt att regeringen nu vill röja undan olika flitfällor. Mycket bra
är också målet att öka de partiellt arbetsföras sysselsättning. Regeringens strävan att främ-
ja lokala avtal är också värd en eloge. Lokalt avtalande är ett effektivt sätt att förbättra sys-
selsättningen och vår konkurrenskraft. Bra är också att regeringen vill gynna de små och
medelstora företagens verksamhetsförutsättningar genom en revidering av upphandlings-
lagstiftningen.

Arvoisa puhemies! Hallituksella on myös huomattavasti vähemmän mairittelevia hankkei-
ta. Hallitus selvittää asumisperusteista sosiaaliturvaa, muun muassa maahanmuuton kus-
tannuksia selvitetään. Tässä hallituksella on aivan toisenlainen näkemys kuin meillä. Hal-
litus näyttää pitävän maahanmuuttoa ennen kaikkea kustannuskysymyksenä. Ruotsalainen
eduskuntaryhmä näkee sen sijaan maahanmuuton Suomelle antamat mahdollisuudet.
Olemme tietysti valmiita myöntämään, että siihen sisältyy myös haasteita, ja tuolloin kyse
on ensisijaisesti hyvästä kotouttamisesta. Kotouttaminen ansaitsee tämän vuoksi suuren
prioriteetin, suuremman kuin kärkihankkeet, jotta Suomeen nyt tulevat turvapaikanhakijat
pääsevät nopeasti osaksi yhteiskuntaamme. Kieltenopetus, mahdollisuudet muuhun koulu-
tukseen ja työllistymiseen ovat tässä avainsanoja. Tänne turvapaikanhakijoina tulleille tu-
lee myöntää työlupa heti, niin että he voivat saada nopeasti työtä. Tilanne ei suoranaisesti
parane sillä, että hallitus on nyt ilmeisesti nopeasti selvittämässä mahdollisuudet erillisen
12



Pöytäkirjan asiakohta PTK 46/2015 vp
sosiaaliturvajärjestelmän luomiseen turvapaikanhakijoille. Eduskuntaryhmämme sanou-
tuu voimakkaasti irti tästä ehdotuksesta. Emme halua yhteiskuntaa, jossa on A- ja B-luo-
kan ihmisiä, vaan yhteiskunnan, jossa kaikki ovat samanarvoisia alkuperästä riippumatta. 

Arvoisa pääministeri, onko koko teidän hallituksenne tämän ehdotuksen takana, ja juuri
tätäkö te haluatte todella priorisoida?

Värderade talman! Det är inte heller bara nedskärningarna inom utbildingen som sätter re-
geringens satsningar på barn och unga i dystert ljus. Ett av spetsprojekten är att ändra ung-
domsgarantin i riktning mot en kollektiv garanti. I praktiken tycks det här tyvärr betyda att
regeringen drastiskt skär i finansieringen av ungdomsgarantin.

Jag vill avslutningsvis konstatera att samtidigt som regeringen föreslår många bra saker,
borde den ännu ompröva vissa av sina prioriteringar. Särskilt barnen och de unga bör vi nu
satsa på, det är de som är vår framtid.

14.55 Antero Laukkanen kd (ryhmäpuheenvuoro): Arvoisa rouva puhemies! Kristillis-
demokraatit arvostavat hallituksen pyrkimystä etsiä uusia keinoja kilpailukyvyn paranta-
miseksi, yhteiskunnan rakenteiden uudistamiseksi ja uuden kasvun luomiseksi. Tässä työs-
sä tahdomme olla mukana. Hallituksen kärkihankkeiden parasta antia ovat bio- ja kiertota-
loudelle asetetut tavoitteet sekä pyrkimykset parantaa yritysten kilpailukykyä. Olemme
hallituksen kanssa samaa mieltä siitä, että tässä on maamme tulevan menestyksen ja kas-
vun tie.

Kristillisdemokraatit edistävät Suomessa ja Euroopassa sosiaalista markkinataloutta,
jossa yksilön ja yrittäjyyden vapautta ja vastuuta korostetaan ja jossa talouden tuottoja käy-
tetään inhimillisesti sosiaalisen oikeudenmukaisuuden ja hyvinvoinnin lisäämiseen. Kär-
kihankkeita ja reformeja arvioidessamme tarkastelemme ennen kaikkea hallituksen toi-
mien oikeudenmukaisuutta, rehellisyyttä ja johdonmukaisuutta. Esimerkiksi kuntien tehtä-
vien ja velvoitteiden vähentäminen on tavoitteena hyvä, mutta samalla on muistettava, että
merkittävä osa kuntien velvoitteista takaa heikoimmassa asemassa olevien elintärkeitä oi-
keuksia ja palveluja. Normien purku ei saa tarkoittaa kenenkään jättämistä heitteille.

Arvoisa rouva puhemies! Suomi on uuden edessä. Muutoksia on tehtävä. Vuonna 2003
Saksa oli vastaavassa tilanteessa, ja he käynnistivät työreformin. Sen käynnistivät sosiaa-
lidemokraatit ja saattoivat loppuun kristillisdemokraatit. Muutoksessa olivat mukana kaik-
ki yhteiskunnan merkittävät toimijat. Aikaa siihen meni 12 vuotta. Ensin ammattiyhdistys-
liike vastusti, lopussa se kiitti muutosta. Ensin työttömyys kasvoi, lopulta väheni. Ensin
palkat joustivat, sitten nousivat. Nyt Saksan työttömyysaste on noin 6,5 prosenttia. Voi-
simmeko oppia jotain siitä, kuinka Saksa nousi vaikeuksistaan?

Arvoisa puhemies! Let's face it: tällä hallituksella on enemmän kärkihankkeita kuin mi-
nistereitä. Onko se sitten hyvä vai huono asia, tulevaisuus näyttää. Joskus vähemmän olisi
enemmän ja enemmän olisi vähemmän. Kärkihankkeiden runsauden vuoksi olisi ehkä oi-
keampi puhua hallitusohjelman toimeenpano-ohjelmasta tai pikemminkin tavoiteohjel-
masta. Toimintasuunnitelma jää edelleen strategiselle, jopa vision tasolle, koska hankkeet
vain paikkaavat säästöjä muualla. Esitetyt tavoitteet ovat pääosin hyviä, jopa erinomaisia,
ja niihin on helppo yhtyä. Mutta voidaanko ne saavuttaa?

Pääministerin ilmoitus herättää enemmän kysymyksiä kuin antaa vastauksia, joten tässä
muutama kysymys:
13



Pöytäkirjan asiakohta PTK 46/2015 vp
Hyvinvoinnin kärkihankkeena edistetään terveyttä ja hyvinvointia. Kuitenkin ensi vuo-
den budjetissa Terveyden ja hyvinvoinnin laitokselta leikataan 4,2 miljoonaa, Työterveys-
laitokselta 8 miljoonaa ja erityishankkeista lähes 4 miljoonaa euroa. Myös valtion rahoitus
terveydenhuollon tutkimukseen vähenee 6,7 miljoonaa, ja kuntien hankkeita leikataan 5,4
miljoonalla eurolla. Samalla kärkihankkeisiin satsataan 23,5 miljoonaa, ja se saadaan näyt-
tämään isolta panostukselta, mutta itse asiassa se on leikattu pois muusta hyvinvointityös-
tä.

Hallitus panostaa digitalisointiin tavoitteissaan. Mutta kuka tekee digitaaliset oppimate-
riaalit, palvelut ja oppimisympäristöt? Ne eivät synny talkoilla. Käytetäänkö avoimia ke-
hittämisympäristöjä, ostetaanko yksityisiltä yrityksiltä, vai opettajatko itse tekevät muu-
tokset? Toimintasuunnitelman tulisi vastata kysymykseen: miten ja kenen johdolla?

Hallitus tahtoo lisätä nuorten oppisopimuskoulutusta. Budjetissa kuitenkin hallitus leik-
kaa oppisopimuskoulutuksen varoja 3,4 miljoonaa euroa. Tavoitteena on myös vahvistaa
etsivää nuorisotyötä, mutta budjetissa määrärahoja vähennetään 5,5 miljoonaa euroa nuor-
ten työpajatoiminnasta ja etsivästä nuorisotyöstä. 

Millä keinoilla hallitus vahvistaa korkeakoulujen ja elinkeinoelämän innovaatioita sekä
tutkimusta? Budjetissa vähennetään keskeisiä tutkimus- ja kehittämismäärärahoja 163 mil-
joonaa euroa. Tutkimuksen leikkaaminen on tässä mielessä vastoin kärkihankkeiden aja-
tusta.

Arvoisa rouva puhemies! On hyvä, että on asetettu tavoitteita, mahtavia tavoitteita. Oli-
siko kuitenkin ollut hyvä valita ne hankkeet kärkihankkeiksi, jotka hallitus todella tahtoo
toteuttaa, ja varmistaa niiden toteutuminen osoittamalla niihin myös tarvittava rahoitus?

Puhemies! Maamme menestyksen ja kasvun tie näyttää olevan ilmaan rakennettu. Toi-
von hartaasti, että olemme tässä väärässä.

Puhemies Maria Lohela: Pyydän keskusteluun osallistuvia ilmoittautumaan nousemalla
seisomaan ja painamalla V-painiketta.

15.00 Olavi Ala-Nissilä kesk (vastauspuheenvuoro): Arvoisa puhemies! Huomaan, että
moni ei ole riittävästi tutustunut tähän asiakirjaan, joka on upea asiakirja. Tässä keskuste-
lussa tuli hyviä asioita. Huomaa, että vihreillä todella on omat kirjoitetut kärkihankkeet, ja
kristillisellä liitolla oli rakentava asenne.

Mutta, arvoisa puhemies, kyllä edustaja Harakan puhe osoitti, että entinen valtionhoita-
japuolue on kyllä hyvin neuvoton. Sillä oli tämmöistä pikkunäppärää heittelyä, mutta ei
mitään reaalisia kärkihankkeita. Standard & Poor's todella laski Suomen luottoluokitusta
silloin, kun te olitte hallituksessa. Teillä oli neljä vuotta valtiovarainministeri — mitään
kärkihankkeita, mitään uudistuksia ei tullut. Suomi otti teidän kaudellanne euromaista suh-
teellisesti ottaen eniten velkaa, ja samalla talouskehitys oli kaikkein surkein. Tämäkö se oli
teidän kärkihankkeenne? Jos se on teidän kärkihankkeenne, niin se romuttaa suomalaista
hyvinvointiyhteiskuntaa. Siksi vetoan, että tulkaa, SDP:kin, uudistamisen tielle rakenta-
maan, turvaamaan suomalaista hyvinvointiyhteiskuntaa. Me emme nyt maaseudun yrittä-
viä, työtätekeviä ihmisiä pilkkaamalla vanhakantaisesti enää rakenna Suomea, niin kuin
teidän puheenvuorossanne oli, edustaja Harakka. Todella toivon, että SDP:kin tulee mu-
kaan uudistamaan Suomea ja tällaiset unelmahöttöpuheet täällä eduskunnassa loppuvat.
14



Pöytäkirjan asiakohta PTK 46/2015 vp
15.02 Juho Eerola ps (vastauspuheenvuoro): Arvoisa rouva puhemies! Vasemmistoliitto
ja vihreät puhuivat tästä perustulokokeilusta, ja sehän on ollut näitten molempien puolueit-
ten tavoitteissa ja ohjelmissa jo hyvinkin pitkään. Silloin kun olitte hallituksessa, minkään-
laista kokeilua ei kuitenkaan toteutettu. Olkaa nyt iloisia, että edes tämä hallitus jonkunnä-
köisen kokeilun (Välihuutoja vasemmistoliiton ryhmästä) toteuttaa — hyvä juttu.

Samat puolueet sekä myöskin sitten RKP puhuivat näistä kasvavista maahanmuuttaja-
määristä, jotka todellisuudessa ovat turvapaikanhakijoita. Heistä nykytiedon mukaan noin
70 prosenttia käännytetään maasta ja ehkä useampikin, kun nämä hallituksen hyvät kiris-
tykset (Eva Biaudet: Ei voi tietää, ei ole yhtään käsitelty!) tulevat voimaan. On täydellistä
resurssien hukkaan heittämistä kotouttaa heitä, ja muutenkaan ei nyt pidä sotkea näitä kä-
sitteitä. Nämä turvapaikanhakijat eivät ole kotouttamistoimien piirissä. Heille ei kuulu mi-
kään kotouttaminen, vaan nämä resurssit, mitkä kotoutukseen on, pitää sitten satsata (Vä-
lihuutoja) niihin, jotka tänne jäävät.

Näillä puolueilla joka tapauksessa, sekä vasemmistoliitolla että vihreillä, oli jonkunnä-
köistä sisältöä ja omaa ajatusta näissä puheissaan, mutta SDP lähinnä tosiaan, niin kuin äs-
ken veli keskustastakin todisti, esitteli pelkät otsikot, ei juurikaan minkäännäköistä sisäl-
töä, ja sitten he väittävät, että tässä on heidän vaihtoehtonsa. Nämä kaikki teidän otsikkon-
ne, vaikka sitten sisällöllä tai ilman, te olisitte voineet toteuttaa edellisen hallituksen aika-
na. (Eva Biaudet: Ihminen tarvitsee järkeä ja sydäntä!)

15.03 Sinuhe Wallinheimo kok (vastauspuheenvuoro): Arvoisa herra puhemies! Minun-
kin täytyy ehkä hieman yhtyä tuohon kritiikkiin, mitä SDP:n puheenvuoroon pitää saada.
Mielestäni edustaja Harakan tyylilaji oli aika huono, koska tässä puhutaan oikeasti Suo-
men tulevaisuudesta. Se, mitä sanoitte teidän vaihtoehdoistanne — en usko, että se kyllä
lähtee vientivetoista kasvua luomaan yhtään sen enempää kuin se, mitä te olette tässä pit-
kään jo toitottaneet.

Vihreille ehkä sen verran, että siellä on hyviä kärkihankkeita, mutta toisaalta ne maksa-
vat 2 miljardia, joten Suomi olisi alijäämämenettelyssä aika nopeasti kyllä teidän hankkeil-
lanne.

Vasemmistoliitto: no, te haluatte tehdä vähemmän työtä, me täällä haluamme tehdä
enemmän työtä, niin että ehkä se kompensoi sitä. (Naurua)

Mutta haluaisin oikeastaan kysyä ministeri Grahn-Laasoselta siitä, että kun tulevaisuu-
den hyvinvoinnin kannalta on äärimmäisen tärkeää se, että suomalaiset diginatiivinuoret
saavat jatkossa kunnon opetusta, joka heitä motivoi, ja sitä kautta meidän varmasti pitää
uudistaa meidän tulevaa opettajien koulutusta valtavasti, niin miten te näette tämän suuren
haasteen nyt näillä resursseilla tapahtuvan.

15.05 Timo Harakka sd (vastauspuheenvuoro): Kiitoksia! On mukava kuulla, että puhe
herätti huomiota, mutta kyllä ehdottaisin hallitukselle uuden kärkihankkeen, joka olisi
kuullun ymmärtäminen. Ja tämä erityisesti edustaja Ala-Nissilälle: Esitin viisi järkihanket-
ta, jotka takaavat aidon kasvun. Joudun siis toistamaan ne, mitä äsken luettelin, ja esitän
uudestaan sen kysymyksen, joka jäi vastaamatta. Se on: tartutteko yhteistyön käteen, teh-
däänkö yhdessä aitoa kasvua Suomeen? (Keskustan ryhmästä: Myös hintalappu!)

Ensimmäisenä energiaremontti. Se tarkoittaa sitä, että käytetään jo olemassa olevaa tut-
kimusta, niin kauan kuin ette saa tätä innovaatiojärjestelmää täysin romutettua. Meillä on
jo valtavaa osaamista älykkäissä sähköverkoissa, hajautetun tuotannon perustamisessa, uu-
15



Pöytäkirjan asiakohta PTK 46/2015 vp
sissa uusiutuvan energian markkinoissa. Jos fiksu valtio kykenisi muuttamaan energiara-
kenteensa niin, että siitä tulee referenssi suomalaiselle kärkiosaamiselle, niin tätä ilmasto-
teknologiaa voitaisiin myydä maailmalla erittäin korkeaan katearvoon.

Toinen — ja tämä itse asiassa pantiin jo toimeen, edustaja Eerola, viime kaudella, mutta
te olette luopuneet siitä. Suomi oli tuolloin kärjessä harmaan talouden ja verovälttelyn es-
tämisessä. Nyt hallitus on leikannut 99 poliisia harmaan talouden torjunnasta, ja siinä 20
miljoonan euron panostus tuo 200 miljoonan euron palautukset. Hallintarekisterilainsää-
däntö, mitä suunnitellaan, piilottaa omistusta. Suomen pitää olla avoimuuden eturintamas-
sa.

Kolmantena tämä äärimmäisen tärkeä arktinen talous. Ei voi kuin ihmetellä sitä, että
pääministeri ei ole huomannut, mikä on Pohjois-Suomelle kaikkein elintärkein kysymys,
ja onhan Oulun yliopistossakin valtavasti arktista osaamista.

Neljäntenä palvelualojen kasvuohjelma. Palvelualojen tuottavuuden nousu on äärim-
mäisen tärkeä.

Ja tämä kotoutumisen tehostaminen. Edustaja Eerola on ainoa, joka täällä ei ymmärrä
eroa maahanmuuttajan ja turvapaikanhakijan välillä. Nyt jo pitää olla toimintasuunnitel-
ma...

Puhemies Maria Lohela: Edustaja Harakka, nyt on aika täynnä.

...siitä, millä tavalla saadaan heidät työhön ja koulutettua.

15.07 Olli-Poika Parviainen vihr (vastauspuheenvuoro): Arvoisa puhemies! Ihan ensin
kommentoisin edustaja Eerolalle perustulosta. Haluan todeta, että ei tainnut olla ihan vih-
reistä kiinni, että se ei ole Suomessa aikaisemmin edennyt, mutta meidän politiikkamme
ytimessä se on ollut jo pitkään. Olemme iloisia siitä, että perustulon kansansuosio on kas-
vanut ja se saa nyt aiempaa enemmän vastakaikua myös hallituspuolueista. Toivottavasti
otatte myös meidät mukaan, kun sitä kokeilua tehdään, niin päästään sitä yhdessä suunnit-
telemaan. 

Toinen kommentti, mikä liittyy tähän asiaan, on se, että hallituspuolueiden sisältä on
kuitenkin ajoittain väläytelty työmarkkinatuen ja työttömyysetuuksien vastikkeellistamis-
ta eri tavoilla, ja sehän olisi ristiriidassa perustuloideologian kanssa. Tämä keskustelu täy-
tyy varmasti vielä käydä, mihin suuntaan lopulta sitten hallitus oikein menee — toivotta-
vasti sinne perustulosuuntaan. Tähän mennessä olette näyttäneet positiivisia signaaleja. 

Mutta varsinainen kysymys, jonka esittäisin vastaavalle ministerille, liittyy siihen, että
te puhutte siitä, että uusiutuvalle energialle on tarkoitus luoda uusi tukijärjestelmä. Se to-
siaan on tarpeen, ja toivon, että näin saadaan tehtyäkin, mutta kysyisin aikataulusta, koska
esimerkiksi kunnalliset sähkölaitokset ja yhtiöt tekevät investointeja energiapuolella jo hy-
vinkin pitkällä ennakoinnilla, ja jos nyt halutaan saada jotakin aikaan, niin päätökset pitäi-
si oikeastaan tehdä heti. Kysyisinkin: onko mahdollista nopeuttaa tämän järjestelmän uu-
simista, jotta myöskin Suomessa päästään vauhtiin uusiutuvien tukemisessa nopeasti?

15.09 Paavo Arhinmäki vas (vastauspuheenvuoro): Arvoisa rouva puhemies! Sipilän pu-
heesta odotettiin paljon ja erityisesti yhtä asiaa, nimittäin sitä, millä nämä kärkihankkeet ai-
otaan rahoittaa. Puheessa mainitsitte, että nämä rahoitetaan kehysten ja julkisen talouden
suunnitelman puitteissa. Se nyt ei vielä hirveän konkreettista ole. Mutta jos ajatellaan sitä,
16



Pöytäkirjan asiakohta PTK 46/2015 vp
mitä aikaisemmin on puhuttu, niin ilmeisesti on tarkoitus myydä valtionyhtiöitä tilantees-
sa, jossa valtionyhtiöistä saatava tuottoprosentti on moninkertainen verrattuna kiinteäkor-
koisten lainojen prosentteihin. Tässä ei ole talouspoliittisesti mitään järkeä. Se on vähän
kuin päästäisi pakkasella housuun: hetken se lämmittää, ja sen jälkeen on kansallisomai-
suus laitettu sileäksi. Tätä, arvoisa pääministeri, teidän kannattaisi nyt tarkentaa tässä kes-
kustelussa.

Arvoisa rouva puhemies! Silloin kun hallitus päätti näistä rajuista leikkauksista ja toi-
saalta kärkihankkeista, ei tiedetty nykyistä pakolaistilannetta. Hallituksen pitäisi elää ajas-
sa ja huomioida muutokset, ja turvapaikanhakijoiden ja maahanmuuttajien kotouttamisen
pitäisi ehdottomasti olla kärkihankkeena. Järjestelykeskuksen perustaminen pohjoiseen,
jota edustaja Sarkkinen jo syyskuun alussa esitti, on tärkeä ja hyvä päätös. Se on sekä tur-
vapaikanhakijoiden että Suomen kannalta hyvä. Siihen pitäisi yhdistää se, että turvapai-
kanhakijoiden osaaminen ja koulutus selvitettäisiin heti, jotta mahdollisimman nopeasti
olisi pääsy työmarkkinoille. Kaikki turvapaikanhakijat eivät tule Suomeen jäämään, kai-
killa ei ole sellaista tarvetta turvapaikkaan, mutta moni tulee jäämään, ja mitä nopeammin
kotoutetaan, sen parempi. Sen vuoksi kaikkien eduskuntapuolueiden pitäisi yhdessä poh-
tia sitä, miten tulevaisuudessa me parannamme kotouttamista, yhdessä miettiä niitä resurs-
seja ja niitä keinoja. Tässä esitän vetoomuksen pääministeri Sipilälle: ottakaa tämä kotout-
taminen kärkihankkeeksi ja ottakaa siihen kaikki mukaan.

15.11 Anna-Maja Henriksson r (vastauspuheenvuoro): Arvoisa rouva puhemies! Halli-
tuksen kärkihankelista sisältää monia hyviä asioita. Paljon on sellaista, mitä pitäisi olla jo
normaalissa ministeriöitten toiminnassa, kuten esimerkiksi työvoimahallinnon uudistami-
nen, paikallisen sopimisen edistäminen sekä julkisten palveluiden digitalisointi. Myös sen,
että halutaan uudistaa lapsi- ja perhepalveluita, pitäisi olla osa sitä normaalia ministeriöit-
ten kehittämistoimintaa. Kysymys herääkin, miksi näitä pitää pukea nyt erikseen kärkihan-
kevaatteisiin. On toki hyvä, että tulee tehtyä, koska niin kuin sanoin, niin tässä on paljon
hyviä asioita, mutta miksi juuri tässä muodossa, kun se on kuitenkin aika normaalia kehit-
tämistoimintaa?

Arvoisa pääministeri, minäkin peräänkuulutan, ihan niin kuin edustaja Arhinmäki, sitä,
miten hallitus on aikonut sitten rahoittaa nämä kärkihankkeet, koska se on jäänyt vielä epä-
selväksi. Aiotaanko myydä valtion omaisuutta? Siinä tapauksessa mitä omaisuutta? Onko
kyse pörssiyhtiöitten osakkeista, vai onko kyse muusta omaisuudesta? Ja onko se sitten jär-
kevää politiikkaa myydä sellaista omaisuutta, joka antaa myös osinkoa meille tässä vai-
heessa, kun valtiolla ei ole niin hyvä se tulopuolikaan?

Sitten haluaisin myös tähdentää edelleen sitä, että meillä on uusi tilanne nyt maassa.
Tänne tulee turvapaikanhakijoita, varmasti aika moni heistä saa jäädä tänne, ja silloin olisi
hyvin tärkeätä se, että me yhteiskuntana nyt teemme kaikkemme sen eteen, että nämä ih-
miset voivat kotoutua hyvin ja että me otamme heidät vastaan. Sen takia toivon, että halli-
tus nyt oikeasti panostaisi tähän kotouttamiseen hyvällä tavalla ja että hallitus myös edis-
täisi näitten käsittelyaikojen sujuvoittamista, että ihmisten ei tarvitse odottaa yli kaksi
vuotta ennen kuin tietävät, saavatko jäädä vai eivätkö.

15.13 Antero Laukkanen kd (vastauspuheenvuoro): Arvoisa puhemies! Hallitus itse on
sanonut, että se toteuttaa hallitusohjelmaa kärkihankkeiden ja reformien kautta, joten näitä
tulee katsella kokonaisuutena, niin kaikkia rahoja, jotka ovat talousarviokirjassa, kuin nii-
17



Pöytäkirjan asiakohta PTK 46/2015 vp
tä rahoja, jotka on mainittu näissä kärkihankkeissa. Ja vaikka se lähestymiskulma olisi
kuinka rakentava, niin kun lukee sitä tekstiä niin kuin se on, ei voi välttyä ajatukselta, että
monessa kohdassa rahoja vain siirretään toimialalta toiselle, kohdennetaan uudestaan, ote-
taan tiukempaa kontrollia itse siitä, mihin nämä rahat käytetään. Se tuntuu siltä niin kuin
hallitus olisi esimerkiksi siis kadottanut luottamuksen suomalaiseen tieteeseen ja yliopis-
tokulttuuriin, ikään kuin ne eivät itse osaisi arvioida, minkälaista tiedettä ja tutkimusta kul-
lakin hetkellä on toteutettava. Nyt hallitus ottaa näitä rahoja tieteeltä pois ja sitten oman
harkintansa mukaan kohdistaa niitä jollekin tietylle alalle. Tämä on kieltämättä uusi käy-
täntö, mutta ei voi välttyä ajattelemasta, onko tässä nyt suurikin epäluottamuslause halli-
tuksen ja suomalaisen yliopistoelämän välillä.

Hallituksen reformit heikentävät perusturvaa, työttömyysturvaa, kuntien palveluita,
koulutusta, tutkimusta, tieteen edellytyksiä, kehitysyhteistyötä ja kansalaisten ostovoi-
maa. Ei voi välttyä myöskään kysymästä, vaikka haluaa olla kuinka rakentava, mihin täl-
lainen uudistus johtaa lopulta. On oltava oikeus saada näihin vastaus, ei vain joku ohjelma
vastauksena, vaan ihan oikeita vastauksia, mitä on näiden suunnitelmien takana. Pääminis-
teri mainitsi täällä eräässä puheessaan, että laitetaan tase töihin. Loistava ajatus, mutta kyl-
lä jälleen syntyy kysymys, niin kuin täällä on sanottu, tarkoittaako se suomalaisen yritys-
elämän yhä suurempaa myyntiä ulkomaille. Nämä kysymykset ovat oikeutettuja, rehelli-
siä, ja odotamme myös kunnioittavia vastauksia.

15.15 Ilkka Kantola sd (vastauspuheenvuoro): Arvoisa puhemies! Toimintasuunnitel-
massaan hallitus esittelee paitsi kärkihankkeitaan myös keskeisiä reformeja. Esittelypu-
heenvuorossaan pääministeri totesi, että hallitus valmistelee sosiaali- ja terveyspalveluja
koskevaa reformia nyt siten, että sosiaali- ja terveyspalvelujen järjestämisvastuu siirtyy
pois kunnilta alueelliselle itsehallinnolliselle yksikölle. Tämähän tarkoittaa valtavaa muu-
tosta kuntien asemaan, tehtäviin ja myös talouteen. Kun hallitus samaan aikaan uudistaa
aluehallintoa, on avoinna, mitä muita tehtäviä kunnilta siirtyy pois. Tämä muutosprosessi
on Suomelle valtava mahdollisuus, mutta sisältää myös suuria riskejä. Epäselvää on, mil-
laisella prosessilla ja minkälaisella työskentelytavalla tämä iso muutos, paitsi sote-uudis-
tus, koko aluehallinnollinen kokonaisuus, viedään läpi. 

Hallitukselle itselleenkin näyttää olevan jossain määrin epäselvää, mihin keskitytään ja
mitä priorisoidaan. Sote- ja aluehallinnon uudistusten myötä kuntien asema muuttuu dra-
maattisesti. Kuntien tehtäväkenttä on uudistuksen jälkeen aivan toinen kuin nyt. Tähän
nähden tuntuu erikoiselta, että hallitus vähän niin kuin edellisen hallituksen perintönä eril-
lisenä asiana ilmoittaa työskentelevänsä kuntien tehtävien vähentämiseksi miljardilla.
Näyttää siltä, että tätä reformia viedään ikään kuin sote-uudistuksessa ei tapahtuisikaan mi-
tään. Sote-uudistushan vähentää kuntien tehtäviä monella miljardilla. Kuntien tehtävien
vähentämisestä puhuttaessa ei sanallakaan viitata sote-uudistuksesta seuraavaan valtavaan
muutokseen kuntien asemassa. Tämä on erikoista. 

Paremmin ajan tasalla on hallituksen reformi, jonka nimi on Tulevaisuuden kunta. Niuk-
ka teksti, muutama rivi täällä kohdin kertoo, että tavoitteena on selvittää kuntien roolia ja
tehtäviä sekä suhdetta syntyviin itsehallintoalueisiin. Tässä ollaan siis kartalla, mutta teks-
ti jää kovin ohueksi. Luulisi, että keskustavetoiselle hallitukselle kysymys kuntien tulevai-
suudesta olisi tavattoman tärkeä. Nyt näyttää siltä, että kunnat jätetään täyteen epävarmuu-
teen tulevaisuutensa suhteen. Jääkö niille uudistuksen jälkeen muita tehtäviä kuin uimaran-
ta ja kotiseutumuseo? Tästä tulisi saada selvyys. Sote-reformia ei voi päättää ilman, että sa-
18



Pöytäkirjan asiakohta PTK 46/2015 vp
malla tiedetään, mikä on tulevaisuuden kunta. Sote-uudistus on väistämättä myös kuntauu-
distus. Hyvä hallitus, mikä on tulevaisuuden kunta?

15.18 Ville Niinistö vihr (vastauspuheenvuoro): Arvoisa puhemies! Hallituksen kärki-
hankkeissa on paljon hyvääkin, se on sanottava, mutta yleiskuvan ongelma on tosiaan se,
että ne ovat pisara meressä varsinkin, kun useisiin asioihin kohdistuu suuremmat leikkauk-
set ja sitten sanotaan, että niitä leikkauksen kohteena olevia tärkeitä yhteiskunnallisia teh-
täviä yritetään kärkihankkeilla uudistaa. Ei ollut kovin helppoa sanoa yliopistotutkijoille ja
opettajille tai muutoin koulutuksen parissa työskenteleville ammattilaisille, että tehkää di-
giloikka, jos ryhmäkoot kasvavat, opettamisen ja tutkimisen edellytykset heikkenevät.

Mutta, arvoisa puhemies, minua huolestuttaa erityisen paljon yksi asia, josta eduskunta
ei ole päässyt keskustelemaan: Hallitus puhuu puhtaaseen teknologiaan ja uusiutuvaan
energiaan panostamisesta, mutta kesällä näimme hyvin surullisen farssin siitä, kuinka hal-
litus oli valmis eri keinoin edistämään venäläisen Rosatomin ydinvoimahanketta Fenno-
voiman kanssa Pyhäjoella. Tässä ministeri Rehn ensin ilmoitti, että aikataulu pitää, kesä-
kuun loppuun mennessä omistajien pitää olla selvillä, mutta muutamaa viikkoa myöhem-
min, vaikka pöytälaatikkoyhtiö Migrid jäikin pois, niin tulikin taas jälleen lisäaikaa etsiä
uusia omistajia. Se kertoo siitä, että hallitus jostain syystä pitää tämän hankkeen edistämis-
tä erityisen tärkeänä. Miksi näin on, että hallitus oli valmis venyttämään omia ja eduskun-
nan hyväksymiä aikataulujaan ja laittamaan arvovaltansa näin voimakkaasti Rosatomin re-
aktorin saamiseksi Suomeen?

Ja haluaisin myös kysyä sitä, miten voidaan edistää uskottavasti uusiutuvaa energiaa ja
energiaremonttia Suomessa ja päästä oikeasti moderniin, eteenpäin katsovaan energiara-
kenteeseen, jossa edistetään energiatehokkuutta, vähäpäästöistä, kotimaista uusiutuvaa
energiaa, saadaan vientityöpaikkoja, jos kotimaisten kunnallisten yhtiöiden ja valtioyhtiöi-
den rahoja sidotaan miljardeja euroja vuosiksi ja vuosikymmeniksi epävarmaan Rosato-
min ydinvoimahankkeeseen. Teidän tässä vastaavassa kärkihankkeessanne puhutaan jois-
tain kymmenistä miljoonista euroista. Länsi-Eurooppa on panostamassa energiamurrok-
seen. Mitä tekee Suomen hallitus? Venäläistä ydinvoimaa.

15.20 Li Andersson vas (vastauspuheenvuoro): Arvoisa puhemies! "Kuin laastarin tar-
joamista raaja-amputoidulle", näin osuvasti kommentoi Tieteentekijöiden liitto hallituk-
sen puheita kärkihankkeista ja päällekkäisyyksien karsimisesta, kun samaan aikaan teh-
dään mittavia leikkauksia korkeakoulujen perusrahoitukseen. Se kiteyttääkin hyvin tämän
hallituksen kärkihankepaketin ongelmat. Kehittäminen on sinänsä kannatettava tavoite,
mutta kun samanaikaisesti leikataan moninkertaisesti, niin on selvää, että se ei kokonai-
suutta millään tavalla paremmaksi ainakaan muuta.

Korkeakoulukentällä näitä leikkauksia kuvaillaan ennennäkemättömänä rahoituskriisi-
nä. Minä olen erityisen huolissani suomalaisen tieteen ja tutkimuksen tulevaisuudesta, kun
leikkausten lisäksi otetaan huomioon hallituksen osaamiskärkihankkeeseen sisältyvä ta-
voite "korkeakoulujen ja elinkeinoelämän yhteistyön vahvistamisesta innovaatioiden kau-
pallistamiseksi". Näiden linjausten mukaan aiotaan "ottaa tutkimustulosten kaupallistami-
sen kehittäminen huomioon julkisen tutkimus-, kehitys- ja innovaatiorahoituksen ohjauk-
sessa sekä tutkimuslaitosten ja korkeakoulujen kannusteissa". Minun mielestäni tämä lin-
jaus kehystää koko suomalaisen tiedepolitiikan kaupallisten intressien mukaan. Miten hal-
litus aikoo turvata laadukkaan perustutkimuksen ja suomalaisen tieteen tekemisen edelly-
19



Pöytäkirjan asiakohta PTK 46/2015 vp
tyksiä, jos perusrahoitusta leikataan roimasti ja samaan aikaan aletaan ohjaamaan
rahoitusta kaupallisen potentiaalin mukaan? Ja miten käy pienempien aineiden ja tieteen-
haarojen, jos rahoitusjärjestelmää muutetaan näiden painotusten pohjalta?

15.22 Anders Adlercreutz r (vastauspuheenvuoro): Värderade fru talman! Kiertotalous,
hiilettömään tulevaisuuteen tähtäävät tavoitteet ja tavoite uudistaa työmarkkinoita — nämä
ovat kaikki hyviä asioita, joita on helppo tukea. Se, mikä kuitenkin hämmentää, on halli-
tuksen usko oman ohjauksensa voimaan, se, miten uskotaan, että markkinoiden kustannuk-
sella voidaan valita ne voittajat. Historiassahan ne voittajat ovat oikeastaan valikoituneet
itsestään eivätkä niinkään valtion diktaatin, valintojen, pohjalta. Tässä tuetaan tiettyjä alo-
ja, maa- ja metsätaloussektoria esimerkiksi, mutta kuitenkin kaikki muut jäävät miinuksel-
le. Ja se, mikä on kaikkein hämmentävintä, on se, että yliopistomaailma ja tutkimus, ne,
jotka perinteisesti ovat luoneet tämän pohjan, jäävät tässä kaikkein heikoimpaan asemaan.
Hallitus uskoo, että se pystyy itse valitsemaan nämä kultajyvät, nämä menestyksen jyvät,
jotka sitten ovat ne tulevaisuuden voittajat. Tämä on ehkä erityisen hämmentävää, koska
hallitus on tehnyt nämä linjaukset tilanteessa, jossa se kuitenkin itse on määritellyt tämän
yrityslähtöisen taustansa tämän politiikan suuntaviivana.

Puhemies Maria Lohela: Seuraavan puheenvuoron jälkeen otetaan sitten pääministeriltä,
ministeri Grahn-Laasoselta ja ministeri Mäntylältä lyhyet puheenvuorot. Mutta nyt edus-
taja Räsänen.

15.23 Päivi Räsänen kd (vastauspuheenvuoro): Arvoisa rouva puhemies! Pääministerin
ilmoitus sisältää hyvin valittuja, tärkeitä hankkeita ja tavoitteita, joille on syytä antaa tun-
nustusta. 

Mutta ihmettelen, että hallitus ei ole lainkaan huomioinut näissä hankkeissa harmaan ta-
louden torjuntaa. On arvioitu, että menetämme verotuloja jopa 15 prosenttia talousrikolli-
suuden vuoksi, ja viime kaudellahan lisäpanostettiin 20 miljoonaa euroa harmaan talouden
torjuntaan eri viranomaisille ja toteutettiin erityistä torjuntaohjelmaa. Nyt poliisilta leika-
taan ne talousrikostutkintarahat, joiden avulla kyettiin lisäämään rikos- ja verohyödyn ta-
kaisinsaantia lähes 50 miljoonaan euroon vuositasolla. Tulee väistämättä sellainen vaiku-
telma, että hallitus on ikään kuin nostanut kädet ylös tämän talousrikollisuuden edessä. Ta-
lousrikostorjunnan henkilötyövuosia poliisissa vähennetään lähes 100 henkilötyövuodella
viime vuoden tasosta, ja valtiolle saadun rikoshyödyn hallitus olettaa putoavan noin 13
miljoonalla eurolla. Tämä suunnitelma on kyllä erittäin vaarallinen, sillä tehokasta talous-
rikostorjuntaa ei polkaista käyntiin nopeasti. Perehdyttäminen vaativaan tutkintaan vie ai-
kaa, ja on sääli, jos menetämme nyt ne osaajat, jotka viime kaudella koulutettiin.

Herra pääministeri, harmaan talouden torjunta on poikkeuksellisen varma ja tuottava si-
joitus. Siihen laitetut resurssit saadaan moninkertaisesti takaisin, niin kuin viime vaalikau-
si osoitti. Kysynkin teiltä: onko hallituksella tarkoitus vielä ottaa harmaan talouden torjun-
ta yhdeksi kärkihankkeistaan?

Puhemies Maria Lohela: Pääministeri Sipilä, 2 minuuttia siitä paikaltaan.

15.25 Pääministeri Juha Sipilä (vastauspuheenvuoro): Arvoisa puhemies! Tässä keskus-
telussa taas unohtuvat nämä meidän taloutemme rajoitteet. Me teimme viime vuonna suh-
20



Pöytäkirjan asiakohta PTK 46/2015 vp
teessa bruttokansantuotteeseen julkisessa taloudessa 3,2 prosenttia alijäämää, tänä vuonna
3,4 prosenttia, ja ensi vuonna yritämme päästä yhteisesti sovitun 3 prosentin alijäämän ala-
puolelle. Osa teistä sanoo, että kärkihankkeita on liikaa, ja osa sanoo, että sieltä puuttuvat
keskeisimmät hankkeet.

Ensinnäkin tästä leikkaus- ja kärkihankeajattelusta. Julkisen talouden kyky rahoittaa ny-
kymuotoisia palveluja on pysyvästi alentunut. Se meidän pitää ottaa tosiasiana, näin vain
on, ja kärkihankkeilla tehdään sitä muutosta, jolla pystytään vastaamaan tähän suureen
haasteeseen, esimerkiksi koulutuksessa ottamalla uusia oppimisympäristöjä ja digitalisoin-
tia käyttöön.

Navettanäpertelyä — ne ovat noin miljardin euron investoinnit, jotka tuolla maaseudul-
la tehdään vuosittain. On halventavaa puhua navettanäpertelystä. (Hannakaisa Heikkinen:
Näin on!) Ne investointiavustukset, mitä siellä on, on syöty jälleen loppuun, sinne tarvi-
taan lisää rahaa.

Vasemmistoliitto esittää työajan lyhentämistä, ja jos ymmärsin oikein, niin samalla pal-
kalla. Olisi kyllä aika mielenkiintoista kuulla tähän ne talouden perustelut, miten se on
mahdollista. (Silvia Modig: Kerromme mielellämme!)

Vihreiden puheenvuorosta: Kiitoksia rakentavasta puheenvuorosta. Nostitte esille arkti-
sen talouden, samoiten kuin SDP:n puheenvuorossa tehtiin. Jos malttaisitte lukea loppuun
asti tämän ilmoituksen, niin siellä on hanke 6. Kivijalkahankkeessa on nimenomaan arkti-
sen strategian päivitys ja sen toimenpiteitä. Tämä alkaa tässä kuussa.

Samoiten kotouttaminen: hallitus on nostanut tämän erittäin korkealle omassa prioritee-
tissaan, ja ministeri Lindströmin johdolla tehdään benchmarkkausta eli haetaan hyviä käy-
täntöjä muualta tähän kotouttamisproblematiikkaan.

Verkkoon myynti on jo tänä päivänä mahdollista, edustaja Parviainen. Itsekin myyn
joka ikinen päivä verkkoon sähköä ja kompensoin sitä muuta käyttöä sillä.

Puhemies Maria Lohela: Ministeri Grahn-Laasonen, 2 minuuttia.

15.28 Opetus- ja  kulttuuriministeri  Sanni  Grahn-Laasonen  (vastauspuheenvuo-
ro): Arvoisa puhemies! Aivan niin kuin pääministeri tässä totesi, niin kärkihankkeilla hae-
taan pysyvää toimintatapojen muutosta ja Suomeen lisää liikettä, ja kun maailma muuttuu
niin nopeasti, niin tietenkin meidän pitää pystyä uudistamaan ja tekemään uusia toiminta-
tapoja vanhojen, toimimattomien mallien tilalle. Yksi esimerkki tästä on vaikkapa nuoriso-
takuu, johon edellisellä kaudella käytettiin kyllä paljon rahaa mutta joka ei tuottanut tulok-
sia, esimerkiksi nuorisotyöttömyys ei vähentynyt ja ei käytännössä pystytty tarjoamaan
riittävää apua kaikkein vaikeimmassa, heikoimmassa asemassa oleville nuorille, jotka tar-
vitsisivat moniammatillista tukea. Kaikki kärkihankkeet, joita hallituksella on, eivät suin-
kaan vaadi rahaa. Esimerkkeinä vaikka sääntelyn purkaminen tai koulutusviennin esteiden
purkaminen päinvastoin voivat tuoda lisää rahaa ja luoda sitä kasvun pohjaa.

Kiitoksia monista hyvistä ehdotuksista, mitä täällä nousi, uusista kärkihankkeista. Kiin-
nitin vain huomiota siihen, että SDP:n puheenvuorossa teillä kärkihankkeissanne osaami-
nen ja koulutus ei ollut lainkaan yhtenä kärkihankkeena, mitä pidän aika erikoisena tässä
maailmantilanteessa, kun meidän pitäisi päinvastoin vahvistaa suomalaisten osaamista.

Vihreät totesivat — siellä oli hyviä ajatuksia — muun muassa, että digioppiminen ei ole
vain sitä, että annetaan tabletti lapsen käteen, ja juuri tätä mieltä olemme myöskin me, ja
siitä syystä meillä on 2020-luvulla peruskoulun uudistus, johon käytetään 121 miljoonaa
21



Pöytäkirjan asiakohta PTK 46/2015 vp
kaikkien näiden kärkihankkeiden sisällä. Siellä on uusi pedagogiikka, uudet oppimisym-
päristöt ja digitaalinen oppiminen — tällainen kolmen kokonaisuus, joka on tärkeä, jotta
me pystymme päivittämään koulumaailmaa tulevaisuuden tarpeisiin. Siihen liittyy myös-
kin opettajien koulutuksen kehittäminen kauttaaltaan, ja meillä on käyttää kolmen vuoden
aikana 50 miljoonaa euroa opettajien osaamistason nostamiseen. Tämä on ihan historialli-
nen tilanne, tällaista ei edellinen hallitus eivätkä sitä edellisetkään ole pystyneet tekemään.
Hieno asia.

Tietenkin on totta, että koulutuspuolella meillä tehdään leikkauksia, jotka johtuvat näis-
tä talouden reunaehdoista, jotka pääministeri tässä hyvin kuvasi. Mutta samaan aikaan
meidän pitää pystyä uudistamaan toimintatapoja, ja se ei ole mikään pikkujuttu, vaan siitä
on täysin kiinni Suomen tulevaisuus, ja sitä varten meillä on nämä kärkihankkeet.

Puhemies Maria Lohela: Ministeri Mäntylä, 2 minuuttia.

15.30 Sosiaali- ja terveysministeri Hanna Mäntylä (vastauspuheenvuoro): Arvoisa pu-
hemies! Oikeastaan edelliset ministeripuhujat jo mainitsivat tämän, että tässä on kysymys
nimenomaan siitä, että me olemme tekemässä nyt pysyviä muutoksia. Ja miksi me niitä tar-
vitsemme ja teemme, niin juuri siksi, että meidän ei tarvitsisi tehdä rajuja, voimakkaita
leikkauksia.

Mikä tässä nyt oikeastaan opposition osalta erityisesti SDP:n kohdalla kyllä ihmetytti,
oli se, että en löytänyt yhdestäkään heidän kärkihankkeestaan mainintaa lapsista, en löytä-
nyt mainintaa vanhuksista, omaishoitajista, (Välihuutoja sosialidemokraattien ryhmästä)
eli juuri niistä, joihin me olemme valmiita investoimaan. HYTE-kärkihankkeissa me pa-
nostamme 130 miljoonaa euroa nimenomaan hyvinvoinnin ja terveyden edistämiseen.
Mutta ehkä te tämän korjaatte.

Sitten nousi tämä kotouttaminen esiin. Kyllä, sen eteen tehdään koko ajan valtavasti töi-
tä. Sitä tehdään TEMissä, sitä tehdään STM:ssä. STM ja TEM tekevät nyt vahvasti töitä
sen eteen, että me luomme Suomeen sellaisen kotouttamismallin, joka myöskin aidosti on
tehokas. Tähän saakka meillä on ollut kotouttaminen, joka on johtanut siihen, että meillä
on maahanmuuttajaryhmiä, joissa työllistymisprosentit ovat todella surkeat. Sitäkö me sit-
ten haluamme jatkossa? (Välihuutoja)

Miksi täytyy tehdä maahanmuuton kustannusten selvitys? Juuri sen takia, että me tie-
dämme, mihin niitä rahoja käytetään. Ei voi olla niin, että me määrättömästi laitamme ra-
haa jollekin momentille ja me emme tiedä, mitä sillä rahalla tapahtuu.

Mitä sitten tulee nimenomaan sosiaaliturvaan ja perustuslaillisuuteen, niin ihmettelen,
kuinka voidaan sanoa tietämättä edes, mitä me olemme tuomassa, minkälaista mallia, min-
kälaista esitystä, että se on perustuslain vastainen. Täytyy ymmärtää nämä realiteetit, mis-
sä me toimimme, mikä on meidän talouden kantokyky ja mihin meillä yksinkertaisesti on
mahdollisuuksia. Tämä tilanne haastaa meidän koko sosiaaliturvajärjestelmän, meidän
palvelujärjestelmän aivan uudella tavalla, ja meidän täytyy olla siihen valmiita myöskin
silloin varautumaan.

Puhemies Maria Lohela: Jatketaan 1 minuutin mittaisilla vastauspuheenvuoroilla, niin
mahdollisimman moni saa vuoron.
22



Pöytäkirjan asiakohta PTK 46/2015 vp
15.32 Merja Mäkisalo-Ropponen sd (vastauspuheenvuoro): Arvoisa puhemies! Arvoi-
sa ministeri Mäntylä, ikäihmisten kotihoidon kehittämiseen tähtäävä hanke on sinällään
ihan hyvä, ja esimerkiksi perhehoito on ihan liian vähän käytetty hoitomuoto ikäihmisten
hoidossa. Se sopii esimerkiksi monelle muistisairautta sairastavalle erinomaisesti. Myös
omaishoidon kehittäminen on kannatettava asia. Mutta en voi olla ihmettelemättä, onko
hallitus unohtanut, että myös tehostettu palveluasuminen ja ryhmäkotiasuminen ovat koto-
na asumista ja esimerkiksi monelle yksinäiselle muistisairaalle ainoa turvallinen mahdol-
lisuus asua kodinomaisesti. Näitä niin sanottuja yhteisökoteja tulisi rakentaa lisää ja mah-
dollistaa siellä asuville oman näköinen elämä, mutta nyt hallitus on päättänyt leikata elä-
keläisten asumistukea, ja se hankaloittaa näissä asumismuodoissa asumista, koska niissä
asutaan vuokralla.

Toinen suuri ongelma on, että hallitus on päättänyt pienentää tehostetussa palveluasu-
misessa henkilöstömitoitussuosituksia. Tämä on todella paha virhe, sillä voidaksemme yl-
läpitää esimerkiksi muistisairautta sairastavien toimintakykyä (Puhemies koputtaa) ja es-
tää heidän laitoshoitoon joutumisensa tarvitaan päivittäistä kuntouttavaa toimintaa, (Puhe-
mies: Aika on täynnä!) ja liian pienellä henkilöstömitoituksella tätä ei voi toteuttaa.

15.34 Antti Lindtman sd (vastauspuheenvuoro): Arvoisa puhemies! Kun täällä päämi-
nisteri vetosi meihin kaikkiin ja yhteistyöhön siinä, että nyt pitää yhdessä uudistaa, niin sit-
ten sekä hallituspuolueiden ryhmäpuhujat että sieltä hallituksen aitiosta muut ministerit
ryhtyvät kyselemään ja ikään kuin ilveilemään näille meidän esityksillemme. 

Kun pyydettiin konkreettisia esityksiä, otetaan esimerkiksi harmaa talous. Kysyn, pää-
ministeri, oletteko valmis ottamaan harmaan talouden torjunnan yhdeksi kärkihankkeeksi
ja oletteko valmis toteuttamaan edustajien Ihalainen ja Filatov tekemän harmaan talouden
torjunnan toimenpidelistan 21 toimenpideohjelmaa, esimerkiksi ketjuvastaanoton käyt-
töönoton, alipalkkauksen kriminalisoinnin, henkilöstöpäiväkirjan palvelualoille, tilaaja-
vastuulain laajentamisen ja niin edespäin. Oletteko valmis? Oletteko valmis toteuttamaan
Rinteen aktivoivan työllistämisreformin, työllistämissetelimallin? Ja kun itse sanoitte, että
kysymys ei ole leikkausten paikkaamisesta, ja juurihan te sanoitte, että Makeraan pitää lait-
taa lisää rahaa, koska sieltä rahat ovat loppuneet, (Puhemies koputtaa) niin oletteko valmis
arvioimaan sen uudelleen? Eihän tämä nyt sovi siihen, mitä te sanotte, mitä näillä pitää ha-
kea. Se on aiheuttanut paljon kritiikkiä. (Puhemies: Aika!) Oletteko valmis arvioimaan uu-
delleen? Kysymyksiä. [Puhemies antoi puheenvuoron seuraavalle puhujalle]

15.35 Sirkka-Liisa Anttila kesk (vastauspuheenvuoro): Arvoisa puhemies! Hallituksen
kärkihankkeen tärkein tavoite on, niin kuin ministerit ovat täällä jo todenneet, uudistaa
Suomea, löytää uusia mahdollisuuksia suomalaiselle työlle. Meillä on tänä päivänä lähes
puoli miljoonaa ihmistä työttömänä. Se on äärettömän suuri määrä, ja se on se, joka meitä
eriarvoistaa kaikkein eniten.

Me vietämme itsenäisyyden juhlavuoden 100-vuotisjuhlaa 2017, ja sen teemana on 100-
vuotisjuhlavuosi tunnuksella "yhdessä". Hyvät puhemies ja kansanedustajat ja ministerit,
kun kuuntelen tätä keskustelua, olen tosi surullinen. Täällä ei ole sellaista tahtotilaa, että
me yhdessä ratkaisemme nämä ongelmat. Me elämme tällä hetkellä niin syvällä, että me
emme tästä selviä, jos me emme puhalla yhteen hiileen. Siinä mielessä on tavattoman tär-
keä asia, että me myöskin löydämme yhdessä sellaiset keinot työn tekemisen uudistami-
seksi, palkkausjärjestelmän uudistamiseksi ja niin edelleen, joita tämä uusi aika vaatii. Toi-
23



Pöytäkirjan asiakohta PTK 46/2015 vp
vonkin, että sieltä työmarkkinapöydästä saamme ne ratkaisut, joita me tarvitsemme osana
tätä Suomen uudistamista. Nyt edetään yhdessä, niin kuin juhlavuoden tunnus sanoo.
(Eduskunnasta: Oikein!)

15.36 Hanna Halmeenpää vihr (vastauspuheenvuoro): Arvoisa puhemies! Täytyy tode-
ta, että minäkään en kyllä puhuisi navettanäpertelystä. Tässä tilanteessa on aivan välttämä-
töntä kantaa huolta maatilojen kannattavuudesta, se on varmasti koko Suomen etu.

Mutta, rouva puhemies, pääministeri puhui siitä, että tässä nyt ei ole kärkihankkeissa
kyse siitä, että paikattaisiin leikkauksia, ja siitä olen hieman eri mieltä. Olemme tuoneet
vihreän eduskuntaryhmän omia esityksiä kärkihankkeiksi esille eilen. Siellä on paljon sa-
maa kuin hallituksellakin. Hallituksen suunnitelmissa on leikata esimerkiksi Tekesin raho-
ja 95 miljoonaa, mutta kärkihankepaketissa sanotaan, että rahoitusta vain kohdennetaan
uudelleen. Koulutuksesta leikataan vaalikauden aikana yhteensä 1,3 miljardia, kärkihank-
keissa sinne lisätään 300 miljoonaa. Perustetaan kansallispuisto, mutta samaan aikaan lei-
kataan (Puhmies koputtaa) luonnonsuojelurahat lähes tyystin. Puhutaan lapsipoliittisesta
muutosohjelmasta, mutta samaan aikaan kasvatetaan päiväkotien ryhmäkokoja (Puhe-
mies: Aika!) ja tehdään... [Puhemies antoi puheenvuoron seuraavalle puhujalle.]

15.38 Silvia Modig vas (vastauspuheenvuoro): Rouva puhemies! Näitten hallituksen kär-
kihankkeiden tarkoitus lienee lisätä kasvua, antaa meille uusia tuulia, jotta me nousemme
entistä parempina. Sen takia minua ihmetyttävät helsinkiläisenä päätöksentekijänä nämä
asumiseen, rakentamiseen ja pääkaupunkiseudun ja kaikkien kasvukeskuksien suurim-
paan ongelmaan elikkä asumisen korkeaan hintaan liittyvät hankkeet. Tuntuu valitettavas-
ti siltä, että hallituksessa ei ole tuntemusta pääkaupunkiseudun asumistilanteesta. Meidän
suurin haasteemme tällä hetkellä on asumisen korkea hinta. Se on kaupunkiköyhyyden
suurin syy, ja se on jo työllistymisen este pääkaupunkiseudulla.

Ne keinot, joita hallitus on kärkihankkeissaan meidän rakentamistilanteeseen ja asumis-
tilanteeseen hahmotellut, eivät tuo ratkaisua. Otetaan esimerkkinä tulorajat Ara-asuntoi-
hin. Mitä me säästämme siinä, että me joudumme luomaan uuden hallinnollisen byrokra-
tian, joka kyttää kaikkien 60 000:n Helsingin vuokra-asunnoissa asuvan ihmisen tulotasoa
ja tilannetta? Me tiedämme, että työmarkkinat muuttuvat enemmän ja enemmän pätkiksi.
Joka kuukausi me käymme katsomassa ihmisen tilinauhaa, jotta hänelle voidaan kertoa,
saako hän jatkaa enää omassa kodissansa.

15.39 Pauli Kiuru kok (vastauspuheenvuoro): Arvoisa rouva puhemies! Jatkan tästä Sil-
via Modigin asuntohuolesta. Meille on nyt ihan viime kuukausina tullut tuhansia ja tuhan-
sia turvapaikanhakijoita. Oleskeluluvan saatuaan heillä on mahdollisuus siirtyä niille paik-
kakunnille, jotka he katsovat kannaltaan parhaimmiksi, ja he eivät sitten palaa lähtömai-
hinsa. Todennäköisimmät paikat ovat Helsinki ja pääkaupunkiseutu, Tampere ja Turku.
Kysyn ministeri Tiilikaiselta, millä tavalla te näette, että tämä edessä oleva muuttoliike vai-
kuttaa asuntomarkkinoihin ja nimenomaan vuokra-asuntomarkkinoihin. Itse ainakin olet-
taisin, että kysyntä tulee kasvamaan ja se tulee näkymään vuokra-asuntojen hinnoissa ja
sitten välillisesti esimerkiksi toimeentulotuen tarpeessa.

Opposition puolelta Päivi Räsänen esitti hyvän huomion tästä talousrikostutkimuksesta
ja sen rahoituksesta. Tätä asiaa valtiovarainvaliokunnan jaostossa kyllä varmasti katsotaan
suurennuslasilla, ja teemme parhaamme.
24



Pöytäkirjan asiakohta PTK 46/2015 vp
15.40 Sampo Terho ps (vastauspuheenvuoro): Arvoisa puhemies! Pääministeri korosti
mielestäni hyvin, kuinka nämä kärkihankkeet eivät luonteeltaan ole leikkausten paikkaa-
mista. Ne ovat osa suurta suunnitelmaa, jota täällä on vähä vähältä esitelty, nimenomaan
kasvua tukeva osa ja pidemmälle tulevaisuuteen katsova osa. Tässä suhteessa nimen-
omaan päivän puheenaihetta ajatellen opposition kritiikki on ollut varsin laimeaa ja tarkoi-
tuksena on selvästi ollut vain sekoittaa leikkaukset kärkihankkeisiin. Leikkauksista on pu-
huttu erikseen ja budjetista.

On myös mielenkiintoista, että kritiikki yhä myös täysin ohittaa Suomen budjettialijää-
män monelta vuodelta, kansainväliset sitoumuksemme tämän alijäämän korjaamiseksi ja
velkataakan riskit ylipäänsä. Kuitenkin myönteistä on se, että opposition omat kärkihank-
keet kuulostivat monilta osin aivan järkeviltä, otsikkotasolla mielenkiintoisilta eivätkä mi-
tenkään useassa tapauksessa hallitukselle vierailta vaan niitähän löytyy jo meidän omasta-
kin ohjelmastamme. Näistä varmasti voidaan löytää jotain kehitettävää, kunhan vain kei-
noista sovitaan.

15.41 Jukka  Gustafsson  sd  (vastauspuheenvuoro): Arvoisa puhemies! Tartun tähän
ydinasiaan, minkä takia sosialidemokraatit eivät ole tyytyväisiä tähän kärkihankkeeseen:
paljon enemmän viedään talouden kasvun eväitä leikkaamalla koulutuksesta, tutkimukses-
ta, tuotekehittelystä. Edustaja Terho, tämä on tämä ydinkysymys. Näin tapahtuu, ja te ette
tätä asiaa kykene valkaisemaan. Sitten opetusministerille sanoisin kyllä ihan näin, että nyt
ilkeilitte tarpeettomasti sosialidemokraattien ryhmäpuheen kohdalla. (Ben Zyskowicz:
Taas!) Me kävimme demarien aloitteesta vajaat kaksi viikkoa sitten syvällisen, pitkän kes-
kustelun koulutuspolitiikasta. Sitä paitsi meidän ryhmäpuheessa kyllä todettiin tämä väli-
kysymys siinä yhteydessä, että Suomi tarvitsee vahvan perustutkimuksen, josta syntyy laa-
ja innovaatioiden kirjo. Tämä on ydinkysymys, ja sen takia nolottaa, että te viette yliopis-
toilta...

Puhemies Maria Lohela: Edustaja Gustafsson, aika!

...tieteen sydämestä voimavarat, niin että Hesan yliopistossa 1 200 ihmistä on yt-neuvot-
telujen kohteena. Se ei ole fiksua. 

15.42 Sanna Lauslahti kok (vastauspuheenvuoro): Arvoisa puhemies! Hallitus tekee
sen, mitä pitää. Tilanne on sellainen, että tulee tehdä valintoja ja poisvalintoja ja mieluum-
min vahvistaa niitä vahvuuksia ja hakea uusia vahvuuksia. Selvää on, että tutkimuksen ja
tieteen tulee jatkossakin olla se vahvuusalue Suomelle. Siellä luodaan sitä Suomen tulevai-
suutta myös tulevaisuudessa. On hieno asia, että 300 miljoonaa kohdennetaan osaamiseen
ja sieltä tulee vielä lisäksi 100 miljoonaa muista kärkihankkeista tutkimuksiin ja innovaa-
tioihin. Erityisen iloinen olen siitä oivallisesta ratkaisusta, että meidän opettajien osaami-
seen kohdennetaan 50 miljoonaa euroa. He ovat niitä meidän lasten ja nuorten jokapäiväi-
sessä arjessa olevia tulevaisuudentekijöitä. Otetaan heidät mukaan opettajakoulutuksen ke-
hittämiseen. He ovat oman arkensa parhaita asiantuntijoita.

15.43 Pia Viitanen sd (vastauspuheenvuoro): Arvoisa rouva puhemies! Kyllä minä olen
vähän huolissani tästä niin sanotusta asumisen kärkihankkeesta. Nimittäin, arvoisa halli-
tus, tosiasia on, että te leikkaatte kohtuuhintaisten kotien tukea, te poistatte kokonaan nuo-
25



Pöytäkirjan asiakohta PTK 46/2015 vp
riso- ja opiskelija-asunnoilta valtion tuen, te leikkaatte kotien peruskorjausrahoista ja lope-
tatte tykkänään lähiöiden tukemisen. Aikamoinen leikkauslista, niin että enpä tiedä oikein,
minkälaista kärkeä tai kehittämistä tällä saralla on. Kun asumisesta puhutaan, niin puhutte
myös normien purusta. Turhat normit pois, olen samaa mieltä, laatu säilytettävä. Mutta ar-
voisa ministeri Tiilikainen, energiatodistus, voisiko se olla vapaaehtoinen vanhoilla oma-
kotitaloilla? Tätä ministerinä ajoin kovasti, ja nyt olen kuullut Omakotiliitosta paljon huol-
ta siitä, että ilmeisesti tässä valmistelussa ollaan nyt siinä vaiheessa, että tätä normin pur-
kua tältä osin ei välttämättä automaattisesti ole tulossakaan.

15.44 Timo Kalli kesk (vastauspuheenvuoro): Arvoisa puhemies! Suomen talouskasvun
esteinä ovat nopea velkaantuminen, heikko työllisyys ja kehno kilpailukyky. Ne estävät in-
vestointeja, uusien yritysten syntymisiä ja uusia yrittäjiä. Siksi ei kannata ampua haulikol-
la, vaan pitää ampua kiväärillä. Pitää löytää ne mahdolliset tartuntakohdat. Sen tähden tar-
vitaan kärkihankkeita. Esimerkiksi kasvua ei yksin ratkaista sillä. Harmaan talouden sel-
vittäminen on erittäin tärkeä asia, mutta vaikka voimavarat pistettäisiin harmaan talouden
selvittämiseen, sillä ei saada aikaan kasvua. Sen tähden pitää valikoida, käyttää resurssit ja
voimavarat, löytää muutama kärkihanke ja kohdistaa ne niin. Sillä saadaan aikaan inves-
tointeja yrityksiin ja työllisyyttä.

15.45 Antti Lindtman sd (vastauspuheenvuoro): Arvoisa puhemies! Ensinnäkin tämä
harmaa talous. Edustaja Kalli aloitti puheenvuoronsa sillä, että koska julkinen talous on
niin paljon alijäämäinen, niin se on kilpailun este. Kyllä harmaan talouden torjunta nimen-
omaan pyrkii tukkimaan sen verovuodon, joka heikentää julkisen talouden kestävyyttä.
Eikä siinä vielä kaikki. Kyllähän kasvun kannalta reilu kilpailu on aivan olennainen osa, ja
silloin on oleellista, että me täällä teemme kaikkemme sen eteen, että yrityksillä on suh-
teessa toisiinsa reilut kilpailuedellytykset. Ja minä kysyn nyt, kysyin jo aikaisemmin pää-
ministeriltä, oletteko valmiita ottamaan harmaan talouden torjumisen yhdeksi kärkihank-
keeksi? Oletteko valmiita toteuttamaan SDP:n esittämän tiekartan 21 kohdan ohjelman?
Kysynpä nyt Kallilta, oletteko valmis kriminalisoimaan alipalkkauksen, joka toisi reilua
peliä eri yritysten välille ja laittaisi vilunkipelaajat kuriin. Oletteko valmiita?

15.46 Timo Kalli kesk (vastauspuheenvuoro): Arvoisa puhemies! Siis en vähättele har-
maata taloutta. Harmaa talous on asia, joka pitää saada kuntoon, ja se on ollut jo useamman
vaalikauden aikana oppositiossa olevien eri puolueiden kärkihanke. Jokaisessa vaihtoehto-
budjetissa on satsattu satoja miljoonia harmaan talouden torjuntaan. Eli ei nyt kannata enää
jatkuvasti turvata siihen, että harmaan talouden torjunnalla Suomen talouskasvu saadaan
aikaan. Sen tähden pitää löytää uusia kärkihankkeita, jotka vakuuttavat markkinoita, jotka
lisäävät investointikykyä ja synnyttävät uutta työtä ja työllisyyttä.

15.47 Jari Myllykoski vas (vastauspuheenvuoro): Arvoisa rouva puhemies! On tärkeää,
että hallitus on ottanut biotalouden ja uudistuvat ratkaisut mukaansa, mutta on pakko tode-
ta kyllä edustaja Kallille, että nyt kannattaa katsoa toimenpiteitä ja tavoitteita ja peilata nii-
tä keskenään. Kuinka me voimme saada uusiutuvista ratkaisuista, puhtaista ratkaisuista ja
biotaloudesta irti sen, jos me samalla leikkaamme korkeakouluilta, me leikkaamme Teke-
sin rahoituksesta ja pisteenä i:n päälle Luonnonvarakeskukselta, joka on keskittynyt juuri
biotalouden tutkimukseen ja kehitykseen, viedään rahoitusosuudesta 25 prosenttia? (Jari
26



Pöytäkirjan asiakohta PTK 46/2015 vp
Leppä: Se oli viime kaudella!) Samalla kertaa te sitten puolustelette tavallaan sitä ratkai-
sua, että ollaan siirretty rahoja Akatemian käyttöön. Mutta jos hallituksessa ministerit kat-
soisivat, Akatemian puolella ei ole aloitettu yhtään tutkimusprojektia, joka keskittyisi bio-
talouteen ja uusiutuviin. Ottakaa käyttöön esimerkiksi cleantechin edistäminen siten, että
te luotte markkinat kysynnälle (Puhemies koputtaa) ja annatte esimerkiksi vaikka kaksin-
kertaiset poisto-oikeudet puhtaamman teknologian käyttöön ottaville yrityksille.

Puhemies Maria Lohela: Seuraavaksi edustaja Kivelä, ja sen jälkeen pari ministeripu-
heenvuoroa.

15.48 Kimmo Kivelä ps (vastauspuheenvuoro): Arvoisa rouva puhemies! Niin paradok-
saaliselta kuin se tuntuukin, tämä kärkihankkeisiin kirjattu korkeakoulujen, yliopistojen
yhteistyö on osaltaan pelastamassa sivistysyliopistoinstituution esimerkiksi sillä tavoin,
että kun yliopistot tekevät tiiviimpää yhteistyötä eri oppialojen kesken, järjestetään yhtei-
siä tohtorikouluja ja näin edelleen, niin monitieteellisyys laajenee, ja tämä palvelee juuri
tätä tieteen rikasta moninaisuutta, sivistysyliopistoihannetta. Mutta samaan hengenvetoon
suhtaudun kyllä kriittisesti tähän hokemaan digitalisaatiosta. Pahimmillaan siitä tulee vain
konsulttidemokratiaa, mikäli ei koordinoida. (Puhemies koputtaa) Julkinen sektori on
täynnä esimerkkejä siitä, miten julkista it-sektoria on jymäytetty, kun kenttä on ollut bis-
nekselle vapaa.

Puhemies Maria Lohela: Seuraavaksi pääministeri, sitten ministerit Tiilikainen ja Rehn.
Pääministerille riittää 1 minuutti. (Naurua)

15.50 Pääministeri Juha  Sipilä  (vastauspuheenvuoro): Arvoisa puhemies! Nopeasti
muutama vastaus. Ensinnäkin sote-uudistus. Ihmettelen, että täällä edelleenkin kyseen-
alaistetaan, vaikka viime kaudella yhdessä sovittiin, että se perustuu kuntia suurempiin toi-
mijoihin. Minun mielestäni meidän pitäisi palata tähän yhdessä sovittuun ja jatkaa siitä.
Sama koskee kuntien tehtäviä. Edellisen hallituksen ohjelmassa oli miljardilla karsia kun-
tien tehtäviä. Nyt se on meillä edessä, me teemme senkin yhdessä. Edustaja Kantola täällä
nosti tulevaisuuden kunnan. Eikö se ole juuri se, mitä te olette vaatineet, että parlamentaa-
risesti mietitään, mikä on tämän uudistuksen jälkeen kuntien tehtävä?

Harmaan talouden torjunnasta: Minulle on vakuutettu, että meillä on riittävät voimava-
rat harmaan talouden torjumisen jatkamiseen. Jos ei ole, niin siihen täytyy puuttua.

Rahoituksesta täällä kysyttiin. Emme todellakaan ole myymässä kansallista omaisuutta
sillä tasolla kuin viime kaudella tehtiin, vaan me teemme sen erittäin harkitusti ja tuomme
helmikuussa siitä eduskuntaan suunnitelman, miten se tehdään. — Tässä se minuutti meni.
(Naurua)

Puhemies Maria Lohela: Ministeri Tiilikainen, 2 minuuttia.

15.51 Maatalous- ja  ympäristöministeri  Kimmo  Tiilikainen  (vastauspuheenvuo-
ro): Kiitos, arvoisa puhemies! Kaavoitusta ja rakentamista sujuvoitetaan, se edistää raken-
tamisen määrää. Kohtuuhintaista rakentamista edistetään avaamalla uusia mahdollisuuk-
sia uusille toimijoille, luomalla uusi kymmenen vuoden välimalli, ja näistä kohdekohtai-
sista rajoituksista ollaan valmiita joustamaan sitten siellä rajoitusajan loppupäässä, mikäli
27



Pöytäkirjan asiakohta PTK 46/2015 vp
se vapautuva pääoma sijoitetaan uuteen tuotantoon. Hyvin konkreettisia toimia. MAL-so-
pimuksia suurilla kaupunkiseuduilla jatketaan.

Jos hypätään sitten tänne maatalouden ja metsätalouden puolelle, mistä myös on esitetty
kysymyksiä. Olen kuvitellut, että sosialidemokraatit haluavat tähän maahan investointeja.
Maatilatalouden kehittämisrahaston pääomittamisella varmistetaan EU:n maatalouspolitii-
kan tarjoamien investointimahdollisuuksien täysimääräinen käyttö, ja nuo 50 000 maatilaa
investoivat vuositasolla miljardin. Se on enemmän kuin koko metsäteollisuuden vuotuiset
investoinnit. Tämänkaltaista investointia ei pidä tässä talouden tilanteessa vähätellä.

Mitä tulee metsävarojen parempaan käyttöön, 15 miljoonaa kuutiota lisää puuta metsis-
tä luo hyvinvointia, työtä, yrittämisen mahdollisuuksia koko maahan. Haluamme vauhdit-
taa puumarkkinoita mahdollistamalla metsätilojen sukupolvenvaihdoksen ja parantamalla
sähköisen metsätiedon ajantasaisuutta ja tarkkuutta. Tutkimus- ja kehityspanoksia suunna-
taan siten, että uusia tuotteita kehittävät yritykset saavat sitä kautta tukea. Tämänkaltaisilla
konkreettisilla toimilla luodaan mahdollisuuksia uuteen työhön ja kasvuun biotalouden
vahvoista resursseista lähtien.

Puhemies Maria Lohela: Ministeri Rehn, 2 minuuttia.

15.53 Elinkeinoministeri Olli Rehn (vastauspuheenvuoro): Arvoisa rouva puhemies!
Vihreiden suunnalta on kuultu vastuullisia ja uudistushenkisiä puheenvuoroja energiapoli-
tiikasta, viittaan edustaja Niinistöön ja Parviaiseen. Hallituksen kärkihankkeet nojaavat
tältä osin hallitusohjelmaan eli siihen, että täytämme kansainväliset ilmastovelvoitteet,
nostamme uusiutuvan energian osuuden yli puoleen ensi vuosikymmenellä ja lopetamme
kivihiilen polton ja puolitamme öljyn hyödyntämisen Suomen energiataloudessa. Oletan,
että jaamme nämä tavoitteet kestävän energiatalouden osalta.

Edustaja Niinistö viittasi Fennovoimaan, jonka osalta työ- ja elinkeinoministeriö hylkä-
si Migrit-yhtiön, koska se ei täyttänyt kotimaisuusehtoa. Toimimme täysin eduskunnan
päätösten ja oikeuskanslerin tulkinnan mukaisesti, jossa oli kaksi olennaista parametriä: se,
että on täytettävä 60 prosentin tosiasiallinen kotimainen omistus, ja se, että voidaan ottaa
uudet, sitoutuneet omistajat huomioon valtioneuvoston päätökseen asti. Ilmaantui sitoutu-
neita suomalaisia omistajia, ja ehdot täyttyivät, prosessi jatkuu, ja seuraavaksi edessä ovat
ydinjätehuoltoon ja ydinturvallisuuteen liittyvät kysymykset seuraavan kahden vuoden ai-
kana.

Edustaja Parviainen halusi nopeuttaa uusiutuvan energian tukijärjestelmän käsittelyä.
Olen ymmärtänyt, että oppositio paremminkin korostaa sitä, että ei pidä hötkyillä. Emme
hötkyile tässäkään, valmistelemme huolellisesti osana kansallista energia- ja ilmastostra-
tegiaa ja tuomme ensi vuoden mittaan selontekona eduskunnalle tämän asian osalta. Sitten
voimme yhdessä antaa vauhtia kestävälle, vihreälle taloudelle. (Välihuutoja)

Vielä päätteeksi, rouva puhemies, edustaja Harakan ensimmäiseen puheenvuoroon ha-
luan todeta, että on hyvin mielenkiintoista, että SDP:n edustaja Harakka, entinen alkiolais-
rihtniemeläinen, vetosi luottoluokituslaitoksiin korkeimpana auktoriteettina nimenomaan
samalla viikolla, kun Italian demarihallitus on haastamassa luottoluokittajat Standard &
Poor’sin ja Fitchin oikeuteen. Onpa aikoihin eletty, ei tällaista olisi tapahtunut Tannerin
eikä Koiviston aikaan. (Hälinää)
28



Pöytäkirjan asiakohta PTK 46/2015 vp
15.56 Antti Rinne sd (vastauspuheenvuoro): Arvoisa puhemies! Isona kuvana näyttäy-
tyy siltä, että hallitus on kehittänyt kärkihankkeilla ja leikkauksillaan tämmöisen uuden
kiertotalouden, jossa leikataan 10 yksikköä pysyvästi ja tilalle annetaan yksi yksikkö tila-
päisesti. Näistä kärkihankkeista osa on sinällään hyviä ja kannatettavia kokonaisuuksia,
mutta niitäkin varjostaa vaatimaton rahoituksen kokonaisuus. Se saattaa nämä hankkeet
sirpaleisiksi, ja niitten vaikutus saattaa hiipua, ja tästä syystä olisi tärkeätä kyllä tässä yh-
teydessä myöskin saada tarkempaa kuvaa hallitukselta näitten kärkihankkeitten rahoituk-
sesta. Ymmärrän kyllä, että te olette valmistelemassa selvitystä, mutta kyllä minun mieles-
täni tässä tilanteessa, kun esitellään hankkeita, joittenka vaikutuksia me kuvaamme merki-
tyksellisiksi, merkittäviksi, olisi tärkeätä se, että se rahoituskin olisi tiedossa. Nyt meillä on
tiedossa suurin piirtein ensi vuoden osalta rahoitus, mutta ei sen pidemmälle.

15.57 Timo Harakka sd (vastauspuheenvuoro): Arvoisa puhemies! Hallitukselle täytyy
puhua sitä kieltä, jota hallitus ymmärtää. Hallitushan pomppaa aina metrin ilmaan, kun
luottoluokituslaitos saapuu Suomeen tekemään arvioita, mutta tästä arviosta, jossa Stan-
dard & Poor’s todella totesi täysin yksiselitteisesti, että tämä kasvupaketti ei tuo kasvua, te
kyllä vaikenitte.

Nyt on myöskin todella syytä paneutua tähän alijäämään, joka nostettiin esille, ja ei rii-
tä, pääministeri Sipilä, että tuotte helmikuussa tämän jo nyt mainostamienne hankkeiden
rahoituksen esiin, sillä kärkihankkeet katsotaan EU:n silmissä valtion menoiksi, myyntitu-
loja ei katsota tuloiksi eikä ylisuuria osinkoja. Näin ollen hallitus kasvattaa alijäämää enti-
sestään. Itse asiassa juuri tällä hetkellä Suomen alijäämä on paremmassa kunnossa kuin
viime vuonna, kiitos tuon parjatun edellisen hallituksen, mutta nyt te tietoisesti kasvatatte
alijäämää näillä hankkeilla. Teidän täytyy antaa tästä rahoituksesta selvitys paljon aikai-
semmin.

15.58 Touko Aalto vihr (vastauspuheenvuoro): Arvoisa rouva puhemies! Koska hallitus
itse vetoaa jatkuvasti EU:n budjettikuriin päätöstensä taustalla, niin tahdon tietää, kuten
edustaja Harakka juuri äsken, miten hallitus aikoo rahoittaa kärkihankkeet EU:n budjetti-
kurin puitteissa. Koska pääministeri oli viime kaudella oppositiojohtajana niin ystävälli-
nen, että neuvoi hallitusta, niin tahdon hieman neuvoa myös teitä. Kuten Harakkakin tuos-
sa edellä hieman mainitsi, niin kansantalouden tilinpidossa kärkihankkeiden menopuoli
kyllä kirjautuu mutta tulopuoli ei, nämä omaisuustoimet lasketaan tulojen sijaan osinkojen
osalta pääoman palautukseksi ja kirjataan rahoitustaloustoimen sarakkeeseen ja omaisuu-
den myynti lasketaan käteiseksi rahaksi. Tuloa ei siis kirjanpidollisesti synny, joten EU:n
budjettikurin tavoitteet paukkuvat. Miten ratkaisette tämän yhtälön?

15.59 Markku Rossi kesk (vastauspuheenvuoro): Arvoisa rouva puhemies! Biotalous on
yksi keskeisiä Suomen tulevaisuuden kärkihankkeita. Hallitus panostaa näihin. Kyllä näil-
lä kärkihankkeilla on tarkoitus kääntää ja uudistaa tätä Suomea oikeaan työllistävään, yrit-
tävään suuntaan. Se on koko ajan lähtökohta. Valtiontalouden tasapainottaminen on yksi
tärkeä asia, mutta samalla pystytään panostamaan uusiin asioihin.

Ihmetyttää kyllä, kun kuuntelee erityisesti ehkäpä nyt sitten cityvihreiden mielipiteitä
biotaloudesta. Biotaloushan on hyvin laajakatseinen, hyvin koko Suomea kantava asia aina
lääketuotantoon saakka. Miljardi-investointi tällä hetkellä Keski-Suomessa Äänekoskella
on yksi biotalouden huippuesimerkki Suomessa. Kuinka paljon tällaisia lippulaivoja Suo-
29



Pöytäkirjan asiakohta PTK 46/2015 vp
meen voi syntyä, jotka myös vetävät osaltaan biotaloutta eteenpäin? Ei se ole yksistään na-
vetoiden rakentamista, josta puhuminen minunkin mielestäni on halveeraavaa, kun puhu-
taan Suomen keskeisestä elintarviketaloudesta. Biotalous pitää nähdä kokonaisuudessaan,
ja tässä suhteessa se on ehkäpä aivan ykköskysymys tässä hallituksen kärkihankekokonai-
suudessa.

16.00 Ville Niinistö vihr (vastauspuheenvuoro): Arvoisa puhemies! En tiedä, mistä city-
vihreistä edustaja tässä edellä puhui, kun vihreiden edustaja Halmeenpää juuri Kalajoelta
tuossa kehui sitä, kuinka myös maatalouden uudisinvestointeihin on panostettava. Mutta
olennaista olisi tunnistaa se, että tässä kärkihankeyrityksessänne on paljon hyvääkin, mut-
ta jotta ne uudistavat niin meidän maatalouttamme, metsätalouttamme kuin muitakin elin-
keinoelämän sektoreita, pitää pystyä olemaan uusia korkeamman jalostusarvon tuotteita,
uusia ratkaisuja, joilla ratkaistaan ympäristöongelmia, saadaan sellaisia ratkaisuja, joita
maailma kysyy, esimerkiksi biotaloudessa se, että saadaan lanta hyödynnettyä, päästään
syksyn lantaongelmasta, siitä, että on vaikea levittää pelloille kaikkea lantaa, mikä tulee, ja
voidaan sillä tuottaa vaikka biokaasua. Näistä ympäristö ja maatalous molemmat kiittävät.
Huoli on se, niin kuin esimerkiksi VATTin ylijohtaja on sanonut, että hallituksen kärki-
hankkeet eivät katso riittävästi eteenpäin tässä kiertotaloudessa ja uusien ratkaisujen käyt-
töön ottamisessa. Ei tueta vanhaa rakennetta vaan uudistetaan näitä aloja niin, että ne luo-
vat lisää hyvinvointia. Miten vastaatte tähän kritiikkiin? (Eduskunnasta: Hyvä kysymys!)

16.01 Kari Uotila vas (vastauspuheenvuoro): Arvoisa puhemies! Kyllä täällä opposition
tehtävä on paljastaa se, että hallitus ensin leikkaa kymmenen ja sitten palauttaa yhden. On
hyvä, että tässä keskustelussa tämä totuus paljastuu. Otan yhden esimerkin koskien Teke-
siä. Hallitus ottaa Tekesiltä ja sitten palauttaa pikkasen. Mikä on lopputulos? Digitaalisuu-
den osalta miinus 45 miljoonaa, cleantechin osalta miinus 19 miljoonaa. äsken edustaja
Rossin mainitseman biotalouden osalta miinus 5 miljoonaa ja terveys- ja hyvinvointiosion
osalta miinus 11 miljoonaa. Nämä ovat niitä hallituksen mainitsemia painopistealueita, joi-
hin halutaan satsata. Lopputulos on miinusmerkkinen.

Arvoisa puhemies! Lopuksi, arvoisa pääministeri: Kempeleellä, jos on mahdollista net-
tomittarointia, saadaan hyötyä esimerkiksi aurinkopaneeleilla verkkoon palautetusta säh-
köstä sähkölaskussa. Hoitakaa, arvoisa pääministeri, että se tulee mahdolliseksi pian koko
maassa. 

Puhemies Maria Lohela: Ministeri Tiilikaiselta 1 minuutin vastaus.

16.02 Maatalous- ja ympäristöministeri Kimmo Tiilikainen (vastauspuheenvuoro): 
Arvoisa puhemies! Itse asiassa edustaja Niinistö niin kuin moni muukin vihreitten edustaja
on puhunut aivan oikeasta asiasta täällä eli Suomen uudistamisesta ja kiertotalouden, bio-
talouden, puhtaitten ratkaisujen kehittämisestä sillä tavalla, että niillä pystytään ratkaise-
maan näitä maailman isoja pulmia eli puhtaan ruuan, veden ja energian puutetta. Juuri täs-
tä on kyse. Juuri tästä on kyse, tutkimus- ja kehityspanoksiin suuntaamisesta, demonstraa-
tiohankkeista, referenssikohteiden rakentamisesta tälle saralle.

Kiertotaloudessa otan esille juuri tuon lannan entistä paremman hyötykäytön, mistä
hyötyvät niin viljelijä kuin ympäristökin, sekä teollisuuden sivuvirtojen hyödyntämisen,
30



Pöytäkirjan asiakohta PTK 46/2015 vp
yhdyskuntajätteiden entistä paremman kierrätyksen, kiertotalouden, taloudellisen pohjan
ja työllisyyden vahvistamiseksi. Juuri tätä hallitus haluaa voimakkaasti olla ajamassa.

16.03 Hanna Kosonen kesk (vastauspuheenvuoro): Arvoisa rouva puhemies! Yksi halli-
tuksen kärkihankkeista on hyvinvoinnin ja terveyden kärkihanke. Kuten juuri kuulimme,
kärkihankkeet ovat juuri sysäys muutokseen. Jos mietitään todellisia mahdollisuuksia Suo-
messa, jotka ovat vielä käyttämättä, niin ne aika paljon tuonne terveyden edistämisen sa-
ralle liittyvät. Luvuissa esimerkiksi alkoholin takia Suomessa menetetään vuosittain 5—12
miljardia euroa ja liikuntaa lisäämällä voitaisiin vähentää tutkimusten mukaan jopa pelkäs-
tään terveysmenoista 2 miljardia euroa. Sairaala on rauhan aikana maailman vaarallisin
paikka, on eräs juuri eläkkeelle lähtenyt lääkäri todennut. Olenkin iloinen, että tämä ter-
veyden edistäminen tulee olemaan vahvasti hallituksen ohjelmassa mukana, ja pidetään
meidät sairaalasta poissa. Erittäin hyviä hankkeita Suomessa jo on, esimerkiksi "Voimaa
vanhuuteen" ja Mikkelin "Täydellinen liikuntakuukausi". Otetaan näistä mallia ja otetaan
nämä koko Suomeen käyttöön.

16.05 Ritva Elomaa ps (vastauspuheenvuoro): Arvoisa puhemies! Sosialidemokraattien
alkupuheenvuorossa pisti korvaan varsinkin tämä, että käytiin maaseudun ihmisiä vastaan.
Tuli sellainen olo, että eivätkös omavaraisuus ja kotimaisen ruuan tuotanto ole sosialide-
mokraateille ollenkaan tärkeitä asioita. (Jukka Gustafsson: Siinähän lainattiin Timo Soi-
nia!)

Mutta onneksi osaamiseen ja koulutukseen myös laitetaan 300 miljoonaa, ja se on hyvä
asia. Ammatillisen koulutuksen reformin mukaan lisätään työpaikoilla tapahtuvaa oppi-
mista, ja se on erittäin tärkeä asia. Mutta miten me saamme yritykset tähän mukaan? Me
tarvitsemme valtavan määrän yrityksiä tähän yhteistyöhön. Kuinka se onnistuu?

Liikkuva koulu -hanke on todella vihdoin tulossa, ja se on hieno asia. Koulurauhaa se
edistää, samoin nuorten ja lasten hyvinvointia ja terveyttä. Mutta kysyisin vielä: onko mui-
ta asioita, joilla saadaan koulurauhaa lisää ja siihen edistystä? Nimittäin luokkakoot tule-
vat todennäköisesti suurenemaan, vaikka se on kunnista kiinni.

16.06 Outi Mäkelä kok (vastauspuheenvuoro): Arvoisa rouva puhemies! Elävä maaseu-
tu on tärkeä asia, mutta vähintään yhtä tärkeää tässä tilanteessa on se, että pidämme huolta
kasvavista kaupunkiseuduistamme, ja tähän liittyen on erittäin hyvä, että yksi kärkihank-
keista kehittää tätä maankäytön, asumisen ja liikenteen sopimuskulttuuria ja uudistaa sitä.
Meillä on maankäytön, asumisen ja liikenteen sopimuksia aika ajoin moitittu siitä, että ne
ovat tehottomia, ja olisinkin kysynyt nyt asianosaiselta ministeriltä, miten näitä toiminta-
tapoja on tarkoitus tässä uudistaa. Minkälaisia keppejä ja porkkanoita mahdollisesti on tu-
lossa, ja missä vaiheessa nämä neuvottelut MAL-alueilla tällä hetkellä ovat?

16.07 Riitta Myller sd (vastauspuheenvuoro): Arvoisa puhemies! Kun täällä on tämä na-
vettasitaatti noussut monessa puheenvuorossa esille, niin täytyy muistuttaa, että se oli lai-
naus keskustan entisen kansanedustajan Kauniston puheenvuorosta. (Ben Zyskowiczin vä-
lihuuto)

Mutta, arvoisa puhemies, kotikaupunkiani Joensuuta on tituleerattu Euroopan metsäpää-
kaupungiksi. Se johtuu siitä, että siellä on paljon osaamista, siellä on koulutusta, siellä on
tekemistä. Siellä on myös Euroopan metsäinstituutti EFI. Nyt hallitus on leikkaamassa
31



Pöytäkirjan asiakohta PTK 46/2015 vp
EFIn perusrahoituksesta, joka on noin miljoona euroa — pysynyt 20 vuotta samana — 40
prosenttia eli 400 000. EFIllä on toimipisteitä 24 maassa Euroopan alueella, Malesiassa ja
Kiinassa. Eikö tämä voisi toimia aivan erinomaisena vientiponnistelujen osana, kun me
lähdemme viemään näitä hienoja biotalouteen liittyviä biotuotteita maailmalle? Nimit-
täin...

Puhemies Maria Lohela: Aika on jo täynnä.

...tässä on sellainen asia, että hallitus potkaisee omaa metsäjalkaansa, jos tämä budjetti-
vähennys tapahtuu.

Puhemies Maria Lohela: Otetaan vielä edustajat Kontula ja Laukkanen ja sitten ministe-
rit Lindström, Vehviläinen ja Rehula.

16.08 Anna Kontula vas (vastauspuheenvuoro): Arvoisa puhemies! Minä olen todella
iloisesti yllättynyt siitä, että pääministeri Sipilä ilmoittaa olevansa kiinnostunut kuule-
maan lisää mahdollisuudesta lyhentää työpäivää kuuteen tuntiin, kuuteen tuntiin palkkaa
alentamatta. Meillähän on viime aikoina kuulunut aika paljon Göteborgista hyviä uutisia
vastaavasta kokeilusta siellä. Työnantajan puolella se teho, mikä siitä on tullut, on tullut
muun muassa työtehon kasvun myötä ja työhyvinvoinnin parantumisesta sekä siitä, että
tauot järjestyvät eri tavalla. Porsche Saksassa on toteuttanut 34-tuntista työviikkoa jo jon-
kin aikaa hyvällä menestyksellä palkkoja laskematta.

Mielelläni kerron tästä asiasta enemmänkin ajan kanssa. Kun hallitus on nyt paljon pu-
hunut näistä erilaisista kokeiluista ja kokeilukulttuurin lanseeramisesta, niin tämä jos mikä
olisi semmoinen asia, jota Suomessa kannattaisi kokeilla. Se olisi juuri sitä rohkeutta ja
reippautta, mitä pääministerikin avauspuheenvuorossaan kuulutti.

16.09 Antero Laukkanen kd (vastauspuheenvuoro): Arvoisa puheenjohtaja! Täällä pää-
ministeri kyseli sotesta, että miksi, kun siitä on sovittu, nyt sitten tätä asiaa vielä halutaan
uudestaan keskustella. Soten tilanne on se, että nämä suuralueet ovat joillakin alueilla niin
suuria. Esimerkiksi Uudenmaan, pääkaupunkiseudun alueella tämä uusi yhtiömuoto, jossa
se toteutettaisiin, tarkoittaisi yhtiötä, jossa on 65 000 työntekijää. Kun nämä kaikkien kau-
punkien omaisuudet laitetaan yhteen, niin siitä omaisuuden arvon sopimisesta ei kyllä tällä
vuosikymmenellä tule mitään, kun pelkästään ammattikorkeakoulujen yhdistämisessä pää-
kaupunkiseudulla omaisuuden arviointi kesti kuusi vuotta. Pääministeri, kyllä nämä ovat
isoja asioita, ja näistä pitää voida keskustella.

Puhemies Maria Lohela: Ministeri Lindström, 2 minuuttia.

16.10 Oikeus-  ja  työministeri  Jari  Lindström (vastauspuheenvuoro): Arvoisa rouva
puhemies! Keskityn nyt tässä puheenvuorossani pelkästään tähän kotouttamiseen, koska se
on täällä noussut niin paljon esille. 12. päivä elokuuta minulle tuotiin laskelmat ja toimen-
pide-ehdotukset liittyen senhetkiseen tilanteeseen, ja ne laskelmat perustuivat 10 000:een
turvapaikanhakijaan. Nyt me puhumme 50 000:sta. Täällä on pikkusen ollut aistittavissa
sellaista virtaa, että miksi hallitus ei tee mitään. Hallitus tekee aivan varmasti kaikkensa.
32



Pöytäkirjan asiakohta PTK 46/2015 vp
Ministeri Mäntylän puheenvuorossa jo viitattiin siihen, että STM:n ja TEMin yhteistyö
on tässä saumatonta. Se yhteistyö on ihan jokaisen ministeriön kanssa. Tämä on niin val-
tava haaste, että tähän täytyy vastata paitsi hallituksen, opposition, järjestöjen, yrityselä-
män, kaikkien. Kaikkien osapuolten pitää olla tässä mukana. Sen takia me olemme mietti-
neet monenlaisia toimenpiteitä tähän kotoutumisen alkuun, sitten kotoutumiseen, työllis-
tymiseen ja kaikkeen, koko tähän ketjuun. Me emme tietenkään vielä tiedä, riittääkö tämä.
Veikkaan, ettei riitä. Me tarvitsemme uutta ajattelua, ja sen pitää olla radikaalia, tarvitaan
nopeita toimenpiteitä. Sen takia olen peräänkuuluttanut myös niitä vaihtoehtoja ja ratkai-
suja myös oppositiolta, ja sieltä on tullut. Tämä on semmoinen savotta, että me emme tästä
selviä yksin. Tulin maanantaina Luxemburgista. Siellä oli EU-ministerikokous, työ- ja so-
siaaliministerien kokous, ja monessa puheenvuorossa tuotiin esille se seikka, että tämä on
vasta alkua. Me olemme nyt vastaamassa tähän haasteeseen, joka meillä nyt on. Me emme
tiedä, mitä on ensi vuonna ja näin poispäin. Meidän pitää luoda ihan uusi järjestelmä, tämä
nykyinen ei tähän riitä vastaamaan. Toivon tosiaan, että kaikki ovat tässä mukana.

Puhemies Maria Lohela: Ministeri Vehviläinen, 2 minuuttia.

16.12 Kunta- ja  uudistusministeri  Anu  Vehviläinen (vastauspuheenvuoro): Arvoisa
puhemies! Ensinnäkin tähän kokeilutematiikkaan, jonka koordinaatio on minulla vetovas-
tuulla hallituksessa: Täällä on tullut tämä perustuloasia esille. Sen asiallista valmistelua ve-
tää ministeri Mäntylä, mutta sitten annamme muuten myös minun puoleltani tähän kokei-
lumallin etsimiseen apuja, ja lähiaikoina myös tämän perustulon osalta pystytään kerto-
maan, kuka ja mikä rupeaa tekemään tätä kokeilumallia. Totean sen, että kokeilutoimin-
nasta ei ole tarkoitus tehdä vain hallituksen juttua, vaan me teemme myös parlamentaari-
sen neuvottelukunnan tähän kokeilutoiminnan edistämiseen. Sitten toinen asia vielä kokei-
luihin. Olen puhunut aika paljonkin ministereitten Sanni Grahn-Laasonen, Rehn,
Lindström ja Mäntylä kanssa siitä, että me voisimme ottaa jonkun erityisen teeman myös
vielä tänne kokeilutoiminnan puolelle, jossa käännettäisiin kaikki kivet ja kannot, ja se eri-
tyinen teema on työ, työllistyminen ja yrittäjyyteen meneminen. Tässä, kuten ministeri
Lindström sanoi, myös tämä kotouttaminen ja maahanmuuttajat olisivat ehdottoman tär-
keä ryhmä. Ajattelen niin, että meidän pitää työvoimapolitiikan puolella kääntää kaikki ki-
vet, jotta saadaan uusia ideoita käyttöön.

Sitten toinen vetovastuullani oleva asia, jota täällä on sivuttu, on kuntien tehtävien ja
velvoitteiden karsiminen, ja niin kuin me kaikki tässä salissa tiedämme, myös kaikki ny-
kyiset oppositiopuolueet ovat sitoutuneet tähän miljardin euron tavoitteeseen. Minä otan
mielelläni vastaan niitä ehdotuksia teiltä, ja te voitte vaikka sen oman vaihtoehtobudjettin-
ne yhteydessä kertoa niitä keinoja, millä tavalla näitä tehtäviä ja velvoitteita voidaan kar-
sia. Pyysimme kunnilta myös ehdotuksia. Kunnat kertoivat 30.9. mennessä lähes 250 eh-
dotusta. Huomenna tulemme niistä myös tiedottamaan, minkälaisia ehdotuksia tehdään.
Mutta kannattaa hakea yhteistyötä niissä asioissa, joissa meillä on yhteiset tavoitteet, ja
kuntien tehtävien ja velvoitteiden osalta sellainen tavoite on.

Puhemies Maria Lohela: Ministeri Rehula, 2 minuuttia.

16.14 Perhe- ja  peruspalveluministeri  Juha  Rehula (vastauspuheenvuoro): Arvoisa
rouva puhemies! Minulla on ollut eiliseen talousarviokeskusteluun ja tämänpäiväiseen kär-
33



Pöytäkirjan asiakohta PTK 46/2015 vp
kihankekeskusteluun liittyen sellainen käsitys, joka on ollut voimassa vuosikausia, että
meillä on puolueista riippumatta laaja yksituumaisuus siitä, että ensinnäkin sosiaali- ja ter-
veydenhuolto integroidaan, tulee sote ja perustaso ja erityistaso ovat yhdessä. Samoin vii-
me vuosien kokemusten ja yhteisen tekemisen jälkeen minulla on ollut sellainen käsitys,
että meillä kaikilla on valmius irrottaa sosiaali- ja terveydenhuollon vastuu kuntapohjasta
kuntakoosta riippumatta. On hyvä, että tulee valaistumista tässäkin asiassa. Me emme siis
olekaan yksituumaisia enää siitä — mielenkiintoista, tähän asti olemme olleet. Tämä on se
valmisteluprosessi, jota on yhdessä tähän asti viety eteenpäin: irrotetaan kuntapohjasta, yk-
sikään kunta ei jatkossa tässä maassa vastaa siitä, miten sote-palvelut asukkaille on järjes-
tetty.

Sitten, arvoisa rouva puhemies, kärkihankeperusidea. Täällä esimerkiksi edustaja Uoti-
la sanoi, että nyt totuus paljastuu. Totuus paljastuu lukemalla asiakirja, jossa hallituksen
kärkihankkeita esitetään. Tavoitteena on nimenomaan saada yhdestä eurosta enemmän ir-
ti, tehdä joitakin asioita toisin.

Lapsi- ja perhemuutosohjelma: pyörää ei tarvitse keksiä uudestaan, mutta esimerkiksi
lapsiperheiden palvelut tarvitsevat uuden sisällön — yhdestä eurosta enemmän irti pysy-
vällä tavalla.

Ikääntyvän väestön palvelujen osalta me olemme tilanteessa, että meillä on tietty määrä
euroja käytettävissä budjetista, ja nyt on tavoite tehdä sillä yhdellä eurolla enemmän. Me
tarvitsemme muutosohjelman siihen, miten ihan oikeasti siellä kotona voi turvallisesti
asua. Edellinen hallitus jätti 270 miljoonan euron piikin auki, jota nyt yritetään täyttää esi-
merkiksi löytämällä vanhusten kotipalveluihin ihan uutta sisältöä. (Eero Heinäluoma: Ei
ole helppoa teillä!)

16.16 Nasima Razmyar sd (vastauspuheenvuoro): Arvoisa rouva puhemies! Hyvä halli-
tus! Täytyy näin uutena edustaja ehkä ihmetellä hieman tätä toimintatapaa ja kulttuuria
täällä. Olen ajatellut, että lähinnä tuloksia pitäisi kehua eikä niinkään suunnitelmia, eli toi-
vottavasti sitten näistäkin tuotte meille jonkinlaisia arvioita.

Täällä on monessa puheenvuorossa toistettu kotoutumisen merkitystä. Myös ministeri
Lindström käytti siitä hyvän puheenvuoron. Mitä jos toimisittekin nyt ajassa, tässä hetkes-
sä ja nyt ja päättäisitte, että teillä olisi yksi ainoa kärkihanke ja se olisi pakolaisten kotou-
tuminen? Uskon, että se olisi riittävän kunnianhimoinen ja se olisi tässä hetkessä, koska
kuten hyvin tiedetään, niin keväästä tämä tilanne on muuttunut hyvin paljon, vai onko niin,
että olette valitettavasti näiden omien kärkihankkeidenne vankeina? Tätä en toivo.

16.17 Arja Juvonen ps (vastauspuheenvuoro): Arvoisa puhemies! Edustaja Razmyar ei
varmaankaan muista sitä, että edellisellä kaudellahan meille tuotiin sisäministeriön toimes-
ta tällainen "Maahanmuuton ja kotouttamisen suunta 2011—2014", ja kyllä hämmästyt-
tää, miksi ihmeessä sitä ei eduskunnassa käsitelty. Perusteluksi annettiin, että kausi oli niin
kiireinen, että tällaista äärettömän tärkeää selvitystä, missä oli paljon tietoa siitä, missä
Suomessa mennään ja mihin meidän pitäisi mennä, silloinen hallitus ei kyennyt tuomaan
eduskunnan käsittelyyn. Minusta se on äärettömän harmillista, koska nyt meillä on tilanne
tämä, että me joudumme aloittamaan hyvin puhtaalta pöydältä, mitä me oikein tekisimme.
Siinä mielessä kärkihankkeet ovat erittäin hyviä ja täällä nousseet keskustelut myös ko-
touttamiseen liittyen äärettömän tärkeitä. Pitäisin hyvänä, että jokainen meistä tutustuisi
tähän asiakirjaan. Entinen ministeri Päivi Räsänen ehti lähteä, hän oli yksi sen hankkeen
34



Pöytäkirjan asiakohta PTK 46/2015 vp
vetäjistä, toinen oli Lauri Ihalainen teiltä SDP:ltä. Minkä ihmeen takia tätä tärkeää asiakir-
jaa ei tuotu meidän käsittelyyn?

16.18 Sari Multala kok (vastauspuheenvuoro): Arvoisa puheenjohtaja! Pääministerin sa-
noin, kärkihankkeilla ei paikata leikkauksia. Kärkihankkeeksi nostamisen yksi tavoite kui-
tenkin on asettaa erityispaineita näiden toimien toteuttamiselle. Siksi ne ovat erityisen tär-
keitä.

Tunti liikuntaa päivässä koululaisten arkeen on erinomainen osoitus kokeilun laajenta-
misesta valtakunnalliseksi toimintatavaksi. Antamalla jo koulupäivien aikana mahdolli-
suuden liikuntaan kaikille peruskoululaisille panostetaan suoraan niin parempaan oppimi-
seen kuin terveempiin lapsiin ja tuetaan liikunnallista elämäntapaa. Tämä on hyvä askel lii-
kunnan ennalta ehkäisevän vaikutuksen ymmärtämisessä.

Toisena tärkeänä kärkihankkeena pidän työllisyyden ja kilpailukyvyn vahvistamista ja
yrittäjyyden edellytysten parantamista. Paikallisen sopimisen edistäminen on ehdottoman
tärkeää muiden työelämän uudistusten rinnalla. Työn tekemisen on aina oltava kannatta-
vaa.

Maahanmuuttajien onnistunut kotouttaminen on varmasti koko tälle eduskunnalle tär-
keä asia. Siksi onkin todella hyvä asia, että asiassa on nyt ministeriöissä tartuttu tosissaan
toimeen. Maahanmuutto on Suomen ikääntyvässä väestörakenteessa mahdollisuus, (Puhe-
mies koputtaa) mutta tämä vaatii onnistunutta kotouttamista. Siksi on kaikkien intressien
mukaista, että tähän panostetaan nyt pikaisesti.

16.20 Paavo Arhinmäki vas (vastauspuheenvuoro): Arvoisa puhemies! Ministeri Lind-
ström piti hyvän ja rakentavan puheenvuoron. Sen sijaan, että maalaillaan uhkakuvia tai
lasketaan teoreettisia kustannuksia tästä turvapaikkatilanteesta, meidän pitää hakea ratkai-
suja. Tässä me nimenomaan kannustimme hallitusta, emme moittineet. Tilanne on muut-
tunut siitä, kun hallitusohjelmaan tehtiin kärkihankkeet. Nyt tältä osin olisi syytä ohjelmaa
päivittää, ottaa tämä kärkihankkeeksi, jotta saadaan turvapaikanhakijat kotoutettua ja mah-
dollisimman nopeasti kiinni koulutukseen ja työelämään.

Arvoisa puhemies! Pääministeri Sipilä sanoi, että ehkä tammikuussa tai helmikuussa tu-
lee selvyyttä tästä rahoituksesta. Sanoitte, että kansallisomaisuutta ei myydä. On totta kai
esimerkiksi sellaisia kiinteistöjä, joita kannattaa myydä. Niillä voidaan esimerkiksi helpot-
taa pääkaupunkiseudun asuntopulaa, kun niitä muutetaan asunnoiksi. Mutta kun tämä koko
paketti on miljardi plus 600 miljoonaa vielä tiestöön ja raiteistoon, niin onko todella niin,
että te saatte tämän kasaan (Puhemies koputtaa) ilman, että laitatte sileäksi meidän tuotta-
vaa omaisuuttamme ja meidän tuottavia valtionyhtiöitämme?

16.21 Ben Zyskowicz kok (vastauspuheenvuoro): Arvoisa rouva puhemies! Täällä on yli
puoluerajojen kiirehditty perustuloa tai ainakin perustulokokeilua. Itse henkilökohtaisesti
en usko, että perustulo on sellainen Tenavienkin tuntema suuri kurpitsa, joka tuo kaiken
hyvän tullessaan, poistaa köyhyyden, poistaa kannustinloukut, poistaa yrittäjien sosiaali-
turvaan liittyvät ongelmat ja niin edelleen. Mutta olen tämän kokeilemisen kannalta, koska
uskon, että kokeileminen myös tuo esiin niitä kiistattomia haasteita, joita tällaiseen järjes-
telmään liittyisi. Sen sijaan jossakin puheenvuorossa hyvin vahvasti vastustettiin vastik-
keellista tai, kuten sanotaan, osallistavaa sosiaaliturvaa, jossa on siis ideana se, että henki-
lölle, joka on ollut pitkään työtön mutta on työkykyinen, tarjottaisiin ja myös edellytettäi-
35



Pöytäkirjan asiakohta PTK 46/2015 vp
siin jotain merkityksellistä tekemistä, joka olisi hyödyllistä sekä hänen itsensä että yhteis-
kunnan kannalta. Itse kyllä kannatan tällaista vastikkeellista sosiaaliturvaa, ja sitäkin pitäi-
si kyllä vähintään kokeilla. (Eero Heinäluoma: Rinteen malli on parempi!)

16.22 Anna Kontula vas (vastauspuheenvuoro): Arvoisa puhemies! Muistuttaisin edus-
tajakollegaa oikealta siitä, että Suomessa tällä hetkellä lähes kokonaan meidän sosiaalitur-
vajärjestelmämme on vastikkeellinen. Sitä on siis kokeiltu jo useita kymmeniä vuosia.

16.22 Anneli Kiljunen sd (vastauspuheenvuoro): Arvoisa rouva puhemies! On hyvä, että
hallitus on nostanut ikäihmisten kotihoidon yhdeksi kärkihankkeeksi, aivan kuten ministe-
ri Rehula äsken totesi. Kotihoidon kehittämiseksi tehdään nyt erilaisia kuntakokeiluja, jot-
ka ovat kustannusvaikuttavia ja joissa palvelut annetaan ensisijaisesti kotiin. Tämä on erit-
täin hyvä asia. Mutta valitettavasti täytyy todeta, että tämä kärkihanke on ristiriidassa val-
tion budjetin kanssa. Kyse ei ole vain siitä, että yhdellä eurolla saadaan enemmän. Toivot-
tavasti tämä hanke siltä osin, että yhdellä eurolla saadaan enemmän, koskettaa myös kan-
salaisia, että heillä on mahdollisuus saada yhdellä eurolla enemmän palveluita. Kuitenkin
tosiasia on se, että nyt budjetissa sosiaali- ja terveyspalvelujen asiakasmaksuja nostetaan
noin 20 prosentilla, joka tulee vaikuttamaan siihen, että asiakkaat eivät saa enää palveluita
siten, kuin he tarvitsisivat. Kysynkin nyt ministeri Rehulalta, että kuten tiedätte, niin kotiin
vietävät palvelut eivät kuulu asiakasmaksukattojärjestelmään ja käytännössä tämä tarkoit-
taa sitä, että asiakkaat maksaa kaikki palvelunsa itse. Nyt kysynkin teiltä: olisiko mahdol-
lista, että osa näistä kotiin vietävistä palveluista sisällytettäisiin osaksi asiakasmaksukatto-
järjestelmää, joka mahdollistaisi sen, että yhä useampi ihminen saisi (Puhemies: Lipsahti
yliajalle!) sitten myös palveluita kotiinsa?

16.24 Anna-Maja Henriksson r (vastauspuheenvuoro): Värderade fru talman! Det ver-
kar som om regeringen skulle se på invandringen närmast ur en kostnadssynvinkel. I svens-
ka riksdagsgruppen ser vi också att invandringen medför möjlighter för Finland. Det vik-
tiga är nu att vi skulle lyckas med integrationen, med språkundervisningen, med att ge möj-
lighet för dem som kommer till Finland att jobba. Det gäller också de asylsökande som nu
kommer. Och jag är faktiskt oroad nu över den här tendensen som tydligen finns i reger-
ingen att man har en viss beredskap att dela in människorna i A- och B-människor beroen-
de på ursprung när det gäller socialskydd.

Arvoisa puhemies! On hyvä kuulla, että koko hallitus tekee nyt töitä tämän integraation
kanssa, ja on hyvä kuulla, että myös ministeri Lindström peräänkuuluttaa ripeitä toimenpi-
teitä.

Minä haluaisin kuulla, millä tavalla hallitus nyt aikoo toimia, jotta nämä turvapaikanha-
kijat pääsisivät niin nopeasti kuin mahdollista töihin, että heidän ei tarvitse odottaa ehkä
kaksi vuotta tai enemmän ennen kuin saavat työluvan. Ja sitten vielä, ministeri Mäntylä,
onko se teistä oikein, että rakennetaan sellainen järjestelmä, jossa lähtökohta on se, että ih-
misillä on eri arvo riippuen siitä, mistä maasta he tulevat? Olemmeko me saamassa sosiaa-
liturvajärjestelmän, joka jakaa ihmisiä A- ja B-kansalaisiin?

Puhemies Maria Lohela: Vielä edustajat Östman ja Rinne, ja sitten pääministerin päätös-
puheenvuoro.
36



Pöytäkirjan asiakohta PTK 46/2015 vp
16.25 Peter Östman kd (vastauspuheenvuoro): Arvoisa rouva puhemies! Työllisyyden ja
kilpailukyvyn kärkihankkeilla hallitus tähtää siihen, että Suomi saadaan kestävän kasvun
tielle. Pääministeri kertoi puheessaan, että hallitus tukee kärkihankkeilla yrityksiä eri vai-
heissa: tuotekehittelyssä, kasvurahoituksessa sekä vientiponnisteluissa. Nämä ovat kaikki
erinomaisia ja kannatettavia tavoitteita.

Edellinen hallitus laski osakeyhtiöiden yhteisöveroa 20 prosenttiin, mutta huom. tämä
koski vain osakeyhtiöitä. Sen sijaan kaikki henkilöyhtiöt, kommandiittiyhtiöt, avoimet yh-
tiöt ja elinkeinonharjoittajat eivät saaneet mitään kompensaatiota, ja Suomessa on sentään
noin 150 000 henkilöyhtiötä. Viimeisen 10 vuoden aikana suurin osa uusista työpaikoista
on syntynyt näissä yrityksissä, ja kysyisin: Miksei yrittäjävähennys ole mukana? Miksei se
ole mukana yhtenä työkaluna kilpailukyvyn parantamiseksi ja yrittäjyyden helpottamisek-
si?

16.26 Antti Rinne sd (vastauspuheenvuoro): Arvoisa puhemies! Niin kuin totesin tuossa
aikaisemmassa puheenvuorossa, niin hallituksen kärkihankkeissa on paljon osa-alueita,
jotka ovat kannatettavia ja hyviä, ja totean myöskin, että tässä keskustelussa on tuotu pal-
jon myös opposition puolesta konkreettisia esityksiä, joilla voisi täydentää tätä hallituksen
pakettia ja sitä kautta lähteä yhteistyössä asioita viemään eteenpäin.

Mutta edelleen, arvoisa pääministeri, olen kovin kiinnostunut siitä rahoituksesta, koska
tuolla on aika vähän, tuossa tiedonanto-osiossa, todettu mitään siitä rahoituksesta, ja ilmoi-
titte äsken, että tammikuussa tuotte rahoitukseen liittyvää tietoa lisää tänne eduskuntaan.
Mutta kun tämän koko kärkihankkeiden vaikuttavuus selviää myös sitä kautta, miten on
mietitty rahoitus ja mikä niitten vaikutus on erityisesti valtiontalouden alijäämään ja toi-
saalta velan muutoksiin, niin tästä syystä toivoisin, että te voisitte nopeammin tuoda tietoa
ja ehkä tänään jo jollakin tavalla avata tätä.

Puhemies Maria Lohela: Ja tähän keskustelun päätteeksi pääministeri Sipilä, 5 minuuttia
tuosta puhujakorokkeelta. — Olkaa hyvä.

16.27 Pääministeri Juha Sipilä: Arvoisa rouva puhemies! Kiitoksia keskustelusta, olen
tarkkaavaisesti tehnyt muistiinpanoja ja ottanut ehdotuksia ylös. Jos vastaan ensin tähän
rahoituskysymykseen: Tämä meidän kärkihankkeiden ja tämän korjausvelan rahoittami-
nen on esitetty yhtä tarkasti kuin joka vuosi budjetissa tehdään omaisuustuloja koskevat
esitykset. Eihän siellä hyvänen aika voi lukea, että tätä yhtiötä ja tätä yhtiötä myydään
(Paavo Arhinmäki: Mutta oletteko te myymässä yhtiöitä?) tai tästä yhtiöstä ja tästä yhtiös-
tä odotetaan osinkoa. Me jokainen ymmärrämme sen. Mutta omaisuustulot ovat pääoman
palautuksia, myyntejä ja osinkotuloja. Näistä kolmesta kohdasta se muodostuu. (Antti Rin-
ne: Suuruusluokka?) — Suuruusluokka 1,6 miljardia. — Koko hanke rahoitetaan näillä tu-
loluokilla, ja mitä muutoksia omistajapolitiikkaan on tulossa, niihin palataan alkukevääs-
tä. Sen olen luvannut. Me tuomme sen eduskuntaan silloin.

Hallituksen tavoitteena on nostaa työllisyysaste 72 prosenttiin. Se tarkoittaa 110 000:ta
uutta työpaikkaa. Siihen tähtäävät työllisyyden kilpailukyvyn kärkihankkeet, ja siellä on
yhtenä kärkihankkeena esimerkiksi työvoimahallinnon uudistus, joka nousi keskeiseksi
viestiksi, kun tapasin työmarkkinajärjestöjä hallitustunnusteluvaiheessa. Se tuli sekä pal-
kansaajapuolelta että työnantajapuolelta, että tähän kannattaa kiinnittää seuraavassa halli-
37



Pöytäkirjan asiakohta PTK 46/2015 vp
tusohjelmassa huomiota. Tämän viestin otimme vakavasti, ja se on yksi uudistushankkeis-
ta koskien tätä osuutta.

Osaamisessa ja koulutuksessa haetaan esimerkiksi digiloikkaa uusien oppimisympäris-
töjen muodossa. Tutkimuksessa ja tuotekehityksessä, johon täällä on monessa puheenvuo-
rossa viitattu, me haemme tämän prosessin pullonkauloihin uusia lääkkeitä. Meidän hyö-
tysuhteemme innovaatioista, tutkimuksista, tuotekehityksestä suomalaisiksi työpaikoiksi
on liian huono. Meidän pitää kiinnittää nyt huomiota referenssilaitosten, pilottilaitosten ra-
hoittamiseen ja siihen yrityksen alkuvaiheen rahoittamiseen, ja siihen tulee uusia lääkkeitä.

Hyvinvointi- ja terveysosuuteen: Ministeri Rehula veti hyvin yhteen. Sote-uudistuksen
rinnalla meillä on huomio lapsiperheissä, kotihoidossa, omaishoidossa, osatyökykyisissä
ja niin edespäin. Biotaloudessa otetaan ilmastopoliittisten tavoitteiden saavuttaminen etu-
ajassa tavoitteeksi, ja se luo uutta liiketoimintaa myöskin alalle. Digitalisaatiokokeilut ja
normien purkaminen ovat kaiken kaikkiaan toimintatapojen muutokseen tähtäävä osuus.
Siellä suurin osa kärkihankkeista ei maksa mitään vaan hankkeet maksavat ajan kanssa it-
sensä, ja tämä digitalisaatio on siellä suurin osa eli tämä 100 miljoonan hanke.

Reformeista: Oikeastaan suurin yllätykseni tässä keskustelussa oli se, että ruotsalaisesta
kansanpuolueesta, kristillisdemokraateista ja SDP:stä esitettiin poikkeavia näkemyksiä sii-
tä, mitä ollaan yhdessä sovittu. Me viime kaudella sovimme yhdessä, että sosiaali- ja ter-
veydenhuolto tehdään jatkossa kuntia laajemmilla hartioilla. Haluaisin kysyä ja toivoisin
saavani vastauksen siihen: ollaanko tähän edelleenkin yhdessä sitouduttu, jotta tämä hanke
viedään nyt yhdessä maaliin, tältä sovitulta pohjalta tehdään täysi integraatio ja tehdään se
kuntia suuremmilla hartioilla? Reformeissa meillä on viisi keskeistä hanketta, joista tämä
sote-uudistus on ilman muuta se suurin. Niin kuin ministeri Vehviläinen tuossa toivoi, se
toiseksi suurin hanke on kuntien tehtävien karsinta, ja siihen toivon todellakin meidän
kaikkien inputia. Viime kaudella se jäi pahasti kesken, ja nyt meillä ei ole varaa tässä epä-
onnistua. Me tarvitsemme miljardin edestä tehtävien karsintaa, ja se ei tule olemaan help-
po harjoitus. Toivotan meille kaikille onnea siihenkin harjoitukseen. (Timo Harakka: Entä
alijäämä?)

Keskustelu päättyi.

Asian käsittely päättyi.
38


