















































DEM9B65.tmpSave.xml


Pöytäkirjan asiakohta PTK 112/2016 vp
Pöytäkirjan asiakohta 

PTK 112/2016 vp

Täysistunto

Torstai 10.11.2016 klo 16.00—21.26

2.3. Suullinen kysymys hallituksen suunnittelemista leikkauksista (Li Andersson vas)
Suullinen kysymys SKT 114/2016 vp

Suullinen kyselytunti

Puhemies Maria Lohela: Seuraava kysymys, Li Andersson.

Keskustelu

16.30 Li Andersson vas: Arvoisa puhemies! Valtiovarainministeri Orpo, kun tässä salis-
sa eilen keskusteltiin vaihtoehtobudjeteista, te totesitte, että leikkaukset eivät johda mihin-
kään. Siinä te olette, arvon ministeri, aivan oikeassa. Tämä hallitus ottaa ensi vuonna 6 mil-
jardia uutta velkaa eli velkaantumistahti vain kiihtyy ja työllisyys laahaa edelleen. Te ette
edes käytä tätä rahaa työllistäviin investointeihin, vaan annatte suurituloisille lisää veron-
kevennyksiä, samalla kun te leikkaatte perusturvasta, koulutuksesta ja jopa eläkkeistä. Mi-
nisteri Orpo, milloin tämä eriarvoistava leikkauskierre loppuu, ja kuinka paljon lisää aiotte
vielä leikata ensi kevään puoliväliriihessä, jonka te kätevästi aikataulusyistä siirsitte kun-
tavaalien jälkeen?

16.31 Valtiovarainministeri Petteri Orpo (vastauspuheenvuoro): Arvoisa rouva puhe-
mies! Leikkaamisen tarve loppuu silloin kun me saamme työllisyysasteen riittävän ylös.
Meidän suurin ongelmamme on se, että Suomessa on satojatuhansia työttömiä, ja hallitus
on keskittänyt kaiken tarmonsa ja toimensa työllisyyden parantamiseen, siihen, että mah-
dollisimman moni suomalainen voi olla töissä. Kun me tähän pääsemme, meidän työttö-
myysmenoihin, sosiaaliturvaan, tulonsiirtoihin menevät kulut vähenevät, jolloin me vel-
kaannumme vähemmän ja me pystymme taas kiinnittämään huomion niihin kaikkein tär-
keimpiin eli suomalaisten palveluihin.

Mutta koska me velkaannumme paljon ja me velkaannuimme silloinkin kun teidän puo-
lueenne oli hallituksessa, meidän on pakko myöskin tehdä leikkauksia, koska velkaantu-
mista ei voi päästää käsistä. Mutta pelkällä leikkaamisella tämä maa ei nouse, vaan me tar-
vitsemme rakenteellisia uudistuksia, joilla Suomeen syntyy investointeja, uusia työpaikko-
ja ja sitä kautta hyvinvointia.

Puhemies Maria Lohela: Pyydän niitä edustajia, jotka haluavat esittää lisäkysymyksiä, il-
moittautumaan. 

16.33 Li Andersson vas (vastauspuheenvuoro): Arvoisa puhemies! Itse asiassa velkaan-
tumistahti taitaa nyt olla kovempi kuin silloin kun vasemmistoliitto oli hallituksessa. (Toi-
mi Kankaanniemi: Ei pidä paikkaansa!) Mutta, arvoisa ministeri, kyllä tässä on myöskin
 Tarkistettu
4.1



Pöytäkirjan asiakohta PTK 112/2016 vp
kyse arvovalinnoista. Hallituksella riittää kyllä rahaa siihen, että te kevennätte kaikista
suurituloisimpien suomalaisten verotusta, mutta rahat eivät riitä pienituloisten suomalais-
ten perusturvaan. Taitaa olla ensimmäinen kerta suomalaisen eläkejärjestelmän historias-
sa, kun jopa kansaneläkkeisiin tehdään suora tasoleikkaus puhtaasti säästösyistä. Suomes-
sa elää tällä hetkellä reilu 100 000 eläkeläistä pelkän kansaneläkkeen varassa, ja he elävät
äärimmäisen niukoilla tuloilla. Me olemme meidän omassa vaihtoehtobudjetissamme
osoittaneet yli 300 miljoonaa euroa pienituloisten eläkeläisten aseman parantamiseksi.
Mutta mitä te teette? Te kevennätte suurituloisten verotusta ja leikkaatte kansaneläkeläisil-
tä. Onko tämä teidän mielestänne, valtiovarainministeri Orpo, sitä vastuullista talouspoli-
tiikkaa, jota hallitus teidän mielestänne harrastaa?

16.34 Valtiovarainministeri Petteri Orpo (vastauspuheenvuoro):  Arvoisa puhemies!
Pienituloisen ihmisen, pienituloisen eläkeläisen, pienituloisen lapsiperheen paras takuu on
se, että me pystymme turvaamaan meidän palvelut. Ja vielä parempaa on se, että me pys-
tymme nostamaan mahdollisimman monen ihmisen Suomessa työttömyydestä töihin, tur-
vaamaan työpaikan. Se on ainut kestävä tapa, ja se on se, minkä me olemme valinneet en-
sisijaiseksi. Ja koska me näin olemme ajatelleet, me haluamme tukea syntynyttä kilpailu-
kykysopimusta veroratkaisulla, jossa kaikki suomalaiset työntekijät ja eläkkeensaajat saa-
vat veronkevennyksen, jotta se kannustaa työntekoon, lisää kotimaista kysyntää ja kulutus-
ta ja sitä kautta tukee työllisyyskehitystä. Tämän lisäksi vielä, jotta tämä ratkaisu on oikeu-
denmukainen, me suuntaamme yli 60 miljoonaa euroa niille pienituloisille, joilla ei ole
palkkatuloja ja jotka eivät maksa veroa. 

Minusta tämä on oikeudenmukainen linja ja tämä on työn linja. Kuten olen sanonut, pit-
källä tähtäimellä vain sillä, että mahdollisimman moni saa mahdollisuuden tehdä töitä, me
pystymme turvaamaan meidän verotulot, saamme tämän velkaantumisen taittumaan ja
voimme lopettaa nämä raastavat leikkaukset meidän hyvinvointiyhteiskuntaan ja sen pal-
veluihin.

16.35 Jari Myllykoski vas (vastauspuheenvuoro): Arvoisa rouva puhemies! Lupausten
lista on kattava ja silmät suljetaan siltä tosiasialta, että te todellakin leikkaatte. Tässä edus-
taja Andersson luetteli sen listan, mistä todellakin viedään. Ne historialliset toimenpiteet,
kuinka kansaneläkeläisiä kohdellaan tässä maassa, ovat nyt totta. Ei sitä pääse mihinkään
karkuun. Olisin kuitenkin kysynyt niistä tietyistä toimenpiteistä, joita te olette tuoneet po-
sitiivisesti esille — että te luotte uusia työllistymismahdollisuuksia tähän maahan — työn-
antajapuolen kysymyksen siltä osin, missä viipyvät ne poissa olevan pääministeri Sipilän
tuomat kasvurahastot, joilla luodaan tähän maahan kasvua ja uusia työpaikkoja. On tiettyjä
verotuksellisia uudistuksia, joita te tuotte pk-sektorin yrittäjyyteen, mutta missä on se mas-
siivinen ponnistus, että tähän maahan voidaan luoda kasvuyrityksiä ja niille potentiaalista
pohjaa, jolla voidaan saada todellisuudessa tähän maahan työtä?

16.36 Valtiovarainministeri Petteri Orpo (vastauspuheenvuoro): Ministeri Rehn voi
varmasti vastata näihin rahastokysymyksiin. Meillähän on lukuisia instrumentteja tällä
hetkellä käytössä, joilla pystymme rahoittamaan yritysten toimintaa ja investointeja.

Vielä näihin hallituksen työllisyyttä tukeviin toimiin: Voin vielä kerran toistaa kilpailu-
kykysopimuksen, joka parantaa meidän teollisuutemme ja vientimme kilpailukykyä. Me
olemme arvioineet ja kansantalousosasto on arvioinut, että tämä tuo noin 40 000 uutta työ-
2



Pöytäkirjan asiakohta PTK 112/2016 vp
paikkaa tulevina vuosina Suomeen. Hallitus on panostanut kärkihankkeiden ja omien va-
lintojensa myötä satoja miljoonia perusväylänpitoon, uusiin infrahankkeisiin ja sitä kautta
luo työllisyyttä. Me olemme tehneet uudistuksia, joilla lasketaan työn tarjoamisen kynnys-
tä ja työn vastaanottamisen kynnystä. Me olemme tekemässä uudistuksia työnvälitykseen,
työttömyysturvaan, jotta me pystyisimme auttamaan työttömiä löytämään töitä ja paranta-
maan heidän työllisyysvalmiuksiaan. Me teemme lukemattomia uudistuksia. Minä ym-
märrän, että oppositio vaatii aina enemmän — ja se on oikein, se on teidän roolinne — mut-
ta olisi kohtuullista, että joskus antaisitte huomiota myöskin niille toimille, mitä me olem-
me jo tehneet.

16.37 Elinkeinoministeri Olli Rehn (vastauspuheenvuoro): Arvoisa puhemies! Jatkona
tähän valtiovarainministeri Orpon painavaan puheenvuoroon totean, että olemme lisän-
neet kansallista kasvurahoitusta nimenomaan kasvuhakuisille pk-yrityksille 600 miljoo-
naa euroa, johon sisältyy muun muassa Finnveran 300 miljoonan euron välirahoitusväline
sekä Tekesin ja Tesin lisääntynyt rahoitus. Tämän lisäksi olemme hyödyntäneet eurooppa-
laista investointirahoitusta niin, että teemme yhteistyötä Euroopan investointipankin kans-
sa. Eräät pankkiryhmät ja Finnvera ovat yhdessä käynnistäneet tämän vuoden mittaan lai-
noitusohjelmia, joilla avataan sitä pullonkaulaa, joka on nimenomaan kasvuhakuisten pk-
yritysten rahoitus. Kaikella tällä toiminnalla tähdätään siihen, että tämä pullonkaula pois-
tuu ja ainakaan rahoitus ei ole suomalaisten yritysten kasvun ja työllistämisen este.

16.38 Simon Elo ps (vastauspuheenvuoro): Arvoisa rouva puhemies! Edustaja Anders-
son otti esille vasemmistoliiton varjobudjetin, ja ilolla sitä kyllä kommentoin. Varjo se to-
della on eli varjo hallituksen budjetista. Teillä on esityksenä muun muassa kilpailukykyso-
pimuksen peruminen. Tässä valtiovarainministeri juuri kommentoi, että 40 000 uutta työ-
paikkaa tulisi tämän sopimuksen myötä. Kyllä tuntuu hyvin vastuuttomalta ajatus, että nyt
lähdettäisiin tässä lipsumaan. Toinen asia, yrittäjävähennyksen poistaminen: te olitte val-
miit viime hallituksessa yhteisveron kevennykseen suuryrityksille, mutta nyt kun pk-yrit-
täjälle annetaan kättä, niin te haluaisitte sen käden katkaista. Kehitysyhteistyö: yli
200 miljoonaa euroa lisää rahaa tilanteessa, jossa rahaa tarvitaan kotimaan toimintaan, ai-
van...

Puhemies Maria Lohela: Muistutan, edustaja Elo, että täällä esitetään kysymyksiä.

Ja kysymyksenä, arvoisa puhemies, valtiovarainministerille: mitä tarkoittaisi, jos tehtäi-
siin niin, kuin vasemmistoliitto esittää, että kilpailukykysopimuksella pyyhittäisiin lattia?

16.39 Valtiovarainministeri Petteri Orpo (vastauspuheenvuoro):  Arvoisa puhemies!
Kilpailukykysopimuksen rakentaminen oli iso ponnistus suomalaiselta sopimusyhteiskun-
nalta ja myöskin hallitukselta. Siihen on laajasti sitouduttu: kattavuus yli 90 prosenttia.
Kun se selkeästi parantaa nimenomaan meidän hintakilpailu- tai palkkakilpailukykyämme
ja vahvistaa meidän vientiteollisuuttamme, joka on meille aivan kaikki kaikessa, niin mi-
nusta kaiken tämän jälkeen olisi kyllä katastrofi, jos se nyt peruttaisiin. Meidän täytyy löy-
tää niitä elementtejä, joilla me kilpailukykyä parannamme, koska muuten Suomi ei pärjää.
Me emme saa meidän hienoja tuotteitamme, meidän hienoa osaamistamme maailmalle, ja
3



Pöytäkirjan asiakohta PTK 112/2016 vp
sen pitää olla prioriteetti. Kilpailukyky, uudet työpaikat, kasvu, (Puhemies koputtaa) työn-
teon kannustavuus — sitä kautta me turvaamme meidän hyvinvointimme.

16.40 Li Andersson vas (vastauspuheenvuoro): Arvoisa puhemies! Niin, me olemme va-
semmistoliitossa sitä mieltä, että suomalainen työmies ja työnainen ovat palkkansa ansain-
neet. Olen oikeastaan aika yllättynyt siitä, että perussuomalaiset uskovat tämän hallituksen
mantraan siitä, että suomalainen kilpailukyky paranee palkkakilpailulla ja leikkaamalla
osaamisesta.

Mutta oikeastaan, valtiovarainministeri Orpo, se mikä yllätti meidät, kun me teimme
meidän varjobudjettimme, on tosiaankin se, kuinka kovan hinnan suomalaiset veronmak-
sajat ja koko suomalainen julkistalous joutuu maksamaan tästä kilpailukykysopimuksesta.
Meidän arviomme mukaan valtio ja kunnat menettävät verotuloina yli miljardin tämän kil-
pailukykysopimuksen seurauksena ja sen päälle vielä tulevat nämä hallituksen päättämät
veronkevennykset, eli puhutaan yhteensä jopa 2 miljardin verran tulonmenetyksistä. Eli
kilpailukykysopimus ei ainoastaan leikkaa suomalaisen palkansaajan ansioita, vaan se
myöskin lisää julkistalouden epätasapainoa jopa 2 miljardin euron edestä. Minä kysyin ei-
len valtiovarainministeri Orpolta kolme kertaa, jos hän voi kertoa, (Puhemies koputtaa)
kuinka kallis tämä sopimus on, ja ehkä nyt koko Suomen kansan edessä me saamme vih-
doin (Puhemies: Aika!) vastauksen tähän kysymykseen.

16.42 Valtiovarainministeri Petteri Orpo (vastauspuheenvuoro):  Arvoisa puhemies!
Neljäs kerta toden sanoo. Ensinnäkin Kuntaliiton kanssa on käyty läpi kilpailukykysopi-
muksen vaikutukset kuntatalouteen, ja kunta—valtio-suhde kokonaisuudessaan on käyty
läpi, ja se on suunnilleen neutraali. (Vasemmalta: Eikä ole!) Kunta—valtio-suhde on suun-
nilleen neutraali, mutta on selvää, että julkinen sektori maksaa hintaa kilpailukykysopi-
muksesta. (Paavo Arhinmäki: Mikä hintalappu?) Tämä on selvä, ja tämä on alusta lähtien
myöskin todettu, mutta julkinen sektori ei elä ilman kilpailukykyistä yksityistä sektoria,
jossa luodaan lisäarvoa ja perusta sille, että me voimme pitää yllä meidän kaikille tärkeää
julkista sektoria kaikkine palveluineen.

Edelleen, minä en nyt ymmärtänyt, oletteko te veronkevennysten puolesta vai vastaan,
mutta minä voimallisesti puolustan työn verotuksen ja eläketulojen verotuksen keventä-
mistä tilanteessa, jossa haluamme kannustaa työn vastaanottamiseen, työn tarjoamiseen ja
haluamme tukea sitä heiveröistä kasvua, joka meillä tällä hetkellä on lähes yksinomaan ko-
timarkkinoiden puolesta.

Puhemies Maria Lohela: Vielä yksi kysymys tähän aiheeseen. — Edustaja Arhinmäki.

16.43 Paavo Arhinmäki vas (vastauspuheenvuoro): Arvoisa rouva puhemies! Te kysyit-
te, haluammeko alentaa työn verotusta. (Petteri Orpo: Hyvä!) Kyllä, pieni- ja keskituloisil-
ta. Ongelma on se, että eduskunnan tietopalvelun mukaan sekä suhteessa että euromääräi-
sesti kaikkein eniten hyötyvät ne, jotka tienaavat yli 7 000 euroa kuukaudessa. (Krista Kiu-
ru: Järkyttävää!) Tämä ei ole sitä politiikkaa, jota me haluamme edistää. Me haluamme tu-
kea myös pieniä yrittäjiä. Teidän yrittäjävähennyksestänne puolet valuu kaikkein rikkaim-
mille yrittäjille. Me esitämme alv-alarajan nostamista, joka helpottaisi niitä kaikkein pie-
nimpiä yrittäjiä. Ja mitä näiden veronalennusten, joita te jaatte isotuloisille, vastapainona
on? Te leikkaatte kaikkein pienituloisimmilta. Ennen vaaleja Timo Soini, ministeri Soini,
4



Pöytäkirjan asiakohta PTK 112/2016 vp
sanoi, että rehellisyys on perussuomalaisten tärkein arvo politiikassa, ja sanoitte, että alle
1 000 euroa kuukaudessa tienaavilta ei leikata. Miten tässä näin kävi? Suurituloisille jae-
taan veronalennuksia, pienituloisilta leikataan.

16.44 Valtiovarainministeri Petteri Orpo (vastauspuheenvuoro):  Arvoisa puhemies!
Todetaan ensin se, että te olette tietysti johdonmukaisia: koska te vastustatte kilpailukyky-
sopimusta, niin silloin te vastustatte sitä veronkevennysmallia, jota hallitus nyt esittää. Se
on ehkä hyvä tehdä selväksi.

Mutta koska me kunnioitamme kilpailukykysopimusta, niin siitä seuraa se, että (Mar-
kus Mustajärvi: Köyhiltä leikataan!) nämä veronkevennykset olisivat kohdistuneet ennen
kaikkea suurimpiin tuloluokkiin. Hallitus kohdisti omat kevennyksensä pieni- ja keskitu-
loisille, ja tämä sen päälle, että hallitus on jo aiemmin päättänyt 450 miljoonan euron työ-
tulovähennyksestä, joka menee pieni- ja keskituloisille. Eli mielestäni hallituksen veropo-
litiikka on oikeudenmukaista, ja tässäkin, kun ne painotetaan sinne pieni- ja keskituloisil-
le, niin se jos mikä lisää työnteon kannustavuutta ja vastaanottamista ja on oikeudenmu-
kaista. Mutta mielestäni sekin on perusteltua, että tähän perusuraan, työn verotuksen ke-
ventämiseen, joka siis syntyi kiky-sopimuksesta ja hallituksen päätöksin, tehdään tasainen
0,6:n alennus, koska meillä on jo yksi maailman kireimpiä progressioita, joka (Puhemies:
Aika!) huolehtii oikeudenmukaisuudesta.

Kysymyksen käsittely päättyi.
5


