















































DEMB7E5.tmp.xml


Pöytäkirjan asiakohta PTK 132/2018 vp
Pöytäkirjan asiakohta 

PTK 132/2018 vp

Täysistunto

Maanantai 17.12.2018 klo 13.00—2.20

13. Hallituksen esitys eduskunnalle laeiksi työsopimuslain 7 luvun 2 §:n ja työttömyystur-
valain 2 a luvun 1 §:n muuttamisesta

Hallituksen esitys HE 227/2018 vp
Valiokunnan mietintö TyVM 10/2018 vp

Toinen käsittely

Toinen varapuhemies Tuula Haatainen: Toiseen käsittelyyn esitellään päiväjärjestyk-
sen 13. asia. Nyt voidaan hyväksyä tai hylätä lakiehdotukset, joiden sisällöstä päätettiin en-
simmäisessä käsittelyssä.

Keskustelu

1.49 Merja Mäkisalo-Ropponen sd: Arvoisa puhemies! Tässä lakiesityksessä ei ole mi-
tään järkeä, sillä tällä lailla ei saavuteta edes hallituksen omien vaikutusarvioiden mukaan
tavoitteeksi asetettuja työllisyysvaikutuksia. Tuntuukin, että tämä laki on hallitukselle pel-
kästään ideologinen arvovaltakysymys. Perääntyä ei ilmeisesti voinut, kun Suomen Yrit-
täjille tuli luvattua jotakin. Muut tahot, siis Suomen Yrittäjiä lukuun ottamatta, eivät tätä la-
kiesitystä juuri ole kannattaneet.

Hallitus on ilmeisesti päättänyt soveltaa kokeilukulttuurin periaatteita lainsäädäntötyö-
hönkin. Kokeilukulttuurihan on sinällään hyvä asia, mutta lakeja ei voi laatia kokeiluina.
Tämän lain seurauksena työmarkkinoille syntyy monen vuoden epätietoisuuden aika, kun
odotetaan oikeuden ratkaisuja siitä, miten tätä epäselvää lakia käytännössä sovelletaan. Eli
tämä laki työllistää lähinnä juristeja.

Esitimme ensimmäisessä käsittelyssä toiseen lakiin pykälämuutoksia, mutta hävisimme
äänestyksessä. Mutta koska hallituksen esityskin parantaa nykytilannetta toisessa laissa
mainittujen karenssien osalta, niin tässä toisessa käsittelyssä esitämme vain 1. lakiesityk-
sen eli irtisanomissuojan heikentämisen pienissä yrityksissä hylkäämistä. Vastalauseessa 1
oleva hylkäysesitys on SDP:n, vasemmistoliiton, vihreiden ja RKP:n yhteinen.

1.51 Rami Lehto ps: Arvoisa puhemies! Näen, että hallituksen esitys sisältää voimassa
olevaan lakiin verrattuna uuden ongelman. Kun muutettua irtisanomisperustetta aletaan
yrityksissä soveltaa, säädökset eivät anna riittävästi tulkintalinjaa, vaan se on haettava tuo-
mioistuimista. Tämä vie aikaa useita vuosia ja johtaa suuriin oikeudenkäyntikuluihin.
Tämä rasittaa pitkään sekä työnantajia että työntekijöitä. 

Lisäksi katson, että tällainen kehitys vaikuttaa työllisyyteen kielteisesti, sillä oikeuden-
käyntiprosessien pelossa ei välttämättä uskalleta rekrytoida uutta työvoimaa. Epätarkka
lainsäädäntö siirtää myös lainsäädäntövaltaa tietoisesti eduskunnalta tuomioistuimille,
mikä ei ole mielestämme hyväksyttävää.
 Tarkistettu
4.0



Pöytäkirjan asiakohta PTK 132/2018 vp
Me perussuomalaiset epäilemme myös irtisanomissuojan heikentämisen työllisyysvai-
kutuksia. Hallituksen esityksessäkin todetaan, ettei voimassa olevan tutkimustiedon perus-
teella voida luotettavasti arvioida irtisanomissuojan heikentämisen työllisyysvaikutuksia.
Siksi nähdään, että hallituksen tulee ryhtyä välittömästi toimenpiteisiin, joilla parannetaan
pienien yrityksien työllistämismahdollisuuksia ilman irtisanomissuojan heikennyksiä, esi-
merkiksi perussuomalaisten vaihtoehtobudjetissa olevalla kannustavalla yritysveromallin
käyttöönotolla.

Edellä olevan perusteella kannatan edustaja Mäkisalo-Ropposen tekemää hylkäysehdo-
tusta, jollainen samanlainen meillä oli perussuomalaisten vastalauseessa 2.

Samalla teen vastalauseen 2 mukaisen lausumaehdotuksen, joka kuuluu seuraavanlai-
sesti: ”Eduskunta edellyttää, että hallitus ryhtyy toimenpiteisiin, joilla parannetaan pienien
yrityksien työllistämisedellytyksiä irtisanomissuojaa heikentämättä. Ja samalla kun uudis-
tuksia tehdään, niin hallitus varmistaa, etteivät hallituksen esitykset johda siihen, että pie-
net työnantajat ja niiden työntekijät joutuvat usean vuoden mittaiseen epävarmaan tilaan
sen johdosta, että lakien epämääräisiin säädöksiin joudutaan hakemaan korkeimman oi-
keuden ennakkoratkaisuja.”

1.53 Sami Savio ps: Arvoisa puhemies! Kannatan edustaja Lehdon tekemää lausumaeh-
dotusta.

Hallituksen tulee mielestämme keskittyä jatkossa sellaisiin toimenpiteisiin, jotka paran-
tavat työllisyyttä heikentämättä kuitenkaan samalla joko työnantajan tai työntekijän ase-
maa. Edustaja Lehto toi äsken esille esimerkkinä tällaisesta uudistuksesta esittämämme
kannustavan yritysveromallin. Lakiuudistusten on myös oltava sellaisia, ettei niistä johtu-
va oikeustila ole tulkinnallinen ja epävarmuutta aiheuttava, kuten tässä nyt valitettavasti
saattaa käydä. Sen näemme jatkossa, mitä käytännössä oikeuskäytäntö osoittaa.

Tässä siis tuli mainittua edustaja Lehdon tekemän täysin perustellun lausumaehdotuk-
sen pääasiallinen sisältö, ja siksi kannatin tätä hyvää lausumaehdotusta.

1.54 Sirpa Paatero sd: Arvoisa rouva puhemies! Kyseessä on siis kansanomaisesti irtisa-
nomissuojalaki, joka on surkuhupaisa farssi epävarmuuden lietsomisesta työmarkkinoille.
Ehkä vielä kaikkein surullisinta on, että hallitus itsekin on sitä mieltä, että tällä ei ole työl-
lisyysvaikutuksia. Sen jälkeen seuraa kysymys, että miksi tällaista tehdään. No, viesti tuli
jostakin muualta, missä tällaista lakia halutaan, koska se tuntuisi kivalta, että voitaisiin ir-
tisanoa ja sitten ehkä ottaa uusia työntekijöitä.

Ensin puhuttiin pienistä yrityksistä, sitten raja oli alta 20 henkilöä. Sen jälkeen se muut-
tui alta kymmenen hengen yrityksiin. Nyt lakiesitykseen on kirjoitettu, että pienten yritys-
ten koko pitää huomioida oikeuskäytännössä. Näin on tehty, kuulkaa, kymmenet vuodet.
Aikaisemminkin on siinä kohtaa, kun on tullut kiistanalaisia tilanteita, huomioitu erilaiset
yrityksien tilanteet näissä oikeustapauksissa, jotenka kukaan ei vieläkään kai tiedä tai suos-
tu myöntämään, miksi tämä laki tehdään — niin kuin Mäkisalo-Ropponen täällä esitti, mi-
tään järkiperustetta ei ole olemassa. 

Sen takia olen hyvin iloinen Merja Mäkisalo-Ropposen esityksestä ja kannatan sitä,
vaikka en missään tapauksessa haluaisi tällaista lakiesitystä olemassa olevankaan, jolla ei
ole mitään vaikutusta yhtään mihinkään. 
2



Pöytäkirjan asiakohta PTK 132/2018 vp
1.56 Krista Kiuru sd: Arvoisa puhemies! Myös tätä ehdotusta on käsitelty sosiaali- ja ter-
veysvaliokunnassa, koska se sisältää budjettivaikutuksia ja näitä budjettivaikutuksia tulee
etuuksien puolelle siinä, että karenssiaikaa on tarkoitus tämän esityksen osalta lyhentää 90
päivästä 60 päivään. Tämä puoli esitystä on kannatettava. Valiokunnassa oli vahva kanna-
tus sille, että näin voitaisiin tehdä, mutta myös kysymyksiä jäi. 

Kysyn teiltä, että kun ihminen niin sanotusti omasta syystään joutuu irtisanotuksi, niin
onko erityyppisillä irtisanomisilla — koeajalla, varsinaisessa vakituisessa työsuhteessa tai
esimerkiksi sellaisessa tilanteessa, jossa hän itse lähtee — samanlainen moitittavuus. Täs-
sä tapauksessa hallitus on ratkaissut tämän moitittavuuden niin, että kaikkein moitittavinta
karenssiajan pituuden näkökulmasta on näistä kolmesta esimerkistä tilanne, jossa henkilö
lähtee itse, sillä heidän karenssiaikansa irtisanoutumisen jälkeen on jatkossakin 90 päivää. 

Asia kävi ilmi valiokunnassa, ja meillä oli kyllä tahtotilaa siihen, että tuo aika olisi ka-
renssien osalta lyhentynyt kaikilla 60 päivään, mutta koska tämä 60 päivän karenssiajan
vaikutus oli 6,8 miljoonaa euroa, niin valitettavasti paljon isompaan summaan hallituksel-
la ei ollut varaa. Tästä syystä nyt karenssien ajat vaihtelevat siitä syystä riippuen, miksi ih-
minen on irtisanoutunut tai irtisanottu. Tämä ei ole nykyisen tilanteen mukaista. 

Arvoisa puhemies! Sitten henkilökohtaisesti totean, että kun budjettivaikutuksia arvioi-
daan, niin tietenkin arvioidaan myös sitä, onko tämä 6,8 miljoonaa vaikutukseltaan totta
vai epätotta. Tältä osin hallitus ei pysty perustelemaan työllisyyden paranemisella näitä
vaikutuksia mutta ei myöskään työllisyyden heikkenemisellä, joten nyt ei tiedetä kumpaan
suuntaan tämä lakiehdotus tätä tavoitetta ohjaa. 

Tämä esityshän irtisanomissuojan heikkenemisestä tehtiin juuri siksi, että nimenomaan
haluttiin pitää huolta siitä, että henkilöt voisivat tulla paremman työllisyyden piiriin, mitä
ei tule nyt tapahtumaan. Sellaisia asiantuntijalausuntoja ei ole, että tämä parantaisi millään
tavalla työllisyyttä. Irtisanomissuojan heikentäminen kaikkien suomalaisten osalta varsin-
kin tilanteessa, jossa oikeus loppuviimeksi ratkaisee vuosien rumban jälkeen, miten tätä
ristiriitaista pykälää tulkitaan, ei ole hyvä ja kannatettava tavoite, ja sen tavoite työllisyys-
vaikutusten parantamisesta ei tule sekään pitämään. Siksi tämä esitys pitäisi hylätä ja jättää
irtisanomissuojaa heikentämättä.

2.00 Merja Mäkisalo-Ropponen sd: Arvoisa puhemies! Kuten edustaja Kiuru tässä sa-
noi, niin tämä lakiesityshän johtaa siihen, että irtisanottujen ja itse itsensä irtisanovien ka-
renssiajat eriytyvät nyt toisistaan. Se on kyllä kovin kummallinen asia, niin kuin edustaja
Kiuru tuossa äsken sanoi. Sen takia työelämä- ja tasa-arvovaliokunnassa vastalauseessam-
me esitimme sitä, että kaikkien karenssit lyhenevät 60 vuorokauteen, koska se olisi sem-
moinen yhdenvertainen tapa edetä tässä asiassa.

Kaiken kaikkiaan näihin työttömyysturvan karensseihinhan liittyy niin paljon monia on-
gelmia, että ne pitäisi miettiä ihan uudelleen perinpohjaisesti. Tämmöinen monimutkainen
ja osin harkinnanvaraisuuteen perustuva sanktiojärjestelmä lisää nimittäin toimeentuloasi-
akkuuksia, vaikeuttaa ennakointia ja myöskin vähentää luottamusta viranomaisiin. Ka-
renssijärjestelmän tavoitteenahan on ohjata ihmisiä työllistymään, mutta kyllä käytännös-
sä taitaa käydä niin, että monelle vaikutus on pikemminkin päinvastainen.

2.01 Krista Kiuru sd: Arvoisa puhemies! On todettava, että tämä esitys jouduttiin edus-
kunnassa käsittelemään hyvin nopeasti budjettilakina siksi, että siihen ilmaantui näitä bud-
jettivaikutuksia, kun tähän varsinaiseen irtisanomissuojaa koskevaan lainsäädäntöön yh-
3



Pöytäkirjan asiakohta PTK 132/2018 vp
distettiin sellaisia vaikutuksia, jotka lähtevät siitä, että ensi vuoden budjettiin tulee sitten li-
sää menoja. Näinhän ei irtisanomissuojaa koskevassa lainsäädännössä alun perin ollut,
mutta koska sitten hallituksen piirissä tämä poliittinen sopimus tehtiin ja tältä osin tätä esi-
tystä tarjoiltiin ikään kuin parempana esityksenä, niin sehän johtaa nyt siihen, että käytän-
nössä karenssiajan lyheneminen eroaa sen mukaan, minkä vuoksi ihminen on irtisanottu tai
onko hän itse lähtenyt, ja se on minusta kyllä aika erikoinen tilanne. Joten jos karenssiajan
lyhentämisellä irtisanomissuojan heikentämistä perusteltaisiin, se pitäisi tehdä tietenkin
niin, että karenssiaika sitten lyhenee kaikilta. Mutta tähän budjettivaikutukseen hallitus ei
ollut varautunut, joten siltä osin ehdotusta ei korjata. Annoimme myös tämänsisältöisen
lausunnon valiokunnasta, ja se sisältää useita eriäviä näkökulmia.

Mitä tulee tähän itse esitykseen irtisanomissuojan heikentämisestä, ongelma tulee ole-
maan jatkossa sen taloudelliset vaikutukset, koska karenssia pukkaa. Tuleeko sitä karens-
sia siksi, että työllisyysvaikutuksia ei synny vaan lisää ihmisiä jää työttömäksi, jolloin bud-
jettivaikutukset myös karenssiajan osalta etuusmenoissa kasvavat, vai käykö päinvastoin
— sitä ei osaa kukaan tässä vaiheessa sanoa. Siksi koen, että kun ehdotuksessa ei osata kui-
tenkaan tarkkaan edes sellaisella tarkkuudella kertoa, ketkä kaikki ovat tämän piirissä vai
ovatko kaikki, niin silloin olemme vaikeassa tilanteessa. Nyt näyttäisi siltä, että tuo pykälä
tulee tulkituksi niin, että se sisältää tosiasiassa kaikkien suomalaisten irtisanomissuojaan
heikennystä. Miten se tullaan toteuttamaan, sen ratkaisevat tuomioistuimet seuraavina
vuosina. Siltä osin on surullista, että tämä tehtiin työllisyysvaikutusten nimissä, mutta va-
liokunnan käsittelyn kuluessa sellaista suoraviivaista asiantuntijatietoa ei ole vieläkään
käytettävissä, eikä hallituskaan sitä omassa esityksessään eikä sen perusteluissa eikä myös-
kään valiokunnalle annetussa lausunnossa TEMiltä pysty perustelemaan, ja siltä osin mie-
lestäni tämä esitys pitäisi hylätä.

Keskustelu päättyi ja asian käsittely keskeytettiin.
4


