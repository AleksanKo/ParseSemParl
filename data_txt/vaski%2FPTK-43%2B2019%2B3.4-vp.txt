















































DEM7482.tmp.xml


Pöytäkirjan asiakohta PTK 43/2019 vp

 Tarkistettu
4.0

Pöytäkirjan asiakohta 

PTK 43/2019 vp

Täysistunto

Torstai 3.10.2019 klo 16.01—18.14

3.4. Suullinen kysymys työvoiman liikkuvuuden parantamisesta (Harry Harkimo liik)
Suullinen kysymys SKT 27/2019 vp

Suullinen kyselytunti

Toinen varapuhemies Juho Eerola: Seuraava kysymys, edustaja Harkimo.

Keskustelu

16.57 Harry Harkimo liik: Arvoisa puhemies! Välikysymyksen yhteydessä perustelin
ministeri Harakalle, ettei palkkatuki olisi ratkaisu työttömyyteen, vaan pitäisi kannustaa
myös suomalaisia työnhakijoita vaikkapa muuttorahalla. Jos emme anna työttömille suo-
malaisille porkkanaa siirtyä työn perässä esimerkiksi jonkun siirtorahan muodossa, mei-
dän on vaikea saada heidät työllistettyä. Silloin voi käydä niin kuin Olympiastadionin kor-
jauksessa, että maksetaan ulkomaalaisille alipalkkaa. Jos emme pysty valvomaan valtion
rahalla meidän silmiemme alla tässä naapurissa tehtyä remonttia, niin miten muka muualla
Suomessa? Ei siis kannata kannustaa harmaaseen talouteen vaan kannustaa suomalaisia
liikkumaan työn perässä. Kun nyt ette pysty harmaata taloutta poistamaan, meinaatteko
tehdä jotain, että saadaan suomalaiset liikkumaan?

16.58 Työministeri Timo Harakka (vastauspuheenvuoro): Arvoisa puhemies! Olen to-
della iloinen siitä, että edustaja Harkimo otti tämän asian keskusteluun, koska vastasin vä-
likysymyskeskustelussa esittämäänne kysymykseen, mutta olitte jo poistunut salista ette-
kä ilmeisesti tähän päiväänkään mennessä ole kuullut vastaustani. 

Eli siis hallitusohjelmassa on määritelty se, että muuttoavustusta korotetaan niin, että
siitä työnantajan maksamasta muuttokorvauksesta henkilölle, joka muuttaa työn perässä
uuteen työhön, puolet on jatkossa verovapaata. Tämä on myöskin ensi vuoden budjetissa
linjauksemme. Työvoiman liikkuvuus tämän kohtaanto-ongelman ratkaisemiseksi on ää-
rimmäisen tärkeää. Lisäksi tietenkin se, että meillä on suuri joukko työnhakijoita ja suuri
joukko avoimia työpaikkoja, tarkoittaa sitä, että meidän täytyy satsata koulutukseen,
muunto-, pika- ja täsmäkoulutukseen, ja tähänkin hallitus on seuraavassa budjetissa varan-
nut resursseja.

Kysymyksen käsittely päättyi.


	3.4
	16.57
	16.58


