















































DEM8BF5.tmp.xml


Pöytäkirjan asiakohta PTK 58/2018 vp
Pöytäkirjan asiakohta 

PTK 58/2018 vp

Täysistunto

Keskiviikko 30.5.2018 klo 14.00—17.08

4. Hallituksen esitys eduskunnalle laiksi terveydenhuollon ammattihenkilöistä annetun lain 
23 b §:n muuttamisesta

Hallituksen esitys HE 69/2018 vp

Lähetekeskustelu

Puhemies Paula Risikko: Lähetekeskustelua varten esitellään päiväjärjestyksen 4. asia.
Puhemiesneuvosto ehdottaa, että asia lähetetään sosiaali- ja terveysvaliokuntaan.

Keskustelu

14.01 Perhe- ja peruspalveluministeri Annika Saarikko (esittelypuheenvuoro): Arvoi-
sa puhemies! Esittelen nyt hallituksen esityksen sairaanhoitajan rajatusta lääkkeenmäärää-
misoikeudesta, joka on ollut asiana tuttu suomalaisen terveydenhuollon käytännön elämäs-
sä vuodesta 2010 lähtien. Tuolloin sairaanhoitajien rajattu lääkkeenmäärääminen mahdol-
listettiin säätämällä terveydenhuollon ammattihenkilölakiin oireenmukaista hoitoa ja rajat-
tua lääkkeenmääräämistä koskeva uusi luku.

Sairaanhoitajalla, jolla on riittävä käytännön kokemus ja joka on suorittanut valtioneu-
voston asetuksella säädettävän lisäkoulutuksen, on nyt voimassa olevan lain mukaan oi-
keus määrätä apteekista lääkkeitä terveyskeskuksessa hoitamalleen potilaalle, kun kysy-
myksessä on ennalta ehkäisevä hoito, lääkityksen jatkaminen tai kun lääkitys perustuu sai-
raanhoitajan toteamaan hoidon tarpeeseen. Tämä oikeus rajattuun lääkkeenmääräämiseen
edellyttää ensinnäkin, että sairaanhoitaja on suorittanut tietyt lisäkoulutukset ja hänellä on
riittävä työkokemus sillä tehtäväalalla, jolla hän tulisi lääkettä määräämään. Lisäksi toi-
mintayksikön vastaavan lääkärin tulee antaa määräys, jossa vahvistetaan tarkemmin ne
lääkkeet, joita sairaanhoitaja on oikeutettu määräämään, ja sairaanhoitajalla on aina mah-
dollisuus konsultoida lääkäriä.

Se, että rajattu lääkkeenmäärääminen otetaan käyttöön, edellyttää myös, että toiminta-
yksikössä on sovittu tarkoituksenmukaisesta työnjaosta lääkärin ja hoitajien välillä. Par-
haimmillaan rajattu lääkkeenmäärääminen nopeuttaa potilaiden hoitoonpääsyä ja hoidon
aloittamista, sujuvoittaa terveydenhuollon yksiköiden toimintaa ja edistää tarkoituksenmu-
kaista työnjakoa. Tämän koko esityksen ytimenä on vahva työpariajattelu ja tarkoituksen-
mukaisen työnjaon edistäminen aina suomalaisen palveluiden käyttäjän parhaaksi.

Arvoisa puhemies! Sairaanhoitajan rajattua lääkkeenmääräämistä hyödynnetään hoito-
tasapainossa olevien pitkäaikaissairauksien seurannassa ja lievien, akuuttien terveysongel-
mien hoidossa. Nämä potilaat ohjataan yleensä suoraan sairaanhoitajan vastaanotolle, jol-
loin vältytään käynniltä usean ammattihenkilön vastaanotolla. Tarvittaessa sairaanhoitaja
konsultoi lääkäriä tai ohjaa potilaan lääkärin vastaanotolle. 
 Tarkistettu
4.3



Pöytäkirjan asiakohta PTK 58/2018 vp
Tämä kaikki, arvoisat kollegat, liittyy vahvasti siihen, että kun me mietimme — mallis-
ta ja uudistuksista riippumatta — miten teemme tuottavalla, tehokkaalla ja potilasta par-
haiten tukevalla tavalla jatkossa terveydenhuollon sisältöratkaisuja, niin on väistämättä
mietittävä, kuka tekee mitäkin. Lääkäri on jatkossakin se viimeinen lukko tekemään pää-
tökset potilaan hoidon määrityksistä.

Arvoisa puhemies! Rajatun lääkkeenmääräämisen käyttöönotto on tällä hetkellä mah-
dollista ainoastaan terveyskeskuksen avovastaanotoilla ja sairaanhoitopiirin yhteispäivys-
tyksissä. 

Eduskunnan sosiaali- ja terveysvaliokunta edellytti rajattua lääkkeenmääräämistä kos-
kevasta hallituksen esityksestä aikanaan antamassaan mietinnössä, että uudistuksen vaiku-
tuksia arvioidaan huolellisesti. Tätä on toteutettu. Tilannetta ja kehittämistarpeita on selvi-
tetty varsin laajasti asiantuntijatyöryhmässä. Siihen liittyneiden kyselyiden mukaan raja-
tusta lääkkeenmääräämisestä saadut kokemukset ovat pääasiassa myönteisiä. Potilaat luot-
tivat asianmukaisesti koulutetun sairaanhoitajan osaamiseen ja myös siihen, että tarvittaes-
sa aina pääsee lääkäriin.

Arvoisa puhemies! Selvityksen mukaan sairaanhoitaja otti hyvin huomioon myös lääk-
keettömät vaihtoehdot. Sairaanhoitajan lääkkeenmääräämisestä koettiin saadun hyötyjä,
kuten sairaanhoitajan työpanoksen tehokkaampi hyödyntäminen, potilaiden nopeampi hoi-
toonpääsy, lääkäreiden ja sairaanhoitajien parempi yhteistyö sekä lääkäreiden parempi
mahdollisuus keskittyä vaativampaan, nimenomaan lääkärin ammattitaitoa edellyttävään
hoitoon.

Nyt käsittelyssä oleva hallituksen esitys laajentaisi toimintayksiköiden mahdollisuuksia
ottaa hallitusti käyttöön rajattu lääkkeenmäärääminen ja hyödyntää tätä mahdollisuutta uu-
distaessaan ja kehittäessään työnjakoa terveydenhuollossa. Oireenmukaisen hoidon toteut-
taminen osana moniammatillisen tiimin toimintaa, lääkkeenmääräämisen lisäkoulutus ja
rajatusta lääkkeenmääräämisestä saadut myönteiset kokemukset antavat tälle kaikelle hy-
vän pohjan siihen, että laajennamme rajatun lääkkeenmääräämisen käyttöönoton avohoi-
don palveluissa.

Hallituksen esitys mahdollistaa rajatun lääkkeenmääräämisen käyttöönoton kunnan tai
kuntayhtymän avoterveydenhuollon palveluissa mutta myös kunnan tai kuntayhtymän jär-
jestämisvastuulle kuuluvissa sopimuksen perusteella hankittavissa terveydenhuollon avo-
hoidon palveluissa. Siis jatkossa tätä sairaanhoitajien osaamista voidaan hyödyntää parem-
min kotisairaanhoidossa ja erikoissairaanhoidon poliklinikoilla. Mahdollisuus ottaa rajattu
lääkkeenmäärääminen käyttöön uusissa toiminnoissa tapahtuisi aivan samojen perusedel-
lytysten mukaisesti kuin tähänkin asti. Potilasturvallisuus on yhä tärkein ohjenuora, ja se
varmistetaan monin tavoin.

Tuottamistavasta riippumatta — siis mikä kyltti palveluntuottajalla on katolla — on sa-
mat velvollisuudet huolehtia rajatun lääkkeenmääräämisen asianmukaisuudesta, ja jatkos-
sakin sairaanhoitaja tarvitsee ne 45 opintopisteen lisäkoulutukset ja palvelusuhteen toimin-
tayksikköön, jossa moniammatillinen tuki sairaanhoitajan työlle voi toteutua, ja hänellä tu-
lee aina jatkossakin olla toimintayksikön vastaavan lääkärin määräys. Toimintayksikön
vastuulla on omavalvontasuunnitelman mukaiset toimenpiteet, kuten ylläpitää potilastur-
vallisuuden varmistamiseksi menetelmää lääkemääräysten seurantaa varten, ja lisäksi tie-
tysti valvovat viranomaiset, nykyjärjestelmässämme Valvira ja aluehallintoviranomaiset,
valvovat ammattitoiminnan asianmukaisuutta. 
2



Pöytäkirjan asiakohta PTK 58/2018 vp
Tällä kaikella tavoitellaan myös kustannussäästöjä. Niiden laajuus riippuu täysin siitä,
miten tätä uutta lainsäädäntöä tullaan hyödyntämään, otetaan käyttöön ja millä tavalla se
konkretisoituu sosiaali- ja terveyspalveluiden arjessa. Me haluamme ennen kaikkea no-
peuttaa hoitoonpääsyä, sujuvoittaa terveydenhuollon toimintayksiköiden toimintaa ja edis-
tää moniammatillista yhteistyötä potilaiden parhaaksi.

Puhemies Paula Risikko:  Sitten mennään puhujalistaan. 

14.08 Merja Mäkisalo-Ropponen sd: Arvoisa puhemies! Kiitos ministeri Saarikolle erit-
täin hyvästä lakiesityksestä. Tämä lakiesitys on todellakin kannatettava. Jo olemassa ole-
vaa sairaanhoitajien rajattua lääkkeenmääräämisoikeutta on nyt tarkoitus laajentaa ja myös
määrättävien lääkkeiden määrää lisätä. 

Sairaanhoitajien lääkkeiden määräämisestä on hyviä kokemuksia eri puolella Suomea.
Potilasturvallisuuteen liittyviä ongelmia ei ole tullut esille, ja monessa paikassa, jossa lää-
kärit ensin vastustivat asiaa, he ovat todenneet asioiden sujuneen hyvin ja he ovat kerto-
neet, että heidän työtaakkansa on helpottunut. Yleinen kokemus on ollut se, että lääkärien
resursseja on pystytty vapauttamaan vaativimpien potilasryhmien hoitoon. Sivutuotokse-
na myös työpari- ja tiimityöskentelytaitojen ja -toimintojen kerrotaan kehittyneen. Myös
potilaiden palaute on ollut pääsääntöisesti erittäin positiivista. Sairaanhoitajien vastaan-
otolle on yleensä lyhempi odotusaika kuin lääkärin vastaanotolle, ja tämä malli nopeuttaa
ja parantaa palvelujen saatavuutta ja saavutettavuutta. Sairaanhoitajilla on yleensä jo pe-
ruskoulutuksensa johdosta erinomaiset potilaanohjausvalmiudet, ja se osaltaan helpottaa
potilaan hoitoon sitoutumista ja lääkehoidon onnistumista.

Vuosi sitten jo 15 OECD- ja EU-maassa oli sairaanhoitajilla lääkkeenmääräämisoikeus.
En nyt kerinnyt tarkastamaan, onko tämä luku lisääntynyt. Irlanti ja Englanti ovat olleet
tässä asiassa edelläkävijöitä. Siellä sairaanhoitajien lääkkeenmääräämisoikeus on huomat-
tavasti laajempi kuin tässä esityksessä nyt ehdotetaan. Myös kansainväliset kokemukset
ovat olleet pääsääntöisesti hyviä.

Erityisesti iloitsen siitä, että jatkossa nämä erikoiskoulutetut sairaanhoitajat voivat mää-
rätä lääkkeitä myös kotisairaanhoidossa. Entisenä kotisairaanhoitajana voin vakuuttaa, että
tämä tulee helpottamaan kotihoidon paineita ja mahdollistaa työn paremman organisoin-
nin. Myös lääkehoidon aloittaminen todennäköisesti nopeutuu.

Myös erikoissairaanhoidon poliklinikoilla tämä lakiuudistus helpottaa sairaanhoitajien
ja lääkärien järkevän työnjaon uudistamista niin, että sairaanhoitajat voivat huolehtia en-
tistä paremmin erilaisista kontrollikäynneistä. Sote-uudistuksen alkuperäisten tavoitteiden
toteutuminen edellyttää toimintatapojen uudistamista ja eri ammattiryhmien työnjaon tar-
kistamista. Tämä on erinomainen esimerkki järkevästä toimintatapojen uudistamisesta.

Jotta saisimme sairaanhoitajia hakeutumaan tähän vaativaan lisäkoulutukseen, olisi
työnantajien huolehdittava siitä, että muuttunut työnkuva näkyisi myös palkkauksessa.
Näitä sairaanhoitajia ei ole vielä kovin paljon, ja toivoisin tämän toiminnan kyllä laajene-
van ja lisääntyvän.

Ja lopuksi haluan todeta, että tutkimusnäyttöön pohjautuen ei ole mitään syytä vastustaa
sairaanhoitajien lääkkeenmääräämisoikeutta. Suomessa varsinaista tutkimusta on vielä
niukasti. Selvityksiä on tehty, kuten ministeri kertoi, mutta kansainvälinen tutkimus osoit-
taa tämän kritiikin perusteettomaksi. Pikemminkin kansainväliset tutkimukset kertovat po-
3



Pöytäkirjan asiakohta PTK 58/2018 vp
tilaiden hoidon olevan korkeatasoista ja potilaiden olevan erittäin tyytyväisiä tähän sai-
raanhoitajien laajennettuun työnkuvaan.

14.12 Päivi Räsänen kd: Arvoisa rouva puhemies! Suomalainen terveydenhuolto on pe-
rustunut hyvin vahvasti eri ammattihenkilöiden, ammattiryhmien, terveydenhuollon am-
mattilaisten korkeaan koulutustasoon, ja tämä on meillä edelleen nimenomainen vahvuus.
Ajattelen, kun käsittelemme nyt tätä lakiesitystä, että tässä on kysymys ennen muuta poti-
laan oikeudesta saada korkeaan osaamiseen perustuvaa hoitoa, ja mielestäni suurin ongel-
ma tässä esityksessä on juuri se, että tämän pohjalta edelleen siirrytään siihen suuntaan,
että ikään kuin heikennetään potilaan mahdollisuutta saada se korkeaan osaamiseen perus-
tuva lääkemääräys.

Työnjaon kehittäminen terveydenhuollon eri ammattiryhmien välillä on tärkeää, mutta
sen tulisi perustua nimenomaan siihen, mihin tehtävään itse kukin ammattiryhmä on kou-
lutettu. Vastuu potilaan hoidosta on aina viime kädessä lääkärillä, jolla on myös siihen liit-
tyvä koulutus. Täällä ministeri totesi jo sen, että vuonna 2010 meillä lainsäädäntöön lisät-
tiin todellakin oireenmukaista hoitoa ja siihen liittyvää rajattua lääkkeenmääräämistä kos-
keva sairaanhoitajien oikeus määrätä lääkkeitä, ja tuossa vaiheessa, terveyskeskusten lää-
kärivajeen ollessa pahimmillaan, asetettiin tavoitteeksi yli 500 sairaanhoitajan lisäkoulut-
taminen rajattuun lääkkeenmääräämiseen. No, tämän esityksen mukaan seitsemän vuoden
aikana on nyt noin 340 sairaanhoitajaa suorittanut tämän koulutuksen, eli selvästi vähem-
män kuin silloin arvioitiin, ja ehkä yksi syy tähän koulutuksen vähäiseen kiinnostavuuteen
on ollut se, että terveydenhuollon toimintayksiköissä se on kuitenkin arvioitu melko kus-
tannustehottomaksi ja epätarkoituksenmukaiseksi toimintamalliksi. 

Nyt sitten tässä uudessa esityksessä esitetään edelleen toimenpiteitä tämän käytännön
laajentamiseksi. Todellakin tätä terveydenhuollon eri ammattihenkilöryhmien välistä
työnjakoa ja yhteistyötä on syytä niin perusterveydenhuollossa kuin erikoissairaanhoidos-
sa kehittää, mutta tämän yhteistyön tulisi perustua juuri eri ammattihenkilöryhmien koulu-
tuksen ja kokemuksen antamaan osaamiseen. Esimerkiksi työparityöskentely terveyskes-
kusten avosairaanhoidossa on ollut erinomainen keino tätä yhteistyötä syventää, ja varmas-
ti näitä toimintamalleja on edelleenkin löydettävissä. Samalla on löydettävä toki niitä toi-
mintamalleja, joissa voidaan esimerkiksi lääkärien työaikaa edelleen kohdentaa juuri sii-
hen osaamisen ytimeen ja rutiiniluontoista työtä vähentää, mutta niin kuin hyvin tiedossa
on, lääkärikunnan ja Lääkäriliiton keskuudessa nimenomaan tämä sairaanhoitajareseptiky-
symys ei ole sellainen, joka nähtäisiin jonkinlaisena rutiiniluontoisena, lääkärintyöhön
kuulumattomana työnä.

Edelleenkin voimassa olevassa laissa terveydenhuollon ammattihenkilöistä säädetään,
että laillistettu lääkäri päättää potilaan lääketieteellisestä tutkimuksesta, taudinmäärityk-
sestä eli diagnostiikasta ja siihen liittyvästä hoidosta, mukaan lukien siis lääkkeen määrää-
minen. Eli lääkkeen määrääminen ei ole mikään irrallinen, rutiiniluontoinen toimenpide,
vaan se perustuu tähän diagnostiikkaan, se perustuu taudinmääritykseen. Sen pohjana on
tietenkin se lääkärin koulutus, pitkä kuuden vuoden koulutus, joka antaa valmiudet taudin-
määritykseen, diagnostiikkaan, ja siihen liittyvään hoitoon. 

Kun puhutaan sitten tästä niin sanotusta sairaanhoitajareseptistä, niin silloin mennään
juuri sille alueelle, joka tässä ammattihenkilölaissa on säädetty lääkärin tehtäväksi. Jossain
määrin näen, että meillä tällä hetkellä lainsäädäntö on itsessään ristiriitaisessa tilanteessa
tämän vuonna 2010, jo aiemmin siis, tehdyn päätöksen pohjalta. Käytännössähän tämä
4



Pöytäkirjan asiakohta PTK 58/2018 vp
johtaa siihen, että potilaat tullaan yhä useammin ohjaamaan sairaanhoitajan vastaanotolle
silloin, kun on kysymys lääkkeen määräämisestä, ja he eivät silloin saa sitä korkeaan osaa-
miseen pohjautuvaa arviointia sekä heidän sairaudestaan että sitten hoidon tarpeesta.

No, mihin tämä hallituksen esitys pohjautuu? Sehän pohjautuu tarpeeseen löytää sääs-
töjä. Eli täällä on pitkä, usean sivun esitys siitä, mitkä tämän esityksen taloudelliset vaiku-
tukset tulisivat olemaan, ja se perustuu Itä-Suomen yliopiston tekemään selvitykseen. Mut-
ta on huomioitava se, että tämän laskelman perusongelma on se, että siinä pidetään lääkä-
rin 30 minuutin vastaanottokäyntiä, jossa siis tuo lääkeresepti uusittaisiin, täysin samanar-
voisena sairaanhoitajan vastaavan pituisen vastaanottokäynnin kanssa. Kuitenkin näillä
vastaanottokäynneillä hoidetaan usein kyllä paljon muitakin lääkärin ammattitaitoa vaati-
via asioita. Ei lääkäri käytä sitä 30 minuutin vastaanottoaikaa pelkästään jonkun rutiini-
luonteisen lääkemääräyksen uudelleenkirjoittamiseen, vaan siinä otetaan sitten potilaan
muutkin asiat huomioon.

Toivon siis, arvoisa puhemies, sitä, että sosiaali- ja terveysvaliokunnassa nyt paneudut-
taisiin huolellisesti tähän esitykseen ja arvioitaisiin myös näitä taloudellisia laskelmia, si-
tä, perustuvatko ne todellakin pitäviin arvioihin ja onko hyötyä olla edelleenkin tätä laajen-
tamassa vai pitäisikö toimia niin kuin Lääkäriliitto esittää, että luovuttaisiin tästä nykyises-
täkin sairaanhoitajan lääkkeenmääräämisoikeudesta ja palattaisiin tähän ammattihenkilö-
lain perusajatukseen eri työntekijäryhmien tarkoituksenmukaisesta työnjaosta.

14.20 Jaana Laitinen-Pesola kok: Arvoisa puhemies! Tämä muutosehdotus on erittäin
kannatettava. Terveydenhuollossa tällaisen suunnitelmallisen ja järkevän työnjaon kehittä-
minen on jatkuvasti jatkuvasti tärkeää. Sairaanhoitajien rajattu lääkkeenmääräämisoikeus
on hyvin säänneltyä toimintaa, jota Valvira valvoo, ja tämä tarkoittaa sitä, että hoitajalla,
edes ennen kuin pääsee tähän koulutukseen, täytyy olla riittävä käytännön kokemus ja 45
opintopisteen laajuinen täydennyskoulutus, joka sisältää teoriaopintoja, sisältää potilaan
hoidon tarpeen arviointia, oireenmukaisen hoidon toteuttamista sekä myös hoidon vaiku-
tusten arviointia ja seurantaa, eli tarvitaan hyvin laajaa näkemystä. Tämä kaikki on siis
osittain teoriaa mutta osittain sitten toteutuu sen lääkärin valvonnassa. Sitten vielä todistus
ja valtakunnallinen koe tulevat nekin lääketieteellisen osaamisen valvonnassa. 

Suomessa näitä hoitajia on koulutettu noin seitsemän vuotta, ja kuten tässä on useassa
puheenvuorossa todettu, noin 370 hoitajaa tällä hetkellä on saanut tämän rajatun lääkkeen-
määräämisoikeuden. Minä en usko, että siinä, että lukumäärä on tämän verran pieni, kysy-
mys varmaankaan olisi niinkään siitä, että olisi katsottu, että tämä koulutus ei ole kannat-
tavaa, mutta tämä on erittäin kallis koulutus. Tämä koulutus maksaa noin 5 000 euroa, ja
työnantajat sitten tietysti harkitsevat sitä, lähettävätkö niitä omia hoitajiaan sinne koulutuk-
seen, ja kuitenkin on se tieto, että ne työnantajat, jotka tähän ovat satsanneet, ovat olleet jat-
kossa erittäin tyytyväisiä siihen, että tätä hoitajien vastaanottotoimintaa ollaan voitu kehit-
tää laajemmin. Nimenomaan kannattaa muistaa se, että kysymys on potilaan hoitoon pää-
systä, potilaan joustavasta hoitoon pääsystä.

Myös kansainvälinen tutkimusnäyttö toteaa useissa tutkimuksissa, että lääkehoidon ja
lääkkeen määräämisen laatu ei vaihtele riippuen siitä, onko määrääjä sairaanhoitaja vai lää-
käri. Potilaat ovat yleensä erittäin tyytyväisiä, ja myös STM:n vuonna 2016 julkaisema ra-
portti on varsin myönteinen tälle toiminnalle. Voisi kansainvälisistä toiminnoista sanoa
vielä sen verran, että esimerkiksi USA:ssa näitä tällaisia lääkkeenmääräämishoitokoulu-
5



Pöytäkirjan asiakohta PTK 58/2018 vp
tuksen saaneita hoitajia on 175 000 ja Englannissa 36 000, niin että määrät ovat huomatta-
vasti erilaisia. 

Tässä puhuttiin siitä, mikä on sitten kustannustehokasta toimintaa ja mikä ei. Minä voi-
sin lopettaa oikeastaan tämän hyvän muutosehdotuksen puolustuspuheenvuoroni siihen,
että eräs ystäväni kertoi juuri eilen, että hänellä oli tällainen lievä akuutti terveysongelma ja
hän pääsi perusterveydenhuollon vastaanotolle heti samana päivänä, nimenomaan hoita-
jan vastaanotolle, ja hoitaja tutki hänet ja totesi taudin mutta tällä hoitajalla ei ollut tätä re-
septinkirjoitusoikeutta. Niinpä ystäväni jäi odottamaan siihen hoitajan huoneeseen, kun
hoitaja meni lääkärin tykö ja ilmoitti, mikä tätä potilasta vaivaa, ja tuli reseptin kanssa sit-
ten siihen huoneeseen ja antoi sen tälle potilaalle. Minä en tiedä, mikä on järkevää toimin-
taa, se, että tällä hoitajalla olisi ollut tämä reseptinkirjoitusoikeus, hän olisi hoitanut poti-
laan A:sta Ö:hön, vai se, että hän, hoitaja, käy selvittämässä lääkärille ja lääkäri näkemättä
potilasta kirjoittaa tämän reseptin. [Kari kulmala: Hyvä puhe!]

14.25 Arja Juvonen ps: Arvoisa rouva puhemies! Hyvät kansanedustajakollegat! Olen
aivan samaa mieltä, erittäin hyvä puheenvuoro oli edustaja Jaana Laitinen-Pesolalla.

Tämä hallituksen esitys on erittäin hyvä. Tässä esityksessä ehdotetaan muutettavaksi
terveydenhuollon ammattihenkilöistä annetun lain 23 §:n säännöstä sairaanhoitajan raja-
tusta lääkkeenmääräämisestä. Voimassa olevan lain mukaan sairaanhoitajalla, jolla on riit-
tävä käytännön kokemus ja joka on suorittanut lisäkoulutuksen, on oikeus määrätä aptee-
kista hoidossa käytettäviä lääkkeitä terveyskeskuksessa hoitamalleen potilaalle. Nyt tällä
lakiesityksellä sitten laajennetaan tätä mahdollisuutta niin, että se voi tapahtua myös ter-
veyskeskuksen avovastaanotolla, sairaanhoitopiirin yhteispäivystyksessä ja avohoidossa.
Näen kyllä hoitoalan henkilönä, että tämä ehdotus on erittäin hyvä asia.

Tämä hoitajien lääkkeenmääräämiskoulutus käynnistettiin Suomessa joitakin vuosia sit-
ten, se oli tarkalleen 1.7.2010, ja kyllä se oli ilonaihe terveydenhuoltoalan henkilöille, näil-
le sairaanhoitajille, jotka ovat yleensä pitkän kokemuksen omaavia työntekijöitä ja niin sa-
notusti hoitoalan konkareita. Heillä on näkemystä ja osaamista ja halua myös jatkokoulut-
tautua. Tämä 45 pisteen jatkokoulutus ei ole mikään läpihuutojuttu, vaan se on erittäin vaa-
tiva koulutus, siihen pitää laittaa resursseja ja siihen pitää satsata. Se suoritetaan yleensä
työn ohessa, ja se, että siihen leikkiin lähtee, ei ole ihan helppoa, elikkä kyllä nämä ovat tai-
tavia ja asiansa osaavia, jotka tämän koulutuksen jälkeen sitten ovat astuneet sinne työelä-
mään.

Mutta 2012 tuli kuitenkin sellainen ongelma, että tämä koulutus uhkasi tyrehtyä koko-
naan hakijoiden puutteeseen. Miksi näin oli? Sosiaali- ja terveysministeriön silloisen sel-
vityksen mukaan tilanne oli se, että työnantajalle jäi maksettavaksi tästä kokonaiskoulu-
tuksen summasta suuri osa, ja se aiheutti sitten sitä, että nämä sairaanhoitajat joko eivät
lähteneet tai eivät päässeet. Heitä ei tavallaan suositeltu lähtemään opiskelemaan, koska
kustannukset olivat kovia. Nyt kysyisinkin, kun, ministeri, istutte siinä aitiossa, näistä kus-
tannuksista tästä koulutuksesta tulevaisuudessa ja siitä, että kun sinne kohdennetaan niitä
resursseja, niin kaikki ne, jotka toivovat pääsevänsä, pääsisivät suorittamaan tätä koulutus-
ta. Olisiko se näin, että noin 100 koulutettavaa vuositasolla voisi olla, vai minkälaisen ar-
vion heittäisitte siitä määrästä? Kyllähän tällä ammattikunnalla on selvästi kysyntää.

Nostaisin tässä sairaanhoitajien rinnalla esille myös lähihoitajat, jotka hekin opiskelevat
opinnoissaan tietyn määrän lääkeaineoppia — ja heillä on myös siellä työkentällä usein ti-
lanteita, että he koulutuksensa puolesta kyllä voisivat ottaa osaa siihen lääkkeiden jakoon
6



Pöytäkirjan asiakohta PTK 58/2018 vp
paljon enemmänkin kuin mihin saavat tavallaan mahdollisuuksia — ja sen, että työpaikoil-
la suhtauduttaisiin myös siihen lähihoitajan tutkintoon niin kunnioittaen, että ymmärrettäi-
siin, että siinä on paljon osaamista ja tietotaitoa, ja sitten mahdollisesti työpaikkakoulutta-
misella, jatkokouluttamisella voidaan edetä niissä asioissa, missä välttämättä sieltä koulun
penkiltä sitä tietotaitoa ei ole saatu.

Sitten, arvoisa puhemies, haluaisin vielä nostaa esille tämän ammattihenkilöstön rekis-
teröinnin. Meillähän on sosiaali- ja terveydenhuollon rekisterit tällä hetkellä molemmat
omansa, elikkä meillä sosiaalityöntekijät rekisteröidään JulkiSuosikki-rekisteriin, ja sinne
kuuluvat muun muassa sosionomit ja geronomit, ja sitten meillä on terveydenhuollon re-
kisteri, jonne kuuluvat sairaanhoitajat, sinne kuuluvat lähihoitajat. Tavallaan on se tilanne,
että kun meillä on sote-uudistuskin nyt tässä kynnyksellä ja haetaan niitä ammattinsa osaa-
via työntekijöitä sinne, meillä on muun muassa perhehoitokoteja, niin yhä useampi hoitaja
— naisvaltaisista aloista on kysymys — haluaisi perustaa tällaisen pienen hoivakodin. Esi-
merkiksi geronomit, joilla on tietotaito ja osaaminen, voisivat tulevaisuudessa olla siellä
terveydenhuoltorekisterissä rekisteröityinä, koska heillä on myös se lääkehoito-osaami-
nen. Sitä, että he eivät kuulu sinne terveydenhuoltorekisteriin, monesti juurikin perustel-
laan tällä lääkehoitokoulutuksen puutteella, mutta geronomit ovat kyllä valmiita ja haluk-
kaita lisäämään siihen koulutuspohjaansa kaiken mahdollisen lisäkoulutuksen, jos on tar-
vista. Eli heidätkin voitaisiin ottaa entistä enemmän mukaan sellaiseen vaativaan työhön,
mistä puuttuu sitä osaamista.

No, sitten vielä sokerina pohjalla: eihän tämä asia näin helposti ole taputeltu, elikkä kun
meillä on koulutusta ja meillä on osaamista ja sairaanhoitajat haluavat lähteä lisäkouluttau-
tumaan, jotta saavat sen lääkkeenmääräämisoikeuden — niin se palkka. Eli joka kerta, kun
se hoitaja, yleensä naisvaltaisella alalla, jatko-opiskelee, lisäkouluttautuu, niin olisi toivot-
tavaa, että se näkyisi siellä palkkapussissa. Se on valtava osaaminen ja resurssi, mitä nämä
ihmiset tuovat sinne, kun on henkilöstöpula ja ihmisiä kuitenkin riittää, kun ihmiset sairas-
tavat. Huomioidaan tämä puheissamme, teoissamme ja muistetaan aina kannattaa sitä, että
huomioidaan lisäkoulutus sille sairaanhoitajalle, joka omaa näin hienon ammattitaidon.

Hallitusta kiitän siitä, että olette tuoneet tällaisen esityksen. Näin opposition edustajana
tässä vaiheessa on helppo tähän yhtyä. Sosiaali- ja terveysvaliokunnassa sitten varmasti
tätä käsitellään. Hieno esitys — kiitos!

14.31 Leena Meri ps: Arvoisa puhemies! Ensiksi haluan keskustella hieman siitä, että
ymmärrän niitä huolia myöskin. Tässä oli esimerkiksi edustaja Räsänen, joka keskusteli jo
siitä, mikä on nykyinen voimassa oleva laki. Tiedän tapauksia, että on lääkkeiden kanssa
ollut ongelmia siinä mielessä, että jos tulee useita lääkityksiä, niin miten mikäkin lääke so-
pii toinen toisillensa, mutta siinä tietysti lääkäreilläkin voi mennä vikaan. Oikeastaan tästä
syystä olisin kysynyt ministeriltä nykyistä tulkintaa siitä, onko kyseisellä henkilöllä oi-
keutta kuitenkin vaatia pääsyä lääkärin luokse, mikäli hänestä itsestään tuntuu, että nyt
ehkä tuo sairaanhoitajan osaaminen ei vakuuta, että varmasti sitten pääsisi sinne. Kun täs-
sä katselin tätä lakia, niin siinä oli niinpäin, että tämä sairaanhoitaja voi käydä kysymässä
konsultaatiota, mutta onko potilaalla sellainen oikeus, jos hänelle tulee sellainen tunne, että
nyt varmaan olisi hyvä jonkun katsoa, koska se voi aiheuttaa myös hengenvaarallisen ti-
lanteen? Itse arvostan koulutusta todella paljon, ja lääkärit ovat todella pitkään opiskelleet,
ja heillä on sitä monialaista osaamista. Yhtään väheksymättä muita ammattiosaajia haluan
kuitenkin varmistaa, että ihmisillä on oikeus päästä lääkäriin.
7



Pöytäkirjan asiakohta PTK 58/2018 vp
Oikeastaan toinen kysymys, mihin toivoisin ministerin ottavan kantaa: onko tässä poh-
dittu taloudellisten vaikutusten osalta sitä, maksaako tämä asiakkaille mahdollisesti jollain
tavoin vähemmän? Täytyy tietysti ottaa tämä asiakasnäkökulmakin huomioon eikä tietysti
pelkästään yritysten talous.

Jäin miettimään myös semmoista asiaa, mikä tässä tulee nyt oikeastaan mieleeni, kun
puhutaan lääkkeistä ja lääkkeiden määräämisestä, että viime vuosinakin ja nyt varsinkin
tänä keväänä on käyty paljon keskustelua näistä itsehoitolääkkeistä kaupoissa. Nythän val-
mistui tämä päivittäistavarakaupan teettämä selvitys lääkejakelun uudistamisesta. Tässä
yhteydessä toivoisin, että ministerillä olisi mahdollisuus kommentoida, onko mitään kes-
kusteluja ministeriössä näiden itsehoitolääkkeiden vapautuksesta. Olen itse suhtautunut tä-
hän hyvin liberaalisti, koska olen hyvin huolissani maaseudulla, harvaan asutuissa paikois-
sa lääkkeiden saannista ja tietysti apteekkien aukioloajoista. Mutta ymmärrän myös sen,
että kaikkea ei voi vapauttaa, ettei tule mitään väärinkäytöksiä tai semmoisia huolenaihei-
ta. Mutta esimerkkinä ministerille tuon ihan omasta kokemuksesta, että esimerkiksi täm-
möiset erilaiset lääkevoiteet voisivat olla aivan hyvin kaupan hyllyssä. Itse olen omistanut
ikäni erilaisia eläimiä ja muun muassa matokuureja en saa käsitavarakaupasta, vaan minun
täytyy aina katsoa, että voisin mennä apteekkiin, niin että voisi esimerkiksi joitakin eläin-
ten lääkityksiä yrittää helpottaa. Olisin kysynyt, miten tämä työ etenee, koska ainakin tässä
Hyssälän väliraportissa puhutaan 3 miljardin potista. Tämäkin on suuri raha, kun meillä on
tämä jatkuva väittely tästä sote-asiasta. Jotenkin tuntuu, että tämä ei kai Suomessa ole ollut
niin helppo asia. Ainakin tässä raportissa todetaan, että muissa Pohjoismaissa on päästy
pikkusen tästä enemmän eteenpäin. Toivon tähän vastauksia. — Kiitos.

14.35 Krista Mikkonen vihr: Arvoisa puhemies! On helppo yhtyä niihin kiitoksiin liit-
tyen tähän lakiesitykseen. On erittäin hyvä, jos tätä työnjakoa lääkäreiden ja hoitajien kes-
ken laajennetaan nyt kohdentumaan myös avohoidon puolelle. Kokemukset hoitajien mah-
dollisuudesta määrätä lääkkeitä ovat olleet hyviä. Se on helpottanut potilaitten nopeampaa
ja sujuvampaa hoitoa ja myös lääkäreiden ja hoitajien keskinäistä yhteistyötä.

Pohjois-Karjalassahan jo aikoinaan kokeilujen kautta tätä hoitajien ja lääkäreiden yh-
teistyötä parannettiin, ja jo vuodesta 2010 asti todellakin laissa on ollut mahdollisuus sii-
hen, että hoitajat voivat antaa reseptejä, mutta niin kuin tässä tuli esille, niin kyseessä täy-
tyy olla kokeneet hoitajat ja he saavat tähän lisäkoulutuksen. Elikkä siinä mielessä ne huo-
let, joita tässä on jonkun verran noussut esiin varsinkin Lääkäriliiton puolesta, ovat mieles-
täni sellaisia, että tällä kokemuksella ja lisäkoulutuksella niihin voidaan vastata, ja näinhän
se on ollut nytkin.

On erittäin hyvä, että tätä mietitään nimenomaan terveydenhoitoalalla, missä on aika
tarkkaa ja korkeat muurit siinä, miten työnjakoa voidaan sujuvoittaa lääkäreiden ja hoita-
jien kesken. Kun tiedämme myös, että tarve sote-puolella on erittäin suuri ja meillä tulee
olemaan haasteita löytää henkilökuntaakin riittävästi, niin siinä mielessä on järkevä katsoa
myös niitä sisältöjä ja työnjakoa sinä, kuka voisi hoitaa ja minkäkinlaisia tehtäviä suorit-
taa. Mutta totta kai, niin kuin tässä keskustelussa on tullut hyvin esille, lääkärillä on kui-
tenkin se kokonaisvastuu ja meidän täytyy huolehtia siitä, että potilas saa hyvää hoitoa ja se
on asiantuntevaa ja laadukasta. Uskon, että kun tämä lakiesitys on sosiaali- ja terveysva-
liokunnan käsittelyssä, niin nämä eri näkökulmat kyllä tulee siellä hyvin perattua ja tästä
lakiesityksestä saadaan kyllä hyvä ja toimiva.
8



Pöytäkirjan asiakohta PTK 58/2018 vp
Puhemies Paula Risikko:  Tässä vaiheessa myönnän ministeri Mattilalle 2 minuuttia, ol-
kaa hyvä.

14.37 Sosiaali- ja terveysministeri Pirkko Mattila: Arvoisa rouva puhemies! Kiitoksia
hyvistä kysymyksistä. Nyt on todettava tietysti, että esittelevä ministeri Saarikko ei ole pai-
kalla, on toisessa palaverissa, mutta vastaan niiltä osin kuin kysymyksiä tuli minulle, ja en-
nen kaikkea täällä tuli tämä lääkekysymys, minkä edustaja Meri nosti esille.

Perinteisesti varmaan lääkkeiden myynnissä on katsottu luvanvaraisuus eli se, että meil-
lä on apteekit, jotka ovat luvanvaraisia toimijoita, ja se, että lääkkeen myyntiin liittyy aina
myös neuvontavastuu koskien myytävää lääkettä, vaikka se olisikin itsehoitolääke. Mutta
kuten tiedetään, myös hallituksen apteekkityöryhmä käsitteli tätä asiaa, ja nimenomaan oli
puhetta myöskin esimerkiksi joistakin itsehoitovoiteista, hyvin tämmöisestä pienestä, raja-
tusta tuotevalikoimasta, joka voisi mahdollisesti tulla myyntiin, myyntiä voitaisiin vapaut-
taa. Apteekkilinjaukset on niin sanotusti koottu koreihin tuolla ministeriössä, ja ne etene-
vät sieltä. On lausuntokierrokselta varmasti pian tulossa ensimmäinen esitys, elikkä tämä
on niin sanotusti vaiheessa, mutta ihan yksiselitteinenkään tämä ei tietysti ole, koska var-
maan jokainen tuote täytyy katsoa yksitellen läpi, mitä mahdollisesti voidaan vapauttaa.
Mutta tämä työ on niin sanotusti käynnissä.

No, sitten ihan lyhykäisesti, kun täällä nostettiin esille hyviä kysymyksiä koulutusmää-
ristä — onko riittävästi hakijoita, onko oikeus vaatia, pääseekö lääkärille — niin mielestä-
ni varmaan aina täytyy potilasta hoitaa yhteisymmärryksessä. Ehkä enempikin on kysy-
mys siitä, mitä edustaja Laitinen-Pesola nosti esille, että lääkäriä ei ole saatavissa ja on ra-
jalliset resurssit ja näin muodoin on sitten hoitajan vastaanottoja lisätty.

Ihan lyhyesti päätän siihen, että lausuntokierros on toki tässä käyty. Siellä on näitä huo-
lenaiheita nostettu esille ja varmasti niitä kohtia, mitä valiokunnassa vielä voitte tarkistaa
esittelevältä ministeriltä. Mutta tämä esitys on niin sanotusti nyt eduskunnan käsissä. —
Kiitoksia.

Puhemies Paula Risikko:  Sitten mennään puhujalistaan.

14.40 Sari Sarkomaa kok: Arvoisa rouva puhemies! Toivotan tämän lakiesityksen ja uu-
distuksen lämpimästi tervetulleeksi. Tämä on hyvä ja kannatettava esitys. Sosiaali- ja ter-
veysvaliokunnassa käymme tämän huolella läpi, ja sanon, että vaikka tämä ei ole iso askel,
niin tämä on tärkeä askel siinä, että sote-työnjaon seisovat vedet laitetaan liikkeelle. Me
tarvitsemme vahvempia toimia myös sosiaali- ja terveysministeriössä, että koulutetun
sote-henkilöstön osaaminen otetaan täysimääräiseen käyttöön, ja todellakin tämä esitys,
jossa muutetaan ammattihenkilöistä annettua lakia niin, että sairaanhoitajan rajattua lääk-
keenmääräysoikeutta laajennetaan, on erittäin hyvä.

Kun täällä on käyty keskustelua, niin alleviivaan todellakin, että tämä oikeus on niillä
sairaanhoitajilla, joilla on riittävä käytännön kokemus ja jotka ovat todellakin suorittaneet
sen lisäkoulutuksen, ja tässä on monia toimia, että turvallisuus tässä taataan. Tätähän on
seurattu ja katsottu, ja tulokset ovat hyviä. Täällä nostettiin esiin kansainväliset tutkimuk-
set, eli nämä osoittavat, että olemme oikeilla vesillä. Tämä esitys toteuttaa niitä tavoitteita,
joita sote-uudistus vie eteenpäin: edistämme yhteistyötä, hoidon laatua ja sitä, että samalla
rahalla saa enemmän. Eli tämä on erittäin hyvä esitys.
9



Pöytäkirjan asiakohta PTK 58/2018 vp
Mutta vielä viittaan vähän siihen, mitä ministerikin totesi tästä lääkäreiden puutteesta.
Kyllä on niin, että hoitajavastaanotoista, esimerkiksi fysioterapeuttien suoravastaanotois-
ta, on erittäin paljon kotimaista kokemusta. Ne osoittavat sen ja tutkimuksen perusteella on
katsottu, että on järkevää, että niissä asioissa ihminen menee ensin fysioterapeutin suora-
vastaanotolle, ja se on osoittanut, että on vähemmän leikkauksia, vähemmän kipulääkkeitä
ja saadaan ihmiset kuntoutettua työkykyisiksi ja toimintakykyisiksi. Eli kysynkin tässä:
mitä muita toimia tämä hallitus vielä voisi tehdä, että me voisimme edistää hoitajavastaan-
ottoja, niin sairaanhoitajien kuin esimerkiksi fysioterapeuttien suoravastaanottoja? Sote-
laissahan on perusteluissa fysioterapeuttien suoravastaanotto, mutta pykälissä sitä ei ole.
Toivon, että tätäkin tässä yhteydessä voitaisiin pohtia ainakin hallituksen taholta.

14.42 Jari Myllykoski vas: Arvoisa rouva puhemies! Eihän tähän voi sanoa ei, vaan to-
dellakin on hyvä, että asiat etenevät järkevästi niin sanotusti maalaisjärjellä eteenpäin. Sa-
takuntalaisin voimin täytyy kiittää edustaja Laitinen-Pesolan puheenvuoroa, joka oli asian-
tunteva ja keskittyi juuri olennaiseen.

Mutta jos olisi jotakin, mitä haluaisi, että valiokunnassa pohdittaisiin, niin se olisi se,
että ei oteta tähän nyt kuitenkaan sitä, mikä on apteekkien rooli, koska juuri tuolla haja-asu-
tusalueilla on aivan erityinen asia se, onko meillä kaupassa vaikkapa nyt edustaja Meren
mukanaan tuomat — näin koiraharrastajana — matolääkkeet ja muut. Jos sitä resurssia,
millä apteekit toimivat, viedään kauppoihin, niin se tarkoittaa, että meillä lähipalvelut ap-
teekeista ovat helposti heikentymässä ja me joudummekin hakemaan naapurikunnasta ne
lääkkeet. Meidän pitää huolehtia niin, että lääketurvallisuus on asiantuntevissa käsissä, ja
siinä mielessä apteekeilla pitää olla mahdollisuus tuottaa ihmisille sitä hyvinvointia, mitä
ne pystyvät tänä päivänä tuottamaan sillä omalla asiantuntevalla osaamisellaan.

Toivoisin, että valiokunta mietintöönsä kirjaisi yhden asian. Se on se, että kun tätä asiaa
nyt viedään eteenpäin ja osaavalle, kokemusta omaavalle sairaanhoitohenkilökunnalle tu-
lee myös niin sanotusti reseptinmääräämisoikeus, niin katsottaisiin, tapahtuuko jotakin sel-
laista, mistä nyt aina välillä informoidaan, että lääkärit määräävät tietyn lääkeyhtiön tuot-
teita, että tähän kohtaan nyt otettaisiin kantaa, että seurataan, tuottaako tämä jonkinnäköis-
tä vääristymää: ovatko jotkut tietyt lääkeyhtiöt aktiivisempia ja saavat sitä kautta uuden
markkina-alueen parempien kurssien osalta ja niin edelleen. Katsottaisiin ja läpivalaistai-
siin tämä nykyinen käytäntö ja se, kun tätä mahdollisuutta laajennetaan.

En aivan ymmärtänyt fysioterapeuttien mukaan ottamista tähän, mutta pidän kyllä todel-
la hyvänä tätä esitystä, [Puhemies koputtaa] ja on todella hienoa, että eduskunnassa kes-
kustellaan näin positiivisessa hengessä näistä niin sanotuista osaamisperusteista, edelleen
oppimisen kautta myönnettävästä oikeudesta määrätä reseptejä.

14.45 Merja Mäkisalo-Ropponen sd: Arvoisa puhemies! Tämähän ei toki ole ainoa
työnjaon uudistus, jota sosiaali- ja terveydenhuollossa on pilotoitu ja tehty ja esitetty. Sa-
manlaisia muutoksiahan on tehty myös hammashoitajan ja hammaslääkärin työnjaon ke-
hittämiseksi, ja itse asiassa myös fysioterapeuttien työkuvaa on muutettu niin, että esimer-
kiksi kipupotilaat pääsevät suoraan fysioterapeutille ilman lääkärin lähetettä ja siellä mie-
titään hoito ilman, että tarvitsee tehdä sitä lääkärinkäyntiä siellä välillä, ja sehän nopeuttaa
tietysti hoidon aloittamista, ja se tehostaa myöskin hoidon toteutusta. Kyllä meidän on syy-
tä miettiä enemmänkin sosiaali- ja terveydenhuollossa, olemmeko me urautuneet ajattele-
maan, että näin on aina tehty, jolloin se estää meitä tekemästä järkeviä uudistuksia myös-
10



Pöytäkirjan asiakohta PTK 58/2018 vp
kin työnjaossa. Toki aina on uudistuksia mietittävä potilaan ja asiakkaan näkökulmasta,
mutta jos esimerkiksi tätä lakiesitystä ajatellaan, niin jo tähän asti tämä malli on osoittau-
tunut potilaan ja asiakkaan näkökulmasta erittäin järkeväksi ja potilaat ovat kyllä olleet
tyytyväisiä, ja tyytyväisiä ovat olleet myöskin ne työyhteisöt, joissa tähän malliin on siir-
rytty. He ovat kertoneet muun muassa, että potilasjonoja on saatu purettua. Esimerkiksi
Pohjois-Karjalassa kokemukset ovat olleet oikein hyviä.

Kuten sanoin tuossa aikaisemmassa puheenvuorossani, myös kansainväliset kokemuk-
sethan tukevat tätä lakiesitystä. Ja vaikka edustaja Räsänen täällä kysyi, onko tämä nyt
säästölaki, tehdäänkö tämä pelkästään säästöjen takia, niin minä en oikein usko, että kai-
kissa niissä maissa, joissa sairaanhoitajien lääkkeenmääräämisoikeus on mahdollistettu,
tämä olisi ollut säästöpäätös, vaan kyllä siellä taustalla ovat olleet ihan näyttöön perustuvat
asiat ja se on koettu jostain muusta syystä hyödylliseksi muutokseksi, eikä missään maas-
sa, missä tätä sovelletaan, ole lähdetty tässä asiassa peruuttamaan, pikemminkin päinvas-
toin. Kyllä tämä on ihan todella hyvä uudistus.

14.47 Sari Tanus kd: Arvoisa rouva puhemies! Kokeneet, hyvät sairaanhoitajat ovat kul-
lanarvoisia terveydenhuollossa sairaanhoidon eri yksiköissä. Hyvä yhteistyö, tiimityö on
olennaista silloin, kun pyritään parantamaan sairaanhoitoa ja potilaiden kokonaisvaltaista
kohtaamista ja heistä huolehtimista. 

Mutta kuka on milläkin tavalla kokenut? Haluaisin tässä nostaa esiin esimerkiksi sen,
että kun kokeneista sairaanhoitajista puhutaan, on eri asia, jos on yhdellä alalla pitkä koke-
mus kuin jos sairaanhoitajalla on kokemusta monilta eri aloilta. Tämä vaikuttaa koulutuk-
sen lisäksi tietysti siihen, millä tavalla hän kykenee kohtaamaan potilaan, arvioimaan po-
tilaan tilannetta. Itse ajattelen lääkärinä niin, että sosiaali- ja terveysvaliokunnassa tämä
esitys täytyy tarkasti puntaroida. Aivan niin kuin edustaja Räsänen sanoi, piti ansiokkaan
puheen tästä aiheesta, tässä on hyvin monta näkökulmaa, mitkä täytyy arvioida tarkasti.

Laitinen-Pesola nosti esiin muun muassa sen, että hoitajat voivat oireenmukaista hoitoa
määrätä potilaille, ja toisaalta on nostettu esiin se, että lääkäri kuitenkin on vastuussa viime
kädessä hoidosta. Onko se sitten lääkäri, joka vastaa, jos hoitaja on määrännyt joitakin
lääkkeitä? Minusta myös nämä vastuuasiat tässä pitäisi arvioida. Eikö hoitajan pitäisi sit-
ten olla vastuussa määräämistään lääkkeistä? Tai jos, niin kuin se tänne asti on ollut, lää-
käri kuitenkin on viime kädessä vastuussa, niin silloin ollaan kyllä sellaisella alueella, että
täytyy hyvin tarkkaan miettiä, mitä lääkkeitä hoitaja voisi määrätä ja missä tilanteissa.

Tässä tuli esille joissakin puheenvuoroissa, että hoitaja todella voi määrätä lääkkeitä oi-
reeseen. Tämä on yksi problematiikka, että me voimme hoitaa oireita, mutta oireet voivat
olla merkkinä hyvin erilaisista tautitiloista, ja yksi keskeinen asia lääkäreiden pitkässä kou-
lutuksessa on nimenomaan se, että lääkärit pystyisivät ymmärtämään, yhdistämään erilai-
sia tautitiloja ja ehkä hyvinkin erilaisia oireita. Tyyppioireena voi tiettyyn tautiin olla tie-
tynlainen oireilu, mutta se saattaa hyvinkin olla merkki monenlaisesta muustakin tautitilas-
ta. Siinä mielessä se, [Puhemies: Aika!] laajennetaanko reseptinmääräämisoikeutta tai ka-
vennetaanko sitä ja mitkä ovat nämä vastuukysymykset — varsinkin kun ajatellaan, että
meillä on monessa terveydenhuollon pisteessä ollut pula myös hoitohenkilökunnasta, joka
on kuitenkin keskeinen sen hoidon toteuttamisessa — pitää kyllä arvioida siellä valiokun-
nassa erittäin tarkasti.
11



Pöytäkirjan asiakohta PTK 58/2018 vp
14.50 Päivi Räsänen kd: Arvoisa rouva puhemies! Edustaja Mäkisalo-Ropponen nosti
esiin esimerkkinä toimivasta työnjaon kehittämisestä ja potilaan hoitoonpääsyn joustavoit-
tamisesta nämä fysioterapeuttien suoravastaanotot. Totean, että itse kannatan juuri tämän-
tyyppistä kehittämistä lämpimästi ja olen itsekin ollut edistämässä tätä toimintaa. Mutta
tässä lainsäädännössä on kysymys siitä, että tässä vastoin terveydenhuollon ammattihenki-
löiden koulutusta ja työnjakoa siirretään taudinmäärityksen ja siihen liittyvän hoidon vas-
tuuta sairaanhoitajille, jotka toki saavat tämän lisäkoulutuksen, mutta joka tapauksessa hei-
dän koulutuksensa taso jää alhaisemmaksi kuin on lääkärin koulutuksen taso. Lääkärin teh-
tävä on nimenomaan koulutuksen pohjalta tehdä näitä diagnooseja, taudinmäärityksiä, ja
määrätä siihen pohjautuvia hoitomääräyksiä, lääkkeen määräys mukaan lukien. Ja tässä ei
päästä mihinkään siitä, että me olemme potilaalle tarjottavan hoidon tasoa laskemassa,
koska sen vaadittavan koulutuksen taso laskee. 

Ennen vanhaan Neuvostoliitossa oli välskärikunta, joka oli siinä ja sairaanhoitajan ja
lääkärin välimaastossa, ja toivon, että tähän suuntaan emme olisi tätä vaadittavan koulu-
tuksen tasoa alentamassa Suomessa vaan että pysyttäisiin tämän nykyisen ammattihenki-
lölain periaatteissa. 

14.52 Jaana Laitinen-Pesola kok: Puhemies! Toivon nyt, ettei tästä tule tämmöistä hoi-
tajat vastaan lääkärit- tai lääkärit vastaan hoitajat- debattia. Mutta kun jotenkin minusta
tuntuu nyt, että puhutaan vähän laajemmista laajennuksista, niin muutama asia kannattaa
muistaa: 

Ensinnäkin ne lääkkeet, joita tänä päivänä sairaanhoitaja voi määrätä, liittyvät siihen,
että voi aloittaa lääkityksen esimerkiksi silmä- tai virtsatietulehdukseen tai jatkaa tiettyjä
lääkärin määräämiä verenpainetaudin, astman tai diabeteksen lääkereseptejä. Eli se määrä,
mikä tänä päivänäkin on, on kuitenkin aika rajoitteinen, emmekä me ole tässä nyt laajen-
tamassa tällä muutosesityksellä tätä lääkerepertuaaria. 

Sen lisäksi, ennen kuin sairaanhoitaja voi tämän tehdä, hän tarvitsee sen tietyn työkoke-
muksen, hän tarvitsee sen lisäkoulutuksen, hän tarvitsee sieltä omasta toimintayksiköstään
vastaavalta lääkäriltä sen määräyksen plus sen lääkeluettelon, mitä hän saa määrätä, ja sit-
ten hänellä täytyy olla se konsultointimahdollisuus. Kun asiantuntijaryhmä on arvioinut
tätä nyt olemassa olevaa käytäntöä nimenomaan sen konsultointimahdollisuuden kautta,
niin ne syyt, joiden takia sairaanhoitajat ovat konsultoineet lääkäreitä, osoittivat nimen-
omaan sen, että nämä sairaanhoitajat tuntevat hyvin oman vastuualueensa rajat. Eli kun
täällä on minun mielestäni herätetty vähän sellaista epäilyä, että sairaanhoitajat eivät ym-
märtäisi, mikä on heidän koulutuksensa ja osaamisensa, niin minun täytyy kyllä sanoa, että
sairaanhoitajat suhteellisen tai erittäin hyvin tietävät sen oman ammattiosaamisensa. 

Sen lisäksi tähän nousi esille edustaja Tanuksen puheenvuorossa, että sairaanhoitaja ei
vastaisi niistä omista, kirjoittamistaan lääkeresepteistä. Totta kai jokainen vastaa omasta
työstään. Ilman muuta sairaanhoitaja on vastuussa niistä lääkeresepteistä, joita hän on kir-
joittanut. 

Sitten edustaja Juvonen, joka jo ehti lähteä, puhui tästä palkkauksesta. Kokemuksesta
tiedän, että hoitajien edunvalvontajärjestö on kovan työn tuloksena paikallisesti onnistu-
nut neuvottelemaan näille ns. reseptihoitajille noin 400—500 euron korotuksia. Jos sitten
ajattelee, että kun verrataan sitä joittenkin muitten ammattiryhmien palkkaukseen, niin ky-
symys ei ole kuitenkaan kovin suurista rahoista työnantajille suhteessa siihen, minkä hyö-
dyn ne sitten saavat tällä toimivalla työnjaolla. 
12



Pöytäkirjan asiakohta PTK 58/2018 vp
14.55 Jari Myllykoski vas: Arvoisa rouva puhemies! Täällä kun on vain lääkkeitten va-
rassa toimiva kansanedustaja, joka ei ymmärrä sen puolesta mitään, kuinka niitä annetaan,
täytyy sanoa, että juuri tuossa edellä Laitinen-Pesola toi sen keskiöön, että tämä ei saa olla
sellaista vastakkainasettelua. Ainakin omalta kohdaltani, kun olin tuolla SuPerin haastees-
sa edellisvuonna sen työvuoron mitan Nakkilan vanhuspalveluyksikössä, niin totesin, että
kaikki lääkitys, mitä annetaan — sinne pistetään joka päivä ne kaikki toimenpiteet, mitä
siellä vanhuspalveluyksikössä annetaan — on koko ajan sen lääkärin kontrollissa. Tämä ei
poista sitä, kun lääkäri määrää lääkityksen, etteikö edelleenkin siellä ole tiettyjä tolerans-
seja, ja olen varma — en ole kyllä nyt ihan jokaista sivua tästä lukenut, tunnustan sen heti,
mutta oman mielikuvani olen muodostanut — että ei tämä tarkoita sitä, että annettaisiin
sairaanhoitajille, jotka toimivat vanhuspalveluyksikössä, mahdollisuus määrätä mielenter-
veyslääkkeitä tai jotakin muuta. Kysymys on ammatillisesta osaamisesta sillä omalla sek-
torilla ja siihen liittyvän lisäkoulutuksen puitteissa annettavasta oikeudesta määrätä lääk-
keitä.

Jos olen ymmärtänyt väärin, niin toivon, että joku minua sitten opastaa tässä oikealle la-
dulle, mutta näin minä olen käsittänyt sen asian olevan, että ei tässä tehdä sairaanhoitajista
lääkäreitä, jotka voivat määrätä reseptilääkkeitä niin sanotusti oman mielensä mukaan. Vä-
hän karski kielenkäyttöni annettakoon anteeksi, mutta eihän näin ole, koska joka tapauk-
sessa, kun me menemme vastuukysymyksiin, jokainen henkilö vastaa niin sanotusti kärä-
jäoikeudessa omasta päätöksestään. Ei voida virhettä vyöryttää toisaalle, jos se virhe on
oma henkilökohtainen tekeminen, paitsi jos on niin, että se hoitava lääkäri on antanut siu-
nauksen tehdä joitakin muutoksia siihen lääkkeen määräämiseen, ja sen takia reagoidaan.
On harmillista, että joissakin tapauksissa vieläkin, vaikkapa nyt sen virtsatulehduksen hoi-
don suhteen, me joudumme tekemään keskussairaalakäyntejä.

14.58 Sari Tanus kd: Arvoisa rouva puhemies! Haluaisin vielä toistaa, ettei jää epäsel-
vyyttä, että tuon edellisen puheenvuoroni aloitin sillä, että kokeneet sairaanhoitajat, koke-
neet hoitajat ovat kullanarvoisia terveydenhuollon yksiköissä ja se hyvä tiimityö lääkäri—
hoitaja-parin välillä esimerkiksi, se yhteistyö, on kultaakin arvokkaampi asia. Siinä mie-
lessä ajattelen kyllä myös työnjakoja. Niitä voidaan arvioida ja on hyvä eri yksiköissä
myös niitä miettiä, mutta kaiken kaikkiaan tähän esitykseen kuitenkin liittyy myös kohtia,
jotka on hyvä tarkkaan arvioida siellä sosiaali- ja terveysvaliokunnassa. 

Sanottakoon nimenomaan — tässä nyt on ollut yksinkertainen virtsatieinfektio mainit-
tuna useamman kerran — että näin gynekologina olen kyllä monet monet kerrat vuosien ai-
kana todennut, että valitettavasti on hoidettu virtsatieinfektioita silloin, kun olisi tarvinnut
hoitaa ehkä muunlaista asiaa, ja oireet ja vaiva ovat lievittyneet, kun on menty johonkin
muuhun. Siinä mielessä ihminen on vaivoinensa, oireinensa hyvin, sanoisinko, moninai-
nen ja tavallaan yksinkertaiset asiat ovat monta kertaa aika vähissä. Siinä mielessä en mis-
sään nimessä halua mitään vastakkainasettelua tässä olla lietsomassa enkä rajoittamassa,
vaan haluan sanoa sen, että tätä asiaa on hyvä tarkastella ajan kanssa siellä valiokunnassa
asiantuntijoita kuullen. Tietysti ennen muuta kyse on siitä, mitä lääkkeitä kenelle ja missä
vaiheessa määrätään, ja näistä vastuukysymyksistä. Tietysti tämä oma puheenvuoroni
juontaa siitä, että me huomioisimme potilaan ja oireet kokonaisvaltaisesti ja sillä tavalla,
että me emme hoida vain oireita vaan löydämme sieltä oireiden takaa sen varsinaisen syyn
ja vaivan ja sen sairauden ja mahdollisimman aikaisessa vaiheessa sitten osumme siihen oi-
keaan. 
13



Pöytäkirjan asiakohta PTK 58/2018 vp
Mutta me jatkamme työskentelyä tämän esityksen parissa siellä sosiaali- ja terveysva-
liokunnassa, ja toivon, että lopputulos on sellainen, että se palvelee tietysti ennen muuta
potilaita, potilaitten varhaista hoidon saamista ja ennaltaehkäisyä, ja että ratkaisu on sem-
moinen, mikä olisi sitten koko terveydenhuollon henkilökunnan osalta ja sairaanhoidon
toimintayksiköiden osalta järkevää ja myös niin, että nämä vastuukysymykset on sitten
katsottu loppuun asti.

15.01 Kari Kulmala sin: Arvoisa rouva puhemies! Kuten äänestäni huomaatte, minulla
on aikamoinen köhä ja kurkku kipeä. — Pidän tätä hallituksen esitystä erinomaisena. Tämä
pitää viedä eteenpäin. Voin tällaisena oman elämäni kokemusasiantuntijana kertoa, että tä-
män köhäni takia menin tuonne terveysasemalle tässä Eduskuntatalossa ja pyysin päästä
asiassa eteenpäin ja sanoin, että eikö voisi lääkäri kirjoittaa e-reseptin tuonne apteekkiin
näkemättä minua, ja työterveysvastaanottaja, joka siinä oli, sanoi, että ei voi, että lääkärin
pitää nähdä sinut. No, minä kirjoitin lääkärille sähköpostia, kerroin, mikä on vaiva, mikä
on tämänhetkinen tila, ja sain e-reseptin, ja mielestäni lääkäri toimi tässä aivan oikein. Ai-
van samalla tavalla olisin voinut saada sen työterveyshoitajalta, jos tämä laki, mikä nyt on
käsittelyssä, olisi jo voimassa. Eli minun mielestäni tällaisilla asioilla ei pidä lääkäreitä
enää ylirasittaa. 

Tässä on selvästi tullut esiin se, että jokainen ammattiliitto puolustaa omaa ammattian-
sa. Niin minäkin puolustan poliisin ammattia, ja en haluaisi, että järjestysmiehet tekisivät
poliisitöitä, mutta näin ne vain tekevät ympäri Suomen. Minun mielestäni tällä tavalla ja
näillä esimerkeillä sairaanhoitajien pitää saada jatkossa kirjoittaa reseptit. Ei tarvitse lää-
käreitä tällaiseen asiaan vaivata.

Keskustelu päättyi.

Asia lähetettiin sosiaali- ja terveysvaliokuntaan.
14


	4
	14.01
	14.08
	14.12
	14.20
	14.25
	14.31
	14.35
	14.37
	14.40
	14.42
	14.45
	14.47
	14.50
	14.52
	14.55
	14.58
	15.01


