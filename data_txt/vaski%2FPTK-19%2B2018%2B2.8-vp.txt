















































DEMD181.tmp.xml


Pöytäkirjan asiakohta PTK 19/2018 vp
Pöytäkirjan asiakohta 

PTK 19/2018 vp

Täysistunto

Torstai 8.3.2018 klo 16.02—18.59

2.8. Suullinen kysymys naisten aseman parantamisesta kehitysmaissa (Lea Mäkipää sin)
Suullinen kysymys SKT 28/2018 vp

Suullinen kyselytunti

Puhemies Paula Risikko: Sininen eduskuntaryhmä, edustaja Mäkipää.

Keskustelu

16.57 Lea Mäkipää sin: Arvoisa puhemies! Sukupuolten tasa-arvo on yksi YK:n ihmis-
oikeuksien julistuksen tavoitteista. Suomi antoi ensimmäisenä Euroopassa naisille äänioi-
keuden 1906, ja seuraavana vuonna eduskuntaan valittiinkin 19 naista. Naisten ja tyttöjen
aseman parantaminen on nostettu tällä hallituskaudella Suomen kehityspolitiikan paino-
pistealueeksi, mikä on ollut erittäin tervetullutta ja sopii teemana Suomelle hyvin. Köyhiä
ja heikkoja meillä on aina keskuudessamme, lähellä ja kaukana. Kysyisinkin uudelta kehi-
tysministeri Virolaiselta: miten Suomi on onnistunut parantamaan naisten ja tyttöjen ase-
maa kehitysmaissa juuri koulutuksessa, terveydenhuollossa ja myös yrittäjyyden tukemi-
sessa?

16.58 Ulkomaankauppa- ja kehitysministeri Anne-Mari Virolainen (vastauspuheen-
vuoro): Arvoisa rouva puhemies! Asia on juuri niin kuin edustaja Mäkipää totesi. Tällä
hallituskaudella on erityisesti panostettu naisten ja tyttöjen aseman parantamiseen. Erityi-
sesti painoarvoa on nostettu siinä vaiheessa, kun presidentti Trump päätti lopettaa rahoi-
tuksen näille järjestöille, jotka keskittyvät naisten ja tyttöjen seksuaali- ja lisääntymister-
veyden edistämiseen. Meillä on useita hankkeita, jotka liittyvät koulutukseen, terveyteen ja
vaikka maatalouteen: Somaliassa, Nepalissa, Afganistanissa, Keniassa, ja näitä maita riit-
tää. Me olemme onnistuneet viimeisen 25 vuoden aikana vähentämään äitiyskuolleisuutta
lähes puolella, sen lisäksi me olemme pystyneet parantamaan tilannetta niin, että tytöt ovat
päässeet kouluun. Jokaisen tytön, joka käy koulua yli 7 vuotta, mahdollisuudet siihen, että
hän myös saa työtä, työllistyy, tai jopa pystyy pistämään yrityksen pystyyn, ovat aina pa-
remmat. Työmahdollisuuksia me tarvitsemme. [Eero Heinäluoma: Feminististä ulkopoli-
tiikkaa!]

Puhemies Paula Risikko: Tähän kysymykseen on erittäin hyvä lopettaa, mutta otetaan
vielä niitä edustajia, jotka haluavat esittää lisäkysymyksiä.

16.59 Krista Mikkonen vihr (vastauspuheenvuoro): Arvoisa puhemies! Aivan kuten ke-
hitysyhteistyöministeri sanoi, panostamalla tyttöihin ja naisiin etenkin kehittyvissä maissa
 Tarkistettu
4.1



Pöytäkirjan asiakohta PTK 19/2018 vp
me pystymme tukemaan näiden maiden kehitystä, ja on hyvä, että se on Suomen painopis-
tealue.

Mutta rehellisyyden nimissä täytyy todeta, että tämä hallitus on leikannut kehitysyhteis-
työn määrärahoja todella kovalla kädellä, [Eduskunnasta: Kyllä!] yli kolmanneksen. Se
työ, mitä Suomi on aina tehnyt kehitysmaissa tyttöjen ja naisten aseman parantamiseksi, on
tällä hetkellä huomattavasti vaatimattomampaa kuin mitä se on ollut ennen. Kysynkin ke-
hitysministeriltä: aiotteko te lisätä rahaa kehitysyhteistyöhön, jotta me voimme jatkossa-
kin tukea kehitysmaiden tyttöjä ja naisia?

17.00 Ulkomaankauppa- ja kehitysministeri Anne-Mari Virolainen (vastauspuheen-
vuoro): Arvoisa puhemies! Edustaja Mikkonen, te hyvin varmasti tunnette meidän eri ra-
hoitusinstrumentit. Nyt helmikuun alussahan on päätetty ohjelmatuesta 22 maineikkaalle
järjestölle neljän vuoden ajaksi — 206,5 miljoonaa euroa. Sen lisäksi tulee hanketukirahoi-
tus nytten maaliskuun aikana päätettäväksi, ja sitten meillä on hyvin paljon myös verkos-
tomaista yhteistyötä yrityssektorin kanssa. Me kaikki tiedämme sen, että meidän pitää saa-
da se meidän euro mahdollisimman tehokkaaseen käyttöön, ja silloin me joudumme niin
sanotusti vivuttamaan. Jos olette lukenut viimeisen raportin siitä, miten esimerkiksi Finn-
fundin projekteissa on saatu vaikuttavuutta aikaiseksi, niin siellä on nimenomaan pystytty
luomaan naisille työpaikkoja, pystytty auttamaan ilmastonmuutoksen torjunnassa. Niitä
tuloksia on jo saatavilla, ja eduskunta tulee saamaan raportin siitä, mitä kehitysvaikutuksia
olemme saaneet aikaiseksi tämän vuoden syksyllä, ja silloin me pääsemme varmasti pureu-
tumaan enemmän siihen, mitä sillä eurolla on todellakin saatu aikaiseksi.

Kysymyksen käsittely päättyi.

Kyselytunti päättyi.
2


	2.8
	16.57
	16.58
	16.59
	17.00


