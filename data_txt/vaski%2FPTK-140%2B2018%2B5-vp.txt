















































DEM649.tmp.xml


Pöytäkirjan asiakohta PTK 140/2018 vp
Pöytäkirjan asiakohta 

PTK 140/2018 vp

Täysistunto

Perjantai 11.1.2019 klo 13.00—13.32

5. Hallituksen esitys eduskunnalle laeiksi tulotietojärjestelmästä annetun lain, perintö- ja 
lahjaverolain 28 a §:n sekä tuloverolain 112 a §:n muuttamisesta

Hallituksen esitys HE 244/2018 vp
Valiokunnan mietintö VaVM 26/2018 vp

Toinen käsittely

Toinen varapuhemies Tuula Haatainen: Toiseen käsittelyyn esitellään päiväjärjestyk-
sen 5. asia. Nyt voidaan hyväksyä tai hylätä lakiehdotukset, joiden sisällöstä päätettiin en-
simmäisessä käsittelyssä.

Arvoisat kansanedustajat! Ilmoitan, että Espanjan parlamentin puhemies Ana Pastor
seurueineen on saapunut seuraamaan täysistuntoa. Eduskunnan puolesta lausun arvoisat
vieraat tervetulleiksi eduskuntaan. [Suosionosoituksia]

Keskustelu

13.02 Timo Harakka sd: Arvoisa puhemies! ¡Bienvenidos, amigos! — Tulorekisteri
otettiin käyttöön tämän vuoden alusta, ja se on osa suurempaa tulotietojärjestelmää, jolla
on suuri merkitys suomalaisen talouden ytimessä. Sen käyttö selkeyttää ja yksinkertaistaa
vähintäänkin keskipitkällä aikajänteellä työnantajan ja viranomaisten menettelyitä, ja se on
tässä ensimmäisessä vaiheessa varsin käytännöllinen työkalu.

Mutta ehkä tässä yhteydessä on syytä muistuttaa siitä, mikä on tulorekisterin merkitys
laajemmalti 2020-luvulla. Siihen on asetettu suuria toiveita sekä työllisyyden että sosiaali-
turvan osalta. Työllisyyden kasvattamiseksi tulorekisteri mahdollistaa sen, että esimerkik-
si etuuksilla olevia ei enää rangaista lyhytkestoisten työtehtävien vastaanottamisesta, niin
että maksatukset viivästyisivät, vaan voidaan pysyä reaaliajassa. Mutta ennen kaikkea vält-
tämätön sosiaaliturvan uudistus on se, jossa tulorekisteri on tärkeä työkalu. Se mahdollis-
taa toivottavasti sen, mihin kaikki täällä pyrimme seuraavalla vaalikaudella, että sosiaali-
turvajärjestelmä olisi sellainen, että ihminen kaikissa elämänvaiheissaan voisi joustavasti
siirtyä turvalta toiselle — ollessaan kokoaikaisessa palkkatyössä, keikkatyössä, määräai-
kaisessa työssä, yrittäjänä, opiskelijana, perhevapailla, työttömänä — että voisi siirtyä
joustavasti ja myöskin viivästyksettömästi ja etuuksiaan heikentämättä tilanteesta toiseen.

13.04 Pia Viitanen sd: Arvoisa puhemies! Tuossa edustaja Harakka edellä ihan hyvin
juuri kuvasi tämän tulotietojärjestelmän merkitystä. Tietenkin tänä päivänä on nykyaikaa
ja tulevaisuutta se, että asiat sujuvat mahdollisimman mutkattomasti ja tiedonsaanti on
helppoa ja samoin myös se, että kansalaisilla tietyllä tavalla käytännöt sujuvat paremmin
arjessa. Tämä ei ole yhtään merkityksetön asia tässä suhteessa, mitä edustaja Harakka tuos-
sa edellä sanoi, että tämänkaltaiset mekanismit ja järjestelyt mahdollistavat myös sitten
 Hyväksytty
1.0



Pöytäkirjan asiakohta PTK 140/2018 vp
sen, että ihmisillä ei tule tällaisia erilaisia loukkuja elämän eri vaiheissa, että jos ottaa vas-
taan työtä, niin sitten joku korvaus viivästyy tai muuta. Sen kautta tietenkin kaiken tällai-
sen kehittäminen on välttämätöntä ja hyvä nyt ja tästä eteenpäin. Tämähän on jo tämän uu-
distuksen toista vaihetta, mitä tässä mennään, ja sinänsä asia ei ole uusi, mutta ehkä se on
tärkeä noteerata myös tässä yhteydessä.

13.05 Olavi Ala-Nissilä kesk: Arvoisa puheenjohtaja! Tietorekisteri on osa hallituksen
strategisen ohjelman uudet toimintatavat -hanketta, osa digitalisaation hyödyntämistä. Tär-
keää on myöskin minusta byrokratian vähentäminen normien sujuvoittamisessa — hyvä,
että oppositiokin antaa täällä tälle työlle tunnustusta.

On todella totta, kun me pyrimme Suomessa sosiaaliturvajärjestelmää uudistamaan yk-
sinkertaisemmaksi, oikeudenmukaisemmaksi ja kannustavammaksi, että siinä tarvitaan
riittävä tietopohja, ajantasainen tietopohja, ja tulorekisteri tulee siinä todellakin 2020-luvul-
la olemaan erittäin tärkeä väline. Sen takia on todella hyvä, että nyt saadaan tällä vaalikau-
della tämä hanke valmiiksi.

Totta kai kaikissa uudistuksissa tämä nivelvaihe, kun siirrytään uudistukseen, tulee aset-
tamaan melkoisia haasteita vaikkapa tilitoimistoille, yrittäjille ja osin kansalaisillekin,
mutta uskon, että niistä suhtkoht pienin vaikeuksin päästään ylitse ja tämä alkaa pelittää sit-
ten keväällä jo varsin hyvin.

13.06 Simon Elo sin: Arvoisa rouva puhemies! Kyllä se on niin kuin tässä on sanottu, että
tulorekisterin, joka on jo itsessään merkittävä uudistus, kaikkein merkittävin seurannais-
vaikutus on juurikin se, että sosiaaliturvaa voidaan perin pohjin uudistaa. Suomalainen so-
siaaliturvajärjestelmä on vuosikymmeniä palvellut isänmaata ja sen kansalaisia hienosti,
mutta toisaalta enää ei ole sitä maailmaa, että koulun penkiltä lähdetään 40 vuodeksi sa-
maan ansiotyöhön, ollaan 40 tuntia viikossa ja kaikilla olisi tähän mahdollisuus. Se päivä ei
enää ole tätä päivää.

Meidän sinisten ratkaisu on juurikin se, että uudistetaan sosiaaliturva tällaiseksi perus-
turvaksi käänteisen tuloveron kautta, eli sosiaaliturva vähenee sitten palkkatulojen kasva-
essa, mutta vastikkeellisesti. Eli täytyy aktiivisesti hakea töitä, niin kuin tietysti tälläkin
hetkellä täytyy työttömän työnhakijan aktiivisesti hakea töitä, jotta tukea saa. Tietysti sit-
ten, kun tietyn palkkatason ylittää, ei enää tätä perusturvaa tarvita, mutta se mahdollistaa
juuri sitä, mihin edustaja Harakkakin tässä viittasi, että pienipalkkaistakin työtä kannattaa
ottaa vastaan. Ja kun tuolla turuilla ja toreilla ihmisille juttelee, erityisesti täällä pääkau-
punkiseudulla ja varmasti muissakin suurimmissa kaupungeissa, niin tämähän on se sosi-
aaliturvaan liittyvä ongelma nuorillakin, että kannattaako sitä työtä ottaa vastaan kaupun-
geissa, joissa esimerkiksi vuokrataso on varsin korkea, vai sitten saada tukea jopa enem-
män kuin siitä pienipalkkaisesta työstä tällä hetkellä. Tämä meidän pitää pystyä yhdessä
korjaamaan, niin että tulorekisteri mahdollistaa siihen teknisen ratkaisun. Minusta vaikut-
taa siltä, oli seuraava hallituspohja mikä tahansa, että tällainen sosiaaliturvan uudistus ta-
valla tai toisella tulee. Siniset toivovat, että se uudistus olisi nimenomaan myös vastikkeel-
linen.

13.08 Harri Jaskari kok: Arvoisa rouva puhemies! Todellakin erinomainen uudistus, ja
näyttää siltä hienosti, että koko eduskunta on samoilla linjoilla. Tämä luo erinomaisen poh-
2



Pöytäkirjan asiakohta PTK 140/2018 vp
jan sille, miten me teemme työttömyysturva- ja sosiaaliturvauudistus sitten seuraavalla
eduskunta- ja hallituskaudella. 

Tosiasia on se, että tällä hetkellä tilanne on se, että kun joku status muuttuu, niin itse
asiassa viranomaiset joutuvat tsekkaamaan, mikä tilanne on ja samanaikaisesti keskeyte-
tään varmuuden vuoksi työttömyysturva ja voi olla, että menee kaksi kolme kuukauttakin
ennen kuin työttömyysturvaa saa uudestaan, minkä seurauksena kukaan ei uskalla liikah-
taa yhtään mihinkään. Jos tämä aiheuttaa sen muutoksen, että otetaan edes se lyhytaikai-
nenkin työsuhde tai työtehtävä vastaan ja silloin ihan onlinena katsotaan se tilanne, mikä
on työttömyysturvan ja työn kautta ansaitun tulon suhde, niin tämähän on ihan huikea uu-
distus. 

Nyt täytyy vain varmistaa, että tämä todellakin on niin kattava, että se pystytään otta-
maan käyttöön. Toisaalta meidän pitää pitää huolta, että se on niin vähän byrokraattinen,
että siitä ei aiheudu mitään ylimääräistä byrokratiaa yrittäjille tai muille, niin että sen pys-
tyy hyvin nopeasti ja helposti ottamaan käyttöön. 

13.10 Eero Suutari kok: Arvoisa puhemies! Osallistavan sosiaaliturvan kannalta tämä on
mahdollistava ratkaisu. Tällä luodaan edellytyksiä siihen, että pystytään tietämään perus-
teet työllistymiselle tai sitten sosiaaliturvalle paremmin ja nopeammasti. Mutta tähän men-
nessä tämä on tarjonnut tietysti yrityksille, lähinnä kirjanpitopalveluyrityksille, hallinnol-
lista taakkaa ja sitten myös investointeja. Tästä eteenpäin, kun saadaan nämä järjestelmät
parempaan kuntoon kuin missä ne tällä hetkellä ovat — koska siellä on haasteita olemassa
— uskon, että tästä syntyy huomattavasti paljon enemmän, monikymmenkertaisesti sääs-
töjä nimenomaan hallinnollisessa taakassa. 

13.10 Arto Satonen kok: Arvoisa puhemies! Näen myös, että tämä on ennen kaikkea
mahdollistava, että voidaan sosiaaliturvaa kehittää. Meidän järjestelmä nyt on perustunut
siihen, että ollaan joko kokonaan töissä tai kokonaan työvoiman ulkopuolella, ja osa-ai-
kaisten töiden yhteensovittaminen sosiaaliturvaan on varsin hankalaa, vaikka meillä onkin
soviteltu päiväraha. Tämä antaa nyt välineitä juuri siihen, mihin edustaja Jaskari viittasi,
että ei tule sitä ongelmaa, että lyhytaikaista työsuhdetta ei kannata ottaa vastaan, koska
työttömyysturvan maksu katkeaa. Hän saa kyllä jälkikäteen kaikki takaisin, mutta harvalla
on itsellä sitä puskuria valmiina, minkä vuoksi se on käytännössä estänyt lyhytaikaisten
töiden vastaanottamisen. Nyt tässä luodaan järjestelmä, joka yhdessä sosiaaliturvan uudis-
tamisen kanssa tekee tämän mahdolliseksi. 

Tässä on hyvä ottaa oppia Isosta-Britanniasta. Siellähän tämä tulorekisteri on ollut käy-
tössä jo pitkään, ja siellä on myöskin yleisturvajärjestelmä, jossa on päästy siihen, että ot-
taa sitten yhden tunnin, kymmenen tunnin, sadan tunnin tai minkä tahansa työn vastaan,
niin aina vähintään joka kolmas punta jää itselle siitä, minkä saa palkkaa, vaikka sosiaali-
turvaa samaan aikaan leikataan. Eli kenenkään ei tarvitse miettiä, jääkö minulle nyt enem-
män tästä käteen tai mitä muuta minulle tapahtuu sen jälkeen, jos otan tämän lyhytaikaisen
työn vastaan, vaan se työnteko kannattaa aina. 

Tämä on sellainen tavoite, johon meidänkin täytyy pyrkiä, ja uskon ja toivon, että kun
seuraavan hallituksen suuri asia varmaan tulee olemaan sotu-uudistus, tästä salista löytyy
riittävästi yhteistä tahtoa muuttaa tämä järjestelmä kaikkien suomalaisten eduksi.
3



Pöytäkirjan asiakohta PTK 140/2018 vp
13.12 Antti Kaikkonen kesk: Arvoisa puhemies! Varmastikin on niin, että seuraavan
hallituksen yksi suurempia hankkeita on sitten sosiaaliturvan uudistaminen, ainakin jos
sote-uudistus saadaan tällä vaalikaudella vietyä läpi. Jos ei saada, seuraava hallitus ryhtyy
tekemään jälleen sote-uudistusta. Sekin on selvä asia. 

Mutta jokainen meistä tai ainakin suuri osa meistä tunnistaa ja tunnustaa sen, että sosi-
aaliturva todella vaatii uudistamista, ja kun keskustelua kuulee, niin meillä on samantapai-
sia ajatuksiakin ainakin periaatteista ja tavoitteista, mitä siinä pitää olla. Sosiaaliturvan pi-
tää olla nykyistä yksinkertaisempi ja selkeämpi. Tästäkin, minkä esimerkiksi edustaja Sa-
tonen otti äsken esiin, että kaiken työn pitää aina kannattaa, varmaan olemme aika lailla
yhtä mieltä. Mutta on aika pitkä polku ennen kuin päästään siihen, koska tiedämme, että
sosiaaliturva on aika monimutkainen. Siinä on hyvin monta liikkuvaa osaa, ja on iso revoh-
ka saada tuo maaliin. 

Semmoinenkin ajatus tässä on ainakin itselleni hissukseen kypsynyt, että kun tuo sosi-
aaliturvan uudistamishanke on niin iso, ei sitä ehkä ihan yhden vaalikauden aikana edes
kannata yrittääkään vaan ottaa suosiolla sitten ainakin kaksi vaalikautta, että saadaan se ko-
konaisuus uudistettua paloissa — osa seuraavalla vaalikaudella, osa jää sitten myöhem-
pään. [Timo Harakan välihuuto] — Ehkä niinkin, edustaja Harakka. 

Tämä lakiesitys on osaltaan työkalu, jotta voidaan lähteä sosiaaliturvaa uudistamaan
muutaman muun hallituksen esityksen kanssa, ja on toivottavaa, että tämäkin asia etenee. 

13.14 Touko Aalto vihr: Arvoisa rouva puhemies! Tahdon kiittää hallitusta siitä, että
kansallista tulorekisteriä, joka laitettiin vireille jo edellisen vaalikauden aikana, on viety
eteenpäin. Tahdon kiittää hallitusta myös siitä, että perustulokokeilua on viety tämän vaa-
likauden aikana eteenpäin. Toki vihreänä toivon sitä, että perustulokokeilua voitaisiin jat-
kaa ja sen piiriä voitaisiin laajentaa myös muitakin kuin puhtaasti työttömiin ihmisiä, ja se
voitaisiin saada valtakunnalliseksi niin, että noin 10 000 ihmistä vähintään olisi mukana —
eri elämäntilanteista ihmisiä mukaan, niin saadaan vähän parempaa tietoa. Ja kun saadaan
parempaa tietoa, voidaan tehdä parempia uudistuksia. 

Mutta tartun myös siihen, mitä edustaja Kaikkonen toi viisaasti esiin juuri äsken, että so-
siaaliturvan uudistaminen on kokonaisuudessaan niin valtavan kokoinen asia, että siinä tar-
vittaisiin parlamentaarista yhteistyötä, kenties tämän tyyppistä komitealaitosmallia uudes-
taan takaisin, jotta eduskunnassa työ ei menisi aina siihen, että kukin hallitus vuorollaan te-
kee tyhjäksi edellisen vaalikauden työtä vain omia sidosryhmiä kuunnellen, vaan saatai-
siin jatkuvuutta ja vakautta — sitä Suomi ennen kaikkea tarvitsee.

Minusta on hyvää se, mitä tulee sosiaaliturvan uudistamiseen kokonaisuutena, että tääl-
lä jaetaan hyvin paljon yhteisiä nimittäjiä: Täällä jaetaan se, että työn tekemisen täytyy olla
aina kannattavaa. Työntekijän palkkaamisen pitää olla aina kannattavaa. Ja aina on vii-
saampaa ottaa myös pieniäkin työpätkiä vastaan. Se vähentää myös pimeän työn tekemis-
tä. Työtä on monesti tarjolla, mutta ennen kaikkea tuo verokiila on hyvin suuri, ja monia
muitakin epäkohtia on, jotka estävät tekemättömän työn tekemisen. Se on varmasti yhtei-
nen tahtotila, että kaikki tehty työ, mikä on tehtävissä, myös tehdään. 

Mutta varmaan isoin asia, mikä jakaa, mistä käydään keskustelua, on tosiaan kysymys
siitä vastikkeellisuudesta kautta vastikkeettomuudesta. Siihenkin kytkeytyy myös tämä by-
rokratiakysymys: aina kun on vastikkeellisuutta, siinä ohjataan tietyllä tapaa ja se kytkee
aika paljon myös byrokratiaa mukaan. Itse ajattelen niin, että sen nykyisen minimisosiaa-
liturvan voisi käyttää kustannusneutraalisti perustulon kautta niin, että jokainen saisi tie-
4



Pöytäkirjan asiakohta PTK 140/2018 vp
tyn perusturvan tason ja se mahdollistaisi aina sen, että ihminen voi tehdä työtä, ottaa työtä
vastaan ja määritellä myös itse sitä omaa aktiivisuuttaan. 

13.16 Timo Harakka sd: Arvoisa puhemies! Olin kuulevinani edustaja Kaikkosen an-
siokkaassa puheenvuorossa kokemuksen viisastuttamaa sävyä. Varmaankin on näin, että
kun tehdään jokin valtava uudistus, niin se kannattaa tehdä vaiheittain ja realistisessa aika-
taulussa eikä pyrkiä liian kunnianhimoiseen aikatauluun.

Jos ja kun hallituksen sote-malli jää toteuttamatta, niin rohkenisin olla kuitenkin sillä ta-
valla luottavainen seuraavan hallituksen hankkeisiin, että jos keskitytään aidosti pelkkään
soteen eikä sotketa siihen pelastuslaitosten uudelleenorganisoimista, niin 3 800 sivun si-
jaan voitaneen saada kymmenesosalla siitä lakiesitysmassasta tämä asia eteenpäin ja vih-
doin maaliin 2020-luvun alussa.

Mutta palatakseni tähän tulorekisteriin: Se on myös olennainen osa SDP:n esittämää re-
formia, joka on työtulotuki eli kaikkein pienipalkkaisimman työn tukeminen. Eli kun meil-
lä on siis paljon tehtäviä, joista maksetaan alle 15 000 euroa vuodessa, jopa kokoaikaisia
töitä, kuten metrosiivoojan palkka, puhumattakaan sitten määräaikaisista ja osa-aikaisista
töistä, joihin veronalennukset eivät pure, koska veroa ei makseta — valtionverotus on nol-
la tässä pisteessä — niin silloin olemme esittäneet työtulotukea, jonka idea on siis se, että
käteen voisi jäädä näistä pienipalkkaisista töistä enemmän kuin on se nimellispalkka. Sil-
loin tarvittaisiin joka kuukausi ennakonpidätyksen sijaan ikään kuin ennakkoveronpalau-
tus, ja sen pitää ehdottomasti toimia reaaliaikaisesti, että ihmisen kannustin ottaa sitä pie-
nipalkkaista työtä vastaan tuntuu kouriintuntuvalta. Tämän toteuttamiseen tulorekisteri oli-
si äärimmäisen tärkeä työkalu.

Meillä on tällä hetkellä tilanne, jossa nämä kannustimet ovat enemmänkin paperilla kuin
tosiasiallisia. On olemassa ikään kuin tämmöinen moraalis-eettinen syy, minkä takia palk-
katyön verottaminen on edullisempaa kuin työttömyysetuudesta pidätetty vero. Mutta kun
ihmiset eivät sitä aidosti siinä arjessaan koe eivätkä koe sitä kannustinvaikutusta, heillä ei
ole kokemusta siitä, että tästä vastaanotetusta työstä jää oikeasti hyötyä, niin tulorekisterin
avulla toivottavasti ihminen kokee myös arjessaan sen, että pätkittäinen, repaleinenkin työ
kannattaa ottaa vastaan ja se näkyy välittömästi lompakossa.

13.19 Katri Kulmuni kesk: Arvoisa rouva puhemies! Tästä hallituksen esityksestähän
sukeutuikin varsin mielenkiintoinen ja myös laajempi keskustelu liittyen sosiaaliturvaan ja
sen uudistamisen tarpeeseen. Todettakoon myös, että toki seuraavakin lakiesitys, jota tä-
nään käsittelemme esiintyvien taiteilijoiden tilanteen parantamisesta, on erittäin tärkeä,
edistettävä asia ja yksimielisyys siitä onkin hyvä asia.

Mutta ottaakseni kantaa myös tähän laajempaa keskusteluun, jota tässä on käyty liittyen
sosiaaliturvan tarpeen uudistamiseen, niin kyllähän problematiikka sosiaali- ja terveysuu-
distuksen jälkeen on siinä, että tehdään myös sosiaaliturvan uudistaminen. Vaikeuskerroin
ei varmasti ainakaan pienene, koska perusturvan piiriin liittyy niin eläkekysymyksiä, ansi-
osidonnaiseen turvaan liittyviä kysymyksiä ja toki myös siihen itse perusturvaan liittyviä
asioita. Ja kuten tiedämme historiasta, niin siellä on saman pöydän piirissä sitten myös
muitakin voimia kuin vain pelkästään parlamentin edustajia. 

Mutta on erittäin merkittävää, että tällä vaalikaudella on pystytty menemään jo siihen
suuntaan, että perustulokokeilua on pystytty ensimmäistä kertaa Suomen kaltaisissa olois-
sa kokeilemaan niin laajasti, miten nyt on tehty. Se on myös maailmanlaajuisesti erittäin
5



Pöytäkirjan asiakohta PTK 140/2018 vp
merkittävä ja suuri kokeilu. Sen vaikutuksia alamme saamaan. Minusta olisi järkevää, että
kun kansallinen tulorekisteri tulee nyt voimaan, sen avulla kokeiltaisiin esimerkiksi kään-
teistä tuloveroa. Ja sitten on tietenkin hirvittävän tärkeää ollut se, että nykyinen keskusta-
johtoinen hallitus on jo valmistellut tätä asiaa myös tulevia vaalikausia varten ja parhail-
laankin toimii toimeliaisuuden lisäämiseen tähtäävä parlamentaarinen toimihanke, joka
työstää materiaalia ja vaihtoehtoisia polkuja, mitä asioita ainakin on huomioitava, kun tätä
uudistusta tehdään. 

Ja tietenkin jos nämä asiat olisivat hirvittävän yksinkertaisia, niin ehkäpä se sote-uudis-
tuskin olisi saatu tehtyä jo aikaa sitten, kun kuitenkin jo usea eduskunta on sitä käsitellyt ja
siihen liittyvää lainsäädäntöä on pitkälti 90-luvulta asti Suomessa jo työstetty. Mutta on
tietenkin hirvittävän tärkeää, että tämä hallituksen esitys, joka nyt on käsittelyssä, ja myös
tämä koko keskustelu liittyen sosiaaliturvaan, tunnistaa työn luonteen muuttumisen mo-
dernissa yhteiskunnassa.

Jos me haluamme lisätä työllisyysastettamme, mikä on ihan keskeistä koko hyvinvoin-
tivaltion kestävyyden kannalta, niin silloin meidän täytyy ottaa myös niitä lyhytaikaisia
pätkätöitä, keikkatöitä vastaan. Tietenkin puhun oman kotimaakuntani, Lapin, puolesta.
Meillä on talvisaikaan huutava pula sesonkityövoimasta. Silloin pienet kuntamme kasva-
vat moninkertaisiksi, työvoiman tarve on suuri, mutta sitten me emme yhtäkkiä saakaan
työvoimaa. Sosiaaliturvan täytyy myös mahdollistaa se, että aina täytyy keikkatyön vas-
taanottamisen olla järkevää ja täytyy saada tietää, mitä siitä jää itselle käteen.

13.22 Juhana Vartiainen kok: Arvoisa puhemies! On hyvä, että täällä keskustellaan tu-
lorekisteristä, koska se on todellakin tässä Toimi-hankkeessa, josta edustaja Kulmuni tääl-
lä hyvin puhui, noussut yhdeksi kulmakiveksi sosiaaliturvan uudistamisessa. Tässä voisi
myös vastata edustaja Touko Aallon huoliin tai kysymyksiin parlamentaarisesta yhteisym-
märryksestä ja komiteatyöskentelystä: Nimittäin Toimi-hankehan on ollut sellaista työtä,
ja me olemme siellä asiantuntijoiden, etujärjestöjen ja kaikkien puolueiden kesken itse
asiassa paiskineet töitä jo vajaan vuoden ajan ja oppineet koko lailla asioita. Voisi jopa
väittää, että siellä käsitykset ovat jossain määrin menneet yhteneväiseen suuntaan. 

Ainakin on opittu se, että se, mitä puhutaan vastikkeellisuudesta tai velvoittavuudesta,
itse asiassa on pitkälti synonyymi sille, että on palveluja. Ihmisiä ei jätetä yksin, ja siihen,
että ei jätetä yksin, sisältyy apua, ja siihen voi sisältyä pientä elämäntilanteeseen sopivaa
patistamistakin. 

Tässä suhteessa meille on ollut äärimmäisen opettavaista kuunnella brittiläisiä ja vaik-
kapa eilen erinomaisia tanskalaisia asiantuntijoita, joilta nimenomaan oppi tämän, miten
sosiaaliturvan taso voidaan pitää korkeana ja ihmisten tuloepävarmuutta todella vähentää,
kun samalla pidetään huoli työmarkkinoiden liikkuvuudesta ja joustavuudesta. Tässä tämä
velvoittavuus, joka tähän asti on ymmärretty pitkälti byrokratiana, tarkoittaa nimenomaan
kontaktia työttömän ja hallinnon välillä. Sehän on Suomessa aika uutta. Meillä on vanhas-
taan hyvin passivoiva työttömyysturva — ihminen on saattanut ilmoittautua työttömäksi,
ja ei ole sen jälkeen puoleen vuoteen ollut ainuttakaan kontaktia. Mielestäni tähän perus-
tulo-sanaan ei kannattaisi nyt hirttäytyä. Jos sillä tarkoitetaan perinteistä perustuloa, joka
on niin kuin vastikkeeton tulonsiirto kaikille, niin sellainen uudistus on umpikuja ja mah-
doton. Tanskalaiset sanoivat sen eilen hyvin seminaarissaan: ”Me hylkäsimme tämän aja-
tuksen jo aikoja sitten. Se on kunnianhimoton uudistus, joka jättää ihmiset yksin ongel-
miensa kanssa.” 
6



Pöytäkirjan asiakohta PTK 140/2018 vp
Ei tässä myöskään enää mihinkään kokeiluihin ole aikaa. Meillä on liian korkea työttö-
myysaste ja alhainen työllisyys. Meidän pitää uudistaa, ja me voimme ihan hyvin sen tie-
topohjan varassa, jota me saamme nyt lisää kiitos tämän kokeilun mutta myös tämän työn,
jota on tehty, todella lähteä uudistamaan. Yksi asia, mikä on myös opittu, on se, että tämä ei
todellakaan tule olemaan yksi kuusisataasivuinen tai tuhatsivuinen lakipaketti [Puhemies
koputtaa] vaan järkevä sekvenssisarja monia uudistuksia, joissa pitää koko ajan ajatella
myös sitä lopullista maalia. — Kiitos. 

Toinen varapuhemies Tuula Haatainen: Muistutan edustajia, että me päätämme tämän
istunnon puolelta, ja täällä on vielä yksi päätösasia. Joudutaan poistamaan osa asioista lis-
talta.

13.25 Mika Kari sd: Arvoisa rouva puhemies! Ihan lyhyesti. — Ennen saapumistani tän-
ne eduskuntaan kansanedustajaksi vuonna 2011 työllistin pitkäaikaistyöttömiä ja vajaa-
kuntoisia ihmisiä lahtelaisen työkeskuksen vetäjänä. Vuositasolla noin 150 ihmistä — työ-
töntä ihmistä, nuorta, vajaakuntoista, eri ikäistä ihmistä — meni meidän työkeskuksen lä-
pi, ja yhteistä tälle joukolle oli se, että sosiaaliturvamalli, joka Suomessa vielä silloin oli ja
pitkälti tänä päivänäkin on, ei kaikilta osiltaan ollut joko kannustava tai sitten erilaisia elä-
mäntilanteita huomioon ottava. On ollut ilahduttavaa kuunnella, kuinka ennen seuraavia
vaaleja täällä eduskunnassa ollaan hyvin yksimielisiä siitä, että sosiaaliturvajärjestelmä
vaatii laajamittaisen uudistuksen. Meidän pitää myös tältä osalta elää ajassa.

Kansallisen tulorekisterin laatiminen on tietenkin yksi tärkeä osa, käytännössä pohja,
uuden sosiaaliturvajärjestelmän rakentamiselle, ja meillä sosiaalidemokraateilla on ollut
tämmöinen yleisturvamalli pohjalla meidän omille esityksillemme. Mutta toivoisin, että
seuraavalla vaalikaudella viisastuisimme tässä talossa sillä tavoin, että kun vahvojen vaa-
litavoitteidemme ja vaaliohjelmiemme jälkeen tulemme eduskuntaan — ketkä tänne sil-
loin tulevatkaan — tekisimme laajapohjaista, parlamentaarista valmistelua niistä isoista
asioista kuten esimerkiksi sosiaaliturva on, jotta saisimme sellaisen mallin, joka kestää ai-
kaa ja ottaisi paremmin huomioon myös erilaisissa elämäntilanteissa olevat ihmiset.

13.27 Olavi Ala-Nissilä kesk: Arvoisa puhemies! Todella edustaja Vartiaisen hyvään pu-
heenvuoroon liittyen voi todeta, että ei kai kukaan ole sellaista perinteistä perusturvamal-
lia, vastikkeetonta, ajamassakaan Suomeen.

Meillä on toinen tärkeä valmistelu meneillään tämän Toimi-hankkeen lisäksi. Se on ve-
rotuksen tiekartta, road map. Sekin tulee Britanniasta — Britanniasta voidaan ottaa paljon
oppia kaikessa muussa paitsi päätöksenteon tavassa. [Mika Kari: Brexit!] Päätöksenteon
tavassa he ovat onnettomia. Tämä verotuksen tiekartta on parhaillaan liikkeellä tutkimus-
hankkeella, jossa katsotaan, mihin maailmaan sitä tulevaisuuden verotusta tehdään, kun
työ muuttuu, digitalisaatio etenee, verokilpailu kovenee, tulee maakuntauudistus ja kaikki
tällainen. Se on erittäin tärkeä hanke, ja siitä sitten työ jatkuu, ja sekin valmistuu ennen seu-
raavan hallituksen toiminnan alkamista, ymmärtääkseni. Kun ajatellaan tavallisten ihmis-
ten elämää, niin siinä vaikuttaa sosiaaliturva, verotus ja maksut, ja tämä kokonaisuus on oi-
keastaan tärkeää ottaa huomioon, jos pyrimme todella kannustaviin ja oikeudenmukaisiin
ratkaisuihin. [Timo Harakan vastauspuheenvuoropyyntö]

Toinen varapuhemies Tuula Haatainen: Muistutan ajasta vielä.
7



Pöytäkirjan asiakohta PTK 140/2018 vp
13.28 Ville Vähämäki ps: Puhemies! Niin kuin täällä on useasti todettu, tämä on ensim-
mäinen askel kohti sotu-uudistusta, jossa tulot, olivat ne sitten sosiaalituloja, ansio- tai pää-
omatuloja, pystytään kenties netottamaan jopa päiväkohtaisesti, jolloin ihmisten etuisuu-
det eivät koskaan katkea.

Edustaja Aalto tässä puhui hyvin tukien vastikkeellisuudesta tai vastikkeettomuudesta.
Tätä täytyy pohtia myös jatkossa.

Sitten haluaisin ihan lyhyesti kommentoida tätä työtulotukea, mikä on SDP:n ehdotel-
ma. Siellä on aivan oikea havainto siitä, että sosiaalivakuutusmaksut estävät työllistymistä
matalapalkka-aloilla, mutta tässä SDP:n esittämässä mallissa on se ongelma, että heidän
työtulotukensa kohdistuu ainoastaan alle 15 000 ansaitseviin sekä osa-aika- tai tilapäiseen
työhön, joten tämä saattaa itse asiassa kannustaa enemmän siihen, että todellakin niitä tila-
päisiä ja osa-aikatöitä tulee enemmän ja enemmän, koska se synnyttää tietyn kilpailuedun.
Ihmiselle tulee myöskin kannustavammaksi vastaanottaa tämmöinen lyhyt, osa-aikainen
työpätkä, jos hänelle jää enemmän siitä käteen. Eli tämä on ongelma. Itse olisin sitä mieltä,
että täytyisi todellakin tätä työtulovähennystä nostaa asteittain, pienin askelin.

13.29 Timo Harakka sd (vastauspuheenvuoro): Arvoisa puhemies! Tässähän oli siis
kyse siitä, että... — Käytänkö vastauspuheenvuoron vai tämän...

Toinen varapuhemies Tuula Haatainen:  Vastauspuheenvuoro, minuutti. 

Selvä. — Tässä oli pieni väärinkäsitys työtulotuen osalta. Siis työtulotukihan on itse
asiassa olemassa olevan työtulovähennyksen jatkamista sen nollan prosentin alapuolelle
eli nollaan euroon saakka, jolloin se on portaaton ja säädettävä myöskin etuuden koon suh-
teen. Eli siinä on sellainen erinomainen seikka, että kukin hallitus voi säätää sitä saatujen
kokemusten perusteella oikean mittaiseksi. Jos saavutukset ovat niin myönteisiä kuin us-
komme, niin sitä voidaan kasvattaa, tai jos ne eivät täytä tavoitteita, niin se voidaan jopa
poistaa. Tällä tavalla se ei muodosta minkäänlaista kynnystä tietynmuotoisen työn vastaan-
ottamiseen eikä myöskään siihen palkkaan vaan ulottaa niin sanotusti veronkevennykset
myöskin niille, jotka eivät nyt veroja maksa ja jotka ovat [Puhemies koputtaa] se kaikkein
kriittisin työllistettävä ryhmä, eli pienipalkkaisimmille.

Keskustelu ja asian käsittely keskeytettiin.
8


