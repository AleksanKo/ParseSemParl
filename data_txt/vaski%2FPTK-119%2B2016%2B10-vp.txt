















































DEMDB11.tmpSave.xml


Pöytäkirjan asiakohta PTK 119/2016 vp
Pöytäkirjan asiakohta 

PTK 119/2016 vp

Täysistunto

Keskiviikko 23.11.2016 klo 13.59—16.28

10. Hallituksen esitys eduskunnalle laeiksi palkkaturvalain, merimiesten palkkaturvalain 7 
ja 26 §:n sekä Harmaan talouden selvitysyksiköstä annetun lain 6 §:n muuttamisesta

Hallituksen esitys HE 196/2016 vp
Valiokunnan mietintö TyVM 9/2016 vp

Ensimmäinen käsittely

Toinen varapuhemies Arto Satonen: Ensimmäiseen käsittelyyn esitellään päiväjärjes-
tyksen 10. asia. Käsittelyn pohjana on työelämä- ja tasa-arvovaliokunnan mietintö TyVM
9/2016 vp. Nyt päätetään lakiehdotuksen sisällöstä.

Keskustelu asiasta alkaa: edustaja, valiokunnan puheenjohtaja Filatov.

Keskustelu

15.26 Tarja Filatov sd (esittelypuheenvuoro):  Arvoisa puhemies! Lyhyt esittely siitä,
mistä on kysymys. Kyse on kilpailukykysopimukseen liittyvästä palkkaturvaa koskevasta
lainmuutoksesta, ja tämä liittyy näihin kilpailukykysopimuksen sisälle syntyneisiin selviy-
tymissopimuksiin elikkä siihen tilanteeseen, kun yrityksellä on vaikeuksia maksaa esimer-
kiksi lomarahoja tai palkkaa ajoissa mutta sillä, että pystytään hieman joustavoittamaan
näitä maksupäivämääriä ja muita, pystytään ikään kuin turvaamaan sen yrityksen jatko ja
selviytyminen. Tähän mennessä meidän ongelmamme on ollut se, että jos työntekijä ei saa
palkkojansa ajoissa ja meillä palkkaturvalainsäädännössä on tiukat aikamääräiset säännöt,
milloin palkkaturva voi tulla vastaan, jos työntekijältä sitten loppupeleissä jäävät palkat
saamatta, niin tämä on tavallaan ristiriidassa tämän kilpailukykysopimuksen joustavoitta-
misen tai selviytymissopimusten kanssa.

Oikeastaan nämä lainsäädännön muutokset tarvitaan kahdesta syystä. Ensinnäkin erä-
päivän siirtoa koskevien sopimusten ei ole aina katsottu sitovan palkkaturvaviranomaisia,
ja tästä on seurannut harmia työntekijälle, joka on halunnut joustaa yrityksen selviytymi-
sen vuoksi mutta sitten huonosti käydessä menettänyt omat palkkasaatavansa kokonaan.
Toinen syy on se, että ilman näitä tarvittavia säännösmuutoksia palkkaturvaviranomainen
saattaa pitää näitä selviytymissopimuksia osoituksena siitä, että työntekijän olisi pitänyt
tietää se, että yrityksellä menee huonosti, ja on ikään kuin keinottelua, että hän siitä huoli-
matta on jatkanut työntekoansa tässä yrityksessä, ja tämä on ollut palkkaturvan epäämisen
perusteena.

Työelämä- ja tasa-arvovaliokunta pitää näitä ehdotuksia tarpeellisina ja kannatettavina,
ja valiokunta haluaa kiinnittää huomiota siihen, että jotta voi sitten lopulta saada sen palk-
katurvan, niin tarvitaan tiukkoja muoto- ja määräaikaisvaatimuksia. Sinänsä voidaan sopia
varsin ikään kuin joustavasti tai vapaamuotoisesti siitä, mitä tapahtuu, mutta tuo sopimus
 Tarkistettu
4.0



Pöytäkirjan asiakohta PTK 119/2016 vp
pitää tehdä kirjallisesti ja tiettyyn aikaan mennessä, jotta se on sitten todennettavissa, kun
katsotaan, onko työntekijällä oikeutta palkkaturvaan vai ei.

Tämän vuoksi valiokunta korostaa sitä, että näistä palkkaturvan sekä hakemiseen että
myöntämiseen liittyvistä vaatimuksista ja niistä muodoista, joilla sopimukset työnantajan
ja työntekijän välillä pitää tehdä, pitää tiedottaa tehokkaasti sekä työnantajille että työnte-
kijöille, jotta tulevaisuudessa vältetään sellaiset tilanteet, että palkkaturva jäisi työntekijäl-
tä muotoseikkojen vuoksi saamatta.

Valiokunta selkiytti lakia Harmaan talouden selvitysyksiköstä annetun lain 6 §:n muut-
tamisesta. Yksityiskohtaisissa perusteluissa valiokunta toteaa, että Harmaan talouden sel-
vitysyksiköstä annetun lain muutosehdotuksen johtolauseessa ja sääntömuutosehdotukses-
sa on jäänyt ottamatta huomioon, että mainitun lain 6 §:ään on lailla lisätty uusi 17 kohta, ja
tämä aiheuttaa muutostarpeen sekä tämän lain johtolauseeseen että muutamaan muuhun
kohtaan. Nämä muutokset valiokunta tähän teki, mutta muuten tämä on hyväksytty yksi-
mielisesti valiokunnassa kilpailukykysopimuksen edellyttämässä muodossa.

Yleiskeskustelu päättyi.

Eduskunta hyväksyi hallituksen esitykseen HE 196/2016 vp sisältyvien 1.-3. lakiehdotuk-
sen sisällön mietinnön mukaisena. Lakiehdotusten ensimmäinen käsittely päättyi.
2


