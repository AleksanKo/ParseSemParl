















































DEM8DB.tmp.xml


Pöytäkirjan asiakohta PTK 55/2018 vp
Pöytäkirjan asiakohta 

PTK 55/2018 vp

Täysistunto

Torstai 24.5.2018 klo 16.02—19.12

2.2. Suullinen kysymys Omaisuudenhoitoyhtiö Arsenalista (Laura Huhtasaari ps)
Suullinen kysymys SKT 76/2018 vp

Suullinen kyselytunti

Toinen varapuhemies Tuula Haatainen: Seuraava kysymys, perussuomalaisten edus-
kuntaryhmä, edustaja Huhtasaari.

Keskustelu

16.24 Laura Huhtasaari ps: Arvoisa puhemies! Saan jatkuvasti yhteydenottoja ihmisil-
tä, jotka hakevat itselleen oikeutta. 90-luvun pankkikriisi koskettaa yhä. Vuoden 1992 jäl-
keen tehtiin lakimuutoksia, joilla poistettiin velkojien epärehellisyys lainsäädännöstä.
Tämä mahdollisti SSP-pankkisopimuksen tekemisen, jossa valtioneuvosto antoi pankeille
luvan ajaa tiettyjen toimialojen yrityksiä konkurssiin ja viedä niiden omaisuus pilkkahin-
taan. Pankit saivat yksipuolisesti irtisanoa 65 000 yrittäjän lainat, jotta vakavaraisuus saa-
tiin nostettua EU- ja Eta-sopimusten edellyttämälle tasolle. Nyt kysynkin ministeri Häkkä-
seltä: mitkä valtion tehtävät oikeuttavat Omaisuudenhoitoyhtiö Arsenalin toiminnan jatku-
misen yhä, ja miten nopeasti hallitus aikoo lopettaa Arsenalin toiminnan, että velkojen pe-
rintä saadaan viimein lopetettua?

16.25 Oikeusministeri Antti  Häkkänen  (vastauspuheenvuoro):  Arvoisa puhemies!
Tämä on itse asiassa valtiovarainministeriön ja rahoitusmarkkinaosaston asia, mutta voin
siltä osin kommentoida, kun asia liippaa jonkin verran näitä yksityishenkilöiden velkajär-
jestelyjä ja velan vanhentumiseen liittyviä kysymyksiä, että Suomessahan on saatettu itse
asiassa tuoreeltaan voimaan lakeja, joilla itse asiassa pitkäaikaiset velat pystyvät vanhene-
maan jatkossa. Tällaiset lamaan liittyvät suuret kriisithän, mitkä yksilöille tulevat joko yri-
tystoiminnan kautta tai sitten muuten velkaantumalla, ovat aina inhimillisesti valtavan iso-
ja asioita. Suomessa on tehty nyt jo sääntelyä, jolla yksityishenkilöt saavat velkajärjestely-
jä ja velkajärjestelyllä asiansa pääpiirteittäin ainakin kuntoon. Velkajärjestelylaki on nyt
voimassa ollut 25 vuotta, ja itse asiassa toissa viikolla juuri analysoitiin, että tämä laki on
toiminut erittäin hyvin. Siitä kiitos itse asiassa Hannele Pokalle, joka aikanaan oikeusmi-
nisterinä vei hankkeen läpi. Mutta loppuosa tästä kuuluu rahoitusmarkkinaosastolle ja val-
tiovarainministerille, niin että hän varmaan kommentoi sitten myöhemmin asiaa.

Toinen varapuhemies Tuula Haatainen: Pyydän niitä edustajia, jotka haluavat esittää li-
säkysymyksiä, ilmoittautumaan painamalla V-painiketta ja nousemalla seisomaan.
 Tarkistettu
4.1



Pöytäkirjan asiakohta PTK 55/2018 vp
16.26 Laura Huhtasaari ps (vastauspuheenvuoro): Arvoisa puhemies! Ministeri ei nyt
vastannut kysymykseen. Minä tiedän, että teihin on oltu yhteydessä, tämä Velallisten Tuki
ry, ihmiset, jotka ovat näiden asioiden kanssa tekemisissä, ovat olleet yhteydessä teihin.
Kyllä me nyt vetoamme ministeriin, että hallitus aikoo tehdä kaikkensa, että läpivalaistaan
nämä asiat. Tämä on oikeudenmukaisuuskysymys, koska oikeusjärjestelmä, missä ohjeis-
tettiin aikoinaan antamaan pankeille suosituimmuusasema riita-asioissa ja syytesuoja, ei
kuulu oikeusvaltioperiaatteeseen, ja sen takia tämä pitää läpivalaista. 

Mutta miksi tämä lamavelat anteeksi antava lainsäädäntö tuli voimaan vasta 2008, ja
miksi kuitenkaan kaikkia velallisia ei armahdettu vaan Arsenal on edelleen joidenkin ve-
lallisten kimpussa? Tämä prosessi on jättänyt velkavankeuden kokeneille perheille ja per-
heiden lapsille lähtemättömät jäljet. Kysyn uudestaan: mitkä toimet oikeuttavat, että Omai-
suudenhoitoyhtiö Arsenalin toiminta saa yhä jatkua?

16.28 Oikeusministeri  Antti  Häkkänen  (vastauspuheenvuoro):  Arvoisa puhemies!
Toistan tietysti vähän äskenkin sanomaani, että asia on valtiovarainministeriölle kuuluva
asia. Se informaatio, mikä minulle on toimitettu Arsenalin toiminnasta, täyttää Suomen
lain ja järjestyksen mukaiset puitteet. Totta kai tästä on ihmisillä erilaisia käsityksiä ja in-
himillisesti nämä ovat äärimmäisen hankalia tilanteita. Mutta valtiovarainministeriö kom-
mentoi näistä myöhemmin sitten.

Meillä on Suomessa voimassa velkaantumiseen yksityishenkilöille ja yrityksille tällä
hetkellä kansainvälisessä vertailussa erittäin hyvä lainsäädäntö. Ihmisille, jotka eivät ky-
kene maksamaan velkojaan, pystytään järjestämään nyt jo helpotusta. Mutta lähtökohdan
pitää edelleen olla se, että jokaisen, joka on velkaantunut joko yritystoiminnassa tai yksi-
tyishenkilönä, pitää pystyä velat maksamaan. Mutta jossain vaiheessa, totta kai, pitää pys-
tyä velkojen vanhentumaan, jotta ihminen pääsee uudelle alulle.

16.29 Ritva Elomaa ps (vastauspuheenvuoro): Arvoisa puhemies! 1990-luvun lama oli
äärimmäisen kova pala Suomen valtiolle ja merkittävälle osalle kotitalouksistamme. Vel-
ka kasvoi vauhdilla, ja monilta meni koko omaisuus alta. Päälle kaatuvien velkojen taus-
talla oli usein työpaikan menetys, korkojen räjähdysmäinen nousukiito, valuuttalaina tai
takausvastuut, jotka lankesivat maksettavaksi. Moni ylivelkaantui, eikä voida sanoa, että
se oli aina täysin omaa syytä. Kaikki eivät ole vielä tänä päivänäkään selvinneet laman is-
kuista, vaikka kulunut on 25 vuotta.

Vanhat puolueet ovat jo vuosikausia puhuneet laman uhrien auttamisesta, mutta käytän-
nön toimet ovat jääneet vaatimattomiksi. Myös poliittiset päätöksentekijät olivat pankkien
ohella mukana pahentamassa laman vaikutuksia. Näitä vastuita on turha enää piilotella, ai-
van kuten edustaja Huhtasaari tässä totesi. Me perussuomalaiset olemme pitäneet asiaa
aika paljon esillä, ja muun muassa viime tiistaina oli lakialoite täällä istuntosalissa esillä.
[Eero Heinäluoma: Eikös teillä ollut oikeusministerin paikkakin?]

Kysynkin: millä konkreettisilla toimilla hallitus aikoo helpottaa 90-luvun laman seu-
rauksena velkaantuneiden ihmisten tilannetta? [Puhemies: Aika!] Ministeri, vastaus ei vie-
lä tyydyttänyt.

16.30 Oikeusministeri  Antti  Häkkänen  (vastauspuheenvuoro):  Arvoisa puhemies!
Tämä kysymys tietysti nyt liittyi tavallaan laajemmin velkaantumiseen, ja siihen voin
2



Pöytäkirjan asiakohta PTK 55/2018 vp
kommentoida — tästä Arsenalista ja näistä tietyistä muista järjestelyistä vastaa valtiova-
rainministeri.

Suomessa on tehty nyt jo velan vanhentumiseen uudistuksia, joilla velat vanhenevat, eli
ei ole ikuista velkavankeutta. Ja nyt meille tulee vielä näihin nyt tapahtuviin ylivelkaantu-
misiin laaja-alainen ohjelma, jolla ylivelkaantumista tilkitään niin kulutusluottojen kuin
pikavippien osalta, velkajärjestelyyn liittyvää lainsäädäntöä kehitetään koko ajan, ja ta-
lous- ja velkaneuvontaan tulee merkittäviä panostuksia, jotta ihmiset eivät joutuisi velka-
kierteeseen. Samaan aikaan meillä on arvioinnissa myös yrittäjän henkilökohtaiseen kon-
kurssiin liittyvä hanke ja kehitetään konkurssijärjestelmää yhä nopeammaksi, jotta ihmiset
eivät roiku vuosikausia niissä järjestelmissä, jos on tullut ongelmia ulosoton tai konkurssin
kanssa.

Mutta yksi tärkeimpiä kysymyksiä on, miten panostetaan talouslukutaitoon kouluissa,
jotta ihmiset eivät tänä digitaalisen maksamisen ja velkaantumisen aikakautena niin her-
kästi ajautuisi velkakierteisiin. Tämä on ehkä yksi suurimpia kysymyksiä.

16.31 Jari Myllykoski vas (vastauspuheenvuoro): Arvoisa rouva puhemies! Tähän aihe-
piiriin liittyen juuri: Meillä on velkaantuneita ihmisiä, ja meillä on tämmöinen järjestelmä
kuin luottohäiriömerkintä, joka näittenkin tässä pääkysymyksessä olevien ihmisten koh-
dalla on todella merkittävä asia. Meillä järjestelmä roikuttaa näitä jo velkansa maksaneita
ja vastuunsa maksaneita ihmisiä vuoden, kaksi, kolme, neljä vuotta, niin että he eivät pääse
normaalielämään, vaikka he ovat vastuunsa jo maksaneet. Siellä on konkurssiin menneitä
yrittäjiä, siellä on pikavippejä ottaneita nuoria ja lapsiperheitä, jotka ovat tässä ahdingossa,
että he eivät saa vuokra-asuntoa, he eivät saa puhelinliittymää.

Kysyn nyt ministeri Häkkäseltä: mihinkä toimiin hallitus vielä tällä kaudella lähtisi, jot-
ta tämä epäkohta voitaisiin poistaa, niin että velallinen kun on vastuunsa hoitanut, velka- ja
maksuhäiriömerkintä poistettaisiin?

16.32 Oikeusministeri Antti Häkkänen (vastauspuheenvuoro): Arvoisa puhemies! Kii-
toksia ajankohtaisesta kysymyksestä edustajalle.

Velkaantuminen tarvitsee aika laaja-alaisen ohjelman, jolla voidaan ennaltaehkäistä yli-
velkaantumista ja toisaalta taas sallia jokaiselle ihmiselle velan ottaminen — se on arjen
kannalta aivan äärimmäisen tärkeä kysymys — asunnon hankkimiseen tai kulutustavaroi-
den hankkimiseen.

Mutta miten huolehditaan siitä, että ihmisillä, jotka ylivelkaantuvat ja hoitavat asiansa,
pysyvät vaikka nämä maksuhäiriömerkinnät asianmukaisen sääntelyn piirissä? Minä olen
käynnistänyt tästä määräaikaisarvioinnin meidän luottotietolain osalta, ja tässä tullaan te-
kemään arviointia vielä oikeusministeriössä loppuvaalikauden osalta, että tarvitsisiko täs-
sä asiassa edetä.

Meillä on positiiviseen luottorekisteriin liittyvä hanke myös käynnissä, jossa me selvi-
tämme, olisiko itse asiassa parempi, että Suomessa olisi keskitetysti, kattavasti lainat tie-
dossa yhdessä rekisterissä, jotta lainan myöntäjä, velan myöntäjä, joutuisi siinä kokonais-
arvion tekemään myös kulutusluottojen osalta. Tarvitaan tehokkaampia mekanismeja, mil-
lä estetään se, etteivät rahoitusmarkkinatoimijat myöskään pysty toimimaan vastuuttomas-
ti kulutusluottomarkkinoilla.
3



Pöytäkirjan asiakohta PTK 55/2018 vp
16.33 Ville Tavio ps (vastauspuheenvuoro): Arvoisa puhemies! Vuosi sitten hallitus an-
toi lupauksen. Se antoi lupauksen, että säädetään laki yksityishenkilön konkurssista. Meil-
lä on kaikilla tästä lupauksesta lehtiotsikot, mustaa valkoisella. Me muistamme sen erityi-
sen hyvin perussuomalaisissa, koska silloin olimme vielä hallitusvastuussakin. Nyt tuota
lakia ei kuitenkaan ole kuulunut. Siitä tulee sellainen olo, että tuo lupaus, mikä yrittäjille ja
velkaantuneille ihmisille annettiin, olisi petetty. Kysynkin teiltä, pääministeri: miksi tuota
lakia ei ole luvatulla tavalla vielä säädetty?

16.34 Oikeusministeri Antti Häkkänen (vastauspuheenvuoro): Arvoisa puhemies! On
siis luvattu, että rehellisen, konkurssin tehneen yrittäjän asemaa helpotetaan, [Ville Tavio:
Mustaa valkoisella!] ja meillä on tällä hetkellä lausuntokierroksella kansainvälisesti ver-
tailtuna eri maiden malleja, minkälaisilla mekanismeilla voidaan helpottaa, kun ihminen
on yritystoiminnan takia, rehellisessä toiminnassa velkaantunut, jotta hän pääsisi uuteen
alkuun.

Tämä on äärimmäisen tärkeä kysymys. Tästä on itse asiassa EU-tasolla direktiivi kanssa
valmisteilla, ja me Suomessa seuraamme nyt tiiviisti, millä kaikilla keinoilla voidaan hel-
pottaa, että rehellisesti toiminut yrittäjä pääsisi uuteen alkuun. Mutta asia ei ole niin yksin-
kertainen: jotta uudet, aloittavat yrityksetkin saisivat luottoa pankeista, niin ei voida ihan
antaa tuosta noin vain oikeutta myöskään, että velat tuosta noin vain saa pois. Eli tämä on
aika tarkka paikka, jotta rahoitusta tulee myös yritystoimintaan ja uudet yritykset pääsevät
liikkeelle.

Mutta lausuntokierroksella on tällä hetkellä kansainvälinen vertailu muun muassa
USA:n mallista ja Euroopan eri malleista, ja odotamme laaja-alaista palautetta, ja sen jäl-
keen on johtopäätösten aika.

Kysymyksen käsittely päättyi.
4


	2.2
	16.24
	16.25
	16.26
	16.28
	16.29
	16.30
	16.31
	16.32
	16.33
	16.34


