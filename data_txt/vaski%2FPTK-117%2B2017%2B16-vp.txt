















































DEM9FF.tmp.xml


Pöytäkirjan asiakohta PTK 117/2017 vp

 Tarkistettu
4.1

Pöytäkirjan asiakohta 

PTK 117/2017 vp

Täysistunto

Tiistai 14.11.2017 klo 14.00—18.01

16. Hallituksen esitys  eduskunnalle  laiksi  yleisradioverosta annetun lain 2 §:n muuttami-
sesta

Hallituksen esitys HE 108/2017 vp
Valiokunnan mietintö VaVM 11/2017 vp

Toinen käsittely

Puhemies Maria Lohela: Toiseen käsittelyyn esitellään päiväjärjestyksen 16. asia. Nyt
voidaan hyväksyä tai hylätä lakiehdotus, jonka sisällöstä päätettiin ensimmäisessä käsitte-
lyssä.

Keskustelu

17.58 Sami Savio ps: Arvoisa puhemies! Myös tämä esitys Yle-veron määräytymisperus-
teiden muuttamisesta on kannatettava, varsinkin siltä osin, että lähes 400 000 pienituloista
kansalaista vapautuu esityksen myötä Yle-verosta. Yle-veron maksamiseen velvoittava tu-
loraja nousee esityksen myötä eläkeläisillä 14 000 euroon ja palkansaajilla 14 750 euroon.
Tältä osin parlamentaarisen työryhmän alkukesällä saavuttama kompromissi vastaa perus-
suomalaisten jo vaaliohjelmassaan asettamaa tavoitetta, jonka mukaan kaikkein pienituloi-
simmat kansalaiset vapautetaan Yle-verosta.

Arvoisa puhemies! Hieman kritiikkiä lienee silti syytä esittää siitä seikasta, että samassa
yhteydessä Yle-veron maksimimäärä nousee 143 eurosta 20 eurolla ylöspäin. Tämän mak-
simiveron joutuu jatkossa maksamaan noin 21 000 euron vuosituloilla, mitä voidaan mie-
lestäni pitää varsin matalana tulorajana. Ongelma johtuu tältä osin tietysti hyvin pitkälti sii-
tä, että Ylen rahoitusta ei ole päädytty leikkaamaan tällä vaalikaudella kuin indeksijäädy-
tysten verran. Tämä on mielestäni erikoista tilanteessa, jossa koko muu yhteiskunta on jou-
tunut varsin tiukkoihin säästötalkoisiin.

Perussuomalaisten vaihtoehtobudjetissaan esittämä 50 miljoonan euron leikkaus Ylen
rahoitukseen toisi muutoksen tähän tilanteeseen ja tekisi samalla Ylen ja kaupallisen me-
dian toimintaympäristöistä aiempaa tasapuolisempia. Tämä aihe nousee varmasti esille
myös huomisessa keskustelussa, kun opposition vaihtoehtobudjetit esitellään täällä edus-
kunnassa.

Keskustelu päättyi.

Eduskunta hyväksyi ensimmäisessä käsittelyssä sisällöltään päätetyn, hallituksen esityk-
seen HE 108/2017 vp sisältyvän lakiehdotuksen. Lakiehdotuksen toinen käsittely päättyi.
Asian käsittely päättyi.


