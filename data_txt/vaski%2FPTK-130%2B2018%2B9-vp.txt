















































DEM63D9.tmp.xml


Pöytäkirjan asiakohta PTK 130/2018 vp
Pöytäkirjan asiakohta 

PTK 130/2018 vp

Täysistunto

Torstai 13.12.2018 klo 16.01—20.35

9. Hallituksen esitys eduskunnalle laiksi kuntalain muuttamisesta
Hallituksen esitys HE 280/2018 vp

Lähetekeskustelu

Puhemies Paula Risikko: Lähetekeskustelua varten esitellään päiväjärjestyksen 9. asia.
Puhemiesneuvosto ehdottaa, että asia lähetetään hallintovaliokuntaan.

Lähetekeskusteluun varataan edelleen enintään 30 minuuttia. Asian käsittelyssä nouda-
tetaan aikataulutettujen asioiden osalta sovittuja menettelytapoja.

Keskustelu

18.27 Kunta- ja uudistusministeri Anu Vehviläinen (esittelypuheenvuoro): Arvoisa
puhemies! Suomessa on vuodesta 2007 asti ollut käytössä erityisen vaikeassa taloudelli-
sessa asemassa olevia kuntia koskeva menettely eli niin sanottu kriisikuntamenettely. Krii-
sikuntamenettelyssä valtio ja asianomainen kunta selvittävät kunnan mahdollisuudet tur-
vata asukkailleen lainsäädännössä edellytetyt palvelut sekä arvioivat sitä, millaisiin toi-
menpiteisiin tulee ryhtyä palvelujen edellytysten turvaamiseksi. 

Kriisikuntamenettely käynnistyy, mikäli kunta täyttää laissa säädetyt arviointikriteerit.
Näitä ovat voimassa olevassa lainsäädännössä yli 1 000 euron taseen alijäämä asukasta
kohden edellyttäen, että edeltävänä vuonna alijäämä on ollut yli 500 euroa, kattamiskaute-
na kattamatta jäänyt alijäämä tai neljä erillistä kunnan taloutta koskevaa tunnuslukua, jot-
ka kaikki yhdessä käynnistävät menettelyn. 

Valtiovarainministeriö asetti toukokuussa erityisen vaikeassa taloudellisessa asemassa
olevan kunnan arviointimenettelyä ja sen perusteita uudistavan työryhmän, joka koostui
ministeriön ja Kuntaliiton edustajista. Erityisen vaikean taloudellisen aseman määrittelys-
sä käytettävien kriteerien tarkoituksena on tunnistaa kunnan talouden merkittävä heikenty-
minen, ennen kuin kunnan kyky tuottaa palveluja on olennaisesti vaarantunut. Nykyisen
lain mukaiset tunnusluvut vanhentuvat osittain maakunta- ja sote-uudistuksen johdosta.
Lisäksi kunnat tekevät yhä enemmän investointeja erilaisilla rahoitusjärjestelyillä, mistä
johtuen pelkkä lainakanta ei enää kuvaa kunnan taloutta riittävällä tarkkuudella.

Hallituksen esityksessä ehdotetaan yksittäisten tunnuslukujen muuttamista mutta ei
muutoksia itse arviointimenettelyyn. Arviointimenettelyn käynnistäminen olisi siten edel-
leen valtiovarainministeriön harkinnassa, jolloin voidaan ottaa huomioon esimerkiksi kun-
nan talouteen kertaluonteisesti vaikuttavat erät. Hallituksen esityksessä ehdotetaan edel-
leen alijäämäkriteerin pitämistä ennallaan. Sen sijaan neljään yhdessä menettelyn käynnis-
tävään kriteeriin ehdotetaan muutoksia.

Aikaisempi negatiivinen konsernin vuosikate korvattaisiin ehdotuksen mukaan tunnus-
luvulla, joka kuvaa vuosikatteen ja poistojen suhdetta, jonka tulisi kunnalla olla yli 80 pro-
 Tarkistettu
3.1



Pöytäkirjan asiakohta PTK 130/2018 vp
senttia. Veroprosentti suhteessa kaikkien kuntien painotettuun tuloveroprosenttiin säilyisi
ennallaan, mutta tunnusluvun kriittinen taso nostettaisiin 1:stä 2:een prosenttiyksikköön.
Näin tunnusluku kuvaisi nykyistä paremmin sitä, että kunnan veroaste on poikkeukselli-
sen korkea. Lainamäärän vertailu keskimääräiseen korvattaisiin lainojen ja vuokravastui-
den yhteismäärän tarkastelulla. Suhteellisen velkaantuneisuuden tilalle ehdotetaan lasken-
nallista lainanhoitokatetta. Tämä tunnusluku kuvaa kunnan tulorahoituksen riittävyyttä
suhteessa kunnan vastuisiin.

Lausuntokierroksella saatu palaute tunnuslukujen muutoksista oli pääosin myönteistä ja
tunnuslukuihin ehdotettuja muutoksia pidettiin perusteltuina. Lausuntojen mukaan esitetyt
muutokset kehittävät arviointimenettelyä oikeudenmukaisempaan ja luotettavampaan kun-
takonsernin taloudellisen tilan arviointiin.

Arvoisa puhemies! Tässä kuntalain muuttamisessa on toisena asiana myös kuntalain
niin sanotun osallisuutta ja vaikuttamista koskevan pykälän muutos, jonka tarkoituksena
on monipaikkaisuuden huomioon ottaminen. Osallistumisen ja vaikuttamisen edistämisen
esimerkkiluetteloon täydennettäisiin myös kunnassa säännönmukaisesti tai pitempiaikai-
sesti asuvien tai oleskelevien palvelujen käyttäjien mielipiteiden selvittäminen. Ja tämä
esimerkkiluettelo ei ole velvoittava, keinot ja menetelmät olisivat nykyiseen tapaan val-
tuustojen harkinnassa. 

Ja totean tähän, vähän ulkopuolella tämän puheen, että meillä on ollut käytössä tämmöi-
nen Tulevaisuuden kunta -reformi koko tämän hallituskauden, vaalikauden ajan ja sillä on
ollut myös parlamentaarinen työryhmä ja se on nyt kokoontunut hyvin säännöllisesti. Me
teimme selvityksen kaksoiskuntalaisuudesta, ja se selvitys tuotti sen tuloksen, että kaksois-
kuntalaisuus ei ole toteutettavissa muun muassa verotuksellisista syistä ja myös äänioike-
ussyistä, mutta sen työn tuloksena syntyi ajatus tästä monipaikkaisuuden vahvistamisesta
myös kuntalaissa, ja tämä pykälämuutos tämän vuoksi on tänne nyt sitten kirjoitettu.

Tämä laki on tarkoitettu tulemaan voimaan keväällä 2019 mahdollisimman pian sen jäl-
keen, kun se on täällä hyväksytty ja presidentti on sen vahvistanut. Mutta uusia kriisikun-
tarajoja sovellettaisiin ehdotuksen mukaan ensimmäisen kerran vuonna 2022, jolloin käy-
tetään vuosien 2020 ja 2021 tilinpäätösten tunnuslukuja.

18.33 Sirpa Paatero sd: Arvoisa rouva puhemies! Kriisikuntakriteerit kuulostavat varsin
tutuille, koska monessa suomalaisessa kunnassa on näitä itse asiassa käytetty jo pelkästään
siitä syystä, että voidaan kuvata valtuutetuille, minkälaisessa taloudellisessa tilanteessa ol-
laan. Itsekin tulen semmoisesta kunnasta nimeltä Kotka, jossa on viitattu aina silloin täl-
löin näihin kriteereihin. Sen takia minun mielestäni on erittäin hyvä, että tähän on myöskin
nyt, jos ymmärsin oikein tästä esityksestä, tullut niin sanotut varoitusvalot elikkä tämmöi-
nen ei vielä ihan punaiselle näyttävä vaan vähän sinne päin, joka ei vielä aiheuta arviointi-
menettelyyn joutumista, mutta voidaan käydä keskustelua. Tämä on minun mielestäni erit-
täin hyvä käytäntö.

Erittäin hyvä, että on tullut myöskin lausuntokierroksen jälkeen palaute näitten nykyis-
ten kriteerien osalta, jotka nyt siis ovat jo tällä hetkellä jonkun verran aiheuttaneet keskus-
telun tarvetta. Kun katsoin näitä lukuja täällä, niin täällä on alijäämäkriteereitä. Näilläkin
luvuilla olisi ainakin kolme kuntaa täyttänyt kriteerit, yhtä kriteeriä ainakin yli 50 kuntaa ja
useammankin kriteerin useampi, mutta ihan arviointimenettelyynhän on ymmärtääkseni
mennyt aika lailla pieni määrä, jos katsoo vuosien 2016 ja 2017 tilannetta. Mutta siis erit-
2



Pöytäkirjan asiakohta PTK 130/2018 vp
täin perusteltu, ja kun tiedetään, että kuntien tilanne ei ole tästä helpottamassa, niin on tie-
tysti hyvä, että sitä seurataan monellakin eri mittarilla mutta myöskin tällä mittarilla.

Toinen, mihin haluan kiinnittää huomiota, on tämä viime vuosina otettu käytäntö siitä,
että nykyisin ei puhuta pelkästään sen niin sanotun emokunnan tilanteesta, vaan otetaan
myöskin konsernitilinpäätös mukaan. Monessa kunnassa investointeja on tehty ja jouduttu
tekemään yhtiöiden kautta, ja sen takia kokonaisvastuu on sillä kunnalla, koska oletetta-
vasti kunnat kuitenkin valtuustopäätöksillä ovat takaamassa niitä lainoja, ja se kaatuu sit-
ten joka tapauksessa kokonaan sen kunnan hoidettavaksi, jos jotakin siellä tapahtuu.

En malta olla sanomatta tässä samalla sitä, että nykyisin arviointimenettely, jossa meillä
nyt tämä kuuluisa yksi kunta on ollut jonkun verran esillä, on myöskin muista syistä eikä
pelkästään taloudellisin perustein. Toivon, että niitä ei tule yhtään enää lisää vaan että kun-
nat ja kuntien valtuutetut vastuullisina toimijoina pystyvät hoitamaan asiat niin, että tätä
muuta syytä, että kunnan asioita ei pystyttäisi asiallisesti hoitamaan, ei tule. — Kiitoksia.

18.36 Kristiina Salonen sd: Arvoisa puhemies! Kriisikuntien tilanne on toki ollut pit-
kään vaikea ennen kriisikunnaksi joutumista, ja siihen ei ole vain yhtä syytä. Moni kunta
on, kuten edustaja Paatero täällä jo sanoi, alkanut pelätä kriisikunnan merkkien lähenty-
mistä, ja ehkä näitä pelon syitä olisi syytä pohtia nyt vähän tarkemmin. 

Moni kunta teki ensi vuoden budjettia hyvin kummallisessa tilanteessa. Toisaalta kun-
tatalous on vahvistunut ja monilla alueilla saadaan hyviä uutisia elinkeino- ja työllisyysrin-
tamalta, kuitenkin kuntien talouden ennustamisessa oli vaikeuksia. Nyt onkin selvinnyt,
että kuntiin kohdistuneet valtionosuuksien leikkaukset ovat syöneet kaiken sen talouskas-
vun myötä odotettuna pidetyn hyvän kuntatalouteen. Samaan aikaan uudet tehtävät ja vel-
voitteet on lisätty osittain ilman rahaa. Tilanne ei voi jatkua näin, vaan kunnat kaipaavat
nyt selvää muutosta kuntatalouden pohjaan, jotta jatkossa taloutta voidaan suunnitella ja
sitä voidaan ennustaa ja vakauttaa. 

Yksi viime vuosien kummallisuuksista tulee ilmi esimerkiksi aluesairaaloiden leikkaus-
ja päivystystoiminnan keskittämisen myötä tehdyistä säästövaateista. Hallitus perusteli va-
jaat pari vuotta sitten uutta asetusta potilasturvallisuudella, ja taustalla olivat myös julki-
sen talouden säästöt. Julkisen puolen leikkaustoiminta ajettiin alas pienemmistä yksiköistä. 

Tänä syksynä näiden yksiköiden henkilöstön ja aluesairaalapaikkakuntien reilu vuosi
sitten esittämät uhkakuvat alkavat konkretisoitua. Kuntaliiton teettämän kyselyn perusteel-
la on selvinnyt, etteivät luvatut säästöt ole toteutumassa. Kyselyssä sairaanhoitopiirit vas-
tasivat säästöjen jääneen muutamaan miljoonaan euroon, ja puolet vastasi asetuksen lisän-
neen kustannuksia. Erikoissairaanhoidon keskittämisen vaikutusten tulkinta kyselyiden
pohjalta on niin vuonna 2017 kuin vuonna 2018 samansuuntainen. Vastanneista sairaan-
hoitopiireistä viisi arvioi menojen jopa kasvaneen, kun taas neljässä oli saavutettu säästöjä
esityksestä johtuen. Kuntaliiton mukaan yhteenvetona voi todeta, että vain noin 4 prosent-
tia tavoitelluista säästöisä saavutetaan. Erikoissairaanhoidon säästötavoitteeksi esitetty
260 miljoonaa euroa ei ole toteutumassa näillä toimenpiteillä. Kuntaliiton teettämän kyse-
lytutkimuksen mukaan realistisempi säästötoteuma olisi korkeintaan 10 miljoonassa eu-
rossa. 

Mikäli säästövaikutukset todella jäävät näin alhaiselle tasolle, on syytä sanoa, että hal-
lituksen tekemältä keskittämiseltä putoaa se viimeinenkin pohja pois. Kuitenkin, säästöjen
toteutumattomuudesta huolimatta, valtionosuuksia on leikattu, ikään kuin kaavaillut sääs-
töt olisivat toteutuneet täysimääräisesti. Tämä koskee erityisesti erikoissairaanhoidon kes-
3



Pöytäkirjan asiakohta PTK 130/2018 vp
kittämistavoitteista ennakoituja hyötyjä sekä omais- ja perhehoidon kehittämisen oletettu-
ja vaikutuksia pitkäaikaislaitoshoidon vähentämiseen. Kokonaisuutena tämä on ihan uutta
politiikkaa, kun jo ennakkoon viedään valtionosuudet, vaikka toteuma-arviot on tehty ehkä
vähän heikoin perustein.

 Ensi vuonna valtionavut alenevat 3 prosenttia, peruspalveluiden valtionosuudet 2 pro-
senttia tämänvuotisesta. Samaan aikaan lähes jokaisessa keskikokoisessa kunnassa väestö
ikääntyy ja siitä johtuen myös palvelutarve kasvaa. Sen vuoksi nyt ollaan kunnissa valitet-
tavasti kovalla hädällä suunnittelemassa lisää palveluiden leikkauksia. Tämä kuntatalou-
den yhtälö tulee ratkaista suunnitelmallisesti, eikä saa tehdä hätiköityjä leikkauksia oikais-
takseen yhden vuoden taloutta. Kriisikuntia saadaan tulemaan tällaisin toimin. 

Nyt olisi syytä lopettaa kuntia kalvavat ennakolliset valtionosuusleikkaukset, jotka ei-
vät perustu kuntien todellisuuteen. Toivottavasti viimeistään seuraava hallitus on valmis
uudistamaan kuntatalouden suuntaa.

18.40 Hannu Hoskonen kesk: Arvoisa rouva puhemies! On aivan hyvä, että näitä kritee-
rejä tarkastellaan aika ajoin ja saatetaan ajan tasalle. On syytä kuitenkin muistaa se koko-
naiskuva, mitä taloudessa tällä vaalikaudella on tapahtunut ja viime vuosien aikana on ta-
pahtunut. Talous on kasvanut vahvasti, ja sehän näkyy myös kuntataloudessa. On totta
myös se, että meillä on kuntataloudessa valtionosuuksissa pienenlainen notkahdus, joka
johtuu siitä, että valtion ja kuntien välinen kustannusten jaon tarkistus on tehty ja se vähen-
tää valtionosuutta noin 200 miljoonalla eurolla. Hallitusohjelman mukaiset kuntien tehtä-
viä vähentävät toimenpiteet vähentävät sekä kuntien menoja että valtionosuutta. Tämä on
syytä muistaa kanssa. Lisäksi vielä kilpailukykysopimukseen liittyvä valtionosuuksien vä-
hennys kasvaa. Valtion toimenpiteitten yhteisvaikutus kuntatalouteen on noin 254 miljoo-
naa euroa, mikä näkyy ensi vuoden, 2019 taloudessa kunnissa. Että nämä on syytä ottaa
huomioon, ja pitää muistaa myös sekin, että kuitenkin suunta on positiiviseen päin, kun on
työpaikkoja saatu lisää ja se näkyy sekä kuntien verotuloissa, seurakuntien verotuloissa
että tietenkin valtion verotuloissa positiivisena.

Totta kai pitää muistaa se — kuten kaikki kansanedustajat varmasti tiedämme — että jos
henkilö on kunnassa työttömänä ja on tietenkin huomattavasti menettänyt tulojaan, se vai-
kuttaa välittömästi kuntien verotuloihin hänen osaltaan. Sitten kun työttömyys menee pit-
käaikaistyöttömyydeksi, se johtaa sitten siihen, että kunnan osuudeksi työmarkkinatuesta
tulee se puolet helposti maksettavaksi, jolloin se kuntameno ei kuin lisääntyy. Ikävä kyllä
näitä tapauksia on ollut viime vuosina vähän liikaa. Viime vaalikaudella tämä hommahan
karkasi käsistä, mutta nythän me olemme kuroneet sitä umpeen, ja muun muassa pitkäai-
kaistyöttömiä on ilahduttavasti päässyt työmarkkinoille takaisin. En muista tarkkaa luku-
määrää, mutta kymmenistätuhansista kuitenkin puhutaan, mikä on erittäin hieno asia. 

On syytä muistaa sekin, että tällä samalla linjalla on jatkettava. Työllisyysaste on nyt
suurin piirtein 71,7 eli 4 prosenttiyksikköä enemmän kuin sillä hetkellä kun Sipilän halli-
tus aloitti, elikkä on menty valtavasti eteenpäin. Julkinen talous on parantunut 6—7 miljar-
dilla eurolla, ja 120 000 ihmistä suurin piirtein on saanut työpaikan. Että kehityssuunta on
hyvä, mutta tähän mukavuudentunteeseen ei missään nimessä saa nyt jäädä, vaan meidän
on pidettävä huoli siitä, että tämä lähes 72 prosentin työllisyysaste saadaan nousemaan seu-
raavalla vaalikaudella tuonne lähemmäksi 75:tä. Se olisi valtiontalouden ja myös julkisen
talouden kannalta yleensä se oikea kestävä taso, jolloin pystyisimme tätä kansantaloutta ja
Suomea, rakasta isänmaatamme, rakentamaan parempaan suuntaan. Toivoakseni silloin
4



Pöytäkirjan asiakohta PTK 130/2018 vp
päästään jo siihen tilanteeseen, että tämä kasvu, joka on lähtenyt liikkeelle, niin että kas-
vua on joka puolella Suomea tällä hetkellä — kuten Helsingin Sanomien pääkirjoituskin
tässä taannoin kirjoitti — saataisiin jatkumaan kaikkialla Suomessa eikä vain suurissa kas-
vukeskuksissa. 

18.43 Eerikki Viljanen kesk: Arvoisa puhemies! Tämä esitys kuntalain muuttamiseksi
on tärkeä, todella tärkeä, vaikka aihepiiri on synkkä. Kuntalain erityisen vaikeassa talou-
dellisessa asemassa olevan kunnan arviointimenettelyn käynnistämisen edellytyksiä ehdo-
tetaan muutettavaksi kuvaamaan tarkemmin tulorahoituksen riittävyyttä, ja menettelyn
edellytyksistä suhteista velkaantuneisuutta kuvaava tunnusluku ehdotetaan korvattavaksi
lainanhoitokykyä kuvaavalla konsernitilinpäätöksen laskennallisella lainanhoitokatteella. 

Kuten täällä edustaja Paatero jo totesi, on erittäin tärkeää, että kuntien taloudellista ase-
maa ja velanmaksukykyä tarkastellaan nimenomaan konsernitasolla. Tarkastelemalla kon-
sernitasolla voidaan, ja ainoastaan silloin voidaan, saada todellinen kuva kunnan taloudel-
lisesta tilanteesta, kunnan kyvystä hoitaa velkaansa, kunnan kyvystä vastata taloudellisista
velvoitteistaan — kokonaiskuva kunnan taloudesta. 

Pidän myös erittäin hyvänä, että kuntien vuokravastuut ehdotetaan rinnastettavaksi lai-
noihin tässä esityksessä. 

Arvoisa puhemies! Tämä aihepiiri on synkkä, mutta aivan kuten edustaja Hoskonen
edellä totesi, onneksemme työllisyys maassamme on tällä vaalikaudella vahvistunut erit-
täin merkittävästi. Kuten Hoskonen totesi, kuntataloudellekin, kuten valtiontaloudellekin,
on erittäin suuri merkitys myös taloudellisessa mielessä, jos ja kun ihminen työllistyy ja
siirtyy yhteiskunnan taloudenpidossa, voi sanoa näin, saamapuolelta maksupuolelle. Tämä
talouden vahvistuminen on erittäin tärkeää siinäkin mielessä, että vaikka nyt tehdään hy-
vää lainsäädäntöä kriisikuntakriteerien muuttamiseksi, niin talouden vahvistumisen ja
työllistymisen vahvistumisen kautta näitä kriteereitä tullaan tarvitsemaan toivottavasti ja
todennäköisesti yhä harvemmin. Työllisyyden vahvistuminen ja verotulokertymien kasva-
minen on kuntien taloudelle kuitenkin ylivoimaisesti se keskeisin ja tärkein talouden kivi-
jalka ja tulonlähde, jota kautta syntyy tai on syntymättä se tilanne, tuleeko kunta täyttä-
mään yhden tai useampia näistä kriteereistä. Toivottavasti talouden kehitys ja kasvu jatkuu
suotuisana ja maassa on niin hyvä hallitus kuin tällä hetkellä, joka luo edellytyksiä työlli-
syyden vahvistumiselle ja sitä kautta kuntataloudenkin vahvistumiselle. 

18.46 Sirpa Paatero sd: Rouva puhemies! Tässä jos katsoo hieman eteenpäin, niin ehkä
tämä kaunis aurinko on saamassa aika mustia pilviä ihan maailmantaloudellisesti mutta
myöskin kuntien osalta, ihan tämän päivän faktoilla kun katsotaan.

Sitten toinen asia: meillähän on kyllä työllisyys parantunut ja tuloveron alennuksia on
tehty, ja minun näkökulmastani näyttää siltä, että kunnat ovat ne maksaneet, siitä syystä,
että kun minä katson, ja me kaikki voimme katsoa, kuntaveroprosentin kasvua, joka on
aika lailla keskivertona noin 20 tällä hetkellä, niin efektiivinen prosentti elikkä se, minkä
kunnat saavat, on 14, ja se gäppi vain kasvaa, ja sehän johtuu näistä vähennyksistä.

Tampereen esimerkki, kun kävin siellä vierailulla jossain kohtaa, oli se, että vuonna
2016 he ovat saaneet verotuloja enemmän kuin nyt, vaikka Tampereella on asukasmäärä li-
sääntynyt, vaikka työllisyys on parantunut, vaikka palkat ovat kasvaneet, siitä huolimatta
heidän verotulonsa, minkä he saavat kuntaverosta, ovat laskeneet. Tämä on ihan käsittä-
5



Pöytäkirjan asiakohta PTK 130/2018 vp
mätön yhtälö, että kunnat itse asiassa ovat maksaneet nämä tuloveron alennukset — jos
katsoo kärjistäen.

Toinen iso ongelma, tämän efektiivisen tuloveroprosentin mukaan, on se, että meillä on
myöskin hyvin erilaisia kuntia. Kun katsoo sitä plussaa, mitä kunnat tekevät, niin se on itse
asiassa kokonaan Helsingissä. Helsingin plussa ensi vuoden budjetissa on monta sataa mil-
joonaa euroa, ja se on lähestulkoon se sama summa, mikä on kuntien kokonaisplussa ensi
vuoden budjetissa. Jos putsataan Helsinki pois, kuntien ensi vuoden budjetit näyttävät to-
della paljon surullisemmilta, mutta kun katsoo keskiarvoa, missä Helsinki on mukana, niin
näyttää paljon kivemmalta.

Tähän työllistämiseen liittyen en malta olla vielä sanomatta sitä, että valitettavasti juuri
tällä viikolla tuli tieto siitä, että kaikki työllistämiskokeilut lopetetaan elikkä ne hyvät mal-
lit, mitä vaikkapa siellä Pirkanmaalla ja Tampereen alueella ynnä muualla on tehty, vaik-
kapa Vantaalla. Siellä ollaan hyvin surullisia siitä, että tätä hyvää mallia näitten pitkäai-
kaistyöttömien aktivoimiseksi ei voida enää jatkaa, vaan ne ajetaan alas ja palataan siihen
aikaisempaan malliin, mistä ei ole ollut hyviä tuloksia. Mutta jos halutaan hoitaa tätä asiaa
näin, niin tämä vain yleisesti kuntatalouteen.

18.49 Kristiina Salonen sd: Arvoisa puhemies! En missään nimessä kiistä sitä täällä esi-
tettyä tosiasiaa, että monessa kunnassa työllisyystilanne on kohentunut huomattavasti.

Mutta ongelma on juuri se, jonka edustaja Paatero täällä hyvin edellä kuvasi. Siitä huo-
limatta, että tilanne alueella, taloudellinen tilanne alueella kokonaisuudessaan on parantu-
nut, kunnan oma talous ei ole kokenut vastaavanlaista paranemista. Moni kunta joutui nos-
tamaan veroprosenttiaan ensi vuoden osalta. Esimerkiksi Raumalla pelkästään val-
tionosuusleikkaukset tarkoittivat yhtä veroprosenttia — pelkästään leikkaukset yhtä ve-
roprosenttia. Ja kun sitten ajatellaan, että samanaikaisesti väestö vielä kaupungissa vanhe-
nee, niin tämä yhtälö on vain mahdoton. Tietenkin myös tiedetään, että meillä on verojär-
jestelmä muutoksessa, työ murroksessa ja muutoksessa, jota myötä myöskin kunnat
joutuvat aivan uudella tavalla miettimään, miten jatkossa, mistä tulevat ne varat, joilla sit-
ten jatkossa järjestetään kuntalaisille tarvittavat palvelut.

Nämä ennakolliset säästöt, jotka siis on tehty kuntatalouteen etukäteen, vaikka kustan-
nukset edelleen ovat siellä kuntien kannettavina, tuntuvat kunnista tuplarangaistukselta,
väärältä teolta. On myöskin sanottava, että Kuntaliitto toivoo kuntatalouden kestävyyden
turvaamiseksi rahoitusjärjestelmän uudistamista ja on myös asettanut selkeät ikään kuin
vaateetkin eduskunnalle ja tulevalle hallitukselle: Kun tulee uusia tehtäviä, kun laajenne-
taan toimintaa, niin siihen pitää myöskin saada täysimääräinen valtionosuus. Myöskin ar-
vioiden tehtävämuutosten vaikutuksista kuntien talouteen tulee perustua realistisiin las-
kentaoletuksiin — eli juuri se, josta äsken omalla esimerkilläni kerroin — ja indeksikoro-
tukset on toteutettava täysimääräisesti.

Kyllä tämä kertoo sitä kuntien todellisuutta. Ei siis maalata vaaleanpunaisin silmälasein
kuntien taloutta, koska tilanne on valtaosassa muista kunnista aivan toisenlainen kuin mitä
se on Helsingissä.

18.52 Hannu Hoskonen kesk: Arvoisa rouva puhemies! Todellakin, Helsingissä kunta-
laisten keskimääräinen ansio on varmaan korkeampi kuin jossakin Utsjoella taikka Ilo-
mantsissa. Se on selvä asia, siitä ei tarvinne luentoa pitää. Iso syyhän siihen on se, kun itä-
suomalaisen kunnan asukkaista suuri osa eläkeläisiä, jotka saavat hyvin pientä eläkettä,
6



Pöytäkirjan asiakohta PTK 130/2018 vp
kun taas täällä jossakin Kauniaisissa asuu — otetaan se ääriesimerkki — korkeatuloisia,
hyväpalkkaisia ihmisiä. Totta kai siellä kuntaveron määrä on ihan merkittävästi suurempi,
turha meidän on siitä väitellä. 

Se, mikä iso juttu tässä asiassa on, on se, että kun olemme tässä talossa päättäneet mo-
nina vuosina ennen tätäkin eduskuntaa, että verotusta on kevennetty, niin pienituloisten ve-
rotusta ja heidän asemaansa ei valtionveroja keventämällä voida helpottaa yhtään, koska
pienituloiset eivät maksa valtionveroa senttiäkään, niin on menty muun muassa ansiotulo-
vähennyksen korottamisen tai jonkun muun keinon kautta kuntaveroja keventämään. Siel-
tähän se tulee, tämä efektiivinen veroprosentin määrä, mistä puhui edustaja Paatero, kor-
keasti arvostamani edustaja, Kuntaliitossakin ansioitunut henkilö, joka tietää nämä asiat
paljon paremmin kuin minä. Sieltähän nämä syyt johtuvat. En haluaisi tässä millään lailla
polemisoida, totean vain sen, että näin tässä on käynyt. 

Nyt meidän pitää pitää huoli siitä, että kun Suomi on päässyt vihdoin ja viimein tähän
eurooppalaisen kasvun kierteeseen, positiiviseen kierteeseen, mukaan, niin sitä kierrettä on
ylläpidettävä. Miten se pidetään? Meidän on pidettävä kustannuskilpailukykymme kun-
nossa. Kilpailukykysopimus tähän tähtäsi, ja siihen se pääsi. Me olimme noin 10 prosent-
tiyksikköä kilpailijamaitamme jäljessä, kun tämä hallitus aloitti. Ei kustannuskilpailuky-
ky, millä me yritämme pärjätä maailmanmarkkinoilla, tule meille taivaan mannana nis-
kaan, vaan meidän on itse se tehtävä. Aikanaan, kun euroon menimme, me valitsimme sen
tien, että meidän on itse tehtävä se sisäinen devalvaatio. Ennenhän d-pillereillä hommat
hoidettiin niin, että kun kustannukset nousivat, niin taas devalvoitiin, yksi tai kaksi tai kol-
me kertaa, — sitä mukaa kun kustannukset nousivat, niin rahan ulkoisella arvollahan sitä
pelattiin. Valuutta-arvoa vähennettiin ja saatiin taas vienti vetämään, mutta siinä sitten va-
litettavasti kärsivät ne, joilla oli vähiten markkoja taskussa. Ei tämä ole tässä salissa ole-
ville kenellekään outo ilmiö. Kannattaa muistaa nämä tosiasiat.

Ja nyt sitten yksi asia, arvoisa rouva puhemies, lopuksi: se, että kun me katsomme tä-
män kansakunnan talouden kehitystä, niin eiköhän meidän kannattaisi vihdoin ja viimein
— kun vihdoin ja viimein ollaan yhtä mieltä siitä, että biotalouden puolella on nyt päästy
valtavin harppauksin eteenpäin ja kasvua on joka puolella Suomessa — lopettaa niiden
hakkuurajoitusten ja muiden tällaisten tekeminen, ja yhdessä katsottaisiin eteenpäin ja hoi-
dettaisiin ilmastopolitiikkaa siinä samalla ja lopetettaisiin tämmöinen keinotekoinen jarru-
jen päälle lyöminen siellä, missä sitä metsää ja biotaloutta on, eli Suomen maaseutukun-
nissa, joita suurin osa Suomen kunnista muuten on. Toivoisin tämmöistä vähän avarakat-
seisempaa ajattelua tähän politiikkaan, kun se kuitenkin on koko maa Helsingistä Utsjoelle
asti sitä rakasta isänmaata.

Puhemies Paula Risikko: Sitten ministeri Vehviläinen, olkaa hyvä. Riittäisikö 3 minuut-
tia? 

18.55 Kunta- ja uudistusministeri Anu Vehviläinen: Kiitos, arvoisa puhemies! Ensin-
näkin haluan todeta, että tässä keskustelussa mentiin aika pitkälle jo näistä kriisikuntakri-
teereistä, mutta toki ymmärrän sen, että kunta-asioissa on monta eri puolta. 

Sitten haluaisin pari kommenttia sanoa:
Ensinnäkin kun täällä taisi edustaja Viljanen sanoa, että aihepiiri on kovin synkkä, ja

niin taisi sanoa myös edustaja Hoskonen, niin myös minä haluan korostaa sitä, että arvi-
ointimenettely ei tarkoita sitä, että aina olisi se pakkoliitos siellä sen arviointimenettelyn
7



Pöytäkirjan asiakohta PTK 130/2018 vp
päässä. Meillä on viime vuosilta esimerkkejä myös siitä, että arviointimenettelyn kautta
ko. kunta ja sitten valtiovalta ovat yhdessä löytäneet niitä hyviä keinoja ja se kunnan talous
on saatu kestävälle pohjalle. 

Itse haluan kyllä todeta, kun katsomme ensi vuodenkin budjettia, jossa edelleen on 1,6
miljardia euroa velanottoa, että ainakin minä sisäistän oman tehtäväni niin, että meidän on
pidettävä huolta, hyvää huolta, julkisesta taloudesta, olipa kysymys sitten valtiosta tai erit-
täin itsehallinnollisista kunnista. Eli hyvin vakaa kuntatalous, vakaa valtiontalous ja vakaa
tulevien maakuntien talous — se on meidän kaikkienkin vastuulla, että näin tulee olemaan.

Sitten tähän laajempaan kuntatalouskeskusteluun haluan todeta sen, että me emme ole
kyllä tällä vaalikaudella tehneet niin sanottuja tasoleikkauksia sinne kuntien valtionosuuk-
siin. Indeksit on jätetty korottamatta, niin kuin me kaikki tiedämme. Mutta sitten on ole-
massa myös mekanismeja, jotka eivät ole poliittisia päätöksiä, jotka valitettavasti heiken-
tävät myös ensi vuonna osan kuntien taloutta, ja yksi niistä on tämä valtion ja kuntien kus-
tannustenjaon tarkistus, johon edustaja Hoskonen viittasi.

 Sitten toinen asia, joka minua harmittaa äärimmäisen paljon, liittyy tähän verontilitys-
lakiin. Eli kun veroja tilitetään, niin osa kuuluu valtiolle, osa kuuluu kunnille, osa kuuluu
kirkoille ja osa sitten meille veronmaksajille, ja se lopullinen, tavallaan tieto siitä tulee jäl-
kikäteen. Ja nythän viime vuoden osalta on tilanne sellainen, että sekä pääomaverotuksen
myötä että myös näitten kikyyn liittyvien lomarahaleikkausten myötä monella ihmisellä oli
liian korkeat veroprosentit, ja nyt tiistaina moni sai sitten isot veronpalautukset. Ja tämä
yhteisvaikutus — kun olen seurannut kuntien budjettikäsittelyjä nyt tässä viimeisten viik-
kojen aikana — on tehnyt sen, että ne menetykset näyttävät aika tavalla suurilta. 

Mutta sitten yhteinen käsitys meillä varmasti on, että mikään ei ole sen tärkeämpää kuin
vakaa kuntatalous, ja sen takia ollaan asetettu myös tämä valtionosuusjärjestelmän esisel-
vitys, ja myös Kuntaliitto on siinä toivottavasti hyvin tiiviisti mukana, ja pystytään katso-
maan, minkälainen olisi se uusi kuntien valtionosuusjärjestelmä tämän sote-maakuntauu-
distuksen jälkeen. Se ei ole helppo työ, mutta siihen meidän on aivan välittömästi ryhdyt-
tävä.

Keskustelu päättyi.

Asia lähetettiin hallintovaliokuntaan.
8


