















































DEMD064.tmp.xml


Pöytäkirjan asiakohta PTK 143/2018 vp
Pöytäkirjan asiakohta 

PTK 143/2018 vp

Täysistunto

Torstai 17.1.2019 klo 15.59—18.39

2.2. Suullinen kysymys kielteisen turvapaikkapäätöksen saaneiden talteenotosta ( Leena 
Meri ps)

Suullinen kysymys SKT 227/2018 vp

Suullinen kyselytunti

Ensimmäinen varapuhemies Mauri Pekkarinen:  Arvoisat edustajat! Koska tästä ai-
heesta on tulossa useampikin kysymys, käytetään tähän nyt reippaasti aikaa, ehkä tuom-
moinen 40 minuuttia, tarvittaessa vähän enemmänkin.

Nyt edustaja Meri.

Keskustelu

16.11 Leena Meri ps: Arvoisa puhemies! Perussuomalaisille nämä seksuaalirikokset ei-
vät, ministeri Mykkänen, tulleet yllätyksenä. Nämä vireillä olevat lakihankkeet ovat ihan
oikeansuuntaisia mutta riittämättömiä ja valitettavasti rankasti myöhässä. Tänään julkais-
tiin kysely, jonka mukaan 91 prosenttia kansasta haluaa karkottaa ulkomaalaiset seksuaa-
lirikolliset, 68 prosenttia pitää Suomea nykyään turvattomampana tytöille ja naisille turva-
paikanhakijoiden takia, siis 68 prosenttia, Helsingissä peräti yli puolet seksuaalirikoksista
on ulkomaalaisten tekemiä — tänään luettua. Nämä tilastot, jotka ovat aivan järkyttävää lu-
ettavaa, korjataan vain tiukentamalla maahanmuuttopolitiikkaa, mitä teillä ei ole ollut riit-
tävästi halua tehdä. Olen tänään lähettänyt kutsun oppositiolle välikysymyksen tekemises-
tä sisäisestä turvallisuudesta, ja toivon, että vastaatte myöntävästi kutsuuni.

Mutta hallitukselta kysyn: aiotteko te viimein ottaa vähintään laittomasti maassa olevat
ja kielteisen turvapaikkapäätöksen saaneet säilöön suomalaisten turvallisuuden takaami-
seksi?

16.12 Sisäministeri Kai Mykkänen (vastauspuheenvuoro): Arvoisa puhemies! Edustaja
Meren mukaan hallitus on ollut hidas — hallitus, joka perussuomalaisten mukana ollessa
neuvotteli turvapaikkapoliittisen ohjelman, [Välihuutoja] sai kesästä 2015 lähtien vuodes-
sa voimaan seitsemän lakimuutosta, joilla turvapaikkajärjestelmää tiukennettiin ja hallitse-
maton maahanmuutto Suomeen tyrehtyi. Seitsemän lakia tuli voimaan vuodessa, siis syk-
syllä 2016 voimaan. Tämän jälkeen on tehty toinen mokoma pelkästään lakeja, 80 toimen-
pidettä. Ja kuten Meri viittasi, vuoden alussa onneksi voimaan tuli — kiitos eduskunnalle,
että syksyllä käsittelitte nopeasti karkotuksia — oleskeluluvan perumisen mahdollistava
laki, jolla nimenomaan törkeisiin rikoksiin syyllistyneitä voidaan karkottaa.

Mitä tulee kysymykseen uusista toimenpiteistä, olemme tiedottaneet, että valmistelem-
me toimia edelleen, käännämme kiviä, vaikka — kuten tässä todettiin — [Leena Meren vä-
lihuuto] perustuslain myötä, jonka Meri tuntee hyvin, meillä on hyvin karikkoinen ympä-
 Tarkistettu
4.0



Pöytäkirjan asiakohta PTK 143/2018 vp
ristö siinä, mitä kaikkea voidaan tehdä — tässä täytyy olla oikeudenmukainen. Käännäm-
me kiviä siinä, miten voimme hallita tilannetta entistä paremmin, ja sen osalta myös kysy-
mys siitä, että vaarantavien henkilöiden säilöönotto- ja kiinniottoperusteita tarkennetaan,
[Puhemies koputtaa] on meidän pöydällämme.

16.14 Leena Meri ps (vastauspuheenvuoro): Arvoisa puhemies! Elikkä sanoitte tuossa
lopussa, että teillä on jotain jo pöydällä, että tiukennatte näitä. Onko sieltä tulossa nyt sel-
keästi ohjeistusta ja säädöksiä siitä, että laittomasti maassa olevia ja kielteisen turvapaik-
kapäätöksen saaneita otetaan säilöön? Tähän haluan selkeän vastauksen. Puhuitte aika laa-
jasti muusta.

Ja mitä tulee tähän turvapaikkapoliittiseen ohjelmaan, niin nimenomaan se eteni aika
hyvään malliin silloin, kun perussuomalaiset olivat hallituksessa, mutta meidäthän heitet-
tiin ulos, koska me vaadimme sen loppuunsaattamista [Välihuuto] — jos te hyvin muistat-
te tämän asian. Että pysytään kuitenkin faktoissa. [Ritva Elomaa: Arvopohja!]

Te puhutte perustuslaista ja oikeudenmukaisuudesta. Miten te voitte käyttää sanaa ”oi-
keudenmukaisuus” tässä keskustelussa, kun kansalaiset tätä katsovat? Mikä on oikeuden-
mukaista suomalaisten turvallisuuden kannalta? Jos me kuuntelemme kansaa ja jos kuun-
neltiin nämä äskeiset prosentit siitä, mitä kansa haluaa, niin kyllä siinä on vähän miettimis-
tä hei. Ja nyt minä kysyn uudestaan: tuleeko sieltä säilöönottoon kiristyksiä? Turun terro-
rismiteon jälkeen tätä [Puhemies koputtaa] lupailtiin. Mitään ei ole kuulunut. Nyt vastaus
[Puhemies koputtaa] siihen kysymykseen.

16.15 Sisäministeri Kai Mykkänen (vastauspuheenvuoro): Arvoisa puhemies! Kyllä tu-
lee säilöönoton ja kiinnioton säännösten tarkennuksia, joilla pystytään puuttumaan parem-
min ongelmaan. Kysyn kyllä täällä myös, onko joku eri mieltä. Siis jos kaikki kielteisen
päätöksen saaneet otettaisiin säilöön — 200 euroa päivä, 10 000 henkilöä tällä hetkellä
suunnilleen — se olisi 365 miljoonaa euroa vuodessa. [Välihuutoja] Jos tällä rahalla voisin
estää seksuaalirikoksia, tekisin sitä huomattavasti tehokkaammin [Leena Meri: Tehkää!]
kuin ottamalla säilöön henkilöitä, joista yli 90 prosenttia ei ole vaara suomalaisille tytöille,
lapsille, aikuisille. [Välihuutoja — Paavo Arhinmäki: Poliisi vastustaa sitä säilöönottoa!]

Ja mitä tulee oikeudenmukaisuuteen, niin meidän tulee aidosti tehdä toimia, jotka koh-
distuvat erityisesti ulkomaalaisiin, koska meillä on tietty segmentti ulkomaalaisia, jotka
ovat täällä ilman oleskelulupaa tai syyllistyvät rikoksiin. Heistä pitää päästä eroon. Tässä
on yhteinen tahtotila, ja niitä toimia viedään eteenpäin ja on viety tähänkin asti. Mutta sa-
malla olisi väärin leimata tuhannet ulkomaalaiset ihonvärin perusteella, ikään kuin päästä
heistä eroon, vaikka he toimivat täysin moitteettomasti ja ovat osaltaan myös tämän trage-
dian... [Leena Meren välihuuto] — Minä puhuin [Puhemies koputtaa] tässä kohtaa oikeu-
denmukaisuudesta, joka sisältyy perustuslakiimme, mutta ilmeisesti teillä on eri käsitys
asiasta.

Kysymyksen käsittely päättyi.
2


