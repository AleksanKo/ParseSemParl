















































DEM68EC.tmpSave.xml


Pöytäkirjan asiakohta PTK 16/2016 vp
Pöytäkirjan asiakohta 

PTK 16/2016 vp

Täysistunto

Tiistai 1.3.2016 klo 13.59—20.51

6. Hallituksen esitys eduskunnalle tartuntatautilaiksi ja eräiksi siihen liittyviksi laeiksi
Hallituksen esitys HE 13/2016 vp

Lähetekeskustelu

Puhemies Maria Lohela: Lähetekeskustelua varten esitellään päiväjärjestyksen 6. asia.
Puhemiesneuvosto ehdottaa, että asia lähetetään sosiaali- ja terveysvaliokuntaan, jolle pe-
rustuslakivaliokunnan on annettava lausunto.

Keskustelu

17.51 Ben Zyskowicz kok: Arvoisa rouva puhemies! Arvoisat kansanedustajat! Viime
vaalikauden lopulla eduskunnassa oli käsittelyssä hallituksen esitys, jonka mukaan laitto-
masti maassamme oleville ulkomaalaisille tulisi taata muukin kuin kiireellinen hoito. On-
neksi — ja kiitos silloisen edustaja Kari Rajamäen — tämä hallituksen esitys jäi säätämät-
tä laiksi. Olisihan se ristiriitaista, että kun koko muu yhteiskunta pyrkii siihen, että ne, jot-
ka ovat laittomasti Suomessa, poistuisivat Suomesta mahdollisimman pian omiin kotimai-
hinsa tai lähtömaihinsa, niin samanaikaisesti laajentamalla heidän terveyspalvelujaan me
loisimme heille vetotekijöitä, jotka nimenomaan pitäisivät heidät laittomasti maassamme.

Nyt esillä olevassa hallituksen esityksessä tartuntatautilaiksi on ilmeisesti osin kyse
myös samantapaisesta problematiikasta. Kun en ole tuota yli satasivuista esitystä itse luke-
nut, turvaudun tässä saatepuheenvuorossani sosiaali- ja terveysvaliokunnalle parempiin
asiantuntijoihin eli yhteen asiantuntijalääkäriin, joka on ollut tässä tartuntatautilakityöryh-
mässä jäsenenä, ja myös edellä mainittuun edustaja Rajamäkeen. Sanon, että tämä kysy-
myksenasettelu on entistä ajankohtaisempi, sillä viime vuonna maahamme saapuneiden
kymmenientuhansien turvapaikanhakijoiden joukosta merkittävä osa tulee saamaan kiel-
teisen päätöksen ja näistä taas osa ei tule poistumaan vapaaehtoisesti Suomesta vaan tulee
jäämään laittomasti maahan. Tällöin voidaan puhua todennäköisesti jopa tuhansista ihmi-
sistä.

Tämä asiantuntijalääkäri tartuntatautilakityöryhmästä kirjoittaa, että tähän esitykseen
on tullut monia parannuksia aiemmin esillä olleisiin versioihin verrattuna, mutta ydinky-
symys on se, että kun aikaisemmin puhuttiin kunnan alueella oleskelevista, joka olisi kiis-
tatta pitänyt sisällään myös laittomasti maassamme olevat, niin nyt puhutaan kunnan väes-
töstä, joka hänen mukaansa, ottaen huomioon myös perusteluissa olleita kohtia, jättää epä-
selväksi sen, ovatko myös laittomasti maassamme olevat tämän lain piirissä. Hän kirjoittaa
näin:

"Lakiin on tehty matkan varrella toivottuja muutoksia, kuten on poistettu sanat ’kunnan
alueella oleskelevat’ eli laittomasti maassa olevat paperittomat. Lakiesityksessä on kuiten-
kin edelleen heikkoja, tulkinnanvaraisia kohtia, joissa mahdollistuu uutena velvoitteena
 Tarkistettu
4.1



Pöytäkirjan asiakohta PTK 16/2016 vp
laittomasti maassa olevien henkilöiden kalliiden, valvottavien tartuntatautien, kuten hiv ja
hepatiitit, elinikäinen hoito. Tällaista velvoitetta ei voimassa olevassa tartuntalaissa ole,
eikä tällaista velvoitetta ole myöskään EU-tasolla." Edelleen hän kirjoittaa: "Oleellinen ky-
symys on siis se, että uudessa lakiesityksessä ei selkeästi sanota, ketä laki koskee, kun pu-
hutaan kunnan väestöstä." Hän kirjoittaa: "Laissa on säädetty ilmaisu ’kunnan väestö’,
joka nyt tässä yhteydessä sisältää edelleen myös paperittomat, vertaa esimerkiksi 9 §.
Väestöllä perinteisesti suomen kielessä ymmärretään tietyllä maantieteellisellä alueella
elävää ihmispopulaatiota. Tähän voidaan tulkita kuuluvaksi myös paperittomat."

Ja sitten tästä reaalisesta tilanteesta hän kirjoittaa seuraavaa: "Huomioiden nykytilanne,
jossa laittoman maahantulon vetovoimatekijöitä halutaan poistaa, uusi laki tarjoaa vetovoi-
matekijän erityisesti Venäjältä laittomasti maahamme tulolle. Lähialueillamme, kuten Ve-
näjällä Pietarissa, on hiv-positiivisia henkilöitä 50 000, joista vain 10 000 saa hiv-lääke-
hoitoa. Siten 40 000 hiv-potilasta on hoidotta. Pietarin hiv-positiivisilla todetaan lisäänty-
västi uusia tuberkuloositapauksia, noin 300/vuosi. Näistä uusista tapauksista joka neljäs on
vastustuskykyistä MDR-tuberkuloosia ja joka viides erittäin vastustuskykyistä XDR-tu-
berkuloosia. Jos pienikin osa, vaikka vain 5 prosenttia, Pietarin hiv-positiivisista hakeutui-
si uuden lain voimaantulon jälkeen hoitoon Suomeen, näiden 2 500:n ilman kotikuntaoi-
keutta olevan potilaan aiheuttamat vuosittaiset hivin hoitokustannukset olisivat 5 miljoo-
naa euroa." Ja niin edelleen.

Arvoisa rouva puhemies! Ajanpuutteen vuoksi entisen edustaja Rajamäen argumentteja
en tässä nyt ehdi referoimaan, mutta viittaan hänen blogiinsa Uudessa Suomessa 28. päivä
viime kuuta, jossa hän nimenomaan on sitä mieltä, että on varmistettava, että eduskunnalle
esitettävä tartuntatautilaki ei salli uutena elinikäisen hiv-hoidon aloittamista kaikille Suo-
meen tuleville ja täällä oleskeleville turisteille ja laittomasti maassa oleville, kunhan hoi-
toa harkitseva asiantuntija vain niin päättää.

Eli kaiken kaikkiaan me emme tarvitse Suomessa uusia vetovoimaisia tekijöitä laitto-
malle maahantulolle tai laittomalle maahan jäämiselle. Me emme tarvitse sellaista hoidon
laajentamista, joka merkitsisi sitä, että täällä laittomasti olevat ulkomaalaiset entistä hana-
kammin pyrkivät jäämään laittomasti maahan. Minä vetoan nyt sosiaali- ja terveysvalio-
kuntaan, että te selkiytätte sen, että kun tässä laissa puhutaan kunnan väestöstä, niin ei to-
dellakaan tarkoiteta kunnassa laittomasti olevia ihmisiä. Se on eri asia, että jokaiselle Suo-
messa kuuluu kiireellinen hoito, ja näin on tälläkin hetkellä, ja näin on tietysti jatkossakin.
Jos meillä on vaikka aids-potilas ja vaikka hän on laittomasti maassa, niin jos hän on kii-
reellisen hoidon tarpeessa tai jos hän on täysin hoidosta riippumatta kuolemansairaana,
niin totta kai hänelle annetaan se hoito, mikä hänelle kuuluu.

17.59 Juho Eerola ps: Arvoisa rouva puhemies! Viime vaalikaudella tosiaan sosialide-
mokraattinen sosiaali- ja terveysministeri Susanna Huovinen esitteli täällä täysistuntosalis-
sa lakiehdotusta, joka olisi mahdollistanut paperittomien eli laittomasti maassa olevien ul-
komaalaisten maksuttoman terveydenhuollon. Silloin juuri minua ennen puhunut edustaja
Zyskowicz totesi asiasta seuraavin sanankääntein: "Pitkään aikaan en ole yhtä hölmöä tääl-
lä kuullut. Tässä säädetään oma erillinen lakinsa niille, jotka ovat laittomasti Suomessa.
Niille, jotka ovat laittomasti Suomessa, pitää antaa matkalippu kotimaahansa."

Aihetta huoleen siis oli. Mutta on annettava tunnustusta eduskunnalle, joka ei lakiehdo-
tusta hyväksynyt, ja etenkin edustaja Rajamäelle, joka ehdotti viime hetkellä asian pöydäl-
lepanoa, sekä niille lukuisille edustajille, jotka sitten kannattivat tätä Rajamäen ehdotusta.
2



Pöytäkirjan asiakohta PTK 16/2016 vp
Tämän vaalikauden hallituksen ohjelmassa ei lue mitään siitä, että laittomasti maassa ole-
ville pitäisi järjestää maksutonta terveydenhoitoa, ja tämän pitää olla myös tämän lainsää-
dännön henki.

Arvoisa puhemies! Kun käsittelemme tartuntatauteja ja niiden hoitoa, minua huolestut-
taa Venäjän suuri tuberkuloosimäärä, johon myös edustaja Zyskowicz tuossa viittasi. Ve-
näjällä on tehty tutkimus, jonka mukaan lääkkeille vastustuskykyisistä tuberkuloosibaktee-
reista on tulossa yhä vaarallisempia. Bakteerin mutaatiot tekevät siitä entistä helpommin
tarttuvan. Lisäksi Venäjän valtiollisen aids-tutkimuskeskuksen johtajan mukaan ainakin
kaksi miljoonaa venäläistä saattaa saada hiv-tartunnan seuraavan viiden vuoden aikana.
Viime vuoteen mennessä oli rekisteröity jo miljoona hiv-tartuntaa. Suurin riskiryhmä ovat
25—35-vuotiaat. THL:n asiantuntija totesi jo viime vuonna tilanteen näyttävän huonolta,
eikä se ole paranemassa millään tavalla.

Tuberkuloosi- ja hiv-tartuntojen uhka tulee idästä. Jo nyt itärajan takaa tulleiden turva-
paikanhakijoiden määrä on kasvanut, ja myös hiv-positiivisia turvapaikanhakijoita on
maahan tullut. Nyt jos koskaan pitää varmistaa, ettei lakiin tule sellaista kiertotietä, joka te-
kisi Suomesta hiv-parantolan. Lain henki on tartuntatautien estäminen eikä esimerkiksi
hiv-tartunnan saaneiden turvapaikanhakijoiden ja laittomien siirtolaisten hoidon aloittami-
nen. Siihen tämän lain pitää pyrkiä.

Tämä hiv-positiivisuus ei saa olla peruste oleskeluluvan saamiselle eikä este käännytyk-
selle. Muuten luomme jälleen porsaanreiän, joka mahdollistaa sen, että miljoonat taudista
kärsivät hakeutuvat nimenomaisesti Suomeen, joka sinisilmäisyydessään hoidon sitten
kustantaa. Meidän pitää varmistaa, että lainsäädäntömme on valmiina sellaista tilannetta
varten, että itärajalta alkaa yhtäkkiä liikkua tuhansittain siirtolaisia kohti Suomea, ja samal-
la huolehtia, että tulijat tulevat niin sanotusti puhtaat jauhot pussissa ilman tartuntaa taka-
taskussa.

Korostan, että oleskeluluvan saaneen, siis laillisen maahanmuuttajan, kuuluukin saada
hoitoa maassamme. Mutta meidän ei pidä lähteä sille tielle, että hoidamme myös laittomat
siirtolaiset — henkilöt, joilla ei ole edellytyksiä oleskelulupaan Suomessa ja jotka tulevat
Suomeen vain hakemaan maksutonta hoitoa.

Arvoisa rouva puhemies! Lainsäädännössä pitää kiinnittää huomiota, oikein erityistä
huomiota, siihen, ettei hoidon antamista harkitseva asiantuntija voi määrittää hoidon aloit-
tamista turisteille ja laittomasti maassa oleville. Samaan aikaan, kun vanhusväestömme
joutuu maksamaan yhä enemmän omista lääkkeistään, ei ole millään tavalla perusteltua
luoda rinnakkaisjärjestelmää, joka antaa maksutonta hoitoa muualta tuleville.

Kiinnitin tässä esityksessä huomiota näihin tulkinnanvaraisiin kirjauksiin, joihin myös
tosiaan edustaja Zyskowicz viittasi, ja vaadin, että tämä asia tarkennetaan ja korjataan va-
liokunnan jatkokäsittelyssä.

18.04 Hannakaisa Heikkinen kesk: Arvoisa rouva puhemies! Jos vaihteeksi puhuttai-
siin vähän enemmän tästä hallituksen esityksestä tartuntatautilaiksi, joka on tulossa edus-
kunnan käsittelyyn.

Tämän tartuntatautilain tavoite on tartuntatautien ja niiden leviämisen ehkäisy. Tässä
laissa ehdotetaan säädettäväksi ehkäisevistä toimista ja palveluista tämän tavoitteen saa-
vuttamiseksi. Tartuntatautien torjunnan haasteitahan ovat hoitoon liittyvät infektiot ja
lääkkeille erittäin vastustuskykyiset mikrobit. Niiden torjumiseksi annettaisiin velvoitteita
kaikille terveydenhuollon toimintayksiköille ja myös sosiaalihuollon toimintayksiköille.
3



Pöytäkirjan asiakohta PTK 16/2016 vp
Kunta vastaisi edelleen oman alueensa tartuntatautien torjunnasta ja muun muassa
terveystarkastuksen järjestämisestä, samoin kuin nyt voimassa olevassa laissa. Sairaanhoi-
topiirin kuntayhtymän tehtävänä olisi tukea kuntaa asiantuntemuksellaan tautien diagnos-
tiikassa, torjunnassa ja epidemioiden selvittämisessä. Terveyden ja hyvinvoinnin laitoksen
asema torjuntatyön valtakunnallisena asiantuntijalaitoksena vahvistuisi.

Tartuntatautien torjuntaa vaikeuttavat ja terveydenhuollon kustannuksia lisäävät hoi-
toon liittyvät infektiot ja lääkkeille erittäin vastustuskykyiset mikrobit. Niiden torjumisek-
si täsmennettäisiin työnjakoa ja velvoitteita terveydenhuollon ja sosiaalihuollon toiminta-
yksiköille. Tavoitteeseen päästäisiin ilman lisäkustannuksia muuttamalla toimintatapoja.
Tavoitteena on siis ilman lisäkustannuksia ja toimintatapoja muuttamalla parempaa infek-
tioiden torjuntaa. Tästä voisimme iloita syntyvien säästöjen muodossa. Tavoitteena on vä-
hemmän sairaalapäiviä ja vähemmän työstä poissaoloja.

Arvoisa rouva puhemies! Tämä laki velvoittaisi kaikki hallinnon tasot varautumaan
poikkeukselliseen epidemiaan, kuten pandemiaan. Tällaisia tilanteita johtaisi edelleen so-
siaali- ja terveysministeriö. Valtioneuvoston asetuksella voitaisiin antaa oikeus rokotuk-
siin myös terveydenhuollon ja sosiaalihuollon toimintayksiköille sekä työterveyshuollolle.

Tähän uudistukseen liittyy sairausvakuutuslakia yksinkertaistava muutos. Jos henkilö
joutuisi olemaan poissa töistä esimerkiksi karanteenin tai eristyksen vuoksi, ansionmene-
tystä korvattaisiin vastedes vain yhdellä etuudella, tartuntatautipäivärahalla. Se kattaisi ny-
kyisen päivärahan ja ansionmenetyskorvauksen. Tämä uudistettu lakihan korvaisi siis
vuonna 86 annetun ja sen jälkeen monta monta kertaa päivitetyn tartuntatautilain.

Arvoisa rouva puhemies! Minä ymmärrän, että tässäkin yhteydessä on paljon mediasek-
sikkäämpää puhua maahanmuutosta ja siihen liittyvistä uhkista. Nämä asiat ovat varmasti
ihan relevantteja, mutta tämmöisten turhien ja ylikorostuneitten uhkakuvien maalailu ei
minun mielestäni kokonaistilannetta Suomessa paranna.

Ben Zyskowicz toi puheenvuorossaan, kuten jossakin yhteisessä täysistunnossa myös
syysistuntokaudella, esiin tämän maksuttoman terveydenhuollon houkuttavuustekijän suh-
teessa Pietariin tai yleensäkin, ainakin silloin puhuitte Venäjän monista sairaista ihmisistä,
nyt toitte esille Pietarin kymmenettuhannet hiv-potilaat. Toistan kysymykseni, minkä syk-
sylläkin kysyin: Kun Helsinki tarjoaa jo nyt maksuttoman terveydenhuollon paperittomil-
le, niin missä ne hiv-potilaat viipyvät? Missä ovat nämä kansanryntäykset tänne?

Arvoisa rouva puhemies! Jokaiselle kuuluu kiireellinen hoito jo nyt, myös paperittomil-
le ihmisille. Ja haluan tässäkin yhteydessä korostaa sitä, että ennaltaehkäisty sairaus on hal-
vin sairaus, ja mitä varhemmin puututaan myös paperittomien terveysongelmiin, sitä hal-
vempaa se suomalaisille on — Suomen kansantaloudelle, kansanterveydelle, yleiselle tur-
vallisuudelle, väestölle. On edullista puuttua terveysongelmiin aina mahdollisimman var-
haisessa vaiheessa, koska joka tapauksessa, jos se kiireellinen hoito on edessä, se on kal-
liimpaa, olipa kyse kantasuomalaisesta, maahanmuuttajasta tai täällä laittomasti oleskele-
vasta.

18.09 Leena Meri ps: Arvoisa puhemies! Tuossa edustaja Heikkinen sanoi, että puhuttai-
siin nyt tästä lakiesityksestä ja on kauhean seksikästä puhua maahanmuutosta. Mutta maa-
hanmuutto on aika akuutti asia, ja mielestäni me puhuimme tästä hallituksen esityksestä
täällä edellisissäkin puheenvuoroissa, mutta ymmärrän toki edustaja Heikkisenkin näkö-
kulmia. Itse kuitenkin ajattelen niin, että meidän on aina hyvä täällä eduskunnassa ymmär-
tää, mitä me säädämme, elikkä jos siinä samalla sitten pujahtaa joku tämmöinen laittomas-
4



Pöytäkirjan asiakohta PTK 16/2016 vp
ti maassa olevien terveydenhoito, niin onhan se hyvä sitten, ettei tarvitse vastata, että hup-
sistakeikkaa, me emme huomanneet sitä, se se vasta noloa on.

Ilmeisesti tämä kuitenkin kumpuaa siitä, kun minuunkin on ollut yhteydessä tämä hen-
kilö, joka on kuulunut tähän ryhmään, ja olen saanut, ainakin vaikutti siltä, samantyyppi-
sen sähköpostin kuin edustaja Zyskowicz. Minusta siellä oli kyllä hyviä näkökohtia, erityi-
sesti juuri tämä, että emme avaisi porttia vahingossa sitten ilman tarkoitusta laittomasti
maassa oleskeleville henkilöille. Tuon tässä esille sen, mitä tuossa Zyskowicz ei mielestä-
ni puheenvuorossaan todennut, mitä tässä tämä asiantuntijalääkäri toi huolenaan: näkökul-
mana oli vielä se, että pääosa eli neljä viidesosaa EU-maista tarjoaa hiv-hoitoja ainoastaan
kansalaisilleen. Toki tietysti akuuttia hoitoa annetaan kaikille, mutta me olemme täällä
koko päivän puhuneet lisätalousarviosta, olemme puhuneet sosiaali- ja terveydenhuollos-
ta, rahojen riittävyydestä, kilpailukyvystä ja monesta talouden ongelmasta, ja kyllä mei-
dän täytyy voida olla huolissaan meidän taloudesta ja meidän rahojen riittävyydestä, ettei,
kuten edustaja Eerola sanoi, tästä tule sitten mikään hiv-parantola — oliko tämä sana. En
ole tutkinut nyt tätä Helsingin tilannetta, onko sinne tullut ihmisiä, mutta jos Helsingin
kaupunki on näin päättänyt, niin toivottavasti Helsingillä on sitten rahaa, jos tämä muut-
tuu. Mutta minä luulen, että silloin kun se on kunnan oma päätös, niin se päätöksenteko
menee pikkusen jouhevammin, jos he sitten päättäisivät sen lakkauttaa, mutta se voi olla
sitten jo vähän vaikeampaa, jos on tämmöisen portin avannut.

Mutta itsekin toivon, että sosiaali- ja terveysvaliokunta tosiaan tarkistaa nyt tämän, onko
tässä nyt aidosti näin, niin kuin meille on esitetty, ettei tässä ole jotakin tämmöistä
terveyshoitoporttia avattu — se ei ole tarkoitus — että täsmentää sitä ja katsoo todellakin,
onko tämä asiantuntijalääkärin näkemys selkeä. Uskoisin, että hänellä on tästä hyvä tieto,
koska hän on tämän ryhmän jäsenenä kuitenkin ollut.

Sitten vielä yhteen asiaan haluaisin kiinnittää huomiota. Täällä hallituksen esityksessä
47 §:ssä on tämä pakollinen rokotus. Minustakin on oikein hyvä, että meidän kansa on ter-
vettä, ja itsekin olen paljon rokotuksia saanut ja toivon, että ne estävät minua saamasta eri
sairauksia, jotka tulevat kalliiksi. Mutta näissä pitää muistaa sitten aina huolehtia, että se on
varsin hyvin testattu rokote, elikkä tässäkin valiokunnalle terveiset, että katsotte ja kuulet-
te asiantuntijoita siitä, mitä rokotetta voidaan väkisin pakottaa ottamaan. Itselleni tulee
mieleen tämä sikainfluenssa ja siitä johtunut narkolepsia. En ainakaan itse halua, että mi-
nuun pistetään sellaista rokotetta väkisin, joka ei ole sitten riittävästi testattu. Ymmärsin,
että tämä lääke oli silloin tullut markkinoille aika kiireellisellä aikataululla, ja tämä on tie-
tysti semmoinen asia, että ei meihin nyt saa pistää väkisin sitten ihan mitä vain. Tämä on
kanssa semmoinen asia, että aina kun näitä tämmöisiä pakkotoimenpiteitä tehdään, niin sii-
nä on kuitenkin itsemääräämisoikeuskuvio mukana. Tätä toivon myös valiokunnalta.

18.13 Mika Kari sd: Arvoisa rouva puhemies! Enää tässä salissa ei ole edustaja Kari Ra-
jamäkeä, mutta edustaja Mika Kari on, Kari kuin Kari.

Mutta vakavasti ottaen: edustaja Zyskowiczin puheenvuoron sisältöön. Jaan hyvin pal-
jon niitä samoja näkemyksiä, että me emme tekisi ikään kuin odottamatonta lainmuutosta
tietämättämme niitä tosiasiallisia vaikutuksia, joita tähän noin 100 sivun pumakaan sisäl-
tyy. Siltä osin asiantuntijalääkäreiden lausuntoja täytyy kuunnella herkällä korvalla. Täy-
tyy kuunnella herkällä korvalla niitä asiantuntijoita, jotka antavat arvion siitä, mihin johtaa
mahdollinen lain uudistaminen näillä aloilla ja näillä asioilla, koska sellaista tilannetta tus-
5



Pöytäkirjan asiakohta PTK 16/2016 vp
kin kukaan meistä haluaa, että synnytämme sellaista lainsäädäntöä, jonka sisältöä itse
emme tunne.

Mutta edustaja Eerola tuossa mainitsi, jos oikein kuulin ja käsitin, että ei tarjottaisi mi-
tään terveydenhuoltoa ihmisille, jotka Suomen rajojen sisällä sairastavat tauteja, olivat ne
sitten tarttuvia tai eivät. Tästä olen kyllä täysin toista mieltä, ja niin kuin edustaja Zysko-
wiczkin sanoi, akuutti ja kiireellinen hoito tulee Suomessa taata ihmisille. Se on ihan koko
kansanterveyden näkökulmasta tärkeää. Tärkeitä ovat tietenkin myös inhimillisyys ja ih-
misoikeudet, joiden osalta myös terveydenhuoltojärjestelmää täytyy arvioida.

Mutta edelleenkin ehkä eniten perään tässä sitä, mihin edustaja Zyskowiczkin viittasi,
näitä vetovoimatekijöitä. Kaikkien vetotekijöiden, joita Suomi ulospäin signaloi, täytyy
olla samassa suhteessa keskenään.

18.15 Juho Eerola ps (vastauspuheenvuoro): Arvoisa rouva puhemies! En kyllä mielestä-
ni sanonut mitään tuohon suuntaan, mitä edustaja Kari väitti tai epäili minun sanoneen. Mi-
nulla on tässä tämä minun puheeni paperilla, vaikka sitä aika vapaasti yleensä aina refe-
roin, mutta suunnilleen tällä linjalla mennään, ja näin sanoin tästä asiasta: "Korostan, että
oleskeluluvan saaneen, siis laillisen maahanmuuttajan, kuuluukin saada hoitoa maassam-
me."

18.16 Ben Zyskowicz kok: Arvoisa rouva puhemies! Arvostan edustaja Heikkisen pu-
heenvuoroa ja niitä argumentteja tältäkin osin. Voi olla, että ne kauhukuvat — jos näin saa
sanoa — mitä jotkut asiantuntijat mahdollisista seuraamuksista maalailevat siitä, jos teem-
me tässä yhteydessä virheitä, ovat liioiteltuja. Mutta pari vasta-argumenttia.

Ensinnäkin, edustaja Heikkinen, sanoitte: mitä varhemmin puutumme näiden laittomas-
ti maassamme olevien sairauksiin, sitä halvempaa ja sitä turvallisempaa se maallemme on.
Edustaja Heikkinen, mitä vahvemmin toimimme niin, että nämä laittomasti maassamme
olevat lähtevät täältä maastamme pois, sitä halvempaa ja turvallisempaa se veronmaksajil-
lemme on. Mitä enemmän annamme heille erilaisia palveluita, esimerkiksi muutakin kuin
kiireellistä terveydenhoitoa, sitä varmemmin he myös tänne jäävät.

Sitten kysyitte, missä ne pietarilaiset nyt sitten Helsingissä ovat. Puhutaan sitten vaikka
maahanmuutosta. Ei tässä nyt erityiselle mediaseksikkyydelle ole ymmärtääkseni tarvetta.
Meille tuli tuhansia, ellei kymmeniätuhansia, irakilaisia turvapaikanhakijoita viime syksy-
nä. (Hannakaisa Heikkinen: Pietarista?) Jos me olisimme aikaisemmin Suomessa säätä-
neet meidän perheenyhdistämissäädökset ja meidän irakilaisten turvapaikansaantimahdol-
lisuutta koskevat säädökset samalle tasolle kuin ne olivat eräissä muissa Euroopan maissa,
niin tätä vyöryä emme olisi nähneet. Tällä haluan, edustaja Heikkinen, sanoa sen, että kun
viidakkorumpu tai some levittää jonkin tiedon — oikean tai väärän, tässä tapauksessa osin
oikean, osin väärän — niin jos se vyöry lähtee siinä vaiheessa liikkeelle, se voi olla yllät-
tävän kova ja yllättävän nopea.

Kun on kysytty — silloin kun viime vaalikaudella käsiteltiin tätä laittomasti maassa ole-
vien terveydenhuoltoa — että kuvittelenko minä, että joku tulee toiselta puolelta maailmaa
Suomeen vain sen vuoksi, että hän saisi täällä maksutonta hoitoa, niin en minä sitä kuvit-
tele. Mutta kuvittelenko mahdolliseksi, että joku henkilö Pietarista kolmen tunnin junamat-
kan päästä tulee Suomeen ja viisumin mentyä umpeen jää Suomeen saadakseen Suomesta
hoitoa, johon hänellä ei ole varaa tai mahdollisuuksia Pietarissa — kyllä kuvittelen, että se
on täysin mahdollista. Ja sen jälkeen, kun muutama tapaus olisi ollut ja se tieto leviää, niin
6



Pöytäkirjan asiakohta PTK 16/2016 vp
kyllä kuvittelen, että on täysin mahdollista, että niitä tapauksia hyvin pian onkin paljon
enemmän. Eli näissä asioissa on mielestäni hyvä olla lämmin sydän, mutta ei kuitenkaan
saa olla sinisiä silmiä.

Mistä johtuu sitten tämä epäluuloisuus sitä kohtaan, että tällä esityksellä saattaisi olla
tällaisia vaikutuksia, vaikka sieltä poistettiin se "kunnan alueella oleskeleva" ja puhutaan
kunnan väestöstä? Olen itse ollut STM:n järjestämässä seminaarissa, jossa puffattiin tätä
viime vaalikaudella tulossa ollutta esitystä. Ja olen nähnyt sen aktivismin, jota THL:n pii-
rissä ja STM:n piirissä monet toimijat harrastavat tämän asian tiimoilla saadakseen Suo-
messa myös laittomasti maassa oleville suomalaisille, anteeksi, ulkomaalaisille — on niin
flunssa, että vähän sekoilee tavallista enemmän — muutakin kuin kiireellistä hoitoa. Että
kyllä minä suhtaudun vähän epäluuloisesti näihin virkamiehiin STM:ssä ja THL:ssä, jotka
aikaisemminkin ovat tätä laittomasti maassa olevien terveyspalvelujen laajentamista olleet
ajamassa.

Kun nyt on sanottu — täälläkin sosiaali- ja terveysvaliokunnan eräs jäsen sanoi — että ei
pitäisi olla tässä suhteessa mitään epäselvyyttä, niin toistan sen, mitä edellisessä puheen-
vuorossani sanoin: toivon, että sosiaali- ja terveysvaliokunta, johon edustaja Heikkinen
ehkä kuuluu, en tiedä, selvittää ja selkeyttää tämän asian niin, että on täysin selvää, että
tämä laajempi mahdollisuus hoitoon ei koske laittomasti Suomessa olevia ihmisiä.

18.21 Krista Mikkonen vihr: Arvoisa rouva puhemies! Mielestäni tässä on nyt ehkä vä-
hän turhankin paljon pelottelua ollut ilmassa liittyen siihen, mitä tämä tartuntalakiesitys-
muutos nyt sitten aiheuttaisi.

Kiitän edustaja Heikkistä siitä, että hän käsitteli tätä asiaa hyvin järkevällä tavalla ja
mielestäni myös sillä tavalla, mitä tässä lakiesityksen taustassa kerrotaan, että esimerkiksi
tuberkuloosipotilaita meillä on viime vuosien aikana ollut 0—3 sellaista, joilla ei ole täällä
kotikuntaa. Vaikka nyt maahantulijoiden määrät ovat lisääntyneet, niin kuitenkin vaikka
ne ovat kymmenkertaistuneetkin, niin tässä päästään hyvin pieniin määriin. Ja jos mieti-
tään, että tähän hoitoon on mennyt noin 50 000 euroa yhteensä ja mitä sillä on voitu estää
— se, että tuberkuloosi ei ole tarttunut eikä se meillä täällä yleisesti ole — niin se on kyllä
aika pieni kustannus siitä.

Ymmärrän kyllä tämän halun maalata piruja seinille, mutta uskon kyllä siihen, että so-
siaali- ja terveysvaliokunnassa kuunnellaan laajasti asiantuntijoita ja myös mietitään sitä,
mitä se tarkoittaa, jos me vaarannamme tämän meidän aika hyvän tilanteen Suomessa sii-
nä suhteessa, että meillä aika vähän kaiken kaikkiaan tartuntatauteja on, koska me olemme
aina kyenneet nopeasti niihin tarttumaan. Tämän täytyy olla mahdollista jatkossakin riip-
pumatta siitä, kuka sitä tautia täällä kantaa.

18.22 Ben Zyskowicz kok (vastauspuheenvuoro): Arvoisa rouva puhemies! Ihan kor-
jauksena edelliseen puheenvuoroon: Nykyisessä lainsäädännössämme tuberkuloosi on jo
eri asemassa, ja juuri tämän siihen liittyvän leviämisvaaran vuoksi sitä jo nyt hoidetaan.
Tässä nyt puheena olevassa asiassa ei ole kyse tuberkuloosista.

Ja mitä sitten tähän turhaan varoittamiseen tulee, niin muistan kun viime vaalikaudella
puhuin näistä perheenyhdistämisen toimeentulon edellytyksistä. Jos silloin, kun noudatet-
tiin edustajien Thors ja Biaudet maahanmuuttopolitiikkaa, olisi tämä toimeentuloedellytys
asetettu samalle tasolle kuin eräissä muissa Euroopan maissa, niin voi olla, että meillä ei
nyt olisi tuhansia irakilaisia turvapaikanhakijoita, jotka todennäköisesti vielä, useimmat
7



Pöytäkirjan asiakohta PTK 16/2016 vp
heistä, aivan tarpeettomasti ovat Suomeen tulleet turvapaikkaa hakemaan eli eivät tule sitä
saamaan.

18.23 Leena Meri ps (vastauspuheenvuoro): Arvoisa puhemies! Nyt en ihan ymmärtä-
nyt. Tässä esimerkiksi edustajat Zyskowicz, Eerola ja minä toimme aivan asiallisesti tä-
män esille — en mielestäni minä maalannut eivätkä muutkaan edustajat maalanneet mi-
tään piruja seinille. Halusin omassa puheenvuorossanikin korostaa sitä, että kyllä meidän
täytyy tietää, mistä me täällä päätämme ja mikä siinä milloinkin livahtaa mukana.

Jos nyt puhutaan pelottelusta, niin kyllä minä nyt pikkusen miettisin opposition edusta-
jana pelottelusta. Subjektiivinen päivähoito-oikeus vihreiden mielestä vie naisilta työpai-
kat, ja jos ajatellaan, mitä vihreiden Ville Niiinistö on esittänyt, niin hänhän on halunnut
helpottaa perheenyhdistämistä. Että tuodaan sitten esille näitäkin asioita. Ja täällä ei kyllä
kukaan ole pelotellut vaan on tuonut ihan asiallisesti tämän esiin. Me emme käytä sellaisia
puheenvuoroja, että olemme aivan kauhuissamme, järkyttyneitä, koko maailma on romah-
tanut. Me puhumme aivan rauhallisesti.

18.24 Mika Kari sd (vastauspuheenvuoro): Arvoisa rouva puhemies! Nyt ehkä sitten on
aika ottaa vähän tolkun puheenvuoro, etteivät nämä asiat lähde lämpenemään liikaa käsis-
tä.

Ei tässäkään asiassa, kokonaisuudessa, ole kyse hallituksen tai opposition rajalinjoista.
Viime kaudella, kun tätä asiaa valmisteltiin sosiaali- ja terveysvaliokunnassa, sosiaali- ja
terveysvaliokunnan mietinnössä yhtyi niin hallituksen kuin opposition puolelta edustajia
tähän näkemykseen, joka ei sitten edennyt hyvin tiedossa olevista syistä johtuen.

Itse perään tässä tälläkin vaalikaudella ja nyt kevätkaudella paljon käytettyä sanaa "tolk-
ku". Meillä edustajilla pitää olla tosiasiallinen tieto siitä, mihin ne lakiuudistukset, joita
eduskunnassa käsitellään, sitten aikanaan johtavat. Samaan aikaan meillä on kyllä varaa in-
himillisyyteen, mutta meillä täytyy olla varaa myös realismiin, ja meillä täytyy olla varaa
myös siihen, että tässä maassa hoidetaan hyvin tartuntataudit ihan kansanterveydenkin nä-
kökulmasta.

18.25 Hannakaisa Heikkinen kesk (vastauspuheenvuoro): Arvoisa rouva puhemies! Ly-
hyesti kommentoin edustaja Zyskowiczille.

Te laitoitte hieman eri sanoja suuhun kuin mitä minä puheessani käytin. Edelleen yhdyn
siihen kyllä, että niin se vain on, että ennaltaehkäisty sairaus on halvin sairaus aina, ja viit-
taan edelleenkin, että turvapaikanhakijoilla on jo nyt oikeus, kun he tulevat ja rekisteröity-
vät, niin heille tehdään... (Ben Zyskowiczin välihuuto) — Niin, minä yritän nyt tässä vain
selvittää, mistä minä puhun, en nyt teidän puhettanne. — He eivät ole laittomasti täällä, ja
heille tehdään terveyskartoitus jo tällä hetkellä, mikä on valtavan hyvä asia. Ja olen aivan
samaa mieltä siitä, että jos päätös on kielteinen, on oikein, että heidät palautetaan mahdol-
lisimman pian pois täältä. Mutta se ei liity tähän tartuntatautilakiin.

Toisekseen mainitsitte tämän viidakkorummun. Miksi — ja ymmärrän, että viidakko-
rumpua on olemassa — Helsinki ei ole jo nyt niin valtava vetovoimatekijä tänne maahan
pyrkiville? (Puhemies koputtaa) Missä ovat juuri Helsinkiin ryntäyksellä tulevat ihmiset?

18.26 Juho Eerola ps (vastauspuheenvuoro): Arvoisa rouva puhemies! Tämä Helsingin
kokeilu, mihinkä edustaja Heikkinen nyt jo toisen kerran viittaa, ei ole kovin montaa vuot-
8



Pöytäkirjan asiakohta PTK 16/2016 vp
ta ollut käytössä. Korjaa, jos muistan väärin, mutta onko kolme vuotta vai kuinka monta
vuotta — about tätä luokkaa. Me emme vielä voi tietää, meillä ei ole selkeitä tuloksia edes
siitä, kuinka paljon on mitäkin tautia tämän kautta hoidettu. Niitä voidaan arvioida vasta
useamman vuoden jälkeen. Mielestäni, jos Helsinki haluaa toimia tässä vapaaehtoisesti jo-
nain tällaisena alueellisena kuntakokeiluna, voidaan kyllä seurata pitkään, miten tämä vai-
kuttaa. Mutta pahoin pelkään ja veikkaan, että nämä maassa laittomasti oleskelevat ulko-
maalaiset keskittyvät tänne pääkaupunkiseudulle enemmän kuin muualle Suomeen, var-
maan myös muista syistä kuin pelkästään tästä syystä. Mutta tämä yhtenä tekijänä myös.

18.27 Hannakaisa  Heikkinen kesk (vastauspuheenvuoro):  Arvoisa rouva puhemies!
Edelleenkin penään tätä asiaa, tätä vetovoimatekijää, ja viittaan siihen, että kun muutamis-
sa puheenvuoroissa muun muassa edustaja Zyskowicz sanoi, että tällainen ilmainen ter-
veydenhuolto on valtava vetovoimatekijä ja se on kauhuskenaario, niin missä viipyvät ne
kymmenettuhannet Viipurin hiv-positiiviset taikka sitten miksi kaikki eivät nimenomaan
ryntää nyt Helsinkiin juuri sen takia, jos tämä niin suuri uhkakuva on.

Toivottavasti emme laita sanoja toistemme suihin vaan pysymme asiassa, ja jo nyt pitäi-
si varmaan Helsingin tilastoissa näkyä, että jos tämä terveydenhuolto erityinen vetovoima-
tekijä olisi ollut Helsingissä, niin tänne kai olisivat rynnänneet ne Pietarin ihmiset.

18.28 Leena Meri ps (vastauspuheenvuoro): Arvoisa puhemies! En aio tästä nyt enem-
pää jatkaa, mutta nyt hieman sitä ihmettelen, että hallitushan julkaisi syksyllä tämän turva-
paikanhakijoita koskevan toimenpideohjelman. Korjatkaa, jos muistan väärin, mutta ym-
märtääkseni siinä kokonaisajatuksena on, että pieniä lainsäädäntömuutoksia katsotaan ja
vähennetään vetovoimatekijöitä. Käsittääkseni keskusta on myös tämän hyväksynyt. Onko
edustaja Heikkinen nyt sitä mieltä, että meidän ei pitäisi katsoa tätä kokonaisuutta? En
minä sano, että tämä on se suurin asia, mutta tämä on rikkana rokassa. Meillä on esimer-
kiksi ulkomaalaislain humanitäärisen suojelun pykälä poistumassa, joka on korkeampi
kuin muualla EU-maissa. Nämä ovat niitä pieniä tekijöitä, jotka siihen vaikuttavat. Haluai-
sin nyt kuitenkin muistuttaa, että me olemme hallituspuolueet sen hyväksyneet. Minusta on
aika erikoista, jos nyt siitäkin ollaan sitten eri mieltä.

18.29 Hannakaisa Heikkinen kesk (vastauspuheenvuoro):  Arvoisa rouva puhemies!
Täällä penättiin myös äsken sitä tolkun ääntä. Osaltani en aio jatkaa enää tätä juupas—
eipäs-keskustelua. Edustaja Zyskowiczille tiedoksi, sosiaali- ja terveysvaliokunnan vara-
puheenjohtajana, että varmasti otamme nämä näkökulmat valiokunnassa käsittelyyn ja
huomioon. Mutta vielä kerran haluan toistaa sen, että tartuntatautilaissa on kuitenkin pal-
jon muusta kyse kuin mitä tämän keskustelun pohjalta voisi kuvitella, mutta myös tässä
keskustelussa esiin tulleet uhkakuvat varmasti otamme valiokunnassa huomioon.

Puhemies Maria Lohela: Sitten vielä oli yksi pyydetty vastauspuheenvuoro, edustaja Ee-
rola, ja sen jälkeen puhujalistaan.

18.30 Juho Eerola ps (vastauspuheenvuoro): Arvoisa rouva puhemies! Minulle sopii, että
tämä debatti tässä yhteydessä tämän puheenvuoron jälkeen lopetetaan ja vaihdetaan eteen-
päin.
9



Pöytäkirjan asiakohta PTK 16/2016 vp
Totean vain vielä edustaja Heikkiselle tosiaan saman, mitä edustaja Meri sanoi, että
olemme näistä linjauksista yhdessä kuitenkin sopineet ja niistä pidetään kiinni. Mutta se,
mikä pitää ottaa huomioon, vaikka vielä se ei ihan heti näkyisi — me emme vielä siitä edes
tiedä, vaikka näkyisikin jo — on, että vaikka vielä nämä Pietarin kymmenettuhannet, ei siis
Viipurin vaan Pietarin, hiv-potilaat eivät näkyisi täällä, niin toistaiseksi on vielä Venäjällä
se tilanne ja ennen kaikkea Pietarissa, että on taloudellisesti pystytty huolehtimaan tästä ti-
lanteesta ja tarjoamaan sitä hoitoa siellä. Mutta äskeisessä puheenvuorossani viittasin sii-
hen, kuinka paljon Venäjällä arvioidaan, venäläisten omienkin arvioiden mukaan, tämän
tilanteen heikkenevän tulevaisuudessa, kuinka paljon hiv-positiivisten määrä kasvaa ja
mikä on Venäjän talouden kehitys johtuen useista eri syistä. (Puhemies koputtaa) Saattaa
olla se tilanne edessä, että viiden vuoden päästä ei pystytä hoitamaan niitä Venäjällä.

Puhemies Maria Lohela: Sitten puhujalistaan.

18.31 Anneli Kiljunen sd: Arvoisa rouva puhemies! Tämä keskustelu, jota tässä nyt on
käyty, oikeastaan kuvaa sitä yleistä keskustelua, jota käydään maahanmuuttajien ja tässä ti-
lanteessa ehkä sitten myös paperittomien tulemisesta Suomeen, ja pelätään, että paperitto-
mat tulevat tänne pelkästään sen takia, että he tulevat hakemaan terveydenhoitoa. Kyllä on
monia syitä myös, miksi he tulevat. Toisaalta tämä keskustelu kuvaa sitä pelkoa yleisestä
tilanteesta, mutta aivan kuten edustaja Heikkinen totesi, tämä lakiesitys ei käsittele tätä äs-
ken käytyä keskustelua vaan tämä lakiesitys käsittelee nimenomaan velvoitteita tartunta-
tautien torjuntatyössä. Sen takia uskon ja toivon, että kun sosiaali- ja terveysvaliokunnassa
näitä asioita käydään läpi, eduskunnassa luotetaan siihen, että tämä asia käsitellään asian-
mukaisesti ja luottamuksellisesti sillä tavalla, että mietinnön kohdalta saadaan kaikki ne
vastaukset, mitä täällä tänäänkin on käyty läpi.

Mutta tänään lähetekeskustelussa on tartuntatautilain kokonaisuudistus. Hallituksen esi-
tyksessä ei muuteta kunnan velvoitteita tartuntatautien torjuntatyössä. Velvoitteet kosket-
tavat lähinnä tutkimuksia ja selvittämistä. Kohdennettuja terveystarkastuksia koskevat
säännökset, esimerkiksi opiskelijoiden tubitarkastukset, säilyvät ennallaan. Tartuntatauti-
laissa ei ole kysymys sairastuneiden hoidosta, vaan siitä säädellään terveydenhuoltolaissa,
eikä niin kuin täällä äsken pelättiin, että tämä käsittelisi terveydenhoitoa ja paperittomien
ihmisten sairauden hoitoa, näin ei ole. Ulkomaiset sairaat hoidetaan samojen periaatteiden
mukaan kuin tänä päivänäkin. Lakiesitys ei muuta paperittomien asemaa — ja se on selvä
— ainakaan tämän lain perusteella. (Ben Zyskowicz: Kirjataanko valiokuntaan tämä? Hy-
vä!) Turvapaikanhakijoiden ja kiintiöpakolaisten terveystarkastukset hoidetaan eri lainsää-
dännön kautta. Tämä hallituksen esitys ei siis tuo mitään uutta ei-EU-maiden kansalaisten
oikeuteen saada Suomessa hoitoa esimerkiksi hiv-tartuntaan.

Tänään käsiteltävässä esityksessä ainoa pykälä, jossa säädetään toimenpiteistä henkilöi-
tä kohtaan, joilla ei ole Suomessa vakituista asuinpaikkaa, koskee karanteenia ja eristämis-
tä, toisin sanoen tilanteita, joissa muun väestön suojelemiseksi on tarpeen eristää tartun-
nankantajaksi epäilty henkilö, joka syystä tai toisesta on Suomessa. Esimerkkinä voisi olla
satamaan saapuva laiva, jonka matkustajien keskuudessa on puhjennut vakavia epidemioi-
ta. Kuten tiedämme, kansainvälinen liikkuminen on yleistä, ja jos sen seurauksena syntyy
erilaisia epidemioita aivan luonnollisen liikkumisenkin kautta, niin tämä laki mahdollistaa
tämän tartuntatautien tarkastelemisen nykyistä selkeämmin.
10



Pöytäkirjan asiakohta PTK 16/2016 vp
Toisaalta maassa oleskelevien vaarallisten tartuntatautien torjunta oleskelustatuksesta
riippumatta on perusteltua sekä inhimillisesti että kantaväestön suojelemiseksi. Mitä hei-
kommassa asemassa esimerkiksi paperittomat ovat, sitä todennäköisemmin he joutuvat
esimerkiksi ihmiskaupan ja prostituution uhreiksi. Jos heidän keskuudessaan esimerkiksi
hiv kasvaa, vaikutukset näkyvät varmasti myös sitten kantaväestössä.

Arvoisa puhemies! Miksi tämä uudistus tehdään? Tämä uudistus tehdään, jotta vastuut,
toimintavaltuudet ja toimenpiteet saadaan nykyistä selkeämmin määriteltyä ja voidaan pa-
remmin vastata tartuntatautien torjunnan muuttuviin haasteisiin. Tavoitteena on tartunta-
tautien ja niiden leviämisen ehkäisy, mahdollisimman varhainen diagnoosi ja tehokas hoi-
to. Varhainen diagnosointi ja hoito säästää terveydenhuollon kokonaiskustannuksia ja on
järkevää sekä kansanterveydellisesti että taloudellisesti. Selkeät säännöt helpottavat työs-
kentelyä kaikilla tasoilla, erityisesti perustasolta on jouduttu kysymään aluehallintoviras-
tolta ja STM:ltä tulkintoja nykylaista. Aluehallintoviraston ja sairaanhoitopiirin rooleja ja
suhdetta on pidetty osittain epäselvinä, mitä tämä lakiehdotus nyt selkeyttää. Siltä osin us-
kon, että tämä lakiesitys tuo meille monella tapaa parannuksia ja selkeyttää nykyistä hoi-
tokäytäntöä eri tartuntatautien osalta.

18.36 Pauli Kiuru kok: Arvoisa rouva puhemies! Näistä vetovoimatekijöistä vielä ly-
hyesti. Suomella on edelleen vetovoimaa ja on ollut aika paljon. Viimeisten vuosien aika-
na Suomeen on tullut kolmisenkymmentätuhatta inkerinsuomalaista, ja me olemme itse
tietysti vaikuttaneet siihen, että he ovat olleet tervetulleita. Nyt on hieman yllättäen tullut
kolmisenkymmentätuhatta maahanmuuttajaa, ja se on osittain hallitsematonkin tilanne ol-
lut, vaikka se on hyvin hoidettu. Eli näitä vetovoimatekijöitä kyllä kannattaa seurata ja olla
tarkkana siinä, että asia pysyy hallinnassa.

Varsinainen asia, minkä takia pyysin puheenvuoron, on se — saatesanoiksi valiokunnal-
le — että olkaa tarkkana tämän rokotusasian kanssa, mikäli se tähän nyt jollain tavalla kuu-
luu. Itseäni huolestuttaa se, että leviää tällaisia uskomushoitoja ja näkemyksiä, että rokot-
taminen on ylipäätään vaarallista, ja kun se rokotuksen kattavuuspeitto alkaa heikentyä,
niin riskit alkavat myös kasvaa siitä, että vaaralliset taudit leviävät.

18.37 Merja Mäkisalo-Ropponen sd: Arvoisa puhemies! On ihan perusteltua pyytää lä-
hetekeskustelussa valiokuntaa selvittämään asioita tarkasti ja nostaa huomionarvoisia
asioita esille valiokunnan selvitettäväksi ja pohdittavaksi, mutta tässä asiassa tuntuu nyt
olevan sitten tarve puhua asiasta vähän laajemminkin.

En etukäteen tutustunut tähän lakiesitykseen, mutta mitä tässä nyt ennätin sitä lueskella,
niin tulin siihen tulokseen, että tässä esityksessä todella ainoa pykälä, jossa säädetään toi-
menpiteistä henkilöä kohtaan, jolla ei ole Suomessa vakituista asuinpaikkaa, koskee tätä
karanteenia ja eristämistä, toisin sanoen niitä tilanteita, joissa muun väestön suojelemisek-
si on tarpeen eristää tartunnankantajaksi epäilty henkilö, joka syystä tai toisesta on Suo-
messa. Oleellista on todella se, minkä edustaja Kiljunenkin sanoi, että tartuntatautilaissa ei
ole lainkaan kysymys sairastuneiden hoidosta, vaan siitä säädetään ihan toisaalla, ihan toi-
sissa laeissa. Tämä lakiesitys ei millään tavalla muuta esimerkiksi paperittomien asemaa.

Mutta valiokunta varmaan näitä asioita pohtii sitten, kun se lakiesitys tulee valiokunnan
käsittelyyn.
11



Pöytäkirjan asiakohta PTK 16/2016 vp
18.39 Ben Zyskowicz kok: Arvoisa rouva puhemies! Edustaja Kiljunen ja edustaja Mäki-
salo-Ropponen puheenvuoroissaan lähtivät siitä, että me, jotka olemme tuoneet tähän laki-
esitykseen mahdollisesti liittyvän tulkintaongelman esiin, olemme väärän lain kohdalla
liikkeellä. Pitää sanoa, että kyllä luotan siihen, että kun tässä tartuntatautilakityöryhmässä
ollut alan asiantuntijalääkäri ja myös hänen kollegansa ovat kiinnittäneet kansanedustajien
huomiota tähän mahdolliseen ongelmaan, niin en usko, että tämä ongelma on niin olema-
ton tai ongelmaton kuin mitä tässä sanottiin.

Mutta asialla on valoisa ja hyvä puolensa. Jos tämä on näin ongelmaton asia, edustaja
Kiljunen, niin todellakin toivon ja odotan, että sosiaali- ja terveysvaliokunnan mietinnössä
tehdään täysin selväksi se, mitä omassa puheenvuorossanne sanoitte, eli että tämä laki ei
millään tavoin muuta maassamme laittomasti tai paperittomina olevien — eli puhun näistä
EU-kansalaisista — saamaa hoitoa tai mahdollisuutta saada hoitoa näissä tartuntatautita-
pauksissa. Sen tiedän itse varmaksi, että ainakin tämän lain valmisteluvaiheessa, siinä vai-
heessa, kun puhuttiin kunnan alueella oleskelevista, tämä kysymys, jonka nostin ja eräät
muut edustajat nostivat puheenvuoroissaan esiin, oli esillä. Ja senkin tiedän aivan varmasti
oltuani muun muassa siinä STM:n ja sosiaali- ja terveysvaliokunnan seminaarissa, että
STM:n ja THL:n piirissä on voimakasta tahtoa laajentaa maassamme laittomasti olevien
henkilöiden saamaa hoitoa muissakin kuin kiireellisissä tapauksissa.

18.41 Anneli Kiljunen sd: Arvoisa rouva puhemies! Tämä on nyt tietenkin lähetekeskus-
telu asialle, jonka pohjalta valiokunta lähtee sitten myös käsittelemään tätä asiaa ja lakiesi-
tystä, ja me kuulemme eri asiantuntijoita ja voimme sitten yhdessä valiokunnassa arvioida
niitä asiantuntijoita, joita kutsumme koolle, esimerkiksi näitä asiantuntijoita, jotka ovat ol-
leet työryhmässä, jonka edustaja Zyskowicz äsken tuossa totesi. Siltä osin me saamme täs-
tä laajan käsityksen. Ei meillä ole varmaan kenelläkään syytä lähteä piilottelemaan mitään
tähän asiaan liittyvää, vaan tämä on nyt näitä ensimmäisiä tulkintoja, joita tätä lakia luki-
essa meille on syntynyt, ja sen pohjalta tätä viedään eteenpäin, hallituspuolueitten ja oppo-
sition kanssa hyvässä yhteistyössä.

18.42 Leena Meri ps: Arvoisa puhemies! En itse enää puhu maahanmuutosta, mutta kun
siitä nyt puhuttiin niin paljon, niin se varmaan valiokunnassa tulee nyt sitten esille ihan riit-
tävällä tavalla.

Kuten tässä Kiuru puhui näistä rokotuksista, niin en tiedä, olitteko kaikki paikalla, mut-
ta tosiaan sinne valiokuntaan terveisenä, että pohtisitte sitä velvollisuutta tähän rokotuk-
seen, tällaista pakkokeinotyyppistä rokottamista, jos on joku epidemia, että se olisi tar-
peeksi tarkkarajaista, koska vaikka kuitenkin ymmärrän sen huolen, että ihmiset eivät ro-
kota itseään riittävästi, niin kaikilla on mielessä tämä sikainfluenssa ja narkolepsia, ja ne-
kin olivat ihan vakavia asioita. Se itsemääräämisoikeus on tietysti myös tärkeä asia, että se
tulee kanssa pohdittua, että siinä on sitten riittävä oikeusturvasuoja ihmisellä.

Keskustelu päättyi.

Asia lähetettiin sosiaali- ja terveysvaliokuntaan, jolle perustuslakivaliokunnan on annetta-
va lausunto.
12


