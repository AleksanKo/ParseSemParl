















































DEM758D.tmpSave.xml


Pöytäkirjan asiakohta PTK 46/2015 vp
Pöytäkirjan asiakohta 

PTK 46/2015 vp

Täysistunto

Keskiviikko 7.10.2015 klo 14.00—18.06

3. Hallituksen esitys eduskunnalle vuoden 2015 kolmanneksi lisätalousarvioksi
Hallituksen esitys HE 19/2015 vp
Lisätalousarvioaloite LTA 1-4/2015 vp
Valiokunnan mietintö VaVM 2/2015 vp

Ainoa käsittely

Ensimmäinen varapuhemies Mauri Pekkarinen: Ainoaan käsittelyyn esitellään päivä-
järjestyksen 3. asia. Käsittelyn pohjana on valtiovarainvaliokunnan mietintö VaVM 2/
2015 vp.

Asian käsittely alkaa yleiskeskustelulla, jossa on nopeatahtinen osuus, jolloin etukäteen
varatut puheenvuorot saavat kestää enintään 5 minuuttia. 

Keskustelu

16.33 Timo Kalli kesk: Arvoisa puhemies! Tämä kolmas lisätalousarvio on hyvin maltil-
linen, oikeastaan tekninenkin, ja sisältää vain muutamiin kaikkein kriittisempiin menokoh-
tiin tarkennuksia. Verotuloarvioita arvioidaan uudelleen. Toiset verotulot hiukan lisäänty-
vät, toiset vähentyvät — ei kuitenkaan mitään merkittäviä. Määrärahojen lisäykset kohdis-
tuvat julkisiin työvoima- ja yrityspalveluihin ja maatalouden kannattavuuden kohentami-
seen. Lisäksi on pieniä tarkennuksia Maahanmuuttoviraston ja poliisin resurssien lisäämi-
seen ja romutuspalkkiokokeilun loppuunsaattaminen.

Arvoisa puhemies! Mietintöön sisältyy myös vastalause sekä kaksi lausumaehdotusta.
Lisäksi valtiovarainvaliokunta on käsitellyt myöskin aloitteet, jotka ovat liittyneet lisätalo-
usarvioon.

Arvoisa puhemies! Toivon, että tämä valtiovarainvaliokunnan mietintö käsitellään asi-
allisesti ja saatetaan loppuun, jotta ne ehdotukset, jotka tähän liittyvät, tulevat voimaan
mahdollisimman nopeasti. — Kiitoksia.

16.34 Pia Viitanen sd: Arvoisa herra puhemies! Tähän mietintöön todella sisältyy vasta-
lause. Sen ovat jättäneet sosialidemokraatit, vasemmistoliitto ja vihreät yhdessä. (Olavi
Ala-Nissilä: Yhtynyt vasemmisto!) Tässä vastalauseessa, arvoisat edustajat, me kiinnitäm-
me huomiota todella vakavaan asiaan eli siihen, että tässä työllisyystilanteessa työllisyys-
määrärahoja ei ole riittävästi tässä lisätalousarviossa. Meillä on kiire, jotta me saamme ih-
miset työllistettyä, saamme ihmisille töitä, ja tämä ei kerta kaikkiaan vetele, että hallitus
tässä asiassa ei ota nyt sitten kunnon otetta.

Täällä esittelypuheenvuoron pitäjä, edustaja Kalli, sanoi, että kyseessä on lähinnä tekni-
nen lisätalousarvio, ja meidän ongelmamme nyt on se, että me haluamme kertoa teille, että
tässä tilanteessa, tässä ajassa ei ole nyt varaa tekniseen lisätalousarvioon, jossa työllisyys-
 Tarkistettu
4.0



Pöytäkirjan asiakohta PTK 46/2015 vp
määrärahoja lisätään hiiren kokoinen määrä, kun pitäisi olla norsun kokoinen, jos nyt näin
sallitte tämän kielikuvan. (Eduskunnasta: Sallitaan!) Ja viime kerralla, kun me tätä käsitte-
limme lähetekeskustelussa, niin minulla jäivät hieman kysymykset kesken työministeri
Lindströmille. Kysyin häneltä saamatta vastausta, että koska tiesimme, asiantuntijat tiesi-
vät, että tarve työllisyysrahoihin tässä ja nyt on 90 miljoonaa euroa, niin miksi ministeri
itse esitti vain 30:tä, tuloksena vähän reilu 20 miljoonaa. Ja me eilen keskustelimme tässä
salissa muun muassa siitä, että kun puhuimme vaikkapa julkisen talouden suunnitelmasta,
niin täällä ei ollut valtiovarainministeri Stubb paikalla. Nyt me jatkamme keskustelua työl-
lisyysmäärärahoista, ja olisin todella toivonut, että ministeri Lindström olisi ollut täällä
paikalla, koska olisin halunnut jälleen esittää hänelle tämän kysymyksen. (Eero Heinäluo-
ma: Onkohan äänentoisto päällä?) — Äänentoisto on päällä, siis, että kuuluu varmasti käy-
täville myös tämä kutsu. Eli jos ministeri Lindström tämän kuulee, niin hän ei varmasti vie-
lä kaukana tästä salista ole. (Toimi Kankaanniemi: Hoitamassa työllisyyttä!) — Eli mei-
dän kysymyksemme kuului: miksi vain 30 miljoonaa oli esitys, kun tarve oli 90, ja tulok-
sena reilu 20? Me esitämme tässä vastalauseessa 68,4 miljoonaa ja myös 2 miljoonaa kou-
lutusmäärärahoihin tässä tilanteessa.

Toinen asia, puhemies, minkä haluan tässä ottaa esiin, joka koskee myös tätä työllistä-
mistä: Täällä on viime päivinä siitä puhuttu hyvin paljon, ja me sosialidemokraatit siinäkin
olemme esittäneet oman vaihtoehtomme. Puheenjohtaja Rinne on esittänyt hyvän mallin,
jossa ideana on se, että passiivista työttömyysturvaa käytetään aktivoimiseen, ja me olem-
me täällä kyselleet aika monta kertaa, viimeksi tänään ja varmasti eilen ja monena päivänä,
voisiko hallitus nyt ystävällisesti tästä ottaa kopin, sillä jos me toden totta haluamme yh-
teistyötä tässä yhteiskunnassa etsiä, etsiä kaikkia tahoja tekemään työtä työllisyyden eteen,
työpaikkojen syntymisen eteen, tulemaan näihin mukaan, niin minä toivoisin, että hyvistä
ideoista otettaisiin koppi. Myös siitä hyvin mielelläni kuulisin hallituksen vastauksen tä-
hän SDP:n aloitteeseen. Puheenjohtaja Rinne on sitä esitellyt ja varmasti esittelee mielel-
lään jatkossakin niin kauan, että koppi tästä otetaan ja hallitus tähän kaiken kaikkiaan tart-
tuu.

Puhemies! Sen lisäksi, että meillä on nämä määrärahaesitykset sitten tässä vastalausees-
samme, meillä on muutama lausuma. Toinen koskee sitä, että on pikaisesti tuotava työllis-
tävä lisätalousarvio. Se oli muuten keväälläkin meidän lausumamme, jonka eduskunta sil-
loin hallituksen enemmistöllä äänesti kumoon, vaikkakin kunnia valiokunnalle: silloinhan
valiokunta kirjasi teksteihin, että näin tulisi toimia, mutta kuitenkaan näin ei toimittu. Nyt-
hän me olemme kuulleet, että tämä neljäs lisätalousarvio tulee hyvin pian. Minä toivon,
minä toivon, arvoisat hallituspuolueet, että siitä ei jälleen kerran tule tekninen lisätalousar-
vio (Antti Lindtman: Jälleen kerran!) — ettei jälleen kerran tulisi teknistä lisätalousarviota
— vaan nyt näitä rahoja tarvitaan, ja toivon toden totta, että ne tässä seuraavassa neljän-
nessä lisätalousarviossa tulevat.

Toinen pontemme liittyy tähän yleisempään talouspolitiikkaan ja siihen, mistä myös täs-
sä salissa on paljon puhuttu — ja olen kuullut kyllä myös hallituspuolueiden puolelta sen
kaltaisia asioita — että aina kun tehdään isoja päätöksiä, pitää tehdä vaikuttavuusarvioita,
ja tässä me edellytämme, että hallitus arvioi talouspolitiikassaan aina sitä kokonaisuutta
muun muassa oikeudenmukaisuus- ja työllisyysnäkökulmista. Tätä asiaa toinen pontem-
me koskee.
2



Pöytäkirjan asiakohta PTK 46/2015 vp
16.40 Ben Zyskowicz kok: Arvoisa herra puhemies! Viime viikolla oppositio arvosteli
erityisesti koulutukseen, kehitysyhteistyöhön ja lasten päivähoitoon tehtäviä säästöjä. Oi-
kein television ajankohtaisohjelmissa varsinkin vihreiden edustajat suurin silmin selitti-
vät, että hallitus näköjään oikein vihaa kehitysmaiden ihmisiä, pieniä lapsia ja isompia lap-
sia, kun tekee tällaisen iljettävän arvovalinnan, että leikkaa juuri tuosta. Ja kuulemma op-
positiolla on aina esittää sitten kyllä vaihtoehtoisia kohteita. Tämä oli viime viikolla.

No, eilen sitten hallituksen vihan kohteeksi ilmeisesti joutuivat eläkeläiset, kun vasem-
misto-oppositio päätti tehdä yhteisen välikysymyksen eläkeläisten asumistuesta ja muista
eläkeläisiin kohdistuvista säästöistä. Nyt kun olen tänään kuunnellut tuota edeltävää kes-
kustelua ja äskeistä edustaja Viitasen puheenvuoroa, niin olen huomannut, että hallitus pa-
haa pahuuttaan leikkaa vielä Tekesiltä, yleensä lapsiperheiltä, opiskelijoilta, luonnonsuo-
jelurahoista, yliopistoilta, nuorisotakuulta, THL:ltä, asumisesta, kunnilta ja nyt viimeksi
työllisyysrahoista. 

Oppositio sanoo, että "meillä on aina vaihtoehto, me vastustamme kaikkia teidän sääs-
töjä, aina eri päivinä eri säästöjä, mutta meillä on aina olemassa vaihtoehto". No, tämähän
on täyttä humpuukia. Ainoa, jolla on jonkinnäköinen vaihtoehto, on vasemmistoliitto, joka
on reilusti sanonut, että heidän vaihtoehtonsa on se, että otetaan lisää velkaa, koska he us-
kovat, että ottamalla lisää velkaa päästään velasta viime kädessä eroon. Mutta kun varsin-
kin vihreät ja myös sosialidemokraatit eri vaiheissa korostavat, että kyllä heillä on aina
vaihtoehto näille hallituksen säästöille, niin tämä puhe on täyttä humpuukia. Kun kaikkia
säästöjä vastustetaan, niin teillä ei todellakaan ole näille mitään vaihtoehtoa. (Eero Heinä-
luoma: Se on kärkihankkeet! — Antti Rinne: Katsotaan marraskuussa!)

16.42 Pia Viitanen sd (vastauspuheenvuoro): Arvoisa herra puhemies! Jos edustaja Zys-
kowicz ystävällisesti malttaisi odottaa ihan sinne marraskuun puoliväliin, kun eduskunta
on itse määrittänyt, että silloin keskustelemme opposition vaihtoehtobudjeteista, niin voin
teille usean kerran jo vannoneena ja vakuuttaneena sanoa, että sellainen vaihtoehtobudjetti
tulee, edustaja Zyskowicz. Siinä vaihtoehtobudjetissa haastetaan tämä hallituksen kylmä,
oikeistolainen talouslinja, joka uskoo leikkauspolitiikalla tuotettavan kasvua. Leikataan
osaamisesta — siellä ovat monet ekonomistit kauhuissaan, arvoisa edustaja Zyskowicz. Ei
kai teidän äskeinen puheenvuoronne kuitenkaan voinut tarkoittaa sitä, että teistä esimer-
kiksi on oikein se, mistä eilen hallitusta mielestäni ihan oikein tukistimme, eli että hallitus
leikkaa aika julmalla kädellä eläkkeensaajilta. Ei kai teidän mielestänne, arvoisat hallitus-
puolueet, se ole oikein, että kaikkein pienituloisimmilta eläkkeensaajilta viedään asumis-
tukea, lääkekustannukset nousevat ja vielä verotukseenkin syntyy valuvika, (Puhemies ko-
puttaa) epäkohta, jota olemme yrittäneet jo vuosia korjata, ja siinä onnistuessaan hallitus
jälleen kerran tämän juovan avaa.

16.43 Antti Lindtman sd (vastauspuheenvuoro): Arvoisa puhemies! Huomaan, että tämä
opposition vaihtoehto alkaa kiinnostaa, ja näyttää siltä, että paine alkaa vähän nousta ja
odotus lisääntyä täällä salissa. Mutta odottakaa vielä, edustaja Zyskowicz, kyllä se sieltä
tulee, ja kun se sieltä tulee, niin tulette yllättymään. Nimittäin tulemme tarjoamaan vaihto-
ehdon tälle hallituksen kurjistuspoliitikalle, hallituksen politiikalle, joka leikkaa työllisyyt-
tä ja kotimaista kysyntää. Siellä on vaihtoehto harmaan talouden torjuntaan, siellä on vaih-
toehto (Ben Zyskowicz: Pohjaton kaivo!) suurten ansio- ja pääomatulojen saamiseksi mu-
kaan talkoisiin, siellä on jopa vaihtoehto — jonka te muuten jätitte mainitsematta — näille
3



Pöytäkirjan asiakohta PTK 46/2015 vp
junaleikkauksille, joita hallitus on tekemässä. Alatteko te nyt, edustaja Zyskowicz, vähän
ruostua? Te unohditte yhden asian, josta tässä on keskusteltu. Mutta kysyn, edustaja Zys-
kowicz, tästä eläkeläisten verotuksesta. Muistan niin elävästi, kun keväällä korvensitte
keskustan varapuheenjohtaja Annika Saarikkoa Yleisradion A-talkissa siitä, (Puhemies
koputtaa) onko keskusta rajaamassa eläkeläiset näitten verovähennysten ulkopuolelle. Nyt
hallitus on tekemässä niin. Mitenkäs nyt suu pannaan?

16.44 Ben Zyskowicz kok (vastauspuheenvuoro): Arvoisa puhemies! Edustaja Viitaselle
ja Lindtmanille: Voin lohduttaa, että olen kyllä marraskuussakin täällä ja vaihtoehtoa ti-
vaamassa. Kun sanoin, että joka käänteessä vastustatte aina sitä säästöä, joka on esillä,
mutta sanotte, että teillä on juuri siihen rahoitus ja vaihtoehto, viimeksi näihin junaleik-
kauksiin muun muassa, (Sosialidemokraattien ryhmästä: Hyvä olikin!) niin varsinkin vih-
reät ovat korostaneet sitä, että kun puhutaan koulutussäästöistä, heillä on aina siihen rat-
kaisu, ja kun puhutaan jostain toisesta säästöstä, heillä on aina siihen ratkaisu. He tarjoavat
näitä omia muutamia veronkiristyksiä, joilla sitten kaikki mahdolliset säästötarpeet hoidet-
taisiin.

Mutta, edustaja Viitanen, kun kysyitte, puolustanko minä näitä leikkauksia, jotka ovat
väärää politiikkaa, niin eräs meidän molempien arvostama valtiomies on sanonut, että po-
litiikka on aina väärää, riippuu vain siitä, mistä näkökulmasta asiaa tarkastellaan. Eli tie-
tysti leikkaukset ovat ikäviä ja tässä mielessä väärää politiikkaa.

16.45 Timo Kalli kesk (vastauspuheenvuoro): Arvoisa puhemies! Nythän käsittelyn poh-
jana on kolmas lisätalousarvio. Ja tiettävästi käydään keskustelua siitä, miksi työllisyys-
määrärahoja ei ole riittävästi. Siihen vastaus on selkeä: edellinen hallitus ei varannut tälle
vuodelle riittävästi, ja tämä hallitus ei ole varannut myöhemmin riittävästi. Mitä me voi-
simme tehdä tälle asialle tämän olemassa olevan kehyksen puitteissa? Täältä pitäisi lähteä
hallituksen ja opposition riveistä yhteinen vetoomus työmarkkinajärjestöille, jotta ne sai-
sivat aikaan toimia, joilla työllisyyttä pystyttäisiin pidemmällä aikavälillä selkeästi paran-
tamaan. Minusta se on se ainoa konsti. Sillä, että käymme sitä tai tätä keskustelua, onko
työllisyymäärärahoja riittävästi, tämä asia ei korjaannu.

16.46 Antti Lindtman sd (vastauspuheenvuoro): Arvoisa puhemies! Jos ei ole tullut jo
selväksi, niin me olemme vedonneet täältä, me olemme vedonneet hallitukseen, me olem-
me tarjonneet apua. Hallitus ei ole tähän käteen tarttunut. Lisäksi työmarkkinajärjestöistä
työntekijäpuolelta on tullut esitys, joka vaikuttaisi välittömästi ja pitkään. Tähänkään hal-
litus ei ole tarttunut. Joten ehdotan, että kohdistatte sanan sinne ministeriaitioon.

Arvoisa puhemies, vielä edustaja Zyskowiczille. Kun tässä nyt käsittelyssä on lisätalo-
usarvio ja erityisesti nämä työllisyysmäärärahat ja vain paremmalla työllisyydellä voimme
turvata myös eläkkeensaajien toimeentulon, niin kysyn nyt teiltä, mitä mieltä te olette siitä
hallituksen linjauksesta. Kun nyt on käynyt ilmi, että hallitus todella kiristää eläkeläisten
verotusta suhteessa palkansaajiin ja jättää eläkkeensaajat, pieni- ja keskituloiset eläkkeen-
saajat, tämän työtulovähennyksen ulkopuolelle, ja juuri tästä asiasta te korvensitte keskus-
tan varapuheenjohtajaa, niin tuetteko te tätä hallituksen linjaa eläkeläisten verokurittami-
sesta?
4



Pöytäkirjan asiakohta PTK 46/2015 vp
Ensimmäinen varapuhemies Mauri Pekkarinen: Jatketaan tätä keskustelua vielä hetki
ja katsotaan, saadaanko tähän selvyyttä, ja sen jälkeen mennään listaa vähän nopeammin
eteenpäin.

16.47 Eero Heinäluoma sd (vastauspuheenvuoro): Arvoisa puhemies! Oletan, että pik-
kuhiljaa me voisimme lopettaa tämän aikaisempien hallitusten, koskee se sitten Stubbin tai
Kataisen hallitusta tai Vanhasen kakkoshallitusta, syyllistämisen... (Toimi Kankaanniemi:
Miksi?) — Sen takia, että viimeinen hyvä hallitus oli Vanhasen ykköshallitus. (Välihuuto-
ja!) Silloin nimittäin vielä oli ylijäämää yli 3 miljardia euroa, kun hallitus lopetti toimin-
tansa. (Maarit Feldt-Ranta: Kuka silloin oli valtiovarainministeri?) Siihen kannattaisi pyr-
kiä, että hyvinä aikoina tehdään ylijäämää, jotta sitten on mahdollisuus huonoina aikoina
vähän velkaantua. Ja kun puhutaan siitä, että meillä on työllisyysmäärärahoissa pulma, niin
on hyvä, että valtiovarainvaliokunta on sen tunnustanut ja epäsuorasti myös puheenjohta-
ja, edustaja Kalli tässä. Mutta sehän johtuu siitä, että työttömyyskehitys on ollut jotain
muuta kuin mitä vuosi sitten ennakoitiin. Ja näin käy aika usein. Siihen pitää reagoida, jot-
ta meillä ei ole sitä tilannetta, että nuoret pitkään työttömänä olleet syrjäytyvät. Tämä on
aito kysymys tulevan kasvun kannalta, jos tämä nyt sössitään.

16.48 Ben Zyskowicz kok (vastauspuheenvuoro): Arvoisa herra puhemies! Kun puhu-
taan paremmasta työllisyydestä, niin aktiivisella työvoimapolitiikalla ja työllisyysmäärä-
rahoilla on oma roolinsa. Mutta paremmasta työllisyydestä kun puhutaan, niin kyllä pää-
painon pitää olla kaikin tavoin siinä, että luodaan aitoja työpaikkoja, ja sitä kautta, että saa-
daan Suomessa vienti vetämään, saadaan Suomessa talous kasvamaan, ja sitä kautta syn-
tyy työpaikkoja. (Eero Heinäluoma: Oikein!) Me olemme hallituksen puolelta esittäneet
työmarkkinajärjestöille neuvotteluja, joissa ne sopisivat suomalaisen työn kustannustason
alentamisesta ja sitä kautta suomalaisen työn kilpailukyvyn kohentamisesta. Jos näin pys-
tytään tekemään, silloin menee suomalainen työ paremmin maailmalla kaupaksi ja silloin
Suomeen saadaan uusia tilauksia ja silloin saadaan kestävällä tavalla uusia työpaikkoja
Suomeen. Mitä eläkeläisten verotukseen tulee, niin hallitus on toiminut sen mukaisesti,
mitä hallitusohjelmaneuvotteluissa on sovittu, ja sitä linjaa tuen.

16.50 Eero Heinäluoma sd (vastauspuheenvuoro): Arvoisa puhemies! Edustaja Zysko-
wicz on ihan oikeassa, että työllisyysmäärärahat eivät voi olla se pääasiallinen tapa asian
hoitamiseen. Mutta kysymys ei ole tässä joko—tai vaan sekä—että. Kyllä yhteiskunnan
täytyy tehdä oma osuutensa erityisesti koulutuksen, työttömänä olevien auttamisesta ja
ammattitaidon parantamisesta. Ja sitä te nyt tehokkaasti laiminlyötte, ja tästä tulee ongel-
ma syrjäytymisen kannalta. Ja sitten kun seuraava kasvu lähtee liikkeelle, meillä on pula
osaavista, ammattitaitoisista työntekijöistä. Tämä on hölmöä politiikkaa. Mutta muutakin
tarvitaan.

Kummallista on, edustaja Zyskowicz, että tämä teidän valtaisa harjoituksenne ja valtai-
sa vetoamisenne suuntautuu kaikki vuoteen 2017. Te ette ole tekemässä yhtään mitään tänä
vuonna ettekä ensi vuonna. Te sanotte, että on kauhea kiire, mutta te puhutte vuodesta
2017. Ja sitten te ette ota vakavasti palkansaajapuolen tarjouksia — niin kuin entinen val-
tiosihteeri Sailas sanoi, että jos tätä SAK:n tarjousta ei nyt hyväksytä, niin tässä on kysy-
mys ihan jostain muusta kuin kilpailukyvystä.
5



Pöytäkirjan asiakohta PTK 46/2015 vp
Ensimmäinen varapuhemies Mauri Pekkarinen: Ja vielä valtiovarainvaliokunnan jä-
sen edustaja Viitanen ja sitten edustajat Zyskowicz, ja sitten mennään eteenpäin. Edustaja
Lindtmanilla on varsinainen puheenvuoro odottamassa seuraavana.

16.51 Pia Viitanen sd (vastauspuheenvuoro): Arvoisa puhemies! Eikö se mennyt niin,
että festina lente, kiiruhda hitaasti? Sehän tuntui olevan tässä edustaja Zyskowiczilla mie-
lessä. Mutta sanon kyllä suoraan sen, kun te aina niin väen vängällä haluatte suomalaista
kilpailukykyä parantaa sillä, että suomalaisten palkansaajien palkkoja leikataan... (Eero
Heinäluoma: Halpuuttaminen!) — Niitä halpuutetaan, toden totta. — Sekö on todellakin
nyt, edustaja Zyskowicz, teidän lääkkeenne tähän tilanteeseen, että suomalainen työmies,
suomalainen palkansaaja, suomalainen työläinen tekee halvemmalla työtä? Mitä ihmettä,
kun kuitenkin hyvin moni nimenomaisesti ekonomisti ja taloustieteilijä puhuu siitä, että
ongelmana on nimenomaan se, että ihmisillä ei ole ostovoimaa, tämän kautta tulee ongel-
ma? Leikkauspolitiikasta puhuttiin edellisessä kohdassa. Hyvin moni ennustaja, niin Fitch
kuin Standard & Poor’s, on ottanut kantaa siihen, että tämä leikkauspolitiikka huonontaa
näkymää. Etla on tämän tehnyt. Mitä ihmettä, kysyn teiltä, edustaja Zyskowicz. (Puhemies
koputtaa) Kyllä minä ymmärrän, että te haluatte leikata, mutta onko se viisasta?

Ensimmäinen varapuhemies Mauri Pekkarinen: Ja viimeinen vastauspuheenvuoro,
edustaja Zyskowicz.

16.52 Ben Zyskowicz kok (vastauspuheenvuoro): Arvoisa herra puhemies! Mitä tulee
SAK:n ehdotukseen, niin olen julkisuudessakin lausunut, että mielestäni se on positiivinen
askel tässä prosessissa ja se, että SAK yli vuotta etukäteen tarjoaa nollalinjaa, kertoo, mi-
ten poikkeuksellisessa tilanteessa nyt eletään. Joskus tuntuu siltä, että SAK:ssa ymmärre-
tään paremmin nykyisen tilanteen poikkeuksellisuus kuin meidän täällä olevassa poliitti-
sessa oppositiossa ymmärretään. Mitä sitten tulee kilpailukykyyn, niin tässä vaiheessa on
tavoiteltu ja tavoitellaan nimenomaan sitä, että meidän kustannuskilpailukykyä voitaisiin
kohentaa. Osa tätä on myös se, että paikallista sopimista laajennetaan, mikä helpottaa yri-
tysten mukautumista erilaisiin tilanteisiin ja sitä kautta parantaa sitä tuottavuutta, mitä täs-
sä myös haetaan. Mitä tulee säästöihin, niin kaikilla säästöillä on myös kielteisiä vaikutuk-
sia, kuten kielteinen vaikutus kansalaisten ostovoimaan.

Ensimmäinen varapuhemies Mauri Pekkarinen: Varsinainen puheenvuoro, edustaja
Lindtman.

16.53 Antti Lindtman sd: Arvoisa puhemies! (Ben Zyskowicz: Mene pönttöön, niin saat
5 minuuttia!) — Arvoisa puhemies, katsotaan, meneekö tämä 2 minuutilla. Nyt on jo 10 se-
kuntia kohta kulunut. — Me olemme todella sillä tavalla tärkeän asian äärellä, että jos to-
della muistetaan se, mistä viime kesänä puhuttiin ennen eduskunnan istuntotaukoa, niin sil-
loin tässäkin salissa oli laaja yhteisymmärrys siitä, että näiden työllisyysrahojen kanssa pi-
tää olla herkkyyttä sillä tavalla, että pitää seurata työllisyyden kehitystä, ja luvattiin myös
se, että tarvittaessa sisäisillä siirroilla tehdään ja pidetään huoli siitä, että palkkatukirahat ja
starttirahat eivät lopu. Ja mitä tapahtui? Nyt se summa, jota tässä esitetään, riittäisi hädin
tuskin pelkästään Uudenmaan tarpeisiin. Ja kun meillä on ihmisiä, jotka olisivat valmiita
menemään töihin sillä sekunnilla, kun hallitus ilmoittaisi, että se lisäisi työllisyysmäärära-
6



Pöytäkirjan asiakohta PTK 46/2015 vp
hoja, palkkatukirahoja ja starttirahoja tarpeen mukaan, hallituksen omien virkamiesten ar-
vioiden mukaan, niin näitä työpaikkoja syntyisi. Ja mistä rahat? Esimerkiksi niistä passii-
vimenoista, joita hallitus on itse esittänyt nostettavaksi tämän vuoden budjettiin.

Haluan vielä, kun hyvinvoinnin pohjana on nimenomaan työllisyys ja työ, joilla sitten
rahoitetaan myös meidän maamme rakentaneen senioriväestön elintasoa — ja he ovat
myös itse sitä rahoittaneet — tähän puuttua, koska tämä on iso, merkittävä asia. "Periaate,
jonka mukaan kansakuntamme rakentaneiden seniorien verotus ei saa olla ankarampaa
kuin muiden kansalaisten, on meille tärkeä. Siksi hämmästelemme suuresti, että keskusta
on luopumassa tästä periaatteesta." (Ben Zyskowicz: Mutta Sasi putosikin eduskunnasta!)
Kuka näin kirjoitti? — Kyllä, Kimmo Sasi ja Ben Zyskowicz. — Annetaan nyt Sasille täs-
sä vähän armoa, kun hän on tippunut eduskunnasta. Mutta edustaja Zyskowicz, sanoitte,
että tätä linjaa tuetaan. Me tiedämme, että perussuomalaiset ovat kääntäneet takkinsa (Pu-
hemies koputtaa) lähes kaikissa keskeisissä asioissa, keskustakin suurimmassa osassa.
Oletteko tekin liittyneet tähän joukkoon? (Eero Heinäluoma: Se oli niin paha kysymys, että
Zyskowicz lähtee salista!)

16.55 Merja Mäkisalo-Ropponen sd: Arvoisa puhemies! En jaksa olla ihmettelemättä
tätä hallituksen työllisyys- ja työllistämispolitiikkaa. Hallitus on selkeästi alimitoittanut
työllisyyspaketin lisätalousarviossaan. TEMin hallintoalalle tulevat rahat eivät riitä al-
kuunkaan työttömyyslukujen koko ajan kasvaessa. Tätä päätöstä on vaikea ymmärtää,
etenkin kun hallitus ei ilmeisesti ole lainkaan laskenut vaihtoehtoiskustannuksia eli sitä,
mitä yhteiskunnalle maksaa lyhyellä ja pitkällä aikavälillä, jos ihmiset eivät työllisty ja
kenties putoavat kokonaan työmarkkinoiden ulkopuolelle. Liian pitkään kestänyt työmark-
kinoiden ja aktiivitoimenpiteiden ulkopuolella oleminen voi vakavasti uhata ihmisten pa-
luuta työhön talouden elpyessä. Lisäksi hallitus on leikkaamassa Kelan harkinnanvaraisen
kuntoutuksen määrärahoja, jotka ovat erittäin tärkeitä työttömien kuntoutuksen järjestämi-
sessä. Myös te-toimistojen tilanne alkaa olla täysin kaoottinen. Yhdellä virkailijalla voi
olla jopa 2 000 asiakasta, ja erityisesti ne henkilöt, jotka tarvitsisivat henkilökohtaista tu-
kea ja ohjausta, saattavat jäädä kokonaan palvelujen ulkopuolelle.

Ministeri Lindström on useampaan otteeseen korostanut täällä salissa vaikuttavien toi-
menpiteiden merkitystä työllistämisessä. Hän on korostanut, että jos rahaa on vähän, niin
sitä pitää käyttää tehokkaisiin toimenpiteisiin. Olen täysin samaa mieltä. Toivottavasti mi-
nisteri lukee huolellisesti edeltäjänsä Lauri Ihalaisen käynnistämän kuntakokeilun loppu-
raportin, jossa on esitelty erittäin tehokkaita pitkäaikaistyöttömyyden hoitokeinoja. Jos
otetaan esimerkiksi Lieksan kuntakokeiluhanke Pohjois-Karjalasta, niin se on säästänyt
kaupungille ja yhteiskunnalle todella suuria summia. Vastaavia esimerkkejä löytyy myös
muista kuntakokeiluhankkeista. Näitä hyviä käytäntöjä ei saisi nyt missään tapauksessa
päästää lopahtamaan, sillä niiden uudelleenkäynnistäminen voi olla myöhemmin hankalaa
ja myöskin kallista. Samalla tavalla ministerin olisi syytä katsoa nuorisotakuussa olleet hy-
vät käytännöt tarkkaan ja jatkaa niitä. Nuorisotakuu ei varmaan ollut täydellinen, mutta sen
avulla joka tapauksessa pystyttiin pitämään nuorten pitkäaikaistyöttömyys kurissa parem-
min kuin muissa Euroopan maissa. Etsivän nuorisotyön avulla löydettiin tuhansittain niin
sanottuja kadoksissa olleita nuoria, jotka saatiin aktiivitoimenpiteiden pariin. Hyviä mal-
leja löytyy esimerkiksi Savo-Karjalasta, missä nuorten aktivointi onnistui monin paikoin
esimerkillisesti. Nyt siellä nuorisotyöttömyys on repeämässä käsiin.
7



Pöytäkirjan asiakohta PTK 46/2015 vp
Arvoisa puhemies! Minusta on ihan sama, puhutaanko nuorisotakuusta vai yhteisöta-
kuusta, kunhan vain saadaan estettyä nuorten syrjäytyminen. Nyt nämä hallituksen toimet
näyttävät lisäävän nuorten syrjäytymistä, ja me kaikki tiedämme, että syrjäytyminen tulee
yhteiskunnalle pitkällä tähtäimellä kaikkein kalleimmaksi. Sen takia todellakin toivon, että
neljännessä lisätalousarviossa hallitus korjaa nämä pahimmat puutteet. — Kiitos.

16.59 Teuvo Hakkarainen ps: Arvoisa puhemies! Vasemmistosta, tai vihervasemmistos-
ta, on kuulunut moitteita ja esityksiä ja kärkihankkeita tässä edellisen keskustelun aikana.
Ja minä nyt edellisen kauden ja sitä edeltävien hallitusten tekemisiä pikkusen ruodin tässä.

Mitä on tehty kärkihankkeita aikaisemmilta kausilta? Saatiin yli 700 miljoonan lisälas-
ku teollisuudelle. No, mitä sen seurauksena tapahtuu? Teollisuus lähtee pois tästä maasta,
missä näitä laskuja ei tule. Tämä on hyvin yksinkertaista. Kärkihankkeita olivat lähinnä
koppiaisten paimentaminen, sammakoitten kutupaikat ja poppaukkojen kattilat. Eivät
nämä tuota meille yhtään mitään. Pitää pystyä pureutumaan keskeisiin asioihin.

Ja vielä lisää: tuulivoima. On täysin kestämätöntä, että ulkomaiset sijoittajat ja tuulivoi-
mayhtiöt menestyvät edellisten hallitusten päätöksillä, matalapalkkaisten ja raskasta työtä
tekevien kustannuksella. Tämän maan rakentavat ihmiset, eivät tuulitukiaisten perässä
maahamme tulevat sijoittajat. Näin se on. (Eero Heinäluoma: Pitää kurkistaa sinne edusta-
jan selän taakse!) — Ei, ei sinne, minä katson sinnepäin. — Tässä taloudellisessa tilantees-
sa ei voi enää ajatella, etteikö edellisten hallitusten aikana luvattuja tuulivoimatukia voisi
perua. Nyt nimittäin tehdään niin. Syöttötariffin kustannukset tulevat olemaan suomalai-
sille veronmaksajille yli 3 miljardia euroa. Summa on niin valtava, että sillä voisi korjata
kaikki Suomen tiet, perua pienituloisiin ja eläkeläisiin kohdistuvia leikkauksia ja perua
valtion omaisuuden myyntejä. Valtionvelka on Suomen kansan velkaa, jokaisen meidän.
Velan maksamme me sekä meidän lapsemme. Koska valtion budjetti on jo vuosia ollut ja
tulee vielä vuosia olemaan alijäämäinen, rahoitetaan tuulivoiman tukeminen käytännössä
kokonaan velalla, ja tähän hallitus on tekemässä muutoksia.

Sitten pääministeri puhui kärkihankkeista ja uusien hankkeitten tukemisesta. Minä olen
monta kertaa puhunut täällä chp-voimaloista, kuinka esimerkiksi sahoille, höyläämöille ja
puusepän tuotteita tekeville firmoille, joilla tulee sivutuotteita, voidaan yhdistää chp-voi-
mala, joka tuottaa sekä lämpöä että sähköä. Tämä on hajautettua energiantuotantoa ja työl-
listää, siitä tulee vakituisia työpaikkoja eikä työllistämistyöpaikkoja, ne ovat semmoisia,
jotka eivät tuota. Mutta chp-laitos on esimerkki sellaisesta bioenergiahankkeesta, joita ol-
laan nyt tekemässä.

Mutta tässä on ongelmia. Sahat tuottavat sivutuotteita, ja ne eivät saa sitä muuttuvaa säh-
köntuotantotukea. Jos esimerkiksi metsähakkeelle tulevaa tukea sama määrä kohdistetaan
sahoille, niin kilpailukyky paranee ja sitten ei tarvitse ajaa sitä haketta, jossa on kolmasosa
vettä, 100 kilometrin päähän. Se on erittäin kannattava sijoitus, siis kansallisesti ja hajau-
tetusti. Ja sitten vielä tässä on semmoinen ongelma, että tuontihake saa tämän sähköntuo-
tantotuen, ja se tuodaan kaikki Venäjältä, suurin piirtein — EU:n ulkopuolinen maa.

Nämä asiat kun me korjaamme, pikkuhiljaa rupeavat asiat paranemaan maaseudulla, ja
hallitus on nimenomaan sitoutunut tähän ja laittaa kuntoon asiat, jotka edelliset hallitukset
jättivät rempalleen. — Kiitos.

17.04 Eero Heinäluoma sd: Arvoisa puhemies! Keskustelu on aika laveaa, ja tietysti
työllisyys- ja taloustilanne antaa aihetta puhua lavealta rintamalta asioista. Ehkä on kuiten-
8



Pöytäkirjan asiakohta PTK 46/2015 vp
kin syytä sanoa, kun edustaja Hakkarainen puhui näistä ongelmista aikaisemmissa halli-
tuksissa, että hänen molemmat esimerkkinsä taitavat olla tästä Vanhasen kakkoshallituk-
sesta, siis edellisestä porvarihallituksesta. Kansainvälisen merenkulkualan järjestön IMOn
sopimus, joka toi teollisuuden arvion mukaan 700 miljoonan euron lisälaskun ulkomaan-
kaupalle, syntyi tämän hallituksen aikana, eikä oikein koskaan ole selvinnyt, kuka siitä sit-
ten varsinaisesti vastasi ja kenen ohjeen mukaan nämä neuvottelut käytiin. 

Mitä tulee sitten tuulivoimatukeen, niin se taisi syntyä tässä samassa hallituksessa, ja el-
len ihan väärin muista, silloin taisi olla elinkeinoministerinä nykyinen varapuhemies, edus-
taja Pekkarinen, joten pannaan nämä nyt kuitenkin historiankirjoituksessa oikeisiin tasei-
siin.

Sitten tähän päivään. Tämä on kyllä surullinen juttu, että hallituksella menee kovin pit-
kän aikaa tähän työllisyystilanteeseen reagointiin. Aikaisemmin, myös vaalikauden vaih-
tuessa, hallitukset ovat katsoneet, mitkä ovat kaikkein kiireellisimpiä tehtäviä ja sitten sitä
palautetta, joka on tullut vaalien kautta, ja kun uusia voimia nousee hallitukseen, niin näitä
uusien voimien ideoita pannaan toimeen saman tien juuri lisäbudjettien kautta. Se on ollut
johtava ajatus, varsinkin silloin, kun ollaan tilanteessa, että talouden peruskehitys ja myös
työllisyyskehitys voimakkaasti poikkeaa siitä, mitä on ajateltu. Tältä kannalta katsoen
tämä lisäbudjetti on kyllä paha pettymys. Se on myös pettymys siihen nähden, mitä täällä
kesäkuussa sanottiin, kun edellisen kerran lisäbudjettia käsiteltiin. Silloinhan annettiin ym-
märtää, että tähän palataan heti alkusyksystä ja silloin voidaan tehdä käännettä parempaan.
Myös valiokunta yksimielisesti edustaja Kallin johdolla totesi, että nämä työllisyysmäärä-
rahat ovat alimitoitettuja.

No, nyt tämä koko repertuaari myöhästyi tosi pahasti, niin että nämähän eivät riitä nii-
hin tarpeisiin, mitkä ovat välittömässä työllisyyden hoidossa, ja myöskään näitä paljon pu-
huttuja kustannuskilpailukykyyn liittyviä ratkaisuja ei tapahdu, ei tämän vuoden osalta
eikä ensi vuoden osalta. Tämä on todella hämmentävää, koska valtaisa määrä hallituksen
retoriikasta on ripustettu tämän väitteen varaan, että nyt on hirveä kiire eikä ole aikaa va-
tuloida. Ei ole aikaa vatuloida. Ja sitten kaikki, mitä hallitus tekee ja puhuu, tulee voimaan
— ehkä — puolentoista vuoden kuluttua kaikilla niillä epävarmuustekijöillä, mitkä liitty-
vät muun muassa siihen, ovatko nämä hallituksen pakkolakipaketit perustuslain mukaisia
vai eivätkö. Olen itse vankasti sillä kannalla, että ei sovi meidän perustuslain sisältöön, että
sopimusoikeus viedään palkansaajilta ja työnantajilta. En pysty ymmärtämään, että se voi-
si perusoikeuksiin mennä, joten tässä on vielä sekin riski, että tämä koko rakennelma saat-
taa tulla alas niin kuin korttitalo.

Sitten on se palaute, jota uskon, että aika monet edustajat ovat saaneet liittyen työllisyys-
määrärahoihin tässä ja nyt. Työvoimatoimistoista tulee viestiä, työvoima- ja elinkeinokes-
kuksista, yrittäjiltä tulee viestiä, nuorilta tulee viestiä, nuorten vanhemmilta tulee viestiä, ja
kaikki ovat huolissaan siitä, että niihin hyväksi todettuihin keinoihin, jotka auttavat tällai-
sessa työllisyystilanteessa, rahoitusta ei ole. Starttiraha — ei voida antaa starttirahaa uusil-
le yrittäjille. Ja tämäkin on kumma, koska luulisi, että edes salin oikealla laidalla — joka ei
muuten nyt taida kovin laajasti olla tässä keskustelussa paikalla, en huomaa ketään — (Pia
Viitanen: Tehdään kokoomuslaista politiikkaa siitä huolimatta!) sitä starttirahaa nyt ei sen-
tään vain vastustettaisi sen takia, että se on pahaa yhteiskunnan toimintaa, koska se rohkai-
see kuitenkin yrittäjyyttä, jonka pitäisi olla myös oikean laidan kiinnostuksen kohteena.
Mutta sama koskee myös nuorten mahdollisuutta päästä töihin, kun ei ole enää näitä mää-
rärahoja, joilla voitaisiin palkkatuella mahdollistaa yrityksiin pääsy. Yrittäjät lähettävät
9



Pöytäkirjan asiakohta PTK 46/2015 vp
sähköpostia ja kertovat, että heillä olisi valmiita työpaikkoja ja heillä olisi jopa tiedossa,
ketä he haluaisivat ottaa, mutta rahaa ei ole. 

Sitten tullaan tähän kysymykseen tässä koko ajattelun vääristymässä, ja se on se, että me
olemme passiivisesti valmiit maksamaan miljardeja toimeentulosta, mutta sitä rahaa ei voi
käyttää aktiivisesti niin, että edesautettaisiin työpaikan löytymistä, sen takia, että tämän
päällä istutaan (Puhemies koputtaa) ja tälle ei tehdä yhtään mitään. — Jaha, 5 minuuttia
näyttää tulevan täyteen. 

Arvoisa puhemies! Lopuksi toivon, että hallituspuolueidenkin edustajat miettisivät, että
tämä talkoo on aidosti yhteinen. Työllisyysmäärärahalisäykset olisivat pienimuotoisesti-
kin nyt arvokkaita.

17.10 Toimi Kankaanniemi ps: Arvoisa puhemies! Ensin nuorisotakuusta totean, että
kun keskustelin erään henkilön kanssa, joka hoitaa käytännössä nuorisotakuuta, niin hän
totesi, että idea on aivan loistava mutta käytännössä se ei toimi. Nuorisotakuun piiriin ovat
päässeet ne nuoret, jotka muutoinkin ovat aktiivisia ja löytävät opiskelu-, työ- tai harjoit-
telupaikan. Siksi, kun näin käytännön elämässä tapahtuu, on syytä nuorisotakuuta, yhteis-
kuntatakuuta — millä nimellä sitä kutsummekin — käydä hyvin tarkkaan läpi ja katsoa,
minkälaisena sitä kannattaa jatkaa.

Herra puhemies! Lisäbudjetissa on 5 miljoonan määrärahalisäys autojen romutuspalk-
kiokokeilun rahoittamiseen, muistaakseni yhteensä tälle vuodelle 8 miljoonaa rahaa. Se on
mielenkiintoinen kokeilu. Liikennevaliokunnassa sitä käsiteltiin ja saatiin tieto, että kun on
valtiolta 1 000 euron romutuspalkkio ja autokauppa antaa siihen sen 500 euroa lisää, niin
tänä vuonna romutetaan 8 000 autoa tällä rahalla ja ostetaan tilalle 8 000 uutta vähäpääs-
töistä autoa. Näin ollen valtio saa autoverotuloja 8 000 autosta jokaisesta keskimäärin
3 500 euroa, ja kun siitä vähennetään tämä 1 000 euroa, jonka valtio maksaa romutuspalk-
kiota, niin jokaisesta autosta tulee 2 500 euroa valtiolle tuloa. Näin ollen valtio saa tuloja
20 miljoonaa euroa ja menettää 8 miljoonaa eli 12 miljoonaa jää valtion hyödyksi, jos las-
ketaan, että näitä autokauppoja ei olisi ilman romutuspalkkiota tehty. No niin, näin siis se
on ollut erinomainen. Se on nyt kokeilu, joka päättyy vuoden loppuun, ja on tarkoituskin,
että se päättyy eikä siitä pysyvää tehdä. Joissain maissa se ehkä on pysyvä mutta Suomessa
ei.

Arvoisa puhemies! Sitten tästä paljon puhutusta työllisyysmäärärahasta. Minä kyllä
edelleen ihmettelen, millä laskuopilla vuosi sitten valtiovarainministeri Rinne ja työminis-
teri Ihalainen laskivat tämän vuoden määrärahan tarpeen tälle pitkälle momentille 51. Jos
laski työllisyysluvuilla, niin sen työllisyysluvun täytyy olla sitten noin 150 000 työtöntä
tälle vuodelle keskimäärin, koska rahoitus loppui puolen vuoden vaiheilla, ja meillä on yli
300 000 työtöntä. Ei näin voi laskea. Miksi sosialidemokraatteja ei kiinnostanut työllisyy-
den hoito niin, että olisitte varanneet riittävät määrärahat tälle vuodelle, koko vuodelle?
Olivatko vain vaalit niin lähellä, että haluttiin valtion budjetissa säästää työttömien kustan-
nuksella? Tällainen epäily tässä ikävä kyllä herää. Meillä on 350 000 työtöntä, ja se työt-
tömien määrä on noussut pyöreästi 30 000 vuodessa. Ei se ole niin, että työttömien määrän
kasvulla voidaan selittää sitä, että työllisyysmäärärahat momentilta 51 olisivat loppuneet
noin puolen vuoden tietämissä tänä vuonna. Täysin mahdoton laskelma!

Siis johtopäätös on kyllä valitettavasti se, että — viime vuonna ministerinä ollut edus-
taja Rinne tuli paikalle — te varasitte tälle vuodelle vain puolen vuoden tarvetta vastaavan
summan ja sitten on käyttösuunnitelmalla niin tiukasti rajoitettu sen käyttö, että sitä järke-
10



Pöytäkirjan asiakohta PTK 46/2015 vp
vää käyttöä ei ole voitu harjoittaa ja se on loppunut sitten eräiltä alueilta ja eräistä käyttö-
tarkoituksista jo kesken vuotta. Kun keväällä käsiteltiin lisäbudjettia, niin silloin kerrot-
tiin, että muutamilla ely-alueilla rahat loppuivat jo keväällä. Miksi maaliskuun lisäbudje-
tissa ei jo sitten lisätty, kun oli nähtävissä, että se loppuu? Nyt vaaditte sitten lisää rahaa.
No, ihan hyvä näin, vaatikaa vain, mutta (Pia Viitasen välihuuto) kyllä nyt hallituksella on
aivan uusi ote siihen nähden, mitä teidän aikananne oli tätä passiivista yli 5 miljardin ra-
hanjakoa. Nyt on ote sellainen, että työllisyyteen satsataan pysyvien työpaikkojen kautta ja
hoidetaan sitten työllisyyttä kuntien ja järjestöjen kautta niillä voimavaroilla, joita meillä
on.

17.15 Antti Rinne sd (vastauspuheenvuoro): Arvoisa puhemies! Totean vain, että tälle
vuodelle työllisyysarviot olivat ihan toisenlaiset viime vuonna, kun tehtiin budjettia, ja ne
perustuivat silloin virkamiesten arvioihin siitä, miten työllisyys tulee kehittymään tänä
vuonna. Totean vain sen, että minä olen tarjonnut tässä semmoista mallia, jolla voitaisiin
käyttää nykyistä passiivista työttömyysturvaa aktiivisiin toimenpiteisiin. Miksi hallitus ei
ole tarttunut siihen?

17.15 Toimi Kankaanniemi ps (vastauspuheenvuoro): Arvoisa puhemies! Hallitusohjel-
ma on rakennettu juuri kaikkien uusien keinojen ja järjestelmien varaan. Kysyn vaan: mik-
si edellisellä hallituskaudella ei lähdetty uudistamaan työvoimamiljardien käyttöä? Edus-
taja Rinne, te nyt kyllä uskoitte varmaan sitten viime syksynä ihmeeseen, joka olisi kevääl-
lä tapahtunut niin, että työttömyys olisi todella puolittunut, kun uskoitte, että niillä rahoil-
la, mitä varasitte tälle vuodelle, olisi selvitty koko tämä vuosi — kun ne kuitenkin loppui-
vat, niin kuin edustaja Viitanenkin on moneen kertaan vakuuttanut, loppuivat jo osin ke-
väällä ja nyt ovat vähissä tällä hetkellä. Tosin on siellä vielä muutamia kymmeniä
miljoonia ilmeisesti käytettävissä, ja tässä tulee nyt 21 miljoonaa lisää.

17.16 Eero Heinäluoma sd (vastauspuheenvuoro): Arvoisa puhemies! Edustaja Kan-
kaanniemi ei tainnut olla viime eduskunnassa (Toimi Kankaanniemi: Ei tainnut!), mutta
täällä meitä on paikalla sellaisia, jotka olivat ja hyvin muistavat silloisen perussuomalais-
ten eduskuntaryhmän linjoituksen. Viime vuonna te lupasitte vielä vaihtoehtobudjetissa li-
sää rahaa työllisyysmäärärahoihin. Se oli edustaja Lindströmin, eduskuntaryhmän puheen-
johtaja Lindströmin, suuri linjaus täällä, että tarvitaan lisää työllisyysmäärärahoja. Nyt kun
teillä on valta, niin te ette tee tässä asiassa yhtään mitään. Ja te ette, edustaja Kankaannie-
mi, tule selviämään tällä koko neljää vuotta niin, että te katsotte peruutuspeiliin ja syytätte
edeltäjäänne, koska teillä on nyt valta. Kun katson sitä politiikkaa, mitä te teette muun
muassa tämän työllisyyslisäbudjetin yhteydessä, niin minusta tuntuu, että teille on käymäs-
sä kuin ennen keskusteluille valtiovarainministeri Liikasen kanssa, että on kiva mennä tä-
hän porvarihallitukseen perussuomalaisten idealla, mutta kun sieltä tullaan takaisin, ovat
keskustan ja kokoomuksen ideat käytössä.

17.17 Toimi Kankaanniemi ps (vastauspuheenvuoro): Arvoisa puhemies! Ei nyt katsota
vielä liian kauas eteenpäin, kun katsotaan tätä hetkeä, jolloin teidän laatimaanne budjettia
noudatetaan vielä tänä vuonna, ja se, miksi te varasitte aivan riittämättömästi työllisyys-
määrärahoja, se on kysymys, johon minä haluan vastauksen. Kun kerran sosialidemokraa-
tit ovat huolissaan työllisyydestä, ihmisten työn saannista ja esimerkiksi näistä kolmannen
11



Pöytäkirjan asiakohta PTK 46/2015 vp
sektorin mahdollisuuksista työllistää ihmisiä, niin miksi te varasitte niin vähän, että se lop-
pui jo keväällä, ja on tällä hetkellä niin, ettei voida esimerkiksi täällä Uudellamaalla, missä
te vaikutatte, työllistää ihmisiä? Tämä on minusta ollut suorastaan vastuutonta alibudjetoi-
da noin voimakkaasti.

Ensimmäinen varapuhemies Mauri Pekkarinen: Edustaja Viitanen, viimeinen vastaus-
puheenvuoro tähän, ja sitten edustaja Kankaanniemen vastaus. 

17.18 Pia Viitanen sd (vastauspuheenvuoro): Arvoisa puhemies! Aiempina vuosina aina,
kun sosialidemokraatit ovat olleet hallituksessa, on ollut yleinen käytäntö, että silloin jos
kesken vuotta työllisyysmäärärahat loppuvat, tuodaan lisätalousarvio, jossa paikataan ja
otetaan tarvittava määrä näitä rahoja mukaan. Se on aivan normaalikäytäntöä. Jos teidän
mielestänne, edustaja Kankaanniemi, on niin vastuutonta, kun olisimme jälleen toimineet
samalla lailla, niin kuinka vastuutonta nyt tämän hallituksen politiikka on, kun tilanne on
käsissä tässä ja nyt ja te ette te mitään, vaikka teillä tämä valtikka on? Millaista luulette,
että on, edustaja Kankaanniemi, työttömän näkökulmasta kuunnella tätä keskustelua? Mitä
arvelette, kun teidän ainoa selityksenne työttömälle on, että kun demarit eivät lisänneet ra-
haa silloin aikanaan — minulla on kyllä valta, mutta kun demarit eivät — ja vähän naures-
kella perään. Ei kuulkaa naurata sitä työtöntä, joka on ilman sitä työllistämispaikkaa. Ja
kun puhutte uudesta otteesta, niin kyllä se uusi ote oli myös teidän vaihtoehtobudjetissan-
ne, olen sitä nimittäin tutkinut: te esititte plus 75 miljoonaa omassa (Puhemies koputtaa)
vaihtoehdossanne, ja nyt te esitätte leikkauksia 50 miljoonaa.

Ensimmäinen varapuhemies Mauri Pekkarinen: Ja edustaja Kankaanniemi, viimeinen
vastauspuheenvuoro. 

17.20 Toimi Kankaanniemi ps (vastauspuheenvuoro): Arvoisa puhemies! Ei vieläkään
tullut vastausta siihen, (Pia Viitanen: Tuli vastaus!) miksi te alibudjetoitte viime vuonna
näin raskaasti. Minusta tuntuu, että meillä on laki budjetista ja siellä edellytetään, että bud-
jetissa on täydellisyysperiaate, eli arvioidaan vuodelle tarvittavat määrärahat ja sen mu-
kaan budjetoidaan. Lisäbudjetilla tehdään pieniä tarkistuksia sen mukaan kuin tarvetta il-
menee, ja nyt on hallitus tehnyt tämän. Oleellista on jatkoa ajatellen, että tämä yli 5 miljar-
din passiivinen työllisyysmääräraha, mitä te olette pyörittäneet vuodesta toiseen, aktivoi-
daan työpaikoiksi. Siinä ministeri Lindströmin johdolla tehdään erinomaista työtä, ja se to-
teutuu tällä kaudella.

17.20 Esko Kiviranta kesk: Arvoisa puhemies! Tälle lisäbudjetille on ominaista tietty
niukkuuden tasapuolisuus. Työllisyysmenoihin tulee liian vähän rahaa ja maatalouden
kriisiytyneille tiloille vielä vähemmän eli 19 miljoonaa euroa. Ja vaikka sitten tulisi tuon
EU-rahan kautta vielä toinen mokoma, raha on kovin niukka kriisissä olevien ja kriisiyty-
mässä olevien tilojen ongelmien hoitamiseen. Pääasiassahan nuo ongelmat edelleen johtu-
vat näistä Venäjä-pakotteista, ja olisi tärkeää, että maidon ja sianlihan tuotannolle voitai-
siin jo tänä vuonna antaa tätä apua. Sianlihan tuotantohan ei ole vielä saanut yhtään mi-
tään. Se maksatus on koko ajan lykkääntynyt. Se pitäisi saada tämän vuoden puolella mak-
suun, ja ensi vuoden puolelle varmaan menevät velkaantumisesta johtuneitten ongelmien
hoitamiseen liittyvät päätökset. Sitten ihan oma lukunsa on tietysti vielä satovahingot, jot-
12



Pöytäkirjan asiakohta PTK 46/2015 vp
ka tulevat vaatimaan toimenpiteitä. Mutta mehän emme vieläkään tiedä noitten satovahin-
kojen lopullista suuruutta ja kohdentumista eri alueille.

17.22 Timo Kalli kesk: Arvoisa puhemies! Jos minäkin aloitan, niin kuin edustaja Heinä-
luoma, vanhoja muistellen, ja sitten lopussa hiukan palataan nykypäivään.

Ensinnäkin, kyllähän suurin juttu tässä on, että työllisten rakenteessa pitkäaikaistyöttö-
mien määrä on selvästi lisääntynyt. Kun ainoastaan pitkäaikaistyöttömien työllistämiseen
voidaan käyttää palkkatukea, niin ei ilmeisesti viime syksynä budjetissa eikä täydentävis-
sä osattu arvioida sitä, että pitkäaikaistyöttömien lukumäärä tulee niin merkittävästi kasva-
maan. Ja tämä on se syy. Toinen tietenkin olisi ollut, että työvoimapoliittisilla toimilla olisi
puututtu jo varhemmin niihin ihmisiin, joidenka työllisyyskaari on pitenemässä, ja heidän
työkyvyn ylläpitämisestään olisi alettu kantaa huolta aiemmin. Näin jonkin verran tähän
asiaan olisi ehkä voitu puuttua. Mutta siis ongelma on nimenomaan starttiraha ja palkkatu-
ki. Niihin ei ole ollut varattavissa riittävästi, eivätkä työvoimapoliittiset toimet ole olleet
sellaisia, että olisi riittävän aikaisin lähdetty hakemaan sitä työpaikkaa. Ja tässä on opitta-
vaa. Minusta yhteenveto on selvä: sekä edellinen hallitus että tämä hallitus eivät ole toimi-
neet tässä asiassa kiitettävästi.

Sitten toiseen, hiukan vanhempaan asiaan, kun toimin keskustan eduskuntaryhmän pu-
heenjohtajana ja täällä käsiteltiin tuulivoima-asiaa. Muistan hyvin, kun tätä keskustelua
käytiin tuolla toisessa salissa, ministeri Pekkarinen sitä esitteli. Oli hiukan toinen maailma.
Öljyn hinta oli hiukan eri kantimissa, ja energiapolitiikka näytti hiukan erilaiselta, sen tar-
ve ja saatavuuskin. Silloin kun täällä siitä asiasta äänestettiin, niin sekä sosialidemokraatit
että myös perussuomalaiset äänestivät sen kaltaisen esityksen puolesta. Jos se olisi tullut
voimaan, niin tämä tuki tällä hetkellä olisi selvästi suurempi. Eli tässä asiassa pisteet kui-
tenkin menevät nyt niin, että silloinen hallitus, sanottaisiinko 8 pistettä, ja silloinen oppo-
sitio 4 miinus. Tämä tulkoon nyt ainakin viidennen kerran eduskunnan pöytäkirjoihin kir-
jattua.

Sitten tähän, mitenkä me tästä asiasta pääsisimme eteenpäin ja mitenkä sekä työvoima-
poliittisilla toimilla, talouskasvun vahvistamisella, kilpailukyvyllä ja näillä kaikilla yhdes-
sä voitaisiin vaikuttaa siihen, että työtilaisuuksia syntyisi enemmän ja työttömyysmäärära-
hoja jatkossa ei tarvittaisi niin paljon kuin tällä hetkellä. Se on se iso iso kysymys. Jossakin
vaiheessa täällä totesin, että eihän palkka sinällään ole merkittävä vaan tämä meidän sys-
teemi, jossa palkkaan liitetään valtavasti muunlaisia toimia. Kun Suomi on kallis maa, niin
kukaan ei tahdo pystyä ostamaan niitä palveluja, ja yhä useampi suomalainen hakee palve-
luja ei Suomesta vaan entistä enemmän Virosta: käydään huoltamassa autoa, käydään par-
turissa, ostetaan erilaisia tarvikkeita. Ja tämänkaltainen kulutuskäyttäytyminen merkittä-
västi muuttuu. Työmies on aina palkkansa ansainnut, ja kuulun siihen joukkoon, että ei
palkkojen alentamisella vaan paljon enemmän muilla toimilla pystytään lisäämään tuotta-
vuutta. Itse joskus olen hakannut halkoja päivässä kymmenen mottia, jonain päivänä en saa
kuin yhden motin samassa ajassa. Eli se riippuu hiukan vireestä ja sahan ja kirveen terä-
vyydestä. Jos kirveen lyö kiveen, ei ole muuta mahdollisuutta, se pitää teroittaa entistä te-
rävämmäksi. (Puhemies koputtaa) Se on sitä tuottavuutta. Mutta meidän pitää yhdessä pys-
tyä työskentelemään sen eteen, että kykenemme löytämään uusia työtilaisuuksia ja tällä ta-
valla kestävästi vähentämään jatkossa työllisyysmäärärahoja, ei niin, että niitä vähenne-
tään per capita (Puhemies koputtaa) vaan että syntyy vastaavasti työpaikkoja. — Kiitoksia.
13



Pöytäkirjan asiakohta PTK 46/2015 vp
17.27 Maarit Feldt-Ranta sd: Arvoisa puhemies, herr talman! Edustaja Viitanen oli kyl-
lä niin oikeassa aloittaessaan tämän keskustelun, kun hän sanoi, että suurin synti on se, että
hallitus laiminlyö tämän kasvaneen työllisyysongelman hoitamisen. Se on myös suurin
puute, totta kai, tässä lisätalousarviossa, koska koko lisätalousarvioinstrumentin ideahan
on se, että reagoidaan muuttuneisiin tilanteisiin, siihen, mikä on muuttunut hallitusneuvot-
telujen jälkeen tai budjetin laatimisen jälkeen.

Työllisyysasiassa on oikeastaan kaksi semmoista perussääntöä, joilla pääsee perusopin-
noissa alkuun. Ensimmäinen on se, että jos me onnistumme lisäämään työllisyysastetta yh-
dellä prosentilla, niin sillä on 1 miljardin euron positiivinen vaikutus julkiseen talouteen.
Toinen perussääntö, jonka pitäisi olla mielessä, on se, että jos ei kolmen kuukauden kulues-
sa ryhdytä työttömäksi jääneen ihmisen osalta aktiivitoimenpiteisiin, ne työttömyysjaksot
pitkittyvät, ja se on, totta kai, paitsi inhimillisesti myös talouspoliittisesti epäjärkevää. Nyt
tuntuu siltä, että hallitus on unohtanut nämä molemmat perusnyrkkisäännöt ja tavallaan ai-
noa lääke, joka on mitään hallituksen mielestä, ovat nämä leikkaukset.

Edustaja Kalli täällä vetosi työmarkkinajärjestöihin ja totesi tavallaan, että hallituksella
ei tässä nyt ole paljoa roolia. Hän vetosi työmarkkinajärjestöihin, että heidän pitäisi ryhtyä
toimiin. Minulla sattuu olemaan tuossa käsilaukussa erittäin hyvä Raimo Sailaksen kolum-
ni eilisistä Helsingin Sanomista, ja minä vähän lainaan tätä, koska minun mielestäni tämä
kertoo hyvin sen, että hallitukselta on nyt kyllä jäänyt huomaamatta, että sillä sektorilla ta-
pahtuu. "Hallituksen virhearvioista ja hapuilusta huolimatta edellytykset kustannuskilpai-
lukykyä tuntuvasti kohentaviin ratkaisuihin ovat yllättäen auenneet. Näkymät kirkastui-
vat, kun SAK:n hallitus toi pöytään oman esityksensä." SAK on valmis sopimaan nollako-
rotuksista, hyväksymään periaatteen, että vientiteollisuus määrittelee vastedes palkankoro-
tusten ylärajan, ja lisäksi se on valmis hyväksymään yhteen laskien tuntuvat alennukset
työnantajan sairausvakuutusmaksuihin ja niin edelleen. Sailas jatkaa: "Ellei hallitukselle
kelpaa tällainen linjaus, pitää kai uskoa, että hallituksen tavoitteena tosiaan on sopimusyh-
teiskunnan murtaminen." (Eero Heinäluoma: Kovaa tekstiä!) Ja lopuksi: "Elinkeinoelä-
män keskusliitto haikailee liittokohtaisia sopimuksia. Miten ne voisivat olla parempi vaih-
toehto kuin keskitetty nollasopimus, työrauha ja tuntuva välillisten työvoimakustannusten
alennus?" (Antti Lindtman: Se on painavaa tekstiä!) Edustaja Kalli, toivon, että todella
paitsi luette tuon Sailaksen kolumnin niin myös katsotte, mitä siellä työmarkkinajärjestöis-
sä tapahtuu.

Lopuksi, arvoisa puhemies, tässä on sellainen tietynlainen paradoksi, kun edustaja Kalli
totesi, että hallitus ei voi enempää tehdä. Se paradoksi, mikä on niin ilmeinen, on se, että
asia, johon hallituksen ei olisi pitänyt puuttua yhteiskuntasopimuksella ja pakkopaketilla,
oli turvattomuuden ja epävarmuuden lisääminen yhteiskunnassa tässä tilanteessa, koska se
on myös omiaan lisäämään työttömyyttä — Suomi ei ole kiinnostava investointimaa ja niin
edelleen. Siinä hallitus toimi, missä ei olisi pitänyt, ja sitten tässä työllisyysasiassa, työttö-
myyden hoitamisessa, jossa tänään, tässä lisätalousarviossa, olisi pitänyt toimia, hallitus on
erittäin toimeton.

Kannatan edustaja Viitasen tekemää vastalausetta ja toivon, että hallitus — edustajat
Kankaanniemi ja Kalli — jatkossa edistäisi sellaista linjaa, ja yhdyn siihen vetoomukseen,
minkä edustaja Heinäluoma täällä teki, että pienetkin lisäykset työllisyysmäärärahoihin
helpottaisivat tilannetta eri puolilla Suomea nyt. — Kiitos.
14



Pöytäkirjan asiakohta PTK 46/2015 vp
17.32 Sami Savio ps: Arvoisa puhemies! Tosiaan, tässä on ollut paljon puhetta tästä kol-
mannen lisätalousarvion työllisyysmäärärahojen riittävyydestä, ja sosialidemokraatit ovat
kovasti arvostelleet, että sinne olisi enemmän rahaa pitänyt esittää. Mutta olen itse kyllä
sitä mieltä, että työministeri Lindström on toiminut oikein hyvin tässä niiden reunaehtojen
puitteissa, jotka hallituksella valitettavasti nyt on. Suomen talous on hyvin vaikeassa tilan-
teessa, ja määrärahoja on kovin paljon vaikea esittääkään. Tässä on kuitenkin nyt esitetty
muun muassa aikuiskoulutukseen, ammatilliseen lisäkoulutukseen rahaa ja sitten erityises-
ti julkisiin työvoima- ja yrityspalveluihin 21,6 miljoonaa euroa, josta osa menee sitten Mi-
crosoftin irtisanomille henkilöille. Tämä Microsoftin irtisanomille henkilöille tarkoitettu
määrärahahan on tarkoitus sitten hakea Euroopan globalisaatiorahastosta myöhemmin.

Mutta vielä toinen asia, mihin haluaisin kiinnittää huomiota, on se, että hallituksen esi-
tys numero 31:hän sisältää ensi vuodelle sitten muutoksia tuloveroasteeseen niin, että
muun muassa 20 000 euroa tienaaville kansalaisille ensi vuonna heidän veromuutoksensa
on jopa miinus 262 euroa. Se on minun mielestäni erinomainen helpotus työllisyyteen jat-
kossa.

17.34 Eero Heinäluoma sd: Arvoisa puhemies! Tässä on monta puolta tullut erinomai-
sesti tämän keskustelun aikana tähän mennessä esille, ja jossain määrin varmaan tätä his-
toriankirjoitustakin täytyy aina silloin tällöin käydä lävitse. Mutta se on varmaa, että mi-
kään hallitus ei tule kansalaisten edessä selviämään kertomalla, että syy sille, että se ei tee
mitään, on edellinen hallitus. Semmoista toritilaisuutta ei ole, josta tällä repliikillä selviää,
että kun me olemme nyt hallituksessa, niin me emme toteuta niitä meidän esityksiämme,
joita me teimme ennen vaaleja, ja syynä on se, että edellisellä vaalikaudella oli väärä hal-
litus. Tämä logiikka, mitä edustaja Kankaanniemi tässä tarjoaa koko perussuomalaisten
ryhmälle, on kyllä sekä perussuomalaisten että koko maan kannalta harhaoppia. Teillä on
nyt, edustaja Kankaanniemi, valta ja teillä on työministeri, teillä on mahdollisuus päättää,
mihin rahoja käytetään. Olen huomannut, että kyllä te sitä jossain määrin käytättekin, niin
kuin esimerkiksi siinä ehdotuksessa, että autoveroa lasketaan ensi vuonna ja sen jälkeen
yhteensä 200 miljoonaa euroa. Ja samaan aikaan te olette valmiita tekemään päätöksiä,
joilla 13,5 miljoonan euron säästämiseksi suljetaan, keskisessä Suomessa muun muassa,
ratayhteydet, niin että ihmiset eivät enää pääse käyttämään junaa. Ja sama koskee myös
tätä etelän erittäin tarpeellista raideyhteyttä, Y-junaa, joka sekin pannaan nyt naftaliiniin
sen takia, että te ette halua sitä 13,5:tä miljoonaa käyttää, koska teidän arvovalintanne on,
että mieluummin lasketaan autoveroa 200 miljoonaa euroa.

Ja kun te olette kysyneet näitä rakentavia ehdotuksia: Niitä on tullut tässä nyt jo syys-
kuun aikana enemmän kuin te ilmeisesti ehditte toteuttaa. Siis on tullut tämä ehdotus, että
tingittäisiin vähän tästä autoveron laskusta ja tämän henkilöliikenteen suosimisesta ja käy-
tettäisiin se joukkoliikenteen ja VR-yhteyksien hyväksi. Asia, joka on erittäin tärkeä maan
tasapainoisen aluekehityksen kannalta ja jolla on suuri vaikutus maakuntien elinvoimaan:
junayhteydet pidetään toiminnassa. Ei ole nyt monesta miljoonasta kiinni vaan tahdosta ja
arvovalinnasta, edustaja Kankaanniemi. Haluanpa nähdä, miten te tämän junayhteyksien
heikentämisen selitätte omassa vaalipiirissänne ja omille kannattajillenne. Onko sekin Rin-
teen syy? Valtiovarainministeri Rinne on varmaan syyllinen tähän, jos teidän aikaisempaa
logiikkaanne on noudattaminen. 

Samaten ehdotus siitä, että jatkettaisiin sillä linjalla, jolla edellisen hallituksen aikana ol-
tiin: Pyritään mahdollistamaan työn tekeminen tämän passiivisen rahan jakamisen sijaan.
15



Pöytäkirjan asiakohta PTK 46/2015 vp
Erittäin tärkeä uudistus, jossa 300 euroa on mahdollisuus ansaita, kun saa työpaikan, ilman
että sitä leikataan pois työttömyysturvasta. Se on esimerkki pienistä tärkeistä askelista. 

Nyt SDP:n puheenjohtaja Rinne on tehnyt erittäin merkittävän ehdotuksen, että muutet-
taisiin työttömyysturvaa myös aktiiviseen suuntaan: Se voisi olla tämmöinen työllisyysse-
teli, jonka voisi saada mukaansa ja joka helpottaisi pidempään työttömänä olleiden uuden
työpaikan hankintaa. Siinäkin on teille rakentava ehdotus, joka merkitsisi ihmisten työlli-
syyden paranemisen kautta huomattavasti lisää verotuloja, vähemmän syrjäytymisongel-
mia ja antaisi yrittäjille osaavaa työvoimaa, joka siellä malttamattomana odottaa, että pää-
sisi töihin.

Tällaisia käytännön ehdotuksia olisi tarjolla, ja nämä kaikki antavat mahdollisuuden sit-
ten toteuttaa näissä ankarissa reunaehdoissa myös työllisyyden hoidon aktiivimääräraho-
jen nostoa ilman, että ne vaarantavat millään tavalla julkisen talouden tasapainoa.

Tänään täällä kärkihankekeskustelussa kuultiin hyvin tärkeitä puheenvuoroja, mutta
kiinnitän huomiota vain yhteen tärkeään näkökohtaan, joka oli edustaja Harakan puheen-
vuorossa esillä, ja se koski ulkomaisten luottoluokittajien arvioita Suomen taloudesta: On
sekä tilanne nyt että sitten näkymä kasvusta: mitä tehdään sen pidemmän ajan kasvun hoi-
tamiseksi. Jos meillä tällä alueella on esittää sellaisia uudistuksia, sellaisia innovaatioita,
jotka luovat kasvuun uutta toivoa, niin meillä on mahdollisuus selvitä myös tässä ajassa
työllisyyden hoidon määrärahoista, mutta jos tämä jatkonäköala puuttuu, niin kuin se nyt
ikävä kyllä liiaksi puuttuu, sitten me olemme erittäin tiukoissa niiden määrärahojen osalta,
joita täällä niin tänä vuonna kuin ensi vuonnakin käsitellään.

Mutta lohduttaisin edustaja Kankaanniemeä: Teillä on nyt valta. Te olette hallituksessa,
te voitte toteuttaa tai jättää toteuttamatta omat ehdotuksenne, jos te uskotte niihin ehdotuk-
siin, mitä te neljä vuotta täällä olette eduskunnalle kertoneet.

Ensimmäinen varapuhemies Mauri Pekkarinen: Ihan lyhyt keskustelu, edustaja Kan-
kaanniemen vastauspuheenvuoro.

17.39 Toimi Kankaanniemi ps (vastauspuheenvuoro): Arvoisa puhemies! Kiitos näistä
setelivihjeistä ja muista. Minä uskon, että ministeri Lindström ottaa ne ilolla vastaan ja tut-
kii, selvittää niitä. Ihmettelen vain, miksi ne ideat tulevat nyt eivätkä esimerkiksi vuosi sit-
ten, kun teillä oli valta. Mutta eipähän jatketa sillä kantilla.

Autoveron alennus on varmaan monelle, kun se kohdistuu halvempiin, vähäpäästöisiin
autoihin, suuri asia, monelle duunarillekin, joka pystyy ehkä ostamaan paremman auton
työmatkoihinsa ja muutoin, niin että ei se nyt ole ihan niin yksiselitteistä. Ja siitä tulee
muuten veroa helposti enemmän, kun sitä vähän alennetaan, kun taso laskee ja määrä kas-
vaa.

Tähän työllisyysnäkemykseen yleensä: Nyt on todella tehtävä ne uudistukset, joista on
puhetta ollut. Näin saadaan aktivoitua ne määrärahat, jotka ovat kuitenkin työllisyyden
hoitoon käytettävissä. Tähän asti on vain otettu velkaa ja (Puhemies koputtaa) jaettu rahaa
tekemättä näitä rakenneuudistuksia.

17.40 Eero Heinäluoma sd (vastauspuheenvuoro): Kiitän edustaja Kankaanniemeä pu-
heenvuorosta. Tässähän tapahtui jo pientä lähestymistä. Olen huomaavinani, että tämmöi-
nen rakentava suhtautuminen alkaa voittaa alaa myös hallituspuolueiden keskuudessa.
16



Pöytäkirjan asiakohta PTK 46/2015 vp
Mitä tulee näihin ehdotuksiin, niin on kuitenkin syytä sen verran historiaa ensin palaut-
taa mieleen, että edustaja Rinnehän teki tämän ehdotuksensa ollessaan ministeri Rinne,
niin että se oli kyllä viime vuoden puolella tehty ehdotus, ja se kuvaa sitä, että asioita voi-
daan tehdä sekä hallituksesta käsin että oppositiosta käsin. Mutta vielä kerran, valta on nyt
teillä, niin että ei muuta kuin tupenrapinaksi ja hyvät ideat toimintaan. Sitä kautta työlli-
syys lähtee kasvuun ja tulee myös vähempi tarvetta näihin työllisyysmäärärahojen kor-
jauksiin, joihin nyt edelleenkin on huomattava tarve olemassa.

17.41 Antti Lindtman sd: Arvoisa puhemies! En tiedä, etenikö tämä keskustelu jo niin
pitkälle, että tämä puheenvuoro on tarpeeton, mutta kun tässä käytiin keskustelua siitä, mil-
lä arvioilla näitä työllisyysrahoja mitoitetaan aina kulloisessakin budjetissa, niin tokihan se
on niin, että ne perustuvat aina silloisiin tuoreimpiin työllisyysennusteisiin, jotka tekee val-
tiovarainministeriö, ja siellä myös sitten muut laitokset tekevät, Suomen Pankki ja niin
edelleen. Siihen sitten mitoitetaan nämä työllisyysrahat ja katsotaan, mitä ikään kuin akti-
vointiastetta tavoitellaan. Se perustuu virkavalmisteluun. Ja kun katsoo aina sen tavoiteta-
son, jonka edellinen hallitus kulloisenakin vuotena asetti, niin jos siihen ei päästy, niin sit-
ten vuoden aikana siihen reagoitiin lisäbudjetilla joka kerta. Joka ikinen kerta, kun tämmöi-
nen tarve tuli, reagoitiin. 

Vaikka me käsittelemme nyt lisätalousarviota — ja kun tämä on nyt ensimmäinen hal-
litus, joka näin alimitoitetusti reagoi maailman muutoksiin — niin minusta kuvaavaa on
myös se, että kun katsoo tuota valtion talousarvioesitystä, niin meillä on ensimmäistä ker-
taa hallitus, joka on asettanut alle 25-vuotiaiden nuorten osalta työttömyyden katkaisemi-
sen tavoitteeksi sen, että meillä ei 10 prosenttia vaan jatkossa 25 prosenttia, joka neljäs
nuori, olisi työttömänä yli kolme kuukautta. Eli siis hallitus nostaa omassa budjettiesityk-
sessään, omassa budjettikirjassaan tavoitetta siitä, kuinka moni (Puhemies koputtaa) nuori
on...

Ensimmäinen varapuhemies Mauri Pekkarinen: Pyytäisin edustajaa siirtymään.

... yli kolme kuukautta työttömänä. — Tämä riittää.

17.43 Lea Mäkipää ps: Arvoisa puhemies! Me olemme tässä tilanteessa, että työttömiä
on lähelle 400 000, ja jokainen voi paikallaan miettiä, miksi ollaan tähän päästy. Ja tietysti,
kun me olemme yhtenä hallituspuolueena, me olemme tavallaan vastuussa tästä työttö-
myyden tilanteesta tällä hetkellä. Mutta haluan myös sanoa, että jos mennään ihan sinne
80-luvun lopulle, jolloin olin aikanani eduskunnassa, silloinen työministeri Urpo Leppä-
nen lupasi poistaa työttömyyden kolmessa kuukaudessa. (Riitta Myller: Nyt tarvittaisiin
Leppästä!) Hän ei saanut kaikkea poistettua, vaan työttömyys oli silloin alle 100 000, ja
sitä pidettiin jo kauhistuttavana. Olen myös ollut neljä aikaisempaa vuotta työ- ja tasa-ar-
vovaliokunnan jäsenenä, ja vuodesta toiseen näiden neljän vuoden aikana työttömyys kai-
kista tukitoimenpiteistä huolimatta kasvoi ja kasvoi. Eli ymmärrän kyllä, että oppositiolla
on valtaa, ja niin kuuluukin olla, että annetaan kritiikkiä. 

Mutta eipäs—juupas-keskustelu ei tuo mitään sellaista tähdellistä asiaa. Jos ajatellaan
vielä, että esimerkiksi viime hallitus yhteisöveroja vähensi lähelle 1 000 miljoonaa — lu-
vattiin dynaamisia vaikutuksia, luvattiin investointeja, mutta ei tullut kyllä valitettavasti
mitään, lähelle miljardi meni — niin tällaisia on aina ollut ja tulee olemaan, virheasioita ja
17



Pöytäkirjan asiakohta PTK 46/2015 vp
virheratkaisuja. Eli tällä hetkellä, niin kuin viime vuonnakin, työttömiä on lähelle 400 000.
On pitkäaikaistyöttömiä valtava määrä, se on nyt lisääntynyt näittenkin kuukausien aika-
na. On nuorisotyöttömyyttä, on yli 55-vuotiaiden työttömyyttä. Eli tämmöisillä tukitoi-
menpiteillä me emme saa Suomen työllisyyttä koskaan parannettua. Ne ovat tietysti oiva
apu niille, jotka niitä tukityöllistymisiä saavat.

Mutta jos me haluamme tämän Suomen työllisyystilanteen parantaa, niin meidän on en-
sinnäkin mietittävä, mistä saadaan niitä uusia työpaikkoja. Kun tässä viimeisten kuukau-
sien aikana ja tämän vuoden aikana on valtavasti sanottu irti ihmisiä, tuotantoa on laitettu
ulkomaille, niin minä tietysti yhtenä hallituspuolueen jäsenenä olen tästä vastuussa. Mutta
pitää saada niitä rakenteellisia uudistuksia. Pitää saada sellaisia tuotteita ja palveluita ym-
päri Suomea, joista me saamme työväkeä sinne yrityksiin ja mahdollisuuksien mukaan
myös sellaista tuotantotoimintaa ja yritystä, että voimme viedä myös ulos, koska tiedäm-
me, että Suomi nousee vain työllä ja myös viennillä.

Eli kaiken kaikkiaan minä en erikoisesti pidä siitä, että on eipäs—juupas. Jokainen tässä
salissa, on hän sitten opposition tai hallituksen edustaja, tietää tasan tarkkaan, mitä vuosien
ja vuosikymmenten saatossa on tullut. Työttömyyttä ei paranneta toisia haukkumalla tai
kiittämällä, vaan pitää löytää semmoinen yhteinen määränpää, että meidän kotimaamme
joskus nousisi tästä surkeasta suosta ja mahdollisimman moni, niin nuoret kuin nämä van-
hemmat työttömät, saisi sen ensimmäisen työpaikan. Mutta me kestämme tätä kritiikkiä, se
on paikallansa, mutta näillä kritiikkipuheenvuoroilla emme saa ensimmäistäkään työpaik-
kaa, vaan ne lähtevät aivan muualta. Ja uskon, että tämäkin hallitus omalta osaltaan tekee
kaiken voitavansa, että me voisimme vielä olla joskus kaikki yksimielisiä siitä, että jotain
on sentään tullut aikaan. Näillä määrärahoilla, 20—30 miljoonaa, ei tosiaan paranneta, niin
että siinä mielessä opposition huoli on aivan aiheellinen.

17.48 Riitta Myller sd: Arvoisa puhemies! On totta, että varmasti kaikki haluavat sitä,
että Suomessa työllisyys kohenee. Sosialidemokraatit esittivät viimeksi tänään omia vaih-
toehtojaan nimenomaan siihen, että työpaikkoja saataisiin Suomeen lisää, eli näitten mei-
dän järkihankkeitten kautta.

Minä haluaisin nostaa esille sen kysymyksen, joka liittyy tähän kolmanteen lisätalous-
arvioon. Kun hallitus ensin leikkaa budjetista määrärahat ja sen jälkeen ilmoittaa, että tu-
lee uudistuksia, tässä työllisyysmäärärahan osalta se tarkoittaa sitä, että noin kolmannes
siitä rahasta on laitettu budjettiin, joka olisi ely-keskusten mukaan sinne tarvittu. Peruste-
luna sanotaan se, että koska hallitus uudistaa työttömyysturvaa, koska hallitus uudistaa tu-
kityöllistämistä, niin sen takia tätä koko rahaa ei sinne laiteta. Nyt haluttaisiin tietää, mikä
se uudistus on.

Samoin tehdään nuorisotyöllisyyden osalta. Leikataan yhteiskuntatakuurahat 60 miljoo-
nasta 4 miljoonaan, ja perusteluna on jälleen se, että tätä järjestelmää uudistetaan. Voitai-
siin esimerkiksi suoraan ottaa jo oppia Pohjois-Karjalasta ja Pohjois-Savosta, jossa on erit-
täin hyviä tuloksia nuorisotakuun osalta. Tässähän on kysymys nimenomaan siitä, että es-
tetään nuorten työttömyyden pitkittyminen. Sen lisäksi pitää ilman muuta tehdä hakevan
nuorisotyön keinoilla sellaisia asioita, että nuoret eivät syrjäänny. Mutta nämä eivät ole toi-
siaan poissulkevia.

17.50 Timo Harakka sd: Arvoisa puhemies! Kun tässä nyt ovat sosialidemokraatit ja
koko oppositio kahdessa eri lisäbudjettivaiheessa vaatineet lisää rahaa työllisyyteen siinä
18



Pöytäkirjan asiakohta PTK 46/2015 vp
tiedossa, että työllisyysmäärärahat ovat loppuneet jo ja että tarve on suuri, niin emme voi
ehkä enää kuvitella, että kysymys on tietämättömyydestä, vaan kyllä tämä on ihan tarkoi-
tuksellista, että niitten on tarkoituskin loppua kesken. Hallitus seuraa kaikenlaisia vertailu-
tilastoja EU:ssa kilpailukyvyn ja muun suhteen, mutta harvemmin mainitsee tämän faktan,
että työttömyys kasvaa Suomessa tällä hetkellä nopeiten koko EU:ssa. Tämä tarkoittaa si-
tä, että ensi vuonna on olemassa selkeä vaara siitä, että 10 prosenttia ylittyy. Ja tämä on
eräänlainen haamuraja — kaksinumeroinen työttömyysprosentti. Olen tässä aikaisemmin-
kin muistuttanut siitä, mitä tapahtui 90-luvulla, kun vuonna 91 työttömyys ylitti sen 10 pro-
senttia. Se palasi takaisin yksinumeroiseen lukuun vasta 7,5 vuotta myöhemmin, vuonna
99 kesällä. Siis kaudella, joka oli yksi Suomen taloushistorian kiihkeimpiä kasvun kausia
Nokia-vetoisesti. Eli työttömyydestä tulee talouskasvulle vakava riippa, ja se ehkäisee var-
masti monia niitä talouskasvun tavoitteita, joita hallitus aivan oikeutetusti tavoittelee.

Samaan aikaan meitä vaanii lisääntyvän alijäämän pelko. Tuossa aikaisemmin yritin
pääministeriltä tivata, millä nämä niin sanotut kärkihankkeet on tarkoitus rahoittaa, ja va-
roitin siitä, että se uhkaa lisätä Suomen alijäämää yli miljardilla jo entuudestaan. Ottaen
huomioon ne monet pontevat ja isänmaalliset puheenvuorot, jotka on käytetty alijäämän
vastustamiseksi, on syytä havaita, että hallituksen toimet kasvattavat alijäämää tarkoituk-
sellisesti. Jos ajatellaan esimerkiksi sitä palkka-alea, jota hallitus tavoittelee, niin siitä
palkkasummasta menetetään mahdollisesti jopa miljardi euroa verotuloja, ja vastaavasti
tämä menetys on tarkoitus kompensoida toisella miljardin veroalennuksella. Eli siinä on jo
2 miljardin lisätappio yhteiskunnalle ja lisää alijäämää. Eli tosiasiallisesti tilanne on tällä
hetkellä se, että — jos katsotte Valtiokonttorin kuukausikuvaajia, niin siinä nähdään se —
Suomen alijäämä on supistunut. Suomen alijäämä on tällä hetkellä, kiitos sen paljon parja-
tun edellisen hallituksen toimien, nyt alle sen 3 prosenttia. (Timo Kalli: Öljyn hinta!) Ja sit-
ten, vastaavasti nyt hallitus tekee kaikkensa sen eteen, että alijäämä kasvaisi. Tämä on nyt
syytä todeta tässä ääneen, koska tähän asiaan tullaan vielä palaamaan.

Ehkä tässä sitten ollaan siinä tilanteessa, että kun se peloteltu EU-komissio sitten jälleen
kolkuttaa ovella, niin se meidän lisääntyvä ja tahallaan lisätty alijäämä johtaa leikkaami-
sen pakkoon. Se johtaa sosiaalietuuksien leikkaamiseen eläkeläisiltä ja kaikilta tarvitsevil-
ta, mutta samaan aikaan tullaan tässäkin salissa näkemään sitä retoriikkaa, että työttömyys
on näitten työttömien omaa syytä, ja tullaan puuttumaan siihen — ja hallitus selvästikin an-
taa merkkejä siitä — millä tavoin hallitus pyrkii heikentämään työttömyysturvaa, millä ta-
valla se pyrkii heikentämään myöskin työehtoja sillä tavalla, että palkkatyötä pitää ottaa
vastaan nykyisiä ehtoja huomattavasti heikoimmin eväin. Melko yleisiä ovat jo hallitus-
puolueiden kannanotot siitä, että työvoiman hinnan täytyy halventua vastaamaan kysyntää
ja siitä, että työmarkkinat pitää saada toimimaan niin, että hinnalla millä hyvänsä ihmiset
työllistyvät. Tämä tarkoittaa sitä, että sekä työllisyysturvan että työehtojen ehdot heikke-
nevät merkittävästi. 

Mutta varoittaisin tästä sokeasta uskosta markkinaehtoisiin työpaikkoihin. On nimittäin
niin, että Suomessa rakenteellinen työttömyys on vähintään 60 prosenttia. Meillä on iso
joukko ihmisiä, jotka eivät tule työllistymään millään markkinaehdoilla, käytännössä edes
ilmaiseksi. Heidän työhistoriassaan on niin paljon puutteita, että he eivät tule mitenkään
markkinaehtoisesti työllistymään. Ja tässä kohtaa yhteiskunnan aktiivinen työllistämispo-
litiikka on välttämätön, ja tämän hallitus nyt ilmiselvästikin laiminlyö ja jättää sadattuhan-
net suomalaiset, heikoimmat, heitteille.
19



Pöytäkirjan asiakohta PTK 46/2015 vp
17.55 Toimi Kankaanniemi ps: Herra puhemies! Ensinnäkin ilmoitan, että missään ta-
pauksessa minä en katso, että työttömyys olisi työttömien omaa syytä. Kyllä meillä ovat ra-
kenteet, tämä kansainvälinen tilanne, euron kriisi ja monet muut tekijät johtaneet siihen,
että talous ei kasva, ja kun talous ei kasva... — Ennen sanottiin, että bruttokansantuotteen
pitäisi kasvaa 4 prosenttia vuosittain, niin silloin työllisyys pysyisi tasassa, ei pahenisi,
mutta kun ollaan huomattavasti sen alle oltu pitkän aikaa, niin työttömyys on kasvanut.

Ensi vuoden talousarviossa on 557 miljoonaa euroa tälle pitkälle momentille osoitettu
varoja. Viime vuoden tilinpäätöksen mukaan siitä käytettiin 504 miljoonaa, eli on 10 pro-
sentin kasvu viime vuoteen verrattuna ensi vuoden budjetissa. Ei voi väittää, että hallitus
olisi leikannut ja leikannut ja leikannut, niin kuin sosialidemokraatit täällä väittävät. Nyt
tarvitaan vain aktiivista otetta ja sitten tarvitaan varmasti myös esimerkiksi Taipaleen mal-
lia, niin että ne, jotka eivät ole työmarkkinoiden käytettävissä, pääsevät eläkkeelle.

17.57 Timo Harakka sd (vastauspuheenvuoro): Edustaja Kankaanniemelle: Minä en sa-
nonut, että te käyttäisitte tällaista retoriikkaa, mutta ennakoin vain sitä, että tässä salissa
tullaan käyttämään tätä retoriikkaa, (Toimi Kankaanniemi: Kuka?) että työttömissä on it-
sessään se vika ja että tämä perustelee sen, että työttömyysturvan ja sitten toisaalta työllis-
tymisten ehtoja pitää ratkaisevasti heikentää. Tämä tullaan vielä näkemään. Olen todella
kiitollinen siitä, jos voitte tässä antaa lupauksen oman puolueenne ja mielellään vaikka
koko hallituksenkin puolesta siitä, että näin ei tule tapahtumaan.

17.57 Riitta Myller sd: Arvoisa puhemies! Haluaisin vielä kiinnittää huomiota siihen
asiaan, minkä edustaja Harakka otti tuossa omassa puheenvuorossaan esille, eli siihen, että
kun työttömyys pitkittyy, niin silloinkin, kun työvoiman tarve kasvaa, työttömyys pysyy
korkealla tasolla. Se johtuu juuri siitä, että ei ole ollut näitä aktivointitoimenpiteitä, joilla
työttömän taidot ja koulutus on voitu pitää sillä tasolla, että hän voi ottaa sitten työtä vas-
taan. Näistä virheistä, joita on tehty — tai on päästetty tilanne erittäin huonoksi — pitää ot-
taa oppia ja ymmärtää se, että tässä tilanteessa, kun meillä tämä ikärakenne on se mikä on,
jo nykyisellään tämä harmaantuva Suomi on este sille, että meillä ei ole näkyvissä sellaista
kasvuloikkamahdollisuutta kuin mikä vielä oli 90-luvulla. Sen takia nyt pitää ottaa todella
vakavasti se, että työttömyyden pitkittyminen estetään niin aivan erityisesti nuorilla kuin
kaikilla muillakin, että meillä on sitten sellaista työvoimaa, joka on mahdollinen ottamaan
työpaikkoja vastaan, kun saamme taloutta nousuun.

Tässä yhteydessä on sanottava myöskin, että se keskustelu, mitä kotouttamisesta käytiin
tuossa alkuiltapäivästä, on myöskin erittäin tärkeä ymmärtää tätä näkökantaa vasten.

Yleiskeskustelu päättyi ja asian käsittely keskeytettiin.
20


