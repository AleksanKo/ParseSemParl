















































DEM8C1.tmp.xml


Pöytäkirjan asiakohta PTK 79/2018 vp
Pöytäkirjan asiakohta 

PTK 79/2018 vp

Täysistunto

Torstai 6.9.2018 klo 16.02—18.18

2.8. Suullinen kysymys Euroopan unionin  yhteisen puolustuksen  kehittämisestä  (Paavo 
Väyrynen kp)

Suullinen kysymys SKT 124/2018 vp

Suullinen kyselytunti

Puhemies Paula Risikko:  Ja vielä yksi oppositioryhmän edustaja. Edustaja Väyrynen,
teillä oli myös kysymys.

Keskustelu

16.55 Paavo Väyrynen kp: Arvoisa puhemies! Suomi on hakeutunut Ranskan kanssa hy-
vin tiiviiseen yhteistyöhön Euroopan unionin yhteisen puolustuspolitiikan ja puolustuksen
kehittämisessä. Tämä on merkinnyt muun muassa tuen antamista Ranskan interventio-
aloitteelle, joka osaltaan tähtää kohti kovaa kriisinhallintaa unionin ulkopuolella. Toisaal-
ta Suomi on yhdessä Ranskan kanssa pyrkinyt antamaan perussopimuksen avunantolau-
sekkeelle sen tulkinnan, että jäsenmailla on velvollisuus antaa toisille jäsenmaille myös so-
tilaallista apua. 

Herra pääministeri, viime lauantain tv-haastattelussa sanoitte, että avunantolauseke on
hyvin lähellä Naton 5 artiklaa mutta Euroopan unionilla ei ole mekanismia ja rakenteita
avun antamiseen. Vastauksena toimittajan kysymykseen sanoitte, että teidän mielestänne
olisi Suomen etu, että mekanismien ja rakenteiden [Puhemies: Ja kysymys?] luomisella
EU:n avunantolausekkeelle annettaisiin merkitys. Herra pääministeri, kannatatteko siis
Euroopan unionin kehittämistä sotilasliitoksi, ja onko tämä myös Suomen hallituksen kan-
ta?

16.57 Pääministeri Juha Sipilä (vastauspuheenvuoro):  Arvoisa puhemies! Ei tässä soti-
lasliiton kehittämisestä ole missään tapauksessa kysymys. Olen tätä asiaa kuvannut sillä ta-
valla, että olisihan se erikoista, jos me menemme apuun maalle, joka on taloudellisessa
kriisissä tai maahanmuuttokriisissä mutta emme menisi apuun kaikin käytettävissä olevin
keinoin — niin kuin tuossa artiklassa 42.7 sanotaan — siinä tapauksessa, että tuo maa koh-
taisi aseellisen hyökkäyksen. Ranskahan teki avunpyynnön tämän 42.7 artiklan pohjalta, ja
Suomi tarttui ensimmäisenä siihen, ja vapautimme ranskalaisia joukkoja tuolta Libanonis-
ta omilla rauhanturvajoukoillamme. Mekanismi, mikä meillä on tällä hetkellä siinä, on se,
että kaksi jäsenmaata sopii keskenään, mitä tuo käytännössä on, ja tässä tapauksessa se
meille osoitettu pyyntö oli noiden joukkojen vapauttaminen. 

Kysymyksen käsittely päättyi.
 Tarkistettu
4.1



Pöytäkirjan asiakohta PTK 79/2018 vp
Kyselytunti päättyi.
2


	2.8
	16.55
	16.57


