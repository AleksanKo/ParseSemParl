















































DEM867D.tmp.xml


Pöytäkirjan asiakohta PTK 118/2018 vp
Pöytäkirjan asiakohta 

PTK 118/2018 vp

Täysistunto

Keskiviikko 21.11.2018 klo 14.01—17.54

12. Hallituksen esitys eduskunnalle laeiksi opetus- ja kulttuuritoimen rahoituksesta anne-
tun lain muuttamisesta ja väliaikaisesta muuttamisesta sekä vapaasta sivistystyöstä anne-
tun lain 11 b §:n muuttamisesta

Hallituksen esitys HE 126/2018 vp
Valiokunnan mietintö SiVM 9/2018 vp

Ensimmäinen käsittely

Ensimmäinen varapuhemies Mauri Pekkarinen: Ensimmäiseen käsittelyyn esitellään
päiväjärjestyksen 12. asia. Käsittelyn pohjana on sivistysvaliokunnan mietintö SiVM 9/
2018 vp. Nyt päätetään lakiehdotusten sisällöstä.

Keskustelu

16.41 Sami Savio ps: Arvoisa puhemies! Tässä hallituksen esityksessä siis ehdotetaan
muutettavaksi opetus- ja kulttuuritoimen rahoituksesta annettua lakia ja vapaasta sivistys-
työstä annettua lakia, ja käytännössä tässä ehdotetaan tehtäväksi niitä koskevat indeksijää-
dytykset.

Totean ensinnäkin, että vaikka Suomessa on oppimismahdollisuuksia ja opiskelupaik-
koja pääsääntöisesti riittävästi tarjolla kaikille halukkaille, niin rahoituksen väheneminen
on kuitenkin jo näkynyt huolestuttavalla tavalla esimerkiksi lukio- ja ammatillisen koulu-
tuksen saatavuudessa sekä lähiopetuksen määrässä. Perussuomalaiset korostavat ammatil-
lisia ja jatko-opintovalmiuksia tarjoavan toisen asteen koulutuksen merkitystä, ja muun
muassa kattava lukioverkko on aivan ehdottomasti säilytettävä, jotta lukiokoulutusta pys-
tyttäisiin jatkossakin tarjoamaan tasapuolisesti koko maassa.

Hallitus on yrittänyt lisätä oppisopimuskoulutusta ammatillisissa oppilaitoksissa. Tämä
kehitys on sinänsä myönteistä, mutta näkemyksemme mukaan hallitus ei ole kuitenkaan
kohdentanut oppisopimuskoulutukseen läheskään riittävää lisärahoitusta, ja perussuoma-
laiset ovat huomioineet tämän vaihtoehtobudjetissaan. Itse asiassa jopa tässä valiokunnan
tekemässä mietinnössä todetaan, että asiantuntijalausuntojen mukaan tällä hallituksen esi-
tyksellä on vahingollinen vaikutus koulutuksen laatuun ja saavutettavuuteen, ja lisäksi to-
detaan, että rahoitusvastuuta ei voida lausuntojen mukaan kohtuuttomasti siirtää kunnille
ja koulutuksen järjestäjille, sekä lukion rahoitukseen kohdistuvien säästöjen vuoksi lau-
sunnoissa on painotettu arviointia siitä, onko uudistuvaa lukiokoulutusta mahdollista jär-
jestää lain edellyttämällä tavalla turvaten saavutettavuus eri puolilla Suomea. Nämä ovat
erittäin vakavia huomioita tässä mietinnössä.

Arvoisa puhemies! Säästöt ovat lyöneet korville myös vapaan sivistystyön oppilaitok-
sia, joissa jokainen suomalainen on pystynyt halutessaan opiskelemaan esimerkiksi kieliä
ja kehittämään työelämässä vaadittavia taitoja kattavasti ja kautta maan. Muistettakoon
 Hyväksytty
1.0



Pöytäkirjan asiakohta PTK 118/2018 vp
tässä, että opiskelu vapaan sivistystyön oppilaitoksissa on monelta osin hyvin kustannus-
tehokasta nimenomaan sellaisissa tilanteissa, joissa opiskelija haluaa täydentää osaamis-
taan ilman tarvetta hankkia kokonaista tutkintoa.

Mielestämme nämä hallituksen esityksessä olevat säästöpäätökset ovatkin varsin lyhyt-
näköisiä ja kokonaisuudessaan sellaisia ja niin kielteisiä, että lakiehdotukset tulee hylätä, ja
tulemmekin toisessa käsittelyssä esittämään lakiehdotusten hylkäämistä.

16.44 Jukka Gustafsson sd: Arvoisa puhemies! Hallitushan nyt ehdottaa indeksikorotus-
ten jäädyttämistä. Tämä jäädytyshän on murentanut nyt, vuodesta toiseen tapahtuvana,
suomalaisen koulutuksen ja sivistyksen perustaa, kun se otetaan huomioon yhdessä koulu-
tukseen, tutkimukseen ja sivistykseen kohdistettujen miljardiluokan säästöjen kanssa. Täl-
lä hallituksen esityksellä on jälleen kerran kielteinen vaikutus koulutuksen laatuun ja sen
ainoana tavoitteena on vähentää koulutuksen resursseja perusopetuksesta, vapaasta sivis-
tystyöstä, lukioista ja taiteen perusopetuksesta. 

Julkista taloutta voidaan mielestäni vahvistaa vain osaamiseen ja kasvuun panostamal-
la, ei leikkaamalla. Indeksijäädytysten jatkaminen ei ole enää perusteltua myöskään tässä
tilanteessa, jossa talouden tila on kohentunut merkittävästi ja esimerkiksi verotulot ovat
kasvaneet oletettua enemmän. Mutta se ei ole nyt sitten hallituksen ikään kuin sivistyksel-
listä sydäntä, sikäli kuin sellainen on, koskettanut ollenkaan, koska indeksikorotusten jää-
dyttäminen jatkuu. 

Tulen toisessa käsittelyssä esittämään näitten lakien hylkyä.

16.46 Pia Viitanen sd: Puheenjohtaja! Tästä tekee mieli jatkaa, että minä varmasti tulen
kannattamaan sitä hylkyä, koska tuossahan edustaja Gustafsson aika kuvaavalla tavalla ja
hyvin totesi tämän hetken tilanteen, missä mennään. 

On, puhemies, niin, että silloin kun kuitenkin meillä talous hieman kohenee ja maailmal-
ta myötätuulet puhaltavat, silloin pitäisi viimeistään huomata, että koulukseen on kohdis-
tunut kohtuuttomia säästöjä, ja siksipä olisi viisasta nyt ainakin tässä vaiheessa nämä in-
deksileikkaukset perua. Mehän olemme samaa edellyttäneet myös sosiaalipuolella. On ol-
lut erittäin ikävää, että esimerkiksi perusturvaan kohdistuu indeksijäädytyksiä, ja se ei ole
hyvää politiikkaa missään mielessä. 

Olemme muun muassa valtiovarainvaliokunnassa kuunnelleet paljon asiantuntijoita
ihan yleistalouspolitiikasta, ja tämä koulutusleikkaus on sellainen, ettei ole pelkästään kou-
lutusväki huolissaan siitä, että näitä tehdään ja näitä jatketaan, vaan myös kaikki talouden
ihmiset — ekonomistit, eri tutkimuslaitokset taloudessa — sanovat, että suuri virhe on lei-
kata koulutuksesta, koska sinne pitäisi investoida ja katsoa tulevaisuuteen. Mitä tulee esi-
merkiksi johonkin peruskoulun merkitykseen, niin iso tehtävähän meillä, puhemies, on
myös se, että edistäisimme tasa-arvoa ja torjuisimme eriarvoisuutta, koska myös näissä
asioissa näkyy viime aikoina huolestuttavia tuloksia. Siksipä esimerkiksi kaikenlaiset tasa-
arvorahat ja nämä rahat, mitä kohdistetaan koulujen eriarvoistumisen ehkäisyyn, ovat mitä
tärkeimpiä. Viime kaudella esimerkiksi äskeinen puhuja, Gustafsson, toimi ministerinä ja
näitä rahoja oli enemmän käytössä, ja itsekin kovasti niitä korostin muun muassa siinä yh-
teydessä, että puhuimme lähiöiden yhdenvertaisuudesta, joka on moniulotteinen asia, ei
vaan asuntoasia, ja siksipä nämä nousivat näyttävästi esiin. Mutta nyt tämä jäädytys, mistä
puhe on, puhemies — on hyvä, että meillä siihen vastalause on.
2



Pöytäkirjan asiakohta PTK 118/2018 vp
16.48 Jukka Gustafsson sd: Arvoisa puhemies! Jäi äsken sanomatta eräs asia, joka on so-
siaalidemokraatteja ja erityisesti minua lähellä ja liittyy vapaaseen sivistystyöhön, se nä-
kökulma, että nämä säästöt ovat johtaneet myöskin näitten kurssimaksujen nostoon, ko-
hoamiseen. Se on sinällään tietysti ikävää, koska se kohdentuu voimakkaammin tietysti
erilaisiin aliedustettuihin ryhmiin, muutenkin pienituloisiin, työttömiin. Ja sitten siinä on
myöskin tällainen vaikutus: harmittaa tietysti vähän keskustapuolueenkin kannalta se, että
eivät ole voimat sitten riittäneet pitämään kiinni tästä alueellisen tasa-arvon näkökulmasta,
koska vapaa sivistystyö on tietysti instituutio, joka tarjoaa palveluja pienissäkin kunnissa,
pienissä asuinyhteisöissä ja niin edelleen, ja tietysti nämä niukkenevat varat ovat sitten joh-
taneet siihen, että koulutus- ja kurssitarjontaa on kavennettu ja sitten on jouduttu hintoja,
maksuja nostamaan. Ja se ei nyt tietystikään vastaa muun muassa sitä tavoitetta, että aikuis-
koulutukseen on tavoitteena nyt saada 60 prosenttia kansalaisista mukaan, ja tässä nyt ei-
vät sitten nämä kunnianhimoiset tavoitteet ole kyllä toteutumassa jatkuvien leikkausten ta-
kia.

16.50 Pia Viitanen sd: Puhemies! Oikeastaan tähän jatkona se, että kyllähän suomalaisen
sivistyksen peruskiviä ovat hyvä peruskoulu, tasa-arvoinen peruskoulu, kirjastot ja myös
vapaan sivistystyön toimijat. Ja mielestäni kyllä meidän kannattaisi mieluumminkin antaa
toimintaedellytyksiä vapaan sivistystyön toimijoille kuin sitten viedä niitä pois.

Edustaja Gustafsson erittäin tärkeällä tavalla kiinnitti huomiota myös siihen kehityk-
seen, mikä tulee silloin, jos kurssimaksut nousevat kohtuuttomasti. Me puhuimme eilen
täällä liikuntaselonteon yhteydessä muun muassa lasten mahdollisuuksista harrastaa. Moni
vapaan sivistystyön parissa tapahtuva toiminta on ihan yhtä lailla sen tukemista, aktiivisen
kansalaisuuden tukemista, ja siksi kyllä voisin sanoa, vapaan sivistystyön suurena ystävä-
nä, että haluaisin nähdä toisenlaista kehitystä tällä saralla kaikkinensa.

Puhemies! Olen usein ajatellut tämänkaltaisten rahojen merkityksestä yhteiskunnassa,
että ne ovat kokonaisuuden kannalta kohtuullisen pieniä mutta niillä on suunnaton, iso vai-
kutus, sillä, mitä ne hehkuvat ympärilleen, kaikkea hyvää, ja mikä näkyy sitten ehkä myö-
hemmin kustannusten säästönä ja muuna, se, kun nyt satsattaisiin näihin asioihin. Siksi ha-
luan lämpimästi puhua näiden asioiden puolesta.

Yleiskeskustelu päättyi.

Eduskunta hyväksyi hallituksen esitykseen HE 126/2018 vp sisältyvien 1.—2. lakiehdo-
tuksen sisällön mietinnön mukaisena. Lakiehdotusten ensimmäinen käsittely päättyi.
3


