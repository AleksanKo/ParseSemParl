















































DEMEE9D.tmp.xml


Pöytäkirjan asiakohta PTK 127/2017 vp
Pöytäkirjan asiakohta 

PTK 127/2017 vp

Täysistunto

Torstai 30.11.2017 klo 16.02—22.05

2.1. Suullinen kysymys omaishoidon tuen määrärahoista (Merja Mäkisalo-Ropponen sd)
Suullinen kysymys SKT 168/2017 vp

Suullinen kyselytunti

Toinen varapuhemies Arto Satonen: Edustaja Mäkisalo-Ropponen.

Keskustelu

16.02 Merja Mäkisalo-Ropponen sd: Arvoisa puhemies! Tällä viikolla vietetään
omaishoitajien viikkoa. Omaishoitajat tekevät pyyteetöntä työtä, ja he ansaitsevat kaik-
kien meidän kiitoksen. Omaishoidon tuki on pieni korvaus siitä arvokkaasta työstä, mitä
omaishoitajat tekevät, toisinaan jopa jaksamisen äärirajoilla. Viime viikolla eräs 85-vuoti-
as omaishoitaja kertoi minulle, ettei millään jaksaisi, mutta 60 vuotta sitten tuli alttarilla lu-
vattua ja lupaukset on pidettävä. Hän kuitenkin toivoi, että saisi huilata edes välillä.

Monella paikkakunnalla on kuulunut huolestuttavia viestejä siitä, että omaishoitoon
käytettävät rahat ovat kunnissa loppuneet kesken vuoden. Arvoisa ministeri Saarikko, mi-
ten tässä on näin päässyt käymään?

16.03 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Kuten edustaja Mäkisalo-Ropponen totesi, tällä viikolla on mahdollisuus eri-
tyisellä tavalla kiinnittää yhteiskunnallinen huomio niihin kymmeniintuhansiin ihmisiin,
jotka kantavat hoivan ja hoidon vastuuta omasta läheisestään. Oma arvionne myös tuosta
joukosta, [Keskeltä: Kiitos heille!] joka läheistään hoitaa, pitää paikkansa. Kun Suomi
ikääntyy, elämme yhä vanhemmiksi. Se tarkoittaa, että myös läheistään hoitavien henki-
löiden ikä on nousussa. On aivan tavallista, että yli 85-vuotias mies tai vaimo hoitaa puo-
lisoaan. 

Toinen puoli omaishoitoa ovat tietenkin sitten ne perheet, joissa arki on enemmänkin
lapsiperheen arkea ja vaikkapa sairastuneen tai vammaisen lapsen hoitoa. On tärkeää, että
muistamme omaishoitajien joukon kokonaisuutena ja ne hyvin erilaiset syyt ja elämänti-
lanteet, missä omaishoitoa toteutetaan.

Toinen varapuhemies Arto Satonen: Pyydän niitä edustajia, jotka haluavat esittää lisä-
kysymyksiä, ilmoittautumaan painamalla V-painiketta ja nousemalla seisomaan.

16.05 Merja  Mäkisalo-Ropponen sd (vastauspuheenvuoro):  Arvoisa puhemies!
Omaishoitajia, jotka jäävät ilman tukea, ei ministerin vastaus taida nyt kyllä lohduttaa. Ra-
hat ovat loppu, mutta omaishoitajat eivät voi työtään lopettaa kesken. 
 Tarkistettu
4.6



Pöytäkirjan asiakohta PTK 127/2017 vp
Eduskunnassa ryhdytään käsittelemään ensi viikolla vuoden 2018 budjettia, ja silloin on
mahdollista vielä tehdä lisäyksiä harkinnanvaraisiin menoihin. Kysynkin, ministeri Saarik-
ko: eikö nyt olisi oikea paikka ja oikea aika hoitaa tämä omaishoitajien rahoitusasia kun-
toon ja varmistaa näille ihmisille riittävä apu ja tuki, jonka he varmasti ovat ansainneet?

16.06 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Tähän kysymykseen on ilo vastata, että kyllä, tämä asia hoidetaan kuntoon.
Sipilän hallitus lisää omaishoitajien tueksi yhteisiä varojamme vuosittain 75 miljoonaa
enemmän kuin edellinen hallitus. Tämä itse asiassa oli tämän hallituksen sosiaalipolitiikan
keskeisimpiä painopisteitä juuri siksi, että omaishoitajat ovat niitä ihmisiä, jotka harvem-
min pääsevät juuri elämäntilanteestaan johtuen pitämään meteliä asiastaan vaan ovat maan
hiljaisia, lähimmäisenrakkauden nimissä tekemistään toteuttavia suomalaisia. 

Me olemme satsanneet siis lisää rahaa siihen, että esimerkiksi kunnilla olisi parempi
mahdollisuus toteuttaa vapaapäiväjärjestelyjä, antaa vertaistukea, valmennusta ja koulu-
tusta tuohon tärkeään tehtävään, jossa harva selviää yksin. Oma huomioni on tällä vaali-
kaudella kiinnittynyt erityisesti siihen, mitä ratkaisuja löytäisimme omaishoitajan oikeute-
tun vapaapäivän ajaksi sille omaishoidettavalle ja sijaishoidon ratkaisuihin, [Puhemies ko-
puttaa] jotka eivät monestikaan tyydytä siellä käytännön tasolla. [Markku Rossi: Vastaus
osui ja upposi!]

16.07 Anneli Kiljunen sd (vastauspuheenvuoro): Arvoisa herra puhemies! On hienoa,
että hallitus on panostanut omaishoitoon. Tämä ei ole kuitenkaan poistanut sitä perimmäis-
tä ongelmaa, että omaishoitajilla ei ole riittävää oikeusturvaa eikä lainsäädäntöä takanaan.
Ongelmaksi onkin muodostunut omaishoitoon liittyvä määrärahasidonnaisuus, johon
edustaja Mäkisalo-Ropponenkin äsken puuttui, ja meiltä puuttuu valtakunnalliset yhtenäi-
set kriteerit. Tämä on käytännössä tarkoittanut sitä, että eri puolilla Suomea omaishoitoso-
pimuksia ei enää tehdä, koska määrärahat kunnissa ovat loppu. Toinen ongelma, joka on
syntynyt, on, että kriteerien tasoa on nostettu niin korkealle, ettei sopimuksia tehdä kuin
vasta erittäin vaativissa hoitotilanteissa.

Arvoisa puhemies! Tiedän, että olette tiedostaneet tämän tilanteen. Kysynkin teiltä, mi-
nisteri Saarikko: kuinka aiotte tähän puuttua?

16.08 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Edustaja Kiljunen, te olette toiminut aktiivisessa kansalaisjärjestötyössä
omaishoitajien parhaaksi ja tunnette monia käytännön kysymyksiä. Samanlaisia yhteyden-
ottoja olen tässä tehtävässä saanut, ja on tunnistettava ja tunnustettava, että kunnissa on
isoja eroja tämän kysymyksen hoidossa. Me voimme lailla säädellä tiettyjä minimireuna-
ehtoja, mutta käytännön määrittelytyö näissä kysymyksissä jää kuntien harteille.

Tässäkin kysymyksessä joudun viittaamaan — ja saan viitata — tulevaan sote-maakun-
tauudistukseen. Meillä on ollut pitkä yhteiskunnallinen keskustelu siitä, pitäisikö
omaishoitajien tuen palkkioiden maksatus siirtää vaikkapa Kelalle ja sitä kautta kansalli-
sesti yhdenvertaiseksi. Tähän ei kuitenkaan vielä ole päästy. Valitsimme tällä hallituskau-
della painopisteeksi satsaamisen enemmänkin tähän laadulliseen tukeen, mutta tulevat
maakunnat yhtenäistävät tukikäytännöt nykyisistä sadoista eri ratkaisuista 18 maakunnan
yhteiseksi ratkaisuksi, ja nyt on huolehdittava siitä, että parhaat käytännöt [Puhemies ko-
puttaa] ja omaishoitajien oikeutukset ovat jatkossa koko maakunnan käytäntöjä.
2



Pöytäkirjan asiakohta PTK 127/2017 vp
16.09 Arja Juvonen ps (vastauspuheenvuoro): Arvoisa herra puhemies! Omaishoitaja
voi olla nuori tai vanha. Perussuomalaiset ovat esittäneet vaihtoehtobudjetissaan lisää re-
sursseja omaishoitajien toimintakyvyn tukemiseen. Me perussuomalaiset teimme Espoos-
sa valtuustoaloitteen, jolla kaikki omaishoitajat, joilla on voimassa oleva omaishoitosopi-
mus, pääsevät liikkumaan ja uimaan maksutta. Olemme nostaneet tämän esille myös mei-
dän vaihtoehtobudjetissamme, ja kysymmekin: voisiko tällaisen Espoon mallin jalkauttaa
ympäri Suomea?

Toinen kysymykseni koskee juurikin tätä tukea, tuen määrää, ja sitä, tulisiko sen olla ve-
roton. Omaishoitajan tuki on liian pieni, kun ajattelee sen työn määrää, mitä omaishoitaja
tekee. Ja kysyn myös tästä, minkä, ministeri, mainitsitte: olisiko mahdollista, että Kela
maksaisi tätä tukea?

Kolmantena, vai lieneekö jo neljäs tärkeä asia, nostan esiin sijaishoidon. Sijaishoito-
paikka ei saa olla pelkkä säilöönottopaikka, [Puhemies koputtaa] vaan omaishoidettavan
pitää saada hyvä hoito.

16.10 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Edustaja Juvonen, te käytitte ansiokkaan esimerkin kotikaupungistanne, ja
toivottavasti tämänkin keskustelun perusteella kuntavaltuutetut eri puolilla Suomea tarttu-
vat tuohon mahdollisuuteen. Mitään estettä sille ei ole, ja kuten todettua, kuntia on nimen-
omaan valtionosuuksin lisärahoitettu omaishoidon järjestelyihin myös siitä kestämättö-
mästä syystä, että on ollut kuntia, jotka ovat vaikkapa kesken vuoden muuttaneet kriteere-
jä, tai rahat ovat omaishoidossa loppuneet. Onneksi on nyt myös alueita, ymmärtääkseni
esimerkiksi edellisen kysyjän kotimaakunta Etelä-Karjala, missä on pystytty jo maakun-
nan kokoisesti yhtenäistämään kriteerejä.

Jaan huolenne siitä, hyvä edustaja Juvonen, että nimenomaan nämä sijaishoidon ratkai-
sut ovat asia, johon meidän yhteiskunnallisesti pitää kiinnittää nyt eniten huomiota, jotta
vapaapäiväoikeus aidosti toteutuu. Ei ole oikeudenmukaista, jos vapaapäivää viettävä
omaishoitaja joutuu palaamaan kotiin pelon kanssa siitä, [Puhemies koputtaa] että oma lä-
heinen palaa huonommassa kunnossa tai jotenkin epätasapainoisena, vaikkapa muistisai-
ras ihminen, siihen omaan arkeen, jossa omaishoitaja [Puhemies koputtaa] jatkaa hoitotyö-
tään.

16.11 Aino-Kaisa Pekonen vas (vastauspuheenvuoro): Arvoisa puhemies! Omaishoita-
jat eivät ole yhtenäinen joukko vaan he elävät hyvin erilaisissa elämäntilanteissa: osa hoi-
taa kotona vammaista lasta ja osa hoitaa vanhenevia vanhempiaan tai puolisoa tai muuta lä-
heistä, niin kuin ministerikin tuossa äsken totesi. Se, mikä omaishoitajia yhdistää, on paitsi
huoli hoidettavan läheisen jaksamisesta myös se, että omasta jaksamisesta huolehtiminen
helposti unohtuu. No, omaishoitajien kohdalla iso kysymys on ollut se, että laitoshoidon
alasajaminen ei ole tarkoittanut sitä, että kotiin tuotavien palveluiden kapasiteettia olisi
nostettu riittävästi, ja nämä riittämättömät kotiin tuotavat palvelut vaikeuttavat myös
omaishoitajien arkea. Silloin kun itse työskentelin vielä lähihoitajana terveyskeskuksen
vuodeosastolla, törmäsin usein ongelmaan, jossa intervallijaksolle hoidettavaksi tullut
omaishoidettava oli suurin piirtein yhtä väsynyt kuin hoitajana sinne osastolle tullut omai-
nen. [Puhemies koputtaa] Kysynkin: miten hallitus aikoo huolehtia omaishoitajien jaksa-
misesta [Puhemies koputtaa] sekä riittävistä ja laadukkaista kotihoidon palveluista?
3



Pöytäkirjan asiakohta PTK 127/2017 vp
16.13 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Omaishoito on yksi osa hallituksen ikäihmisten muutosohjelmaa, kärkihan-
ketta, jonka toinen osa-alue on kotihoidon kriteerien ja organisoinnin parantaminen. Mutta
sitten minusta tähän liittyy keskeisenä parina tälle omaishoidolle ikäihmisten perhehoidon
kehittäminen. Se on aiheena vielä verrattain uusi. Suomessa on tällä hetkellä viimeisten lu-
kujen mukaan muistaakseni vain joitain satoja ikäihmisiä, jotka ovat perhehoidossa. Se on
välimuoto omaishoidosta ja raskaammasta tehostetusta palveluasumisesta. Minusta tuo
perhehoito — joka on siis lakisääteinen muoto, ja palkkiot on määritelty lakisääteisesti, yh-
teiskunnallinen toimintamuoto ikäihmisille ikään kuin lastensuojelun tavoin — voisi olla
hyvä pari omaishoidolle niihin tilanteisiin, kun omaishoitaja pitää vapaapäiväänsä. Hoidet-
tava voisi olla tämäntyyppisissä perhehoidon ratkaisuissa niiden päivien ajan, kun hoidet-
tava on oikeutettu ratkaisuun omaishoitajan ollessa vapaalla. [Puhemies koputtaa] Joitain
kuntia Suomessa näin jo toimii.

16.14 Heli Järvinen vihr (vastauspuheenvuoro): Arvoisa puhemies! Me edellytämme
lainsäädännöltä sitä, että kohtelemme kansalaisiamme yhdenvertaisesti, ja samalla me
elämme täällä Suomen 100-vuotisjuhlavuotta. Siitä huolimatta riippuen siitä, asuuko ihmi-
nen Utsjoella vai Hangossa, Tampereella vai Kuopiossa, häntä kohdellaan omaishoidossa
eri kriteerein, ja myös rahoitus riippuu asuinpaikkakunnasta. Kuten entinen kollegani hy-
vin sanoi, tuntuu välillä siltä, että tässä salissa etenevät sellaiset asiat, joita kukaan ei kan-
nata, kun taas sellaiset asiat, joita me kaikki kannatamme, eivät etene mitenkään. Siksi ky-
syn, ministeri Saarikko: voisiko nyt, kun sote-uudistus on tulossa, siinä samassa yhteydes-
sä yhdenmukaistaa myös omaishoidon kriteerit ja rahoituksen niin, että kaikki suomalaiset
olisivat samassa asemassa lain edessä?

16.15 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Kysymyksessänne oli monta tärkeää osuutta. Kyllä, uskon niin, että pitkäjän-
teisenä yhteiskunnallisena tavoitteena tuen kriteerien yhtenäistäminen ja palkkion maksa-
tuksen yhtenäinen taso on varmasti mahdollista. Viime vaalikaudellahan omaishoidosta
tehtiin laaja kansallinen kehittämisohjelma, jossa tätäkin aihetta pohdiskeltiin. Sote-maa-
kuntauudistus tuo minusta kuitenkin jo merkittävän parannuksen, kun kuntien nykyiset hy-
vin erilaiset käytännöt yhtenäistetään maakunnan kokoiseksi, ja silloin tärkeää on vain se,
että poimitaan ne nykykunnista parhaat käytännöt ja parhaat mahdollisuudet juuri virkis-
täytymiseen, tukeen, koulutukseen ja valmennukseen ja vapaapäivien mahdollisuuksiin
sen palkkion maksatuksen lisäksi.

Ja kun, edustaja, nostitte esiin aseman Suomessa, 100-vuotiaassa isänmaassa, on kuiten-
kin ilo todeta, että eurooppalaisessa vertailussa suomalainen omaishoidon lainsäädäntö ja
omaishoitajan aseman tunnustautuminen [Puhemies koputtaa] ovat poikkeuksellisen kor-
kealla tasolla.

16.16 Sari Sarkomaa kok (vastauspuheenvuoro): Arvoisa puhemies! Omaishoitajat —
läheisestään, omaisestaan huolehtivat ihmiset — tekevät äärimmäisen arvokasta työtä,
mutta työ on usein myös raskasta, ja siksi, kun me neuvottelimme pääministeri Sipilän hal-
litusta, me sovimme, että yksi keskeinen painopiste tällä hallituskaudella on se, että
omaishoitajien tilannetta helpotetaan. Joku kysyi, kuinka omaishoitaja jaksaa, ja pyrimme
4



Pöytäkirjan asiakohta PTK 127/2017 vp
panostamaan lisää voimavaroja ja kehittämään lainsäädäntöä, että omaishoitajat jaksavat
arvokkaassa työssään.

Ministeri Saarikko, tuossa jo avasitte kärkihankkeen etenemistä, mutta toivon, että vielä
kerran kerrotte, kuinka paljon lisärahaa on tulossa omaishoidon kehittämiseen. On hyvä
myöskin todeta, että kehitämme kaikenikäisten omaishoitoa: niin iäkästä, muistisairasta
puolisoaan hoitavan omaishoitajan kuin vammaista pientä lasta hoitavan omaishoitajan
asemaa. Toivon, että kerrotte vielä, miten tämä kärkihanke on edennyt ja millä tavalla eri-
tyisesti lastaan hoitavien omaishoitajien asemaa tällä eduskuntakaudella [Puhemies koput-
taa] helpotetaan.

16.17 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Kuten edustaja Sarkomaa totesi, sosiaalipolitiikan painopisteeksi valittiin
omaishoitajien aseman parantaminen ja sitä kautta tietysti myös kotona hoidettavien
omaishoidettavien asema. Puhumme isosta yhteiskunnallisesta joukosta, jos pelkästään
omaishoitajia on useita kymmeniätuhansia. Me sovimme toteuttavamme tämän yhteiskun-
nallisen muutoksen lisäämällä rahaa, parantamalla lainsäädäntöä, takaamalla esimerkiksi
paremmat vapaapäiväoikeudet. Mutta tämän lisäksi, jotta muutos tapahtuisi myös käytän-
nössä, jokaiseen tulevaan maakuntaan, mukaan lukien erikseen pääkaupunkiseudulle, ase-
tettiin muutosagentti vastaamaan juuri käytännön toimenpiteisiin, jotta hoitopolut ja yh-
teiskunnan tuki kotihoitoon, perhehoitoon ikäihmisille ja ennen kaikkea tähän omaishoi-
toon voisivat olla nykyistä sujuvampia. Ja on ollut hienoa nähdä, että eri puolilla Suomea
paljon hyvää tapahtuu aiheen parissa.

16.18 Päivi Räsänen kd (vastauspuheenvuoro): Arvoisa puhemies! Omaishoitajien hoi-
topalkkio on veronalaista tuloa, josta siis suoritetaan ennakonpidätys. Omaishoitajat usein
ihmettelevät, miksi he siitä pienestä palkkiostaan joutuvat vielä maksamaan veroa. Kun
tiedämme sen, miten suuren yhteiskunnallisen kustannussäästön omaishoitajat tuovat ar-
vokkaan työnsä mukana, niin kysyn teiltä, valtiovarainministeri Orpo: oletteko valmis sii-
hen, että omaishoitajien hoitopalkkiosta poistettaisiin verotus, että se tulisi verosta vapaak-
si tuloksi?

16.19 Valtiovarainministeri Petteri Orpo (vastauspuheenvuoro):  Arvoisa puhemies!
Ensinnäkin täytyy sanoa, että omaishoitajat tekevät aivan äärettömän tärkeää työtä läheis-
tensä eteen, raskasta työtä, mutta myöskin tiedän sen arvon, mikä sillä on yhteiskunnalle,
että ihmiset pyyteettömästi tekevät sitä työtä, joka, jos yhteiskunta sen kaiken joutuisi hoi-
tamaan, olisi valtava potti, ja siitä täytyy olla kiitollinen.

Tämä verokysymys on ollut moneen kertaan esillä. Se ei ole nyt aktiivisesti ollut selvi-
tyksessä. Siinä lienee yksi ongelma se, että silloin se ei kerryttäisi eläkettä. Mutta tämä on
ehdottomasti asia, jota mielestäni, kun omaishoitoa pidemmällä aikavälillä tarkastellaan,
on myös syytä pohtia. Mutta nyt se ei ole missään aktiivisesti ollut selvityksessä.

16.20 Hannakaisa Heikkinen kesk (vastauspuheenvuoro): Arvoisa herra puhemies! Tär-
kein teko omaishoitajien tasapuolisen kohtelun eteen on se, että mahdollisimman moni
omaishoitaja pääsee virallisen omaishoidon tuen piiriin. Sen takia tämä panostus omais- ja
perhehoitoon, 95 miljoonaa euroa vuodessa, on valtavan tärkeä teko tältä hallitukselta.
5



Pöytäkirjan asiakohta PTK 127/2017 vp
Tässä on noussut jo esille se, että tärkein omaishoitajan jaksamista auttava tekijä on se,
että hän voi turvallisesti ajatella, että vapaapäivien aikana omainen voi hyvin ja tulee hy-
villä mielin, tasapainoisella mielellä kotiin. Perhehoito on mahdottoman hyvä sijaishoidon
muoto, mutta on kurjaa, että monin paikoin tästä ei tiedetä oikeastaan mitään. Joku on sa-
nonut minulle: tämmöinen huutolaisuus, mitenkä te tällaista asiaa ajatte. Eli he eivät tiedä
edes, mistä perhehoidossa on kyse. [Puhemies koputtaa] Siksi kysynkin vielä ministeriltä:
mitä voimme tehdä, jotta tietoisuus perhehoidosta lisääntyy?

16.21 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Perhehoito on toimintamuotona tutumpi lastensuojelun parista. Se on itse
asiassa lainsäädännössä lastensuojelussa valtavirtapyrkimys. 

Ikäihmisten puolella asia on uudempi, ja se perustuu eri tavoin kuin vaikkapa tehostettu
palveluasuminen aidosti moniammatilliseen taustaan. Esimerkiksi ihminen, joka miettii
elämänsä uran jatkosuuntaa, voi päätyä uudeksi ammatikseen perustamaan perhehoitoko-
din. On myös kuntia — itse asiassa tietojeni mukaan on toistaiseksi vain yksi kunta, omas-
sa kotimaakunnassani Kaarina, joka on julkisin varoin perustanut perhehoitokylän ja sit-
temmin sopinut hoitajasopimussuhteen yksittäisten perhehoitajien kanssa. Voi olla myös
oma koti, johon ikäihmisiä ottaa hoitoonsa. Ja tietenkin tämän kaiken on täytettävä laatu-
standardit, kriteerit, myös lääkityksen ja hoivan ja hoidon osalta. Aihe on perin uusi, ja toi-
voisin, että nyt kun maakunnallista valmistelua sotessa [Puhemies koputtaa] eri puolilla
tehdään, tätäkin tutkittaisiin ikäihmisten hoidon vaihtoehtona.

16.22 Veronica Rehn-Kivi r (vastauspuheenvuoro): Värderade talman, arvoisa puhe-
mies! Omaishoitajamme tekevät valtavan tärkeätä työtä, niin kuin tässä on yhteisesti todet-
tu, ja he kuuluvat siihen ryhmään ihmisiä, jotka eivät yleensä valita jaksamisestaan. Siksi
meillä on entistä isompi vastuu siitä, että meillä on järjestelmä, joka antaa todelliset mah-
dollisuudet heille hengähtää. Tänä päivänä kokemukset vaihtelevat suuresti eri kunnissa,
sekä järjestelyt että rahalliset korvaukset ovat erilaiset, ja tiedämme todella vähän siitä,
miltä omaishoitajien tukeminen näyttää käytännössä, ja kyse ei ole vain rahasta. Kysynkin
siksi ministeriltä: miten omaishoitajien vapaapäiviä tullaan käytännössä järjestämään sote-
uudistuksen jälkeen, ja mistä näitä sijaishoitajia löytyy?

16.23 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Nimenomaan tämän hallituksen muutoksena omaishoitajien vapaapäiväase-
maa parannettiin, niin että kaikki sopimuksen tehneet omaishoitajat pääsivät vapaapäivä-
oikeuden piiriin, ja nyt kuntien on huolehdittava siitä, että tämä lakisääteinen oikeus voi
käytännössä toteutua eli sijaishoitoratkaisut järjestyä. Siksi kerroin yhden vaihtoehdon,
tuon perhehoidon kehittämisen, ja käytännössä vaikkapa tehostetun palveluasumisen rat-
kaisut ovat niitä toisia käytännön vaihtoehtoja. 

Mutta tilanne on hyvin erilainen. Nostitte, edustaja, kysymyksessänne esiin tämän ta-
loudellisen tuen. Se on yksi tapa kehittää omaishoitajan asemaa, ja toinen puoli on tämä
laadullinen tuki, ikään kuin yhteiskunnallinen arvostus, joka tulee järjestelmämme kautta
erilaisena tukena, jotta omaishoitajan työtä voi jaksaa tehdä. Tätä kenttää voi vielä laajen-
taa sillä ajattelulla, että omaishoitajien tilanne on sellainen, että valtavirta on 75—84-vuo-
tiaita omaishoitajia mutta on myös lastaan hoitavia omaishoitajia, ja heidän tarpeensa ovat
6



Pöytäkirjan asiakohta PTK 127/2017 vp
kovin toisenlaisia. [Puhemies koputtaa] Sekin kärkihankkeessa on hallituksessa huomioi-
tu.

16.24 Kimmo Kivelä sin (vastauspuheenvuoro): Arvoisa puhemies! Omaishoitoon liit-
tyy kysymyksiä, joista ei käydä tarpeeksi julkisuudessa keskustelua. Otan esimerkin vaik-
kapa siitä, että kuntaliitostilanteissa uudessa kunnassa onkin erilainen omaishoidon kor-
vauskäytäntö. Tämä on monelle tullut yllätyksenä. Sitten on paljon naisia, 55 vuotta ylit-
täneitä, jotka ovat toisella paikkakunnalla työssä, eivät ole omaishoitajien piirissä mutta
saattavat käydä useamman kerran viikossa hoitamassa iäkkäitä vanhempiaan, käytännössä
omalla kustannuksellaan ajavat satoja kilometrejä viikossa tai käyttävät julkisia kulkuneu-
voja. He eivät ole minkäänlaisten korvausten piirissä. Onko luvassa, ministeri, että tätä kri-
teeristöä tarkistettaisiin?

16.25 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Tulkitsen, että kysymyksenne viittaa siihen tunnistamattomaan omaishoi-
toon, jota yhteiskunnassa tehdään ei niinkään sopimuksen puitteissa vaan jota voi kai tul-
kita omaishoidon ja lähimmäisvastuun, oman läheisen auttamisen, rajamaastossa olevaksi
asiaksi, joka joskus kuormittaa enemmän ja joskus vähemmän. Tämä on suurimman osan
suomalaisista arkipäivää sukupolvien välillä. Jatkossa se tulee olemaan sitä yhä enemmän,
ja tässä kohti katsoisin rohkeasti suomalaisten työnantajien suuntaan. Me olemme käymäs-
sä keskustelua pienten lasten hoitoon liittyvistä joustoista työelämässä ja perheystävälli-
sestä työelämästä. Perhettä on myös oma ikääntyvä läheinen, vaikkapa oma vanhempi, jon-
ka hoidosta haluaa kantaa vastuuta. Olisi arvokasta ja upeaa, jos työnantaja tunnistaisi tä-
män myös oman työntekijänsä elämässä ja arjessa ja saisi sitä kautta varmasti myös tuot-
tavuutta omalle työlleen työyrityksessä tai julkisella puolella, kun tietäisi, [Puhemies ko-
puttaa] että työntekijällä on mahdollisuus järjestää koko elämänsä arjen asiat hyvin.

Toinen varapuhemies Arto Satonen:  Vielä lisäkysymys, edustaja Kymäläinen.

16.26 Suna Kymäläinen sd (vastauspuheenvuoro): Arvoisa herra puhemies! Olisi epä-
älyllistä olla kiittämättä hallitusta siitä, että on lisäpanostuksia omaishoitajien tukemiseen
tällä hallituskaudella tehty, mutta valitettavaa on, että se ei ole riittävää. Tiedätte, ministeri
Saarikko, varmasti hyvin, että meillä on 400 000 omaishoitajaa, jotka eivät ole tuon sopi-
musoikeuden piirissä.

Ajatteleepa kenen tahansa meidän kohdalle olla omaishoitaja, miten raskaassa tilantees-
sa tämä henkilö, omaishoitaja, on, koska usein tuo omaishoitajasuhde päättyy hoidettavan
kuolemaan? Monet iäkkäät ihmiset toki oman puolisonsa kanssa uupuvat, mutta usein
tämä rasti kohdistuu ruuhkavuosia eläviin ihmisiin. Hoidetaan äitiään tai isäänsä suurella
rakkaudella ja menetetään, ja silloin kysymys kuuluu, miten tuo kuntoisuus tulevassa tulee
huolehdittua, puhumattakaan jos tuo huollettava on oma lapsi, jolloin voi olla vuosikym-
menten työ edessä.

16.28 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Rohkenen kyllä todeta, että minusta hallituksen panostus, 75 miljoonaa vuo-
dessa lisärahaa omaishoitoon, ei nyt erityisen pieni satsaus näinä talousaikoina ole ollut.
Totean enemmänkin, että ongelmia omaishoidossa on tietysti edelleen tuen tasossa mutta
7



Pöytäkirjan asiakohta PTK 127/2017 vp
vielä enemmänkin siinä, että juuri tuo käytännön oikeutus vapaapäiviin voitaisiin toteut-
taa. Minusta on hätkähdyttävä tieto, että käsitykseni mukaan vain noin puolet omaishoita-
jista pitää heille oikeutetut vapaapäivät eli sitä ei ole riittävänä järkevästi järjestetty. Sa-
malla katson kiitoksella suomalaisen kolmannen sektorin suuntaan. Järjestöt tekevät hie-
noa työtä julkisen, kunnan työn tukena omaishoitajien jaksamisessa liikunnan ja virkistys-
palveluiden avulla. Ilman sitä omaishoitajien asema olisi paljon paljon heikompi. 

Viimemmäksi haluan nostaa esiin vielä yhden keskustelussa mainitsematta jääneen ryh-
män, mielenterveysongelmaisten ihmisten omaiset. [Puhemies koputtaa] Heilläkin on oi-
keus omaishoitoon.

Kysymyksen käsittely päättyi.
8


