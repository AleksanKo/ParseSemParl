















































DEM946A.tmp.xml


Pöytäkirjan asiakohta PTK 16/2019 vp
Pöytäkirjan asiakohta 

PTK 16/2019 vp

Täysistunto

Keskiviikko 12.6.2019 klo 12.00—23.12

3. Valtioneuvoston tiedonanto: Pääministeri Antti Rinteen hallituksen ohjelma 6.6.2019 
Osallistava ja osaava Suomi –sosiaalisesti, taloudellisesti ja ekologisesti kestävä yhteiskunta

Valtioneuvoston tiedonanto VNT 1/2019 vp

Ainoa käsittely

Toinen varapuhemies Juho Eerola: Ainoaan käsittelyyn esitellään päiväjärjestyksen 3.
asia. Valtioneuvoston tiedonanto 6.6.2019 nimitetyn pääministeri Antti Rinteen hallituk-
sen ohjelmasta. Ennakolta varatut puheenvuorot käytetään ryhmäpuheenvuorojärjestyk-
sessä.

Tiedonannon käsittelyn päätteeksi toimitetaan äänestys valtioneuvoston nauttimasta
luottamuksesta. Eduskunta voi päättää lähettää asian valiokuntaan, jonka tulee tehdä ehdo-
tus eduskunnan päätökseksi. 

Keskustelu jatkuu pyydettyjen puheenvuorojen mukaan, ja sitten jossain vaiheessa, kun
näyttää siltä, avataan debatti. 

Keskustelu

12.02 Hilkka Kemppi kesk: Arvoisa herra puhemies! Tämä edessämme oleva hallitusoh-
jelma on monella tapaa uuden alku. Kuuntelin eilen kiltisti täällä salissa kymmenen tuntia
puheenvuoroja ja opposition herjoja siitä, että täällä oli epäilyjä rahojen riittämisestä ja
suomalaisten pelottelua veronkurituksilla. Samaan aikaan näin edessäni ohjelman, joka on
mielestäni kunnianhimoinen ja vastaa moniin ajankohtaisiin haasteisiin. Oppositio on sii-
nä oikeassa, että tämä hallitusohjelma ei olisi mahdollinen ilman edellisen kauden talous-
kuria ja upeaa työllisyyskehitystä. Panostuksia perusasioihin tarvitaan kuitenkin nyt erit-
täin kipeästi. Kestävää talouskasvua ei voi rakentaa osattomuuden pommin päälle, eikä
työntekijöitä löydy, ellei työkykyä ole. Nyt on aika vahvistaa perustuksia, saada kaikki
Suomessa mukaan. Kaipaisin tältä salilta ja tältä talolta erityisesti tulevaisuususkoa ja roh-
keutta auttaa suomalaisia ja Suomea eteenpäin.

Myös hallituksen nimestä käytiin eilen monenlaista debattia. Keskusta-vasemmisto on
oma suosikkini. Edustaja Jokisen ja edustaja Laihon tavoin sosialistihallitukseksi tätä ei
kuitenkaan kannata kutsua edes hyvin nukutun yön jälkeen, sillä pidimme huolta siitä, että
yrittäjien ja omistamisen verotus ei nouse, yrittäjävähennys säilyy ja Suomen julkinen ta-
lous on tasapainossa vuonna 2023. 

Olen valmistautunut priorisoimaan tavoitteita siinä kohtaa, jos talouden tunnusluvut ei-
vät täyty esimerkiksi täällä heitellyn maailmantalouden yllättäessä, sillä velka ei saa köy-
hää rikastumaan. Uskon kuitenkin vakaasti ja minusta tarvitsisi koko tämän 200-päisen
eduskunnankin uskoa siihen, että nämä työllisyystavoitteet, 75 prosenttia, joka hallitusoh-
jelmaan on asetettu, toteutuvat ja Suomeen saadaan 60 000 uutta työpaikkaa. Jo pelkkä pai-
 Tarkistettu
4.0



Pöytäkirjan asiakohta PTK 16/2019 vp
kallisen sopimisen edistäminen, niin kuin se on hallitusohjelmassa kirjattu, tuo tuosta ta-
voitteesta puolet arvioiden mukaan. Opposition eilisestä pelottelusta huolimatta me emme
nosta ansiotuloverotusta — työtä tekevät, älkää pelätkö. 

Sanoin, että tämä hallitusohjelma on uuden alku siksi, että käsittelyssä oleva hallitusoh-
jelma on rakennettu ihminen ja osaaminen keskiössä. Tätä ajattelua on helppo keskustalai-
sena tukea, sillä ylisukupolvisuus on nimenomaan se arvo, jolle mekin olemme rakenta-
neet. Myös Hämeessä hallitusohjelman koulutus-, osaamis- ja elinvoimapanostuksia, ku-
ten MAL-sopimusten laajentamista Lahteen, Jyväskylään ja Kuopioon sekä pääradan ja
sen liitännäisten rakentamista, on kiitelty kovasti. Aluepoliittisesti tämä hallitusohjelma on
kestävä. [Timo Heinonen: Vain kauniita kirjauksia!]

Viime hallituksen kanssa jotain jäi hampaankoloonikin. Tämän kierroksen hallitusneu-
vottelijana koen onnistumisen tunteita siitä, että perheisiin ja nuoriin panostaminen näkyy
läpi tämän hallitusohjelman, enkä allekirjoita eilisiä peräänkuulutuksia siitä, että lasten ja
perheiden kohdalla olisi puutteita esimerkiksi rahojen osalta. Kolme vuotta sitten keskusta
jäi puille paljaille ja perhevapaauudistus jäi toteuttamatta, kun muun muassa kokoomus ei
hyväksynyt sitä, että perhevapaauudistus maksaa. Se todella maksaa, jos me lisäämme
etuuksia. Onneksi aloitin eduskunnassa vasta nyt, kun perheiden tukeminen nähdään yh-
teisenä investointina ja kaikki hallituspuolueet tunnistavat, että investointi tuo myös kus-
tannuksia. Muutaman parannuksen mainitakseni isille tulee lisää vanhempainvapaata, ko-
tihoidon tuki säilyy ja subjektiivinen varhaiskasvatusoikeus laajennetaan.

Myös joitakin Sipilän hallituksen toimesta aloitettuja hyviä hankkeita jatketaan, kuten
muun muassa lapsi- ja perhepalveluiden muutosohjelmaa, jossa minullakin on ollut ilo olla
töissä. Sen mukaan kehitetään lasten ja perheiden mielenterveyden palveluja, parannetaan
oppilashuollon palveluita, viedään eteenpäin lapsiystävällistä toimintakulttuuria ja aute-
taan perheitä arjen asioissa eteenpäin matalalla kynnyksellä muun muassa perhekeskuksis-
sa. [Ben Zyskowicz: Tämä on hyvä!] Tässä ohjelmassa varhainen tuki ja mielenterveyden
tukeminen saavat jatkoa ja resursseja. 

Arvoisat kollegat! En allekirjoita eilisiä Orpon huolia siitä, että tämän ohjelman rahoi-
tus olisi sirpaleista. Niin kuin me hyvin tiedämme, meitä kohtaavat tässä ajassa erityiset
haasteet, kuten ilmastonmuutos ja nuorten syrjäytyminen sekä globaali kilpailukyky.

Toinen varapuhemies Juho Eerola:  Arvoisa edustaja, aika on nyt täynnä.

Näihin tulee vastata useammillakin toimilla kuin vain yhdellä ratkaisulla. — Kiitoksia.

Toinen varapuhemies Juho Eerola:  Näin, kiitoksia. — Muistetaan tässäkin istunnossa
tänään se eilinen aikaraja, 5 minuuttia, se on voimassa, ja myöskin se, että puhutellaan
edustajatovereita, esimerkkinä ”edustaja” Orpo. Edustaja Ranne näyttää mallia.

12.08 Lulu Ranne ps: Arvoisa herra puhemies! Ryhmämme edustajat ovat eilen tuoneet
kiitettävästi esiin hallitusohjelman uskomattomuuksia. Hallituspuolueiden edustajat taas
ovat pitäneet varsin hämmentäviä puheita. Niistä kuulimme äsken edustaja Kempiltä yh-
den. 

Itse aloitan alusta eli vauvoista. Syntyvyys on jatkanut Suomessa laskuaan pian kymme-
nen vuotta. Tänä vuonna vauvojen määrä voi romahtaa jopa 45 000:een. Vauvattomuus on
kaikkien länsimaiden yhteinen haaste. Vauvaperheet taas ovat meidän kaikkien kannalta
2



Pöytäkirjan asiakohta PTK 16/2019 vp
ratkaiseva tulevaisuuden tekijä, voimavara, jonka hyvinvoinnista on pidettävä hyvää huol-
ta. 

No, hallitus onkin tietenkin ymmärtänyt tämän vauvattomuuden haasteen ja ottanut ta-
voitteekseen edistää maamme lapsi- ja perheystävällisyyttä. Hallitus haluaa tukea ihmisiä
kohti toivomaansa vauvamäärää, vahvistaa lapsiperheiden hyvinvointia ja vähentää lapsi-
perheköyhyyttä. Hallituksen tavoitteet ovat erittäin hyviä, mutta on valitettavaa, että ne
ovat paikoin erittäin kaukana talousrealismista ja myöskin arjesta. En tiedä, onko tätä hal-
litusohjelmaa tehty jotenkin vieraantuneina arjesta. 

Tavoitteet lapsiperheköyhyyden vähentämisestä ja suomivauvojen lisääntymisestä
näyttäytyvät kummallisessa valossa, kun lukee hallitusohjelman ilmastojohtajuustavoittei-
ta. Hallitus tekee selväksi, että perheen elättäminen tulee entistä kalliimmaksi. Lasten
hankkiminen on ilmastovastainen teko. Hallitusohjelman viesti on, että suomalaiset per-
heet ovat kuluttavia, ympäristöä pilaavia yksiköitä, joita ei pidä perustaa. Jos suomivauvo-
ja todella halutaan lisää, lapsiperheköyhyyttä pitää vähentää. [Eduskunnasta: Voitteko täs-
mentää?] — Me voimme hyvinkin täsmentää: Elinkustannukset tulevat nousemaan. On ai-
van selvää, että täällä ajetaan lapsiperheitäkin, ja samalla hyvin monia muitakin suomalai-
sia, energiaköyhyysloukkuun. Aivan selvä asia. 

Hallitus on ajamassa suomalaisia ahdinkoon. Meillä eivät riitä rahat näihin ilmastoystä-
vällisiin muutoksiin. Kaikki eivät pysty hankkimaan hiilineutraaleja asuntoja ja sähköau-
toja. Nyt kun seuraamme tätä taloustilannetta, on aivan selvää, että meillä ei ole minkään-
laisia mahdollisuuksia lähteä edistämään lasten asioita tai ylipäätään lisäämään synnytys-
tä, jos me emme toimi lapsiystävällisesti kaikilla tasoilla. [Välihuutoja — Vastauspuheen-
vuoropyyntöjä] Suomalaisten kannattaa kiinnittää nyt jatkossa huomiota siihen, mihin
kaikkiin hinnankorotuksiin, pakkotoimiin ja vapauksien riistoihin ja rajaamisiin hallitus
ryhtyy ilmastojohtajuutta tavoitellessaan. Tämä on aivan selvä asia.

Arvoisa puhemies! Jos me todella haluamme lisää suomivauvoja, jos me todella ha-
luamme hyvinvoivia perheitä, on elinkustannusten nousu estettävä. Tiedätte varsin hyvin,
että tämä hallitusohjelma ei ole talousrealistinen. Tätä on turha kiistää. Suomessa on siis
estettävä elinkustannusten nousu ja lapsiperhepalveluiden saatavuus on turvattava. Mutta
kaikki ei ole kallista eikä kaikki maksa. Annan hallitukselle ja kaikille edustajille täällä sa-
lissa pari aivan ilmaista neuvoa ja ohjetta, joita kaikki voisimme lähteä viemään eteenpäin: 

Ensinnäkin Suomi on maailman paras maa. Meidän on tuotava esiin vauvojen hankki-
miseen liittyviä faktoja, jotka liittyvät nimenomaan tähän meidän maahamme. Suomi on
yksi parhaista maista synnyttää, hoitaa, kasvattaa ja kouluttaa lapsia. Suomessa sattuu pa-
rin muun maailman maan ohella vähiten äitiyskuolemia maailmassa. Lisäksi Suomi on se
maa, jossa äitien ja lasten hyvinvointi on maailman toiseksi parasta. Tuodaan näitä hyviä
asioita esiin. Ei pelotella ihmisiä, ei pelotella nuoria sillä, että täällä käy huonosti. [Väli-
huutoja — Hälinää] Tämä hallitusohjelma on hyvin mielenkiintoinen. 

Toiseksi meidän kannattaa suhtautua lapsiperheisiin eri tavalla kuin aikaisemmin olem-
me suhtautuneet. Me tiedämme varsin hyvin, että kun menemme kauppaan, siellä tulee nii-
tä kummallisia katseita. Töissä ja vapaalla ei tule niin paljon sitä myönteistä kuin Suomen
kansa kaipaisi. Lapset eivät ole taakka, ongelma tai naapurin painajainen vaan valtava ilon-
lähde ja voimavara. 

Olisi suomalaisten tulevaisuuden kannalta äärimmäisen tärkeää, että hallitusohjelma no-
jautuisi talouden ja arjen realiteetteihin kaikkien, myös lapsiperheiden, tavoitteiden osalta,
3



Pöytäkirjan asiakohta PTK 16/2019 vp
siihen, mitä näiden seinien ulkopuolella tapahtuu. Koska näin ei ole, kannatan edustaja Ta-
vion tekemää epäluottamusehdotusta. [Vastauspuheenvuoropyyntöjä]

Toinen varapuhemies Juho Eerola: Tämä puheenvuoro aiheutti tai voisiko sanoa syn-
nytti sen verran liikettä täällä, että aivan kohta aloitetaan debatti, mutta otetaan sitä ennen
vielä edustaja Koulumies. Sitten debatti.

12.14 Terhi Koulumies kok: Arvoisa puhemies! Tänään vietetään virallista Helsinki-päi-
vää, joten luin hallitusohjelman helsinkiläisten näkökulmasta. Näyttää ikävä kyllä siltä, et-
teivät helsinkiläiset ole saamassa tällä vaalikaudella juuri muuta kuin entistä isomman
maksajan roolin.

Kaikista pahinta on hallituksen suunnittelema maakuntauudistus. Me emme halua uutta
hallintotasoa kuntien ja valtion väliin. Se on tarpeeton ja kallis hallintohimmeli. Sosiaali- ja
terveyspalveluita pitäisi edistää kuntapohjalta. On sääli, että hallitus mieluummin paisut-
taa byrokratiaa kuin parantaa suomalaisten palveluita.

Lisäksi hallitus tuntuu laiminlyövän yksityisten palveluiden merkitystä suomalaisessa
hoivakentässä. Jos lisäisimme esimerkiksi palveluseteleiden tarjontaa kansalaisille julki-
sen palveluntuottajan vaihtoehtona, niin parantaisimme nopeasti ja helposti kansalaisten
pääsyä terveyspalveluihin. Samalla lyhentäisimme julkisen puolen terveyskeskusten jono-
ja, jolloin myös niiden saatavuus paranisi. Silloin ne ihmiset, jotka haluavat asioida kun-
nan terveysasemalla, saisivat sieltä helpommin lääkärinajan.

Mitä tulee hallitusohjelman linjaukseen hoivahenkilöstön sitovasta vähimmäismitoituk-
sesta ympärivuorokautisen hoivan yksiköissä, niin se toteutuu Helsingissä jo nykyään las-
kennallisena mitoituksena. Hoivahenkilöstöä on vain vaikea löytää lisää, kun heistä on
kova pula. Toivottavasti hallitus kertoo kunnille pian, mistä se aikoo järjestää kuntiin lisää
hoitajia.

Väestön ikääntyessä on selvää, että palveluja on kehitettävä vastaamaan ihmisten tarpei-
siin. Olen huolissani siitä, että vanhusten kotihoito tulee kärsimään hallituksen henkilöstö-
mitoitussuunnitelmista, jos hallitus populistisesti kohdistaa hoitajia nimenomaan ympäri-
vuorokautiseen hoivaan, koska siitä puhutaan julkisuudessa niin näkyvästi. Kaikki me tääl-
lä kuitenkin tiedämme, että todellisuudessa ylivoimaisesti suurin osa vanhuksista kuuluu
kotihoidon piiriin, ja siellä on vielä paljon suurempi pula työntekijöistä, eli ylimääräiset
hoitajaresurssit pitäisi ensisijaisesti kohdistaa kotihoitoon.

Lastensuojeluun ja päiväkoteihinkin palkattaisiin Helsingissä lisää henkilökuntaa jo nyt,
jos halukkaita työntekijöitä löytyisi jostain, joten odotan hallitukselta konkreettisia toimia
myös sen puolen henkilöstöpulan helpottamiseksi.

Yksi valopilkku hallitusohjelmasta löytyy kyllä. Me helsinkiläiset tulkitsemme hallituk-
sen hoitotakuulupauksia siten, että hallitus on luvannut Helsingin terveysasemille yli 100
uutta lääkäriä. Jos nimittäin uusia lääkäreitä on luvattu 1 000 kappaletta koko maahan, niin
Helsingin väestöosuuteen suhteutettuna se merkitsee 120:tä uutta lääkäriä. Arvoisa puhe-
mies, olemme siitä innoissamme ja odotamme uusia lääkäreitä malttamattomina. Meillä on
ollut ennestään suuria vaikeuksia saada rekrytoitua uusia lääkäreitä terveyskeskukseen.
Edellytän, että hallitus pitää kiinni tästä lupauksestaan, ja odotan, että hallitus kertoo meil-
le pikimmiten, milloin uudet lääkärit saapuvat. Jos heitä ei tule, niin olemme kyllä petty-
neitä.
4



Pöytäkirjan asiakohta PTK 16/2019 vp
Arvoisa puhemies! Helsinki toteutti pienimuotoisen perhevapaauudistuksen talvella,
kun kaupunki päätti, että kotihoidon tuen kuntalisä poistuu kaikista vanhimmilta kotihoi-
dossa olevilta lapsilta, ja sen vastapainoksi lisäsimme päiväkotipaikkoja. Tässä olivat mu-
kana monet hallituspuoleiden kansanedustajat ja jopa ministeri. Tavoite oli saada erityises-
ti maahanmuuttajaperheiden lapset päivähoidon piiriin oppimaan suomen kieltä ja inte-
groitumaan siten paremmin suomalaiseen yhteiskuntaan. Se on tosi tärkeää koulutukselli-
sen tasa-arvon edistämisessä ja syrjäytymisen torjumisessa.

Rahat eivät tule riittämään hallituksella kaikkeen, ja silloin täytyy priorisoida ja asettaa
asiat tärkeysjärjestykseen. Mielestäni olisi paljon tärkeämpää panostaa varhaiskasvatuk-
seen kuin hallitusohjelmassa linjattuun toisen asteen maksuttomuuteen. Se olisi tärkeää
nuorten syrjäytymisen estämisen kannalta ja koulutuksellisen tasa-arvon kannalta ja kou-
lupudokkaiden ennaltaehkäisemiseksi. Toivoisin, että hallitus voisi kertoa, mitä aiotte teh-
dä näiden syrjäytymisvaarassa olevien, erityisesti maahanmuuttajataustaisten, nuorten ase-
man parantamiseksi.

Lopuksi haluaisin pahoitella sitä, että ilmeisesti hallitusohjelmassa ei ole tulossa rahoi-
tusta Pisara-rataan tai uuteen designmuseoon. Se on sääli, sillä Uusimaa on koko Suomen
talouden veturi, ja toivoisin, että siitä pidettäisiin huolta. Eli suurten kaupunkien ongelmat
on nyt sivuutettu hallitusohjelmassa. — Kiitos.

Toinen varapuhemies Juho Eerola: Kiitos, ja siirrytään nyt siihen debattiin. Debattipu-
heenvuoron saa painamalla nappia V kuten ”vastaus” ja nousemalla seisomaan. — Edus-
taja Lohi aloittaa.

12.19 Markus Lohi kesk (vastauspuheenvuoro): Arvoisa puhemies! Edustaja Ranne piti
kyllä mielenkiintoisen puheenvuoron, ja voisi sanoa, että hän oli hyvin taloudellinen totuu-
den kanssa, mitä tulee tähän hallitusohjelman sisältöön.

Nimittäin kun puhutaan lapsiperheitten asioista, niin kyllähän tämä hallitus ja tämä hal-
litusohjelma ovat erittäin hyviä nimenomaan lapsiperheiden osalta. Pitkästä aikaa lapsili-
siä korotetaan — ei kaikilta, mutta juuri niiltä perheiltä, jotka ovat heikoimmassa asemas-
sa ja jotka tarvitsevat tukea. Toinen merkittävä asia tässä on se, että tehdään perhevapaa-
uudistus, joka tehdään perheiden ehdoilla. Se tehdään nimenomaan perheiden ja lasten eh-
doilla ja heidän hyvinvointiaan ajatellen, ei muitten vaikuttimien ollessa päämotiiveina tä-
hän uudistukseen.

Mutta sinänsä pidän erittäin tärkeänä ja arvostan sitä, että edustaja Ranne nosti tässä
esiin lapsiperheet ja heidän hyvinvointinsa ja myös romahtaneen syntyvyyden. Tämä tee-
mahan on erittäin tärkeä, ja sitä kannattaa pitää esillä täällä. Mutta kannattaa myös tutustua
hallitusohjelmaan.

Haluan lopuksi todeta vielä, [Puhemies koputtaa] että monet perheet ovat todenneet, että
myös toisen asteen maksuttomuus on iso asia perheille. 

12.21 Peter Östman kd (vastauspuheenvuoro): Arvoisa puhemies! Kun seuraa tätä kes-
kustelua, niin on aika hämmentävää kuulla erilaisia näkökantoja tästä hallitusohjelmasta ja
sen tulkinnasta. Tulee mieleen se nuori poika, joka oli syytettynä varkaudesta. Syyttäjä
syytti, nuoren pojan asianajaja puolusti, ja kun lopulta tuomari kysyi, että no, mitä mieltä
poika itse on, mitä mieltä sinä syytettynä olet, niin poika vastasi, että ei hän nyt oikein tie-
dä, kun yksi sanoo tätä ja toinen sanoo jotain muuta. Eli mikä on nyt sitten totuus tästä? 
5



Pöytäkirjan asiakohta PTK 16/2019 vp
Eilenkin käytiin keskustelua muun muassa eläkkeistä ja vappusatasista, ja saimme lu-
kea sitten illalla lehdistä, että nyt on tullut selkeä viesti, että ”no go”. Mietin sitä, mistä löy-
detään rahoitus tähän, jos SAK ja EK ovat sitä mieltä, että ei lähdetä muuttamaan nykyistä
työeläkejärjestelmää. Kysyn pääministeri Rinteeltä: onko tämä hallitus sitten keksinyt
oman raha-automaattiyhdistyksen tai uuden setelipainokoneen, että löydätte rahoituksen
tähän lupaukseen?

12.22 Janne Sankelo kok (vastauspuheenvuoro): Arvoisa puhemies! Työllisyyden nosto
on keskeinen tavoite, siitä olemme kaikki samaa mieltä. Olemassa olevien työpaikkojen
turvaaminen on myös tärkeää, ja niitä löytyy paljon muun muassa elintarviketeollisuudes-
ta, suomalaisesta ruoasta ja maataloudesta.

Sitaatti hallitusohjelmasta: ”Tarvittaessa EU:n yhteisen maatalouspolitiikan tulevan tu-
kiohjelmakauden 2021—27 EU-rahoituksen Suomelle kohdentuvan osan alenema kom-
pensoidaan jakamattomasta varauksesta.” Tämähän on betoninkova kirjaus, ja olen erityi-
sen tyytyväinen siitä, että vihreät ja vasemmistoliitto ovat sitoutuneet tähän kokonaisuu-
teen. Nimittäin on arvioitu, että komission esittämät leikkaukset maaseudun kehittämisra-
hoituksesta olisivat jopa 14 prosenttia, mikä tarkoittaa noin 330 miljoonan euron menetys-
tä. Tämä on erittäin hyvä ja vahva kirjaus, ja kokoomus tulee seuraamaan tämän toteutu-
mista. 

12.23 Ville Tavio ps (vastauspuheenvuoro): Arvoisa puhemies! Täällä on ihan oikein
nostettu aika paljon esiin sitä, että kun asumisen ja autoilun kustannukset nousevat, niin ne
ovat juuri niitä kustannuksia, joista suomalainen työssäkäyvä keskiluokka kärsii.

Hallitusohjelman sivulla 34 otetaan esiin, että aiotaan kannustaa öljylämmitteisiä kiin-
teistöjä siirtymään muihin lämmitysmuotoihin 20-luvun aikana erillisellä toimenpideoh-
jelmalla. Onko nyt niin, että tällä toimenpideohjelmalla nimenomaan hallituksen puolesta
luvataan, että ei tulla millään tavalla enää niitä lämmityspolttoaineveroja nostamaan, vai
kuinka paljon ne nousevat? Nehän nousevat nyt joka tapauksessa. Mutta yritetäänkö tässä
siis kepillä tai porkkanalla saada näitä öljylämmitteisiä omakotitaloja luopumaan öljyläm-
mityksestä? Nämä energiaremontit ovat nimittäin todellisuudessa niin kalliita, että kun kat-
sotte, keitä asuu niissä öljylämmitteisissä pienissä omakotitaloissa, rintamamiestaloissa,
niin no, usein yksin eläviä leskiä ja vanhempia eläkeläisiä. He ovat ihmisiä, joilta ei voi
vaatia enää kymppitonnin energiaremontteja.

12.24 Maria Guzenina sd (vastauspuheenvuoro): Arvoisa puhemies! On kunniallista,
että täällä eilisessä keskustelussa useaan otteeseen opposition edustajat antoivat myöskin
tunnustusta tälle Rinteen hallituksen hallitusohjelmalle. Täällä on todellakin paljon sellai-
sia asioita, joita esimerkiksi viime hallituskaudella laitettiin liikkeelle ja joihin tämä halli-
tus on halunnut panostaa vielä enemmän, esimerkkinä vaikkapa liikuntapoliittinen ohjel-
ma. Tämä hallitus on panostamassa pelkästään liikuntapoliittisen ohjelman toimenpitei-
siin yli 60 miljoonaa euroa lisärahaa. Se on valtavasti, valtavasti hyötyä tavallisille suoma-
laisille ihmisille, mutta myös huippu-urheilulle. [Timo Heinonen: Se on oikein!] 

Kun me lähdimme eteenpäin tässä hallitusohjelmakokonaisuudessa ilmiöpohjaisuuden
kautta, niin minun mielestäni on hyvä painottaa myöskin, että esimerkiksi sitä työtä, jota
edustaja Grahn-Laasonen laittoi omana aikanaan liikkeelle liittyen luovien alojen vahvis-
6



Pöytäkirjan asiakohta PTK 16/2019 vp
tamiseen, tämä hallitus on myöskin halunnut viedä eteenpäin. Luoville aloille panostukset
ovat peräti 42 miljoonaa euroa lisää siihen nähden, mitä viime hallituskaudella tehtiin.

Tämän kaiken tarkoituksena on luoda lisää työtä. [Puhemies koputtaa] Eli toivoisin, että
kaikki lukisitte tämän hallitusohjelman perusteellisesti ja poimisitte sieltä niitä asioita, jot-
ka luovat Suomeen kasvua, [Puhemies koputtaa] luovat hyvinvointia ja luovat tulevaisuu-
den edellytyksiä.

Toinen varapuhemies Juho Eerola:  Debattipuheenvuoron mitta on minuutti.

12.26 Iiris Suomela vihr (vastauspuheenvuoro): Arvoisa puheenjohtaja! Minä uskon,
että meistä jokainen on täällä ei pelkästään sen takia, että meillä olisi parempi tulevaisuus,
vaan jotta myös meidän lapsilla olisi parempi tulevaisuus — että Suomi olisi sellainen maa,
johon tällainen 25-vuotias uskaltaisi lapsen hankkia. Kun puhutaan hiilineutraalisuudesta,
niin juuri se on mittarina, että kun meidän lapset ovat 10, 15 tai 20, onko maailma enää
elinkelpoinen vai kärsimmekö me sellaisista luonnonkatastrofeista — kuivuudesta, nälän-
hädästä, tulvista ja muista arvaamattomista olosuhteista — joista meidän lapset joutuisivat
vielä vuosikymmeniä eteenpäin kärsimään. Se on se IPCC-paneelin mittari. Sen takia 1,5
astetta on se lämpenemisen raja, jonka yli me emme voi globaalisti mennä. Se on meidän
lasten, meidän ihmisten tulevaisuuden takia, ei minkään muun tai kenenkään muun takia.
Ja sen takia ilmastopolitiikka on kaikkein paras tapa varmistaa, että meidän lapsilla on kes-
tävä tulevaisuus jatkossakin, koska jos meillä ei ole kestävää tulevaisuutta, jos meidän il-
masto ei ole elinkelpoinen, [Puhemies koputtaa] niin silloin meidän lapsilla ei ole mitään.

12.27 Katja Hänninen vas (vastauspuheenvuoro): Arvoisa puhemies! Täytyy kyllä ih-
meellä tuota edustaja Ranteen käyttämää puheenvuoroa. Teidän puolueenne oli viime hal-
lituskaudella rajoittamassa subjektiivista päivähoito-oikeutta, leikkaamassa lapsiperheiltä
jäädyttämällä lapsilisien indeksit ja niin edelleen, ja tämä hallitus, Rinteen hallitus nyt te-
kee parannuksia lapsiperheiden arkeen korottamalla yksinhuoltajakorotusta ja monilapsis-
ten perheiden lapsilisiä, palauttamalla subjektiivisen päivähoito-oikeuden, pienentämällä
ryhmäkokoja ja tekemällä historiallisen uudistuksen maksuttoman toisen asteen koulutuk-
sen saamiseksi jokaiselle suomalaiselle nuorelle. Tämä on lapsiperheystävällinen hallitus.

12.28 Arja Juvonen ps (vastauspuheenvuoro): Arvoisa herra puhemies! Paitsi vauvat,
myös nuoret unohtuivat: oppivelvollisuusikää nostetaan, ruotsi tulee pakolliseksi kirjoit-
taa. Kysyittekö nuorilta? Nuorilta aikuisilta asunnon korkovähennys poistuu. Ette kysy-
neet varmasti nuorilta aikuisilta. Entäpä sitten ikäihmisiltä? Mikä on se hoivamitoitus, hoi-
vahenkilöstö, missä viipyy se hoitajamitoitus? Kotitalousvähennystä leikataan. Ette var-
masti kysyneet niiltä, jotka kotitalousvähennystä tarvitsevat. Entä sitten autoilijat? Autoilu
kiristyy, verotus, bensa nousee, asuminen kallistuu ja te tuotte vielä tiemaksut. Aivan kä-
sittämätöntä.

Sanoitte eilen, Rinne, että teitä äänesti 1,7 miljoonaa ihmistä. Teillä on toki enemmistö-
hallitus, mutta eihän tässä kansan tahto toteudu. Jos kansaa olisi kuunneltu, niin ne puolu-
eet, jotka saivat eniten ääniä, olisivat siellä. Elikkä kyllähän te kurjistatte ja kyllähän se on
tässä luettavissa, että höttöä on tulossa.
7



Pöytäkirjan asiakohta PTK 16/2019 vp
12.29 Mikko Kärnä kesk (vastauspuheenvuoro): Arvoisa herra puhemies! Tässä edusta-
jat Lohi ja Hänninen hyvin jo kuvasivat tätä hallituksen perhepolitiikkaa, ja on täysin sel-
vää, että tämä hallitus tulee helpottamaan nimenomaan perheitten arkea. Haluan samalla
myös muistuttaa siitä, että hallitus tulee tekemään veronkevennyksiä pieni- ja keskituloi-
sille ja myös sitä kautta perheitten elämä helpottuu.

Edustaja Tavio nosti jälleen kerran esille nämä polttoaineiden veronkorotukset. Muistu-
tan edelleen, että se on indeksikorotus. Hallitus on samalla sitoutunut tekemään liikenteen
verotuksen kokonaisuudistuksen, jossa huomioidaan alueelliset erityispiirteet ja esimer-
kiksi varmistetaan, että varallisuuserot eivät kasva. 

Hämmästelen kyllä tätä perussuomalaisten talouspolitiikkaa. Tehän vaaditte kustannus-
tason nousun eli inflaation pysäyttämistä, eli te vaaditte deflaatiota, ja se on huono ilmiö.

12.30 Sofia Vikman kok (vastauspuheenvuoro): Arvoisa puhemies! Naisenemmistöinen
hallitus kyllä puhuu paljon tasa-arvon edistämisestä. Valitettavasti se jää kuitenkin puhei-
den tasolle: hallitus on unohtanut sen, että tasa-arvo yhteiskunnassa ei voi toteutua, ellei
työelämän mahdollisuuksien tasa-arvoa miesten ja naisten välillä toteuteta. Jokaisen lap-
sen etu on kasvaa yhteiskunnassa, jossa naisilla ja miehillä on tasa-arvoiset mahdollisuu-
det pärjätä omalla ahkeruudellaan työelämässä.

Nyt naiset käyttävät yli 95 prosenttia perhevapaista. Se näkyy naisten ura- ja palkkake-
hityksessä, mahdollisuuksissa vakituiseen työsuhteeseen ja aina eläkkeissä saakka. Sen si-
jaan, että hallitus kykenisi uudistamaan perhevapaat, on sopu tässäkin asiassa ostettu rahal-
la. Taantumuksen jalkoihin jää ja vesittyy niin naisten aseman parantaminen työelämässä
kuin joustojen lisääminen perheiden arkeen ja varhaiskasvatuksen osallistumisasteen nos-
taminen. [Puhemies koputtaa] Eikö tämä, hyvä hallitus, ole suorastaan häpeällistä?

12.31 Anders Adlercreutz r (vastauspuheenvuoro): Ärade talman! Ei tiedä, miten tähän
pitäisi vastata. On toki hallitus istunut tässä jo kohta viikon. [Naurua]

Tasa-arvoista perhevapaauudistusta ei ole vielä toteutettu, mutta kyllä se tulee. [Väli-
huutoja] Odotettiin sitä aika pitkään, neljä vuotta, kysyttiin pitkään. Nyt on tulossa uudis-
tus, joka pitkälle vastaa sitä uudistusta, jota useat tasa-arvojärjestöt ovat ajaneet eli 6+6+6-
mallia. [Välihuuto] — Kyllä. — Tämä on hyvä asia. Se on lasten kannalta hyvä asia, se on
perheiden kannalta hyvä asia. 

Perussuomalaisilta sen sijaan kysyisin: Mikä tämä suomivauva-käsite on? Koskeeko se
kaikkia Suomessa asuvia vauvoja, kaikkia Suomessa syntyneitä vauvoja, vai onko tässä
kenties joku rajaus? Jos on, olen hieman huolissani.

Työllisyyden osalta: 75 prosenttia — se on hienoa, se on hyvä tavoite. Voidaan myöskin
todeta, että se on eri osissa Suomessa jo tänään mahdollista, esimerkiksi edustaja Sankelon
vaalipiirissä. Jos se siellä onnistuu, niin uskomme, että se onnistuu muuallakin Suomessa.

12.32 Riikka Purra ps (vastauspuheenvuoro): Arvoisa puhemies! Itse asiassa se perheva-
paauudistus, mitä hallitus nyt hahmottelee, on yksi niitä harvoja kohtuullisen hyviä asioita
siellä ohjelmassa. Tänään luettiin lehdestä, että se on vähintään 5+5+5 — toivottavasti nyt
kuitenkin äidin kotonaolo mahdollistetaan siihen 12 kuukauteen, että päästäisiin edes sii-
hen imetyssuositukseen. Uskon, että feministihallitus kyllä voisi ehkä määritellä, että isät-
kin joutuvat imettämään, mutta kuitenkin Suomessa suositellaan 12 kuukauden imettä-
misaikaa.
8



Pöytäkirjan asiakohta PTK 16/2019 vp
Noin yleisesti ottaen viime kaudella puhuttiin paljon perhevapaauudistuksen työllisyys-
vaikutuksista ja tasa-arvovaikutuksista, mutta ihan niissä viimeisissä tapaamisissa, mitkä
olivat ministeri Saarikon järjestämiä, todettiin muun muassa Kelan ja THL:n tutkimuksis-
ta, että perhevapaauudistuksella ei ole työllisyysvaikutuksia eikä juurikaan tasa-arvovaiku-
tuksia. Eli tehdään perhepolitiikkaa — se on hyvä asia — ja toivottavasti keskusta pitää
kiinni siitä, että tällä ei ole tarkoituskaan työntää naisia välttämättä pois kotoa.

12.33 Pia Viitanen sd (vastauspuheenvuoro): Arvoisa herra puhemies! On totta, että jos-
kus hallitusohjelmassa on ollut kirjauksia siitä, että päivähoito-oikeutta rajoitetaan, päivä-
kotien ryhmiä kasvatetaan, bensaveroa nostetaan, mutta voi, puhemies, se oli edellisen hal-
lituksen hallitusohjelma. Kyllä on lyhyt muisti. Perussuomalaiset itse allekirjoittivat sen
hallitusohjelman. Eikö teistäkin ole myönteistä, että nyt kuitenkin suunta muuttuu mones-
sa ja jälleen kerran päästään paremmalle tasa-arvon, tulevaisuuden tielle? [Arja Juvonen:
Tiemaksut!]

Mitä tulee näihin kokoomuksen perhevapaamoitteisiin, niin neljä vuotta sitä teiltä odo-
timme. Mitä näimme? Näimme nämä kyseiset leikkaukset lapsiperheille, näimme leikka-
ukset koulutukseen, näimme veronkorotukset lapsiperheille. Tässä oli viime hallituksen
saldo. Ymmärrän, että muisti on lyhyt, mutta toivon todella, että annatte tälle eriarvoisuut-
ta torjuvalle, lapsiperheitä ja ikäihmisiä muistavalle hallitukselle työskentelymahdollisuu-
den, ja toistan sen viestin, [Puhemies koputtaa] minkä eilen sosiaalidemokraatit esittivät:
tehdään yhdessä lisäsatsauksia.

12.34 Paavo Arhinmäki vas (vastauspuheenvuoro): Arvoisa herra puhemies! On hel-
pompi kritisoida hallitusohjelmaa, kun sitä ei lue, ja kun kuuntelee näitä puheenvuoroja,
niin ymmärrän, että laiskanläksyyn moni joutuisi. On kivempi arvostella sellaista, mitä ei
ole, ja keksiä itse ne olkiukot, joita vastaan taistelee.

Arvoisa puhemies! Minua ihmetyttivät puheenvuorot, joissa kritisoitiin sitä, että tämä
hallitus on nyt toteuttamassa perhevapaauudistuksen. Kokoomuksella oli neljä vuotta ai-
kaa perhevapaauudistukseen — saldo oli nolla, ei yhtään mitään. Kun edellisen kerran työ-
väenpuolueet olivat hallituksessa, isien osuutta lisättiin. Nyt tämä hallitus on lisäämässä si-
tä. Ja toisin kuin edustaja Purra sanoi, se on nimenomaan tasa-arvoteko, että kiintiöitä kas-
vatetaan. Se on tasa-arvoteko isiä kohtaan, joilla on entistä parempi mahdollisuus osallis-
tua perheessä lasten hoitamiseen. Se on tasa-arvoteko äitejä kohtaan, joilla on mahdolli-
suus valita paremmin kuin tänä päivänä.

Tässä hallitusohjelmassa on valtava määrä sellaisia kohtia, joita minä kritisoisin, [Puhe-
mies koputtaa] mutta te olette tarttuneet niihin kohtiin, jotka ovat selkeitä parannuksia.

12.36 Petteri Orpo kok (vastauspuheenvuoro): Arvoisa puhemies! Kyllä on hallitusoh-
jelma luettu, ja edelleenkin sanon samoin kuin eilen, että siellä on valtava määrä hyviä
asioita, mutta minusta on äärettömän epäreilua se, että nämä hyvät asiat rakennetaan höt-
töiselle talous- ja työllisyyspolitiikan linjalle. [Pia Viitasen välihuuto] Se on epäreilua tu-
levaisuutta kohtaan maksattaa ja maksaa näitä uudistuksia rahalla, jota ei ole ansaittu. Sitä
rahaa ei ole ansaittu. Ja kun me saimme eilen huolestuttavia lukuja Suomen Pankilta, että
talouskasvu hidastuu edelleen, niin nyt viimeistään pitäisi ymmärtää, että tämä hallitusoh-
jelma ei toimi, se tulee johtamaan velkakierteeseen, ja se tulee johtamaan siihen, että pa-
himmillaan me joudumme leikkaamaan pois ja korkojen kera niistä hyvistä asioista, joita
9



Pöytäkirjan asiakohta PTK 16/2019 vp
nyt ollaan lisäämässä. Siksi nyt pitäisi miettiä uudelleen tämän hallitusohjelman talouspe-
rusta, tuoda niitä työllisyystoimia pikaisesti pöytään, ei ulkoistaa muualle sitä työtä, [Paa-
vo Arhinmäki: Kokoomus toi leikkauksia!] jolla talouskasvua saadaan aikaan, jolla työlli-
syyttä tuetaan. [Puhemies koputtaa] Tuokaa minulle yksi ekonomisti, joka kehuu tai puo-
lustaa tätä talouspolitiikan linjaa. Ei löydy sellaista.

12.37 Sari Essayah kd (vastauspuheenvuoro): Arvoisa herra puhemies! Hallitusohjelma
on luettu, mutta sitten hallituspuolueitten riveistä tulee, voisiko sanoa, kahtaalle meneviä
kommentteja ja signaaleja, elikkä on välillä vaikea sitten saada selvää, mikä nyt on halli-
tuksen linja. Nyt esimerkiksi perhevapaauudistukseen liittyen täällä salissa on samanaikai-
sesti kerrottu, kuinka tämä nyt on perheystävällinen ja perheen näkökulmasta lähtevä uu-
distus, ja sitten täällä kerrotaan, että nyt on tulossa kiintiöt, ja yksi sanoo, että se on 6+6+6,
ja joku sanoo, että 5+5+5. Elikkä millä tavalla tällainen kiintiömalli on perheitten näkökul-
masta lähtevä uudistus? Kyllä kai perhe nyt parhaiten tietää sen, kuka kulloinkin lasta ko-
tona on hoitamassa ja mikä sopii perhetilanteeseen, mikä sopii työelämään? Täytyy muis-
taa se, että eihän lasten hoito ole sellainen asia, joka rajoittuu siihen kahdeksan tunnin työ-
päivään, vaan se on koko vuorokauden ympäri olevaa 24/7-toimintaa, ja siinä mielessä se,
että täältä käsin lähdetään nyt sitten ohjaamaan, kuka kulloinkin on siellä lasta hoitamassa,
ei missään nimessä ole perheen näkökulmasta lähtevä uudistus. [Puhemies koputtaa] Tämä
on aivan kummallinen kupla, mikä täällä nyt on heitetty ilmaan.

12.38 Pekka Aittakumpu kesk (vastauspuheenvuoro): Arvoisa puhemies! Edustaja Ran-
ne toi esiin todella tärkeän asian, josta olemme nyt tässä kuulleetkin jo hyviä puheenvuo-
roja. Syntyvyys on meidän maamme suurimpia ongelmia ja myöskin syy meidän moniin
talouspoliittisiin haasteisiimme. 

Seitsemän lapsen isänä ja perhetyön pappina toimineena uskallan väittää, että jonkun
verran tunnen perhe- ja vauvaperhe-elämää. Olin tuossa sosiaaliturvaa käsittelevässä ryh-
mässä hallitusneuvotteluissa, ja siellä halusimme tehdä sosiaaliturvauudistusta ja sosiaali-
etuuksiin liittyviä parannuksia nimenomaan lapsiperheiden näkökulmasta. Myöskin perhe-
vapaauudistus haluttiin tehdä perheiden näkökulmasta. Minä ajattelen ja uskon, että kun
perheet voivat hyvin, niin se heijastuu koko yhteiskuntaan ja se maksaa itsensä myös ta-
loudellisesti takaisin. Me tarvitsemme tähän maahan lisää lapsia.

Tuosta perhevapaauudistuksesta hallitusohjelmassa todetaan, että me lisäämme isien oi-
keutta käyttää vanhempainvapaata mutta äitien vapaata lyhentämättä. Tämä on selvä, ja
tässä täytyy pysyä.

Toinen varapuhemies Juho Eerola:  Nyt annetaan puheenvuoro pääministeri Rinteelle ja
sitten ministeriaitioon yleisestikin ottaen. Siellä halutaan osallistua keskusteluun. Sen jäl-
keen jatketaan sitten debattia. — Pääministeri Rinne, 3 minuuttia.

12.39 Pääministeri Antti Rinne: Kiitoksia, arvoisa puhemies! Edustaja Orpo, teille tote-
an, että useampaan otteeseen tässä salissa olen esittänyt hallituksen talouspolitiikan linjan
hyvin selkeästi. Se lähtee liikkeelle siitä, että hallitus saavuttaa 60 000 lisätyöllisen luvun
vuoteen 2023 mennessä, siis 75 prosenttia työllisyysasteen tasoksi. Se tarkoittaa käytän-
nössä sitä, että noin 1,9 miljardia euroa tulee pelivaraa julkisen talouden kokonaisuuteen,
josta 300 miljoonaa euroa on mahdollista käyttää lisämenoihin. Sen lisäksi hallitus on päät-
10



Pöytäkirjan asiakohta PTK 16/2019 vp
tänyt 730 miljoonan euron veronkorotuksista, joilla rahoitetaan pysyviä menoja pysyvillä
tuloilla. Nämä ovat ne elementit, joittenka kautta rakennetaan niitä pysyvien menojen li-
säyksiä, jotka tähän kokonaisuuteen kuuluvat. Olen todennut, että hallitus on päättänyt,
että elokuussa 2020 arvioidaan tilannetta, kuinka pitkälle näitä työllisyystoimenpiteitä on
kyetty VM:n, valtiovarainministeriön, laskelmien pohjalta toteuttamaan, ja silloin määri-
tellään se, miten arvioidaan näitä pysyviä menolisäyksiä, joita on toteutumassa sen varaan,
mitä työllisyyskehitys tulee osoittamaan tulevaisuudessa. Siis talouspolitiikka on täysin
vahvalla perustalla.

Kun viittaatte näihin talousasiantuntijoihin, teidän kannattaa myöskin tutustua kansain-
väliseen keskusteluun. Tämän hallituksen perusfinanssipolitiikan viritys on täsmälleen si-
tä, mitä kansainvälisesti tällä hetkellä vahvasti viedään eteenpäin talouspolitiikan keskus-
teluissa. [Ben Zyskowicz: Kertokaa sen ekonomistin nimi!] Vastasyklinen politiikka on
erittäin tärkeä elementti.

Perhevapaajärjestelmästä haluan todeta sen verran, että tämä kokonaisuus lähtee liik-
keelle siitä, että Euroopan unionin direktiivi määrittää tämän hallituskauden aikana tätä
perhevapaajärjestelmän rakentamista sillä tavalla, että äideille on lähtökohtaisesti määrät-
ty viisi kuukautta perhevapaata. Hallituksen kotimainen tahtotila on se, että myös miehille
tulee viisi kuukautta vapaata, mutta me haluamme kunnioittaa kolmikantaista valmistelua
tämän asian suhteen [Sari Sarkomaa: 50 miljoonaa yksi kuukausi, mistä rahat?] ja odotam-
me, että se kolmikantainen valmistelu tuottaa direktiivien tahdon mukaista tulosta tähän
perhevapaajärjestelmään.

Toinen varapuhemies Juho Eerola: Sitten muutamat muutkin ministerit ovat pyytäneet
puheenvuoroja. Toivon, arvoisa eduskunta, että vähän hiljempaa silloin, kun ministerit pu-
huvat. 

12.42 Sisäministeri Maria Ohisalo:  Arvoisa puhemies! Hallitusohjelmahan on monella
tavalla edistyksellinen yhdenvertaisuuden ja tasa-arvon näkökulmasta. Sisäministerinä
olen iloinen siitä, että oman ministeriöni vastuulle kuuluu laatia malli sukupuolivaikutus-
ten arvioinniksi eri hallinnonalojen toiminnassa. Samoin hallitusohjelmassa on hienoa, että
tavoitteena on tehdä poliisikunnasta enemmän palvelemansa kansan näköistä edistämällä
erilaisista etnisistä taustoista tulevien hakeutumista poliisikoulutukseen. Tasa-arvo ja yh-
denvertaisuus ovat tärkeitä arvoja turvallisuusviranomaisten toiminnassa, jotta myös mar-
ginalisoidut ihmiset voivat tuntea luottamusta viranomaisia kohtaan, ja tätä luottamusta me
haluamme rakentaa hallituksena.

Myös alueellisesta yhdenvertaisuudesta on täällä paljon puhuttu eilisen aikana, tänään-
kin hieman sivuttu, ja tämä on tärkeää. Tämä hallitusohjelma on koko Suomen hallitusoh-
jelma. Olen jo keskustellut poliisiylijohtaja Seppo Kolehmaisen kanssa siitä, että hallitus-
ohjelmaan on kirjattu työ sen puolesta, että alueilla, joilla on heikko palvelutaso, lisätään
viranomaisten läsnäoloa ja näkyvyyttä. Tämä työ on jo käynnistetty poliisihallinnossa. [Ti-
mo Heinonen: 300 poliisia ei riitä! — Paavo Arhinmäki: Se on 300 enemmän kuin ennen!
— Puhemies koputtaa] Hallitusohjelmassa todetaan myös, että pelastustoimen ja hätäkes-
kustoiminnan suorituskyky ja voimavarat varmistetaan ottaen huomioon kansalliset ja alu-
eelliset palvelutarpeet. 

Nämä kirjaukset antavat hyvän pohjan sille, että kansalaiset todella voivat luottaa avun-
saantiin ihan kaikkialla tässä maassa. Osana tätä palveluiden saatavuuden parantamista
11



Pöytäkirjan asiakohta PTK 16/2019 vp
[Välihuutoja] — jos saan jatkaa loppuun asti, kiitos — osana tätä palveluiden saatavuuden
parantamista tämä hallitus aikoo rakentaa myös digitalisaation edistämisen ohjelman, jon-
ka myötä julkisten palveluiden on oltava kansalaisten ja yritysten digitaalisesti saatavilla
vuoteen 23 mennessä. Sisäministeriön toimialalla tämä tarkoittaa esimerkiksi sähköisiä lu-
papalveluja ja niiden parantamista.

Toinen varapuhemies Juho Eerola:  Arvoisat edustajat, koetin äsken ystävällisesti sa-
noa, seuraavaksi joudun sanomaan vähän painokkaammin: silloin kun ministeri puhuu,
niin välihuuto silloin tällöin on ehkä ok mutta sellainen koko ajan, yhtä mittaa jatkuva kes-
kustelu salin vasemman ja oikean laidan välillä ei ole ollenkaan toivottavaa.

12.44 Kunta- ja omistajaohjausministeri Sirpa Paatero: Arvoisa puhemies! Kun tässä
oli keskustelua siitä, mitenkä pääkaupunkiseutu on huomioitu, niin todellakin tässä halli-
tuksessa on huomioitu erilaiset alueet mutta erityisesti tässä hallitusohjelmassa verrattuna
ehkä edelliseen huomioidaan niin, että laaditaan erikseen kansallinen kaupunkistrategia,
joka siis lähtee YK:n kaupunkikehitysohjelman laaja-alaisista tavoitteista, ja erityisesti
vahvistetaan pääkaupunkiseudun kykyä toimia metropolialueena verrattuna muihin metro-
polialueisiin maailmassa, mitä ei ollut edellisellä kaudella muistaakseni ollenkaan. Ja pää-
kaupunkiseudun sote-ratkaisussa on nyt sitten pitkälti kiinni pääkaupunkiseudun kunnista,
minkälaiseen ratkaisuun nämä kunnat täällä itse ovat valmiita lähtemään. [Ilkka Kanerva:
Miten se yhdenvertaisuus?]

12.45 Ympäristö- ja ilmastoministeri Krista Mikkonen: Arvoisa puhemies! Täällä pu-
huttiin siitä, haluavatko suomalaiset tehdä lapsia tähän maahan, ja kyllä se iso haaste on se,
miten me taklaamme ilmastonmuutoksen. Vain siten me voimme turvata sen, että lapsil-
lemme on tulevaisuus, on tämä pallo, missä voi elää jatkossakin. Sen takia tämän hallituk-
sen kunnianhimoiset ilmastotavoitteet ovat aivan ytimessä siinä, kun mietitään, millainen
tulevaisuusnäkymä ihmisillä on, mutta me haluamme tehdä siirtymän pois fossiilitaloudes-
ta sosiaalisesti ja alueellisesti oikeudenmukaisesti, ja sen takia esimerkiksi nämä veronke-
vennykset on kohdennettu kaikkein pienituloisimmille, jotta mahdolliset nousevat välilli-
set verot eivät tunnu siellä kukkarossa. 

Täällä nostettiin esiin myös asuminen ja se, että tässä on kirjattu öljylämmityksestä
eroon pääseminen. Tähän hallitus on tekemässä toimenpideohjelmaa, johon on varattu
kymmeniä miljoonia kannustimeksi juuri siihen, että nämä korjaukset voidaan talouksissa
tehdä.

Sitten minä nostan vielä tämän kaupunkipolitiikan omalta ympäristöministerin lohkol-
tani. Kaupungit ovat hyvin tärkeitä kumppaneita ilmastotyössä. Me jatkamme kansallista
kestävän kehityksen kaupunkiohjelmaa, me jatkamme MAL-sopimuksia, vahvistamme
niitä, pidennämme niitä, teemme niistä rullaavia. Nämä ovat tärkeitä toimia kaupungeille
niin kuin myös asuinrakentamisen lisääminen. Esimerkiksi ARA-asuntojen uudistuotan-
toa lisätään 10 000 vuodessa ja näistä puolet suunnataan nimenomaan Helsingin seudulle,
missä kohtuuhintaista asumista tarvitaan lisää. [Ilkka Kanerva: Sehän oli asiantunteva pu-
heenvuoro! — Paavo Arhinmäki: Niin oli!]

12.47 Pohjoismaisen yhteistyön ja tasa-arvon ministeri Thomas Blomqvist: Arvoisa
puhemies! Tässä muun muassa edustaja Vikman nosti keskusteluun todella tärkeitä tasa-
12



Pöytäkirjan asiakohta PTK 16/2019 vp
arvo- ja yhdenvertaisuusasioita. Tämä hallitus tulee kyllä tekemään ehdotuksia, jotka pa-
rantavat tilannetta. Meillä on kunnianhimoinen hallitusohjelma, jolla me yritämme puut-
tua näihin keskeisiin kysymyksiin. Meidän on tarkoitus luoda tasa-arvo-ohjelma, ja on pää-
tetty, että se laaditaan. Meillä on kunnianhimoinen tavoite, että Suomesta tulisi tasa-arvon
kärkimaa: talousarvioprosesseissa huomioidaan sukupuolten tasa-arvoa, luodaan seuranta-
ohjelmaa, -järjestelmää, joka tulee kattamaan kaikki hallinnonalat. Sukupuolten tasa-ar-
voa tullaan myös kaikissa keskeisissä uudistuksissa huomioimaan ja selvittämään jo etu-
käteen. Tästä palkkatasa-arvosta: sitäkin tullaan edistämään jatkamalla muun muassa sa-
mapalkkaisuusohjelmaa.

Sitten vielä tähän perhevapaauudistukseen: tähän kysymykseen oikeastaan jo edustajat
Adlercreutz ja Arhinmäki vastasivat, mutta totta kai perhevapaauudistus on keskeinen osa
tätä meidän tasa-arvotyötä ja on yksi tämän hallituksen kärkihankkeista, ainakin minusta se
on näin. 

Minusta tämä on kyllä myös aika ulkopuolinen, riippumaton taho, mitä hallituksella on
ollut, jos ja kun tarkastelee tätä Rinteen hallituksen hallitusohjelmaa ja vertaa sitä aikai-
sempiin hallitusohjelmiin, enkä kyllä yhdenvertaisuuden osalta ja tasa-arvon osalta usko,
että löytyy parempaa hallitusohjelmaa. 

Toinen varapuhemies Juho Eerola:  Näin, ja nyt jatketaan debattia.

12.49 Leena Meri ps (vastauspuheenvuoro): Arvoisa puhemies! Ministeri Mikkonen, pu-
huitte siitä, että panostatte pienituloisiin, mutta oletteko tullut ajatelleeksi sitä, että poltto-
ainevero, lämmityspolttoainevero, tietullit eli liikkumisen ja asumisen kallistuminen vai-
kuttavat keskituloisiin ja pian hekin ovat pienituloisia? Ei kai voi olla se väylä, että muu-
tamme keskituloisia pienituloisiksi, jolloin meillä on suurempi määrä ihmisiä, joita taas pi-
täisi tukea? Tämä ei ehkä ole kovinkaan kestävää. 

Ja oikeastaan, kun kuuntelen SDP:tä, on mielenkiintoista huomata, että nyt kun te olette
siirtyneet hallitukseen, on sellainen tunne, että aina kun me täältä kerromme jotakin epä-
kohtia ja tuomme kehitysehdotuksia, niin toteatte, että ei olla luettu tai ollaan niin häm-
mentyneitä. Viime kaudella kerroitte itse, kuinka oppositiosta voi vaikuttaa hallitukseen, ja
täällä yritetään tuoda teille hyviä ideoita. Ottakaa nyt herran tähden näistä itsekin vaari,
koska silloin aina sanoitte, että pitää kuunnella, ja nyt tuntuu, että korvat ovat itsellänne
kiinni. Ja muistakaa, mistä aloitimme viime kauden alussa: SDP:n jäljiltä oli 100 000 uutta
työtöntä.

12.50 Tuula Väätäinen sd (vastauspuheenvuoro): Arvoisa puhemies! Täällä on suureen
ääneen sanottu sitä, että Suomi on hyvä maa lapsille. Kyllä, osalle lapsista, mutta ei lähes-
kään kaikille. Sen takia tarvitaan perhevapaauudistusta, subjektiivisen varhaiskasvatusoi-
keuden varmistamista, toisen asteen maksuttomuutta, rikoslakeihin muutoksia, erityisesti
niihin lakeihin, jotka koskevat naisia ja lapsia. Rinteen hallitusohjelma toteutuessaan vah-
vistaa tässä maassa suvaitsevaisuutta, demokratiaa, huolenpitoa. Ja uskokaa, hyvät kolle-
gat, näitä asioita Suomi todella tarvitsee, jotta se olisi riittävän hyvä maa kaikille lapsille ja
perheille.

12.51 Kai Mykkänen kok (vastauspuheenvuoro): Arvoisa puhemies! Hallitusohjelmas-
sa todella on paljon hyviä tavoitteita, ja kun käytetään yli 200 menolisäysriviä, kun ottaa
13



Pöytäkirjan asiakohta PTK 16/2019 vp
kertaluontoiset huomioon, niin monelle jaetaan jotain. Muutama asia herättää hämmennys-
tä. Ehkä tärkein on se, että pääministeri Rinne on täällä sekä eilen että tänään pyrkinyt rau-
hoittamaan meidän pelkojamme sillä, että 1,2 miljardin pysyvien menolisäysten katteena
on yli 700 miljoonaa euroa suomalaisilta perittäviä lisäveroja ja ikään kuin yli puolet me-
nolisäyksistä on siis saletissa. Näinhän ei kuitenkaan ole. Nämä teidän talouslähtökohtan-
nehan nojaavat siihen, että 1,9 miljardia euroa VM:n laskelmien mukaan pitäisi saada työl-
lisyyden lisääntymisestä yli sen perusuran, joka teknisessä kehyksessä on, ja nyt jos te ette
pysty työllisyystoimia toteuttamaan yli sen, mitä VM ennustaa, niin lähes 2 miljardia tip-
puu alaspäin. Silloin pitäisi sekä jättää pysyvät menolisäykset tekemättä että pitää voimas-
sa teidän veronkorotuksenne, eikö näin? Ei voida ajatella, että te teette 700 miljoonaa lisä-
menoja [Puhemies koputtaa] pelkästään veronkorotuksilla, koska nekin tarvitaan, [Puhe-
mies koputtaa] jos työllisyystoimia ei ala tulla.

12.52 Jouni Ovaska kesk (vastauspuheenvuoro): Arvoisa puhemies! Ehkä nyt on syytä
huolehtia siitä, että perussuomalaisten eduskuntaryhmä saa myöskin tämän hallitusohjel-
man ja myöskin nämä liitteet, joissa nämä talousluvut ja ne varsinaiset käytännön kirjauk-
set lukevat — ei kannata lukea niitä vaaliohjelmia enää. Tuosta pyörökäytävältä niitä löy-
tyy. Esimerkiksi edustaja Ranne ja muutama muukin siellä nostivat esiin lapsiperheet, van-
hukset, ja kun näitä liitteitä lukee, niin täällä on aika paljon sellaisia asioita, jotka nimen-
omaan panostavat lapsiin ja vanhuksiin niin lapsistrategian osalta kuin kotihoidon kuin
perheiden osalta ja niin edelleen. [Välihuutoja] Eli kannattaa tutustua, kannattaa tarkkaan
lukea, ja mikäli ette ymmärrä, niin tulkaa minulta kysymään. [Naurua — Arja Juvonen:
Voi kiitos!]

12.53 Juha Mäenpää ps (vastauspuheenvuoro): Arvoisa puhemies! Täällä on paljon pu-
huttu tasa-arvosta ja täällä on myös puhuttu ilmastosta. Edustaja Ranne nosti esiin nämä
hallituksen ilmastojohtajuusratkaisut, ja jos tähän etujoukkoon pyritään, minulla on siihen
yksinkertainen ratkaisu ja se on myös edullinen ratkaisu. Itse näen turpeen polton kansal-
lisena energiamuotona, joka luo työtä Suomeen. Suomessa turpeen polttaminen katsotaan
päästöjen aiheuttajaksi. [Paavo Arhinmäki: Ja kaikkialla muuallakin!] Suomessa on mil-
joonia hehtaareja turvesoita, jotka sitovat hiiltä. Tasa-arvon minimissä meidän pitää siirtää
ne hiilinielujen joukkoon. Sillä me saavutamme ilmastojohtajuuden.

Lisäksi eilen puhuin pakkoruotsista. [Puhemies koputtaa] Sen unohdin sanoa, että tähän
asti ammattikorkeakouluja ruokkinut lukion ja amiksen kaksoistutkinto [Puhemies koput-
taa] tulee kärsimään erittäin suuresti tästä pakkoruotsista. — Kiitoksia.

12.54 Satu Hassi vihr (vastauspuheenvuoro): Arvoisa puhemies! Ministeri Mikkonen oi-
keastaan totesi suuren osan siitä, mitä halusin sanoa. Lapset ja nuoret ympäri maailmaa,
myös Suomessa, ovat huolissaan siitä, onko tulevaisuutta ylipäätänsä olemassa. Tämä hal-
litus on ensimmäinen Suomen historiassa, joka asettaa selkeän tavoitteen Suomen hiili-
neutraalisuudesta vuodelle 2035, joka on se tavoitevuosi, jota Suomen oma kansallinen il-
mastopaneeli, poliitikkoja ilmastotieteessä neuvomaan asetettu paneeli, esittää.

Toivon, että voimme tehdä rakentavaa yhteistyötä yli oppositio—hallitus-rajan, jotta ne
toimet, mitä hallitusohjelma ilmastonmuutoksen suitsimiseksi sisältää, toteutuvat. Olen
tässä suhteessa toiveikas siksi, että kokoomus ja kristillisdemokraatit olivat mukana teke-
14



Pöytäkirjan asiakohta PTK 16/2019 vp
mässä sitä kahdeksan eduskuntapuolueen yhteistä ilmastokannanottoa, [Puhemies koput-
taa] joka on paljolti pohjana hallitusohjelman ilmastokirjauksille.

12.56 Aki Lindén sd (vastauspuheenvuoro): Arvoisa puhemies! Edustaja Koulumies
käytti hyvin mielenkiintoisen puheenvuoron, jota täällä ei nyt ole liiemmin debatoitu. Hän
puhui tästä tärkeästä 1 000 lääkärin lisätavoitteesta ja laski aivan oikein siitä Helsingin
väestöosuuden mukaisen osuuden, joka vastaavasti esimerkiksi Turussa olisi 40. Juuri ne
määrät tarvittaisiin kunnissa perusterveydenhuollossa lisää vastaanottotoiminnan lääkärei-
tä, jotta meillä Suomessa 50 vuotta kansanterveyslain säätämisen jälkeen toteutuisi se uni-
versaalin perusterveydenhuollon periaate, joka maahamme on aikanaan säädetty ja jossa
me poikkeamme kaikista kehittyneistä maista, joissa yleensä pääsee perustason lääkärille
viikossa, ellei nopeamminkin. Sitä ei voi valtio tehdä sillä tavalla lahjana, että se pudottaa
jostakin helikopterista niitä lääkäreistä sinne, vaan se tulee tehdä yhdessä kuntien kanssa.
Kunnat olisivat voineet tehdä sen jo aikanaan, erityisesti eräät hyvin varakkaat kunnat, joil-
le se olisi alle 1 desimaalin veroprosentin maksuosuus, jos olisivat itse siihen panostaneet
[Puhemies koputtaa] siinä vaiheessa, kun lääkäritilanne oli parempi. Olen itse tämän muu-
toksen kerran tehnyt ja uskon, että se pystytään tämän hallituskauden [Puhemies koputtaa]
aikana tekemään.

12.57 Sanni Grahn-Laasonen kok (vastauspuheenvuoro): Arvoisa puhemies! Arvoisa
pääministeri, joka näytti juuri poistuneen salista: mikään direktiivi ei estä tasa-arvoisen
perhevapaauudistuksen toteuttamista. [Paavo Arhinmäki: Siksi me teemme sen!]

Odotukset olivat erittäin korkealla, kun tämä hallitus aloitti, nimenomaan tasa-arvon
edistämisen suhteen, mutta nyt näyttää kuitenkin siltä, että tämä hallitus ei ole valmis edis-
tämään naisten työmarkkina-asemaa. Esitetyssä perhevapaamallissa on monia hyviä ele-
menttejä, mutta sen sijaan se heikentää työllisyyttä, lisää kustannuksia eikä korjaa naisten
työmarkkina-asemaa. Kokoomus kannattaa perhevapaauudistusta, joka lisäisi naisten työl-
lisyyttä, työelämän vanhemmuuden tasa-arvoa, lasten osallistumista varhaiskasvatukseen,
jonka myös hallitus on todennut tärkeäksi tavoitteeksi ja joka tuo joustoja ja sujuvuutta lap-
siperhearkeen. Tällainen uudistus lisäisi niin lasten kuin vanhempienkin hyvinvointia. [Pia
Viitasen välihuuto]

Loppuun kysymys. Toistaiseksi olemme saaneet hallituksen riveistä nähdä työllisyyttä
koskevista uudistuksista lähinnä sellaisia, [Puhemies koputtaa] jotka heikentävät työlli-
syyttä, kuten perhevapaauudistus ja aktiivimallin purkaminen ja kotitalousvähennyksen
heikentäminen. Nyt kysynkin: mitä ovat ne työllisyyttä vahvistavat uudistukset, joita olet-
te valmiit tekemään?

12.58 Eveliina Heinäluoma sd (vastauspuheenvuoro): Arvoisa puheenjohtaja! Täällä on
oppositio syyttänyt hallitusohjelmaa kaupunkien jättämisestä huomiotta, mutta sanoisin
kyllä, että hallitusohjelma on varsin tasapainoinen kokonaisuus, joka ottaa koko Suomen
huomioon. 

Erityisesti nostaisin kaupunkien näkökulmasta kaksi asiaa: Meillä on kunnianhimoiset
tavoitteet asuntopolitiikassa, ja siinä pyritään erityisesti kohtuuhintaista asumista lisää-
mään. Sen lisäksi on tarkoitus lähteä käynnistämään lähiöohjelmaa, [Pia Viitanen: Erin-
omaista!] joka puuttuu kaupunkien tilanteeseen, jossa nähdään tällä hetkellä suuria haas-
teita eriytymiskehityksessä ja lasten todellisuuden eriytymisessä. Tähän hallitus on nyt
15



Pöytäkirjan asiakohta PTK 16/2019 vp
voimakkaasti puuttumassa, ja tämä jos mikä on kaupunkipolitiikkaa, johon kutsun myös
arvon kokoomuslaiset ja perussuomalaiset edustajat mukaan näihin talkoisiin.

12.59 Päivi Räsänen kd (vastauspuheenvuoro): Arvoisa herra puhemies! Jatkan keskus-
telua perhepolitiikasta. Mitä valinnanvapautta on kiintiömalli, jossa valtiovalta sanelee
perheille, kuinka monta kuukautta kukakin saa perhevapaata käyttää? Miksi perhe ei itse
saa päättää tätä? [Välihuutoja] Muistutan, että viime syksynä Väestöliiton tutkimuksessa
suomalaiset nimenomaan eivät kannattaneet kiintiömallia vaan he kannattivat valinnanva-
pautta. [Mika Niikko: Juuri näin!] Täytyy sanoa, että keskustalle täytyy antaa kiitos tässä
siitä, että kotihoidon tukea ei romutettu vastoin muiden hallituspuolueiden tavoitteita. 

Mutta tosiasia on se, että hallitusohjelma ei tuo merkittävää ratkaisua syntyvyyden ro-
mahdukseen. Tämä neljännen ja viidennen lapsen lapsilisän korotus on hyvä asia, mutta
suurin osa lapsiperheistä jää lapsilisäkorotusten ulkopuolelle. [Puhemies koputtaa] Viros-
sa korotettiin huomattavasti lapsilisiä kaikilta perheiltä, ja siellä syntyvyys lähti nousuun.

13.01 Kim Berg sd (vastauspuheenvuoro): Ärade talman! En ymmärrä tässä salissa viljel-
tyä kritiikkiä, joka on kohdistunut ruotsin kielen opiskeluun eli niin sanottuun pakkoruot-
siin. [Juha Mäenpää: Ja pakkosuomeen!] En ymmärrä, miten kahden kotimaisen kielen
opiskelu voi olla niin ylitsepääsemättömän vaikeaa meillä täällä Suomessa. [Välihuutoja]
Hyvin monessa maassa opiskellaan selkeästi useampaa kansalliskieltä kuin meillä täällä
Suomessa. Esimerkiksi Sveitsissä koululaiset opiskelevat neljää kansalliskieltä. Voiko
kaksi kansalliskieltä olla meille suomalaisille niin ylitsepääsemättömän vaikeaa? Harvoin
tapaa aikuisia, jotka harmittelevat sitä, että ovat opetelleet aikoinaan kieliä. 

Asenneilmapiirissä tosin näyttää olevan toisen kotimaisen kielen suhteen vielä paljon
korjattavaa. Sillä, miten me aikuiset tässäkin salissa suhtaudumme kieltenoppimiseen, [Pu-
hemies koputtaa] on suuri merkitys lastemme suhtautumiseen muun muassa ruotsin kielen
opiskeluun.

13.02 Vilhelm Junnila ps (vastauspuheenvuoro): Arvoisa herra puhemies! Edustajat
Ovaska, Aittakumpu ja Kärnä kerskuivat aiemmin, että perheiden elämää helpotetaan.
Näin todellakin on, uskottava se on. Nimittäin laittomasti maassa olevien yksilöiden ja per-
heiden. Kielteisen turvapaikkapäätöksen saaneille annetaan jatkossa mittavat peruspalve-
lut yhteiskunnan kustannuksella ja jopa oleskelulupa, jos perheellä tai muulla yhteisöllä on
tarjottavana sopiva työpaikka — siis kielteisen turvapaikkapäätöksen saaneille. Näin koko
turvapaikkajärjestelmältä viedään pohja, nimittäin silloin rikoksesta ei enää rangaista vaan
palkitaan. Jos tämä hallitus on jossakin tasa-arvoinen, niin siinä, että laillisuus ja laitto-
muus ovat samanarvoisia tekoja.

Edustaja Hassi puhui aiemmin kauniita hiilineutraaliudesta, ja tämä ei kuitenkaan näy
maahanmuuttopolitiikassa. Muistuttaisin, että lämpimissä maissa hiilijalanjälki [Puhe-
mies koputtaa] on paljon pienempi kuin täällä kylmässä Pohjolassa, niin että toivottavasti
vihreät osallistuvat ilmastotalkoisiin myös.

13.03 Hanna Kosonen kesk (vastauspuheenvuoro): Arvoisa herra puhemies! Meidän
hallitusohjelma on nimeltään Osallistava ja osaava Suomi, ja sanoisin, että tätä koko halli-
tusohjelmaa kuvaa kaksi kokonaisuutta: laitetaan perusta kuntoon monelta osin niin sosi-
16



Pöytäkirjan asiakohta PTK 16/2019 vp
aali- ja terveydenhuollossa kuin koulutuspuolella ja pidetään kaikki suomalaiset mukana.
Tässä työssä oli ilo ja helppo olla näiden hallituskumppaneiden mukana. 

Tämä tarkoittaa myös viime kauden jatkoa lapsistrategian muodossa, niin että sektorira-
jat ylittäen lapset ja nuoret huomioidaan, että heille tuodaan hyviä sosiaali- ja terveyspal-
veluita kouluun ja päiväkoteihin, ja sitten on myös oppivelvollisuusiän laajentaminen, jot-
ta siinäkin pidetään nuoret pidempään mukana. Meillä on velvollisuus pitää heidät pidem-
pään mukana. [Puhemies koputtaa] Tämä on huolehtimista, uudenlaista ajattelua.

13.04 Jukka Kopra kok (vastauspuheenvuoro): Arvoisa herra puhemies! On pakko ky-
syä, missä määrin Rinteen hallitus kunnioittaa tätä parlamentaarista keskustelua ja parla-
mentaarista prosessia. Me käymme täällä keskustelua hallitusohjelmasta, joka on neljään
vuoteen varmaan yksi tärkeimmistä keskusteluista, ja hallituksen ministereistä lähes puo-
let on poissa. Missä on yhdeksän ministeriä? Uimarannalla aurinkoa ottamassa? Pääminis-
teri Rinne, kertokaa se meille. [Hanna Sarkkinen: EU-kokouksessa!] Mutta onneksi liiken-
neministeri Sanna Marin on täällä paikalla, sillä tästä parlamentarismin kunnioittamisesta
haluaisin keskustella edelleen.

Hallitus on linjannut nyt uusia liikennehankkeita, ratahankkeita, päärataa, tunnin junaa,
idän junaa, jotka sinänsä varmasti ovat hyviä ja kannatettavia asioita. Mutta muistatteko te
sen, että meillä on sovittu laissa liikennejärjestelmäsuunnittelusta tämä parlamentaarinen
prosessi? Meillä tulee olla parlamentaarinen liikennejärjestelmätyöryhmä, joka tekee
suunnitelman, hallitus sen pohjalta selonteon, jonka pohjalta sitten te tuotte näitä esityksiä
eduskunnalle ratkaistavaksi. Ette te voi tällä tavoin omin päin näitä asioita linjata. Edus-
kuntaa on kuunneltava. [Puhemies koputtaa] Tällainen parlamentaarinen menettely on so-
vittu.

13.05 Hanna Sarkkinen vas (vastauspuheenvuoro): Arvoisa puhemies! Ei uskoisi, että
kokoomusedustajatkin sortuvat näin halpahintaiseen populismiin. Monet ministerit ovat
EU-kokouksissa edustamassa Suomea ja Suomen kantoja, ja se, jos joku, lienee tärkeä mi-
nisterin työtehtävä. [Paavo Arhinmäki: Puheenjohtajuus on tulossa, tiedoksi!]

Arvoisa puhemies! Hallitus tekee perhevapaauudistuksen, joka lisää perhevapaiden
käytön joustoa ja tasa-arvoa. Lisätään isien kuukausia lyhentämättä äitien käytössä olevia
ansiosidonnaisia kuukausia. Kysymys oikeastaan kuuluu: haluaako kokoomus lyhentää äi-
dille mahdollisia ansiosidonnaisia kuukausia? Se käsitys tästä keskustelusta on nyt synty-
mässä. Ja edustajat Essayah ja Räsänen, hallitus lisää perheiden valinnanvaraa ja mahdol-
lisuutta joustoon, ei pakota yhtään ketään kotiin. Eli olisi hyvä lopettaa tämäkin sumutus
tässä salissa.

Toinen varapuhemies Juho Eerola: Ministeri Marin on pyytänyt puheenvuoroa ja heti
sen myös saa. — Olkaa hyvä.

13.07 Liikenne- ja viestintäministeri Sanna Marin: Arvoisa puhemies! Täällä edustaja
Kopra esitti tärkeän huomion ja tärkeän kysymyksen. Kyllä todellakin on näin, että tämä
12-vuotinen suunnittelu on tarkoitus laittaa käyntiin, kuten hallitusohjelmassakin tode-
taan. Väyläverkoston kokonaiskuva kootaan ja arvioidaan laaja-alaisesti. Kokonaiskehit-
täminen linjataan osana parlamentaarisen työryhmän esittämää 12-vuotista valtakunnallis-
ta liikennejärjestelmäsuunnitelmaa. Näihin ensimmäisiin vuosiin tietenkään tämä ei vielä
17



Pöytäkirjan asiakohta PTK 16/2019 vp
ehdi, ja kuten myös hallitusohjelmassa linjataan, nyt jo lisätalousarvion yhteydessä, joka
ilmeisesti jo ennen juhannusta eduskuntaan tulisi, laitetaan liikkeelle joitakin keskeisiä
hankkeita, jotka ovat siis toteutusvalmiita. Mutta totta kai tämä liikennejärjestelmän koko-
naiskuva, iso kuva, on tarkoitus yhdessä parlamentaarisesti linjata, sopia, aivan kuten ai-
kaisemmin olemme yhdessä tätä asiaa kaikki puolueet käsitelleet. Ja kyllä ainakin minis-
terinä aion pitää huolta siitä, että näitä isoja tulevaisuushankkeita, tulevaisuusinvestointe-
ja, tullaan myös tämän kokonaiskäsityksen ja parlamentaarisen yhteistyön puitteissa sitten
linjaamaan.

13.08 Ville Vähämäki ps (vastauspuheenvuoro): Puhemies! Itse pohdin tätä hallituksen
finanssipoliittista linjaa vielä. Hallitus itse linjaa sen aktiiviseksi ja vastuulliseksi, mutta
samalla sitten lisää kuitenkin menoja suhteessa vuoden 2019 tekniseen kehykseen tuon
1 230 miljoonaa. Toisaalta tietenkin tulojakin lisätään, mutta jokuhan ne maksaa, ja ne 730
miljoonaa täytyisi jotenkin pystyä kompensoimaan sinne pieni- ja keskituloisille, koska me
tiedämme, että kotitalouksien velkaantuminen on käsittämättömällä tasolla tällä hetkellä.
Jos 200 miljoonaa sitten uudelleenkohdennetaan, niin meillä on vielä edelleen se 300 mil-
joonaa siellä jäljellä, ja on ajateltu, että se saadaan sen työllisyysasteen nousulla. Mutta jos
ei sitä 60 000:ta lisätyöpaikkaa saavuteta, niin todellakin hallituksen talouspolitiikalta tip-
puu pohja pois. Näin ollen täytyisi keksiä ja täytyisi löytää paljon enemmän niitä lisätoi-
mia ja -tehtäviä, joilla pystytään lisäämään sitä talouskasvua ja työpaikkoja. Näitä täytyisi
etsiä.

13.09 Antti Rantakangas kesk (vastauspuheenvuoro): Arvoisa puhemies! Kun opposi-
tion puheenvuoroja on kuunnellut, niin täytyy sanoa, että tulee mieleen vanha sanonta
”pessimisti ei pety”. Hallituksella on erittäin hyvä talouslinja, tavoitteet — 75 prosentin
työllisyysaste, 60 000 työpaikkaa — ja selkeä yhteinen näkemys, että sitoudutaan mahdol-
lisiin tarvittaviin uusiin toimenpiteisiinkin, jos nyt päätetyt toimet eivät riitä. Se oli keskus-
tan tavoite hallitusneuvotteluissa, ja kaikki puolueet ovat tähän sitoutuneet. Kaikki tiedäm-
me, että työllisyysasteen nousu on ratkaisu siihen, että pystytään rahoittamaan nämä pal-
velut.

Mitä tulee muuten sitten hallituksen ohjelmaan, niin se on koko Suomen ohjelma. Se on
koko Suomen ohjelma, ja siitä voimme olla ylpeitä. Eli siinä ei panosteta vain pääkaupun-
kiseutuun, vaan siinä panostetaan koko Suomeen tasapainoisella tavalla: aluekehitykseen,
liikenneverkoston kehittämiseen, koulutuksiin, kuntien rahoituksen turvaamiseen ja tutki-
mus- ja tuotekehityspanostuksiin. Ja tällä koko Suomen ohjelmalla me pystymme huoleh-
timaan siitä, että kaikki suomalaiset voivat tuntea, että he ovat tämän hallituksen myöntei-
sen kohtelun omia. 

Toinen varapuhemies Juho Eerola:  Ministerit Rinne ja Blomqvist ovat pyytäneet pu-
heenvuoroa. Riittääkö kolme minuuttia paikalta? Varmaan sopii.

13.10 Pääministeri Antti Rinne: Hyvin riittää, kiitos, arvoisa puhemies! — Edustaja Vä-
hämäki, kiitos asiallisesta ja analyyttisestä puheenvuorosta. Tuo on tärkeätä keskustelu-
kulttuurissa, että pystytään maltillisesti ja syvällisesti miettien sitä talouspolitiikan linjaa
pohtimaan. Te tunnistitte juuri ne kriittiset kohdat, jotka tässä hallituksen talouspolitiik-
kaan liittyvät. Ja se on nyt nimenomaan se, että hallituksen kova tahtotila on sitoutuminen
18



Pöytäkirjan asiakohta PTK 16/2019 vp
siihen, että plus 60 000 uutta työllistä saadaan sinne vuoteen 2023 mennessä. Me tulemme
tekemään yhteistyössä työmarkkinajärjestöjen, myös Suomen Yrittäjien kanssa, kaiken
sen, minkä pystymme, että nämä 60 000 työpaikkaa, lisätyöllistä, tulee. Se on koko tämän
rakennelman pohja. Se 1,9 miljardia euroa tulee sitä kautta julkisen talouden tasapainoon,
josta sitten 300 miljoona euroa on ajateltu käytettäväksi menojen lisäyksiin. Sitten verotus-
ta lisätään tämä 730 miljoonaa euroa, ja näitten yhteisvaikutus on sellainen, että jos tämä ei
lähde toteutumaan 2020 elokuussa, silloin arvioidaan teknisen kehityksen päälle tulevia
lisämenoja, mitkä nyt on tässä hallitusohjelmassa lanseerattu. [Anne Kalmari: Yrittäjät
mukaan!]

13.11 Pohjoismaisen yhteistyön ja tasa-arvon ministeri Thomas Blomqvist: Arvoisa
puhemies! On erittäin ilahduttavaa, että täällä aika moni on kiinnostunut perhevapaauudis-
tuksesta ja tasa-arvosta. Ja on ilahduttavaa myös, että moni opposition edustaja on kiinnos-
tunut ja haluaa tehdä, kuten hallituskin, kunnianhimoisen ja perheiden hyvinvointia tuke-
van perhevapaauudistuksen. Näyttää kuitenkin, tai kuulostaa, siltä, että täällä vallitsee ai-
nakin osittain vähän epätietoisuutta siitä, mitä hallitus hallitusohjelmaan on kirjannut, ja
sen takia haluan nyt lukea tästä hallitusohjelmasta suoraan. 

”Tavoitteena on, että perhevapaat ja hoitovastuu jakautuvat perheissä tasaisesti molem-
pien vanhempien kesken, yhdenvertaisuus ja tasa-arvo työelämässä vahvistuvat ja suku-
puolten väliset palkkaerot pienenevät. Perheiden valinnan ja joustojen mahdollisuuksia
perhevapaiden pitämisessä lisätään. Uudistus toteutetaan siten, että se kohtelee tasa-arvoi-
sesti kaikkia, myös monimuotoisia perheitä, ja huomioi yrittäjyyden eri muodot. Uudistus
tulee toteuttaa niin, että äideillä ja isillä on yhtä paljon kiintiöityjä kuukausia. Isille kiinti-
öityjä ansiosidonnaisia vapaita pidennetään lyhentämättä äitien nykyisin käytettävissä ole-
vaa osuutta. Lisäksi perhevapaiden tulee sisältää vapaasti valittava vanhempainvapaajak-
so. Molemmille vanhemmille maksetaan korotettua ansio-osaa nykyistä äitien osuutta vas-
taavasti.” Näin lukee siis hallitusohjelmassa. 

Toinen varapuhemies Juho Eerola:  Sitten jatketaan debattia.

13.13 Antti Häkkänen kok (vastauspuheenvuoro): Arvoisa puhemies! Neljä vuotta sit-
ten hallitusneuvotteluissa kokoomus ja keskusta tiesivät, mikä on suomalaisen yhteiskun-
nan suurin huoli, joka on meidän omissa käsissämme. Se on hyvinvointiyhteiskunnan pe-
lastaminen tuleville sukupolville: taloudellisen pohjan kuntoon laittaminen, kestävyysva-
jeen hoitaminen, yritystoiminnan vahvistaminen, ahkeruuden lisääminen yhteiskunnassa.
Silloin purettiin normeja, panostettiin työteliäisyyteen ja ahkeruuteen ja tehtiin työllisyys-
toimenpiteitä, joilla 140 000 työpaikkaa syntyi. Päästiin oikealle uralle. Nyt tämä hallitus,
jossa edelleen keskusta myös istuu, lähestyy aivan eri näkökulmasta tätä suurta haastetta.
Kun nyt olisi pitänyt päinvastoin jatkaa samaa linjaa työllisyyden vahvistamiseksi ja yri-
tystoiminnan uusien parannuskeinojen etsimiseksi, niin tämä hallitus lisää menoja ja kiris-
tää veroja lisää — vaikka samaan aikaan talouden äärimmäisen suuret haasteet [Puhemies
koputtaa] palvelujen pelastamiseksi ovat oven takana. [Puhemies koputtaa] Ja te ummis-
tatte silmät tosiasioilta. Onko näin?

13.14 Veronica Rehn-Kivi r (vastauspuheenvuoro): Arvoisa puhemies, värderade tal-
man! Edustaja Koulumies toi omassa puheenvuorossaan esille Helsinki-näkökannan, ja
19



Pöytäkirjan asiakohta PTK 16/2019 vp
hyvä niin. Ja hyvää Helsinki-päivää! Totesitte myös, että Uusimaa on koko maan veturi, ja
näinhän tämä asia on. Sen takia hallitus on ottanut koppia Uudenmaan kaikkien 26 kunnan
kirjelmästä, jossa halutaan ratkaista sote-palvelut ja niiden vaatimat järjestelyrakenteet
kuntien yhteisesti sopimalla tavalla. Tätä hallitus selvittää nyt yhdessä Uudenmaan kunti-
en kanssa tämän vuoden loppuun mennessä.

Ihmettelen hieman, että tämä positiivinen asia ei ole noussut laajemmin puheenvuorois-
sa esille. Itse mainitsin tästä eilisessä debatissa. Onko niin, että muut uusmaalaiset edusta-
jat eivät kannata tätä hyvää asiaa, ei edes kokoomus? [Ben Zyskowicz: Me ei kannateta
koko maakuntahallintoa, niin kuin ette tekään ennen vaaleja!]

13.15 Mika Niikko ps (vastauspuheenvuoro): Arvoisa puhemies! Täytyy aluksi todeta,
että kyllä tässä hallituksen ohjelmassa on hyviäkin elementtejä. Tavoitteet ovat ainakin tär-
keitä, jos yritetään saada vähennettyä köyhyyttä ja eriarvoisuutta ja pyritään esimerkiksi
päivittämään vaikkapa päihdestrategiaa tai mielenterveysstrategiaa. Näistä hyvistä tavoit-
teista huolimatta haluaisin nähdä, että tehtäisiin semmoisia ohjelmia, jotka oikeasti toisi-
vat muutoksia. Esimerkiksi kun täällä puhutaan nuorten työllisyyden tukemisesta tai köy-
hyyden ja eriarvoisuuden ehkäisemisestä, niin ne toimenpiteet on yleensä kolmeen lausee-
seen saatu kuvattua, esimerkiksi työllisyyden tukemisen osalta. Tavallaan hakisin, kun teil-
lä on nyt köyhyystutkijakin siellä ministeriössä mukana hallituksessa, että ottaisitte parla-
mentaarista valmistelutyötä joillekin osioille, kun on yritetty jo useita kertoja esimerkiksi
nuorten syrjäytymisen osalta saavuttaa tuloksia ja ne ovat jääneet saavuttamatta. [Puhe-
mies koputtaa] Viime hallituskausi ei onnistunut siinä, enkä usko, että tämäkään onnistuu,
ellei sitten tehtäisi jotain yhdessä.

13.17 Jari Myllykoski vas (vastauspuheenvuoro): Arvoisa herra puhemies! Käsi sydä-
mellä kysyn nyt pääministeri Rinteeltä: Onko niin, että tämä hallitusohjelma sisältää sel-
laisia elementtejä, jotka takaavat sen, että Senaatintori ei täyty palkansaajilla ja maanvilje-
lijöillä — eikä myöskään Rautatientori — niin että meidän tarvitsee olla täällä huolissam-
me näistä ihmisistä, jotka tuottavat tähän yhteiskuntaan taloutta, josta jaetaan hyvinvoin-
tia? Onko todella niin, että nyt tuolla salin toisessa reunassa voidaan olla rauhallisin mie-
lin, että meillä ei tule sellaisia työtaisteluja, jotka ovat aiheutuneet hallituksen toimista?
Tämä hallitus ei ole rakentamassa minun käsitykseni mukaan sellaisia toimia, jotka aiheut-
tavat sellaista liikehdintää, jotka estävät talouden hyvää kasvua.

13.18 Hannu Hoskonen kesk (vastauspuheenvuoro): Arvoisa herra puhemies! Omalta
osaltani iloitsen pääministeri Rinteen hallitusohjelmassa siitä osiosta, jossa todetaan ihan
selkeästi, että tämä on koko Suomea koskeva hallitusohjelma.

Ja olemme käyneet keskustelua tässä salissa siitä, saammeko me hakata metsiä taikka
käyttää luonnonvarojamme: totta kai niitä pitää pystyä käyttämään viisaasti ja järkevästi,
mihin tämä hallitus aidosti pyrkii.

 Ja kun keskustellaan siitä, mikä maakunta on tämän maan kannalta tärkein, niin se on
vähän turha keskustelunaihe, kun katsoo vaikka tämän päivän vientitilastoja, niitä valtavia
teollisuuden vientivirtoja, jotka maailmalle suuntautuvat. Niitä tulee joka puolelta Suo-
mea, joten älkäämme langetko siihen halpahintaiseen populismiin, että sanomme, että joku
maakunta on toista tärkeämpi. Tämä on kokonaisuus, josta meidän pitää pitää huoli.
20



Pöytäkirjan asiakohta PTK 16/2019 vp
Arvoisa puhemies! Lopuksi otan esille tämän ratojen kehittämisen. Päärata plussa, totta
kai. Länteen rata, itään rata ehdottomasti, koska Itä-Suomi on kärsinyt siitä historiallisesta
tosiasiasta, että rajat muuttuivat 40-luvulla. Olemme tänne asti [Puhemies koputtaa] siitä
kärsineet, mutta toivon mukaan asia saadaan nyt kuntoon.

13.19 Pauli Kiuru kok (vastauspuheenvuoro): Arvoisa herra puhemies! Hallitusohjelma
lupaa rakentaa sosiaalisesti, taloudellisesti ja ekologisesti kestävää yhteiskuntaa. Tässä hy-
vässä tavoitteessa on sinänsä sisään rakennettuna melkoinen jännite, ja se jännite on ni-
menomaan talouden ja ekologian välillä. Perinteisesti talouskasvu on kytkeytynyt luon-
nonvarojen lisäkäyttöön ja haitallisiin ympäristövaikutuksiin. Hallitusohjelma antaa siis
ymmärtää jo etusivullaan, otsikon alla, että talouden ja hyvinvoinnin kasvu ei ole enää jat-
kossa riippuvainen luonnonvarojen kulutuksen kasvusta ja sen aiheuttamista haitallisista
ympäristövaikutuksista. En tiedä, onko maailmassa yhtään maata, jossa tämä irtikytkentä
on toteutunut — Saksa on ehkä lähimpänä. Ympäristöministeri ja valtiovarainministeri
voinevat avata tämän sinänsä hyvän tavoitteen realistisuutta [Puhemies koputtaa] ja tavoi-
teaikataulua. Ja jos jommastakummasta on joustettava, niin kumpi joustaa, talous ja työl-
lisyys vai ympäristö?

Toinen varapuhemies Juho Eerola: Sitten ministeri Saarikko on pyytänyt puheenvuo-
roa. Jos oikein kuulin, niin 2—3 minuuttia, niinkö sanoitte?

13.20 Tiede- ja kulttuuriministeri Annika Saarikko: Arvoisa puhemies! Tämä keskus-
telu useammassakin vaiheessa tänään ja eilen on tietenkin oikeutetusti sivunnut sitä, miten
hallitus pystyy saavuttamaan tavoitteensa liittyen työllisyyteen. Minusta kai koko edus-
kunnalla on yksituumainen käsitys siitä — ja iloitsen siitä — että koulutuksella, tutkimuk-
sella ja osaamisella on siinä joka tapauksessa keskeinen rooli. Yritän hahmottaa tätä koko-
naisuutta, mitä tulee tutkimukseen ja korkeakoulupolitiikkaan, ehkä lyhyesti kolmesta eri
näkökulmasta:

Ensinnäkin hallitusohjelmaan on painokkaasti linjattu opiskelijan ja korkeakoulutetta-
van näkökulmasta se, että saavutettavuuden, siis tausta riippumattoman koulutuksen saa-
vutettavuuden, pitää olla jatkossa vahvemmin opiskelijan oikeus.

Toinen ulottuvuus liittyy siihen, mitä haluamme viestiä korkeakouluille hyvinkin vauh-
dikkaiden ja vaikeidenkin vuosien jälkeen: kehittämistä, vakautta ja työrauhaa. On myös
viesti siitä, että uudet ajatukset ja innovaatiot syntyvät yleensä kuitenkin alhaalta ylöspäin,
ja meidän tehtävämme suhteessa yliopistoihin ja ammattikorkeakouluihin on se, että me
mahdollistamme oman toiminnan kehittämisen ja omien uudistusten tekemisen.

Ja ehkä kolmantena iso kansallinen tavoite — ja uskon niin ikään, että meidän on help-
po löytää siinä yksituumaisuutta — mikä liittyy korkeakoulutettujen määrän kasvattami-
seen: Olemme linjanneet, että 25—34-vuotiaiden keskuudessa korkeakoulutettujen osuut-
ta tulisi nostaa 50 prosenttiin nykyisestä 41 prosentista. Siihen liittyvät keskeisesti tietysti
aloituspaikat ja koulutukseen pääsy, jo mainittu saavutettavuus mutta myös ylipäätään ot-
taen korkeakoulukentän kokonaistoimintakyvykkyys. Tämä aihepiiri on väistämättä vah-
vasti läsnä siinä, kun tavoittelemme kansallista työllisyystavoitetta ja osaamisen nousua,
mutta myös niin, että koulutus on aidosti taustasta riippumatta 2020-luvullakin Suomessa
kaikille mahdollista. Rahoituksellisesti tämä tarkoittaa sitä, että me vahvistamme perusra-
hoitusta yliopistoille 40 miljoonan euron lisäyksellä, ammattikorkeakouluille 20 miljoo-
21



Pöytäkirjan asiakohta PTK 16/2019 vp
nan lisäyksellä ja lisäksi indeksikorotuksista huolehditaan täysimääräisesti koko vaalikau-
den ajan. Tämä on osa viestiä vakaudesta ja työrauhasta.

Arvoisa puhemies! Edustaja Niikon puheenvuoro sivusi myös vahvasti ja hienosti nuor-
ten asemaa yhteiskunnassa. Iloitsemme siitä, että nuorisopolitiikan osalta on linjattu, että
valtakunnallisen nuorisotyön ja -politiikan painopiste tulee olemaan vahvasti tälläkin hal-
lituksella nuorten syrjäytymisen laaja kokonaisuus. Se on kantava teema, jota tuetaan
muun muassa lisäeuropanoksin etsivään nuorisotyöhön ja nuorten työpajatoimintaan erin-
omaisesti kehittyneitä Ohjaamo-toimintoja unohtamatta.

13.23 Timo Heinonen kok (vastauspuheenvuoro): Arvoisa herra puhemies! Tämä halli-
tusohjelma on todellakin ilmiöpohjainen mutta ei todellakaan ilmiömäinen: kauniita sano-
ja, ja joka toisella sivulla päätökset laitetaan selvitysmappiin — 113 asiaa, joista ei päätök-
siä ole pystytty tekemään, laitetaan selvitysmappiin.

Tämä vihervasemmistohallitus kurittaa kyllä ihan tavallisia suomalaisia perheitä, eniten
maaseudulla ja seutukaupungeissa asuvia perheitä. Tämän hallituksen toimesta polttoai-
neiden hinnat tulevat nousemaan, [Mikko Savola: Indeksikorotus!] tietullit ja ruuhkamak-
sut tulevat korottamaan autoilijoiden kustannuksia noin 1 000 eurolla vuodessa, asuntojen
lämmityskustannukset nousevat, kotitalousvähennystä leikataan reippaasti, ja itse asiassa
palkkaverotus kiristyy jo ensi vuonna. [Hälinää vasemmalta] On arvioitu, että ansiotulojen
verotus kiristyy jopa puolella miljardilla ensi vuonna, näin siis Veronmaksajain Keskusliit-
to on arvioinut. 

13.24 Mikko Savola kesk (vastauspuheenvuoro): Arvoisa herra puhemies! Tämä kritiik-
ki, mikä tulee erityisesti kokoomuksen suunnasta lapsiperheitä kohtaan ja nyt jopa yrittä-
jyyttä ja työntekoa kohtaan, on kyllä aika kummeksuttavaa. Ensinnäkin kotihoidon tuki an-
saitsee kyllä kunnianpalautuksen. Tämä hallitus parantaa perheiden asemaa, antaa niiden
itse valita, ja parantaa myöskin sitä, että isien asema paranee perheiden myötä, ja sitä, että
yrittäjäperheet pystyvät paremmin huolehtimaan omasta jälkikasvustaan. Nämä ovat niitä
aitoja parannuksia.

Mitä tulee sitten edustaja Heinosen puheenvuoroon, mitä tulee verotukseen, verotus ei
tule kiristymään. Päinvastoin pieni- ja keskituloisilta tullaan keventämään verotusta, ja
kaiken kaikkiaan tämä hallitus luottaa yrittäjyyteen, yrittäjiin. Yrittäjävähennys — sitäkin
te epäilitte — tulee säilymään ennallaan aivan niin kuin se on tähänkin asti ollut, ja muun
muassa arvonlisäverovelvollisuuden alarajaa nostetaan. Maatalousyrittäjien suhteen mitä
menoja tai uusia lisäkustannuksia heille ikinä tuleekin, ne tullaan kompensoimaan kaikki
maatalousyrittäjille. Kerrankin tämä hallitus pitää koko Suomen ja myös maatalousyrittä-
jien puolta.

13.26 Jani Mäkelä ps (vastauspuheenvuoro): Arvoisa puhemies! Tämä perhekeskustelu
täällä salissa sekä hallitusohjelmassa keskittyy mielestäni sivuseikkoihin ja näpertelee pik-
kuasioiden kanssa eikä puutu todellisiin ongelmiin, jotka tähän asiaan liittyvät, eli siihen,
mikä sitä syntyvyyden alenemista todella aiheuttaa.

Ensinnäkin ne faktiset, todelliset seikat siellä taustalla, se, että ei ole työtä etenkään nuo-
rilla, etenkään pysyviä työsuhteita, asuminen on kallista etenkin Ruuhka-Suomessa, ja sit-
ten siellä Ruuhka-Suomen ulkopuolella taas ei ole työpaikkoja ja liikkuminen maksaa: näi-
22



Pöytäkirjan asiakohta PTK 16/2019 vp
hin asioihin hallitusohjelma ei tuo mitään parannusta. Työllistämiseen ei ole mitään realis-
tista pohjaa. Asumisen ja liikenteen hintaa päinvastoin nostetaan.

Toisena kysymys on myös asenneilmapiiristä eli siitä, että kun nyt pari vuosikymmentä
on yritetty saada aikaan kansakuntaan hätätilaa ja ilmastoahdistusta ja luoda sellainen ku-
va, että Suomessa syntyvyys on jonkinlainen ilmasto-ongelma, niin kyllähän sen joku vä-
hitellen käy uskomaan ja alkaa toimimaan näiden asenteiden mukaan. Mitä hallitus aikoo
tehdä tämän asian korjaamiseksi?

13.27 Pia Lohikoski vas (vastauspuheenvuoro): Arvoisa puhemies! Hallitusohjelmassa
on vahvat kirjaukset kohtuuhintaisen asumisen edistämiseksi. Siellä satsataan kohtuuhin-
taiseen asuntotuotantoon, joten edellinen puheenvuoro hieman kummastutti.

Lapsiperheille on luvassa vahvoja panostuksia varhaiskasvatukseen, perusopetukseen ja
historiallinen uudistus maksuttomasta toisesta asteesta. Lisäksi koululaisille on luvassa Is-
lannin mallin mukaisia maksuttomia harrastuskerhoja. Eikö tämä ole panostamista lapsi-
perheisiin? [Sari Sarkomaa: Kyllä!] Perhevapaauudistus edistää tasa-arvoa, ja se on per-
heille parannus toisin kuin viime hallituskaudella suunniteltu uudistus, joka olisi ollut leik-
kaus kahdelle kolmasosalle perheistä. Nyt uudistus toteutetaan siten, että perheiden valin-
nanmahdollisuutta lisätään, isien osuutta kasvatetaan, mutta sitä ei tehdä äitien kustannuk-
sella. Ihmetyttää tämä kokoomuksesta tuleva kritiikki. Olisiko äitien vanhempainvapaa-
osuutta pitänyt siis pienentää? [Paavo Arhinmäki: Ilmeisesti!]

13.28 Mia Laiho kok (vastauspuheenvuoro): Arvoisa puhemies! Perusterveydenhuol-
toon pääsy on erityisesti Suomessa vaikeaa. OECD:n listauksen mukaan Suomi on oikea
häpeäpilkku Euroopan tasolla. Hallitusohjelmassa luvataan, että tiukennetaan hoitotakuu-
ta perusterveydenhuollossa niin, että pääsee kiireettömässä asiassa viikon sisällä lääkäriin.
Tämä on hyvä tavoite, ja siitä kiitos hallitukselle. Eli lisää lääkäreitä THL:n mukaan tarvi-
taan 1 600—2 600, ja nyt pitäisi sitten saada ne lääkärit sinne terveysasemille, mutta millä
keinoin? Sitä kannattaakin miettiä, ja ehdottaisinkin, että kysytään lääkäreiltä, [Jari Mylly-
koski: Ja etujärjestöiltä!] millä tavalla saadaan työ houkuttelevaksi terveysasemilla. 

Me tarvitsemme palvelusetelilainsäädäntöä, joka hallitusohjelmaankin on kirjattu, ja se
pitäisi saada velvoittavaksi ja mahdollisimman kiireesti toimeenpantua. Kysynkin tässä
yhteydessä [Puhemies koputtaa] sosiaali- ja terveysministeriltä: milloin suomalaiset pää-
sevät kiireettömässä asiassa viikon sisällä lääkärin vastaanotolle, [Puhemies koputtaa] ja
milloin palvelusetelilaki on tulossa käsittelyyn?

Toinen varapuhemies Juho Eerola:  Muistutan edelleen, että puheenvuorot pysyvät mi-
nuutin sisällä.

13.29 Arja Juvonen ps (vastauspuheenvuoro): Arvoisa herra puhemies! Täällä mietit-
tiin, ketkä lähtevät seuraavaksi torille osoittamaan mieltään ja kritisoimaan hallituksen po-
litiikkaa. Kyllä minä arvelisin, että ne ovat hoitajat, koska rollaattorimarssillehan vanhuk-
set eivät kykene lähtemään. Ne hiljaisimmat siellä hoivalaitoksissa eivät kyllä pääse liik-
keelle rollaattorimarssille, mutta hoitajat lähtevät.

Kun on tämä hallituksen kirjaus, jossa hoivahenkilöstöä sitova vähimmäismitoitus kir-
jataan lakiin, niin minä haluaisin saada selville sen, mitä tarkoittaa se hoivahenkilöstö.
Miksi te ette puhu hoitohenkilöstöstä? Mitä tarkoittaa hoivahenkilöstö, ja kuinka kauan
23



Pöytäkirjan asiakohta PTK 16/2019 vp
ylipäänsä tätä hoitajamitoitusta joudutaan odottamaan? Mitä te sitä asiaa panttaatte? Se oli
vain yksi virke, se oli yksi kuukausi, kun vielä muutama kuukausi sitten näin te sanoitte.
Sitä minä kysyisin ja sanon, että torilla tavataan. Siellä me hoitajat [Puhemies koputtaa] sit-
ten tulemme olemaan.

13.30 Hanna-Leena Mattila kesk (vastauspuheenvuoro): Arvoisa puhemies! Hallitusoh-
jelmaan kirjatut koulutustavoitteet ovat saaneet pääosin hyvän vastaanoton kentällä. On il-
mennyt huoliakin, joihin toivon opetusministerin pystyvän vastaamaan. Miten käy koulu-
kohtaisten soveltavien kurssien, jotka ovat olleet monelle lukiolaiselle henkireikä ja jotka
ovat olleet jaksamista tukevia? Miten järjestetään uuden opetussuunnitelman mukaiset op-
piainerajat ylittävät opintojaksot? Estetäänkö vapaa liikkuvuus lukiovalinnassa, jos kun-
nalla ei ole varaa maksaa toiseen kuntaan opiskelijan kulkua? Poistuvatko valintakriteerit
lukiosta, jos koulutuksen järjestäjällä on velvollisuus tarjota kaikille toisen asteen paikka?
Tuleeko maksuttomuus lisäämään oppilaitosten työmäärää? Lukio-opettajia huolettaa
myös pedagogisen vapauden häviäminen, kun materiaalit kilpailutetaan. Mitä, arvoisa
opetusministeri, vastaisitte näihin huoliin?

13.31 Atte Harjanne vihr (vastauspuheenvuoro): Arvoisa puheenjohtaja! Vielä kerran
tähän polttoaineverokeskusteluun: Täällä käytetään sitä kerta toisensa jälkeen argumentti-
na, vaikka jo moneen kertaan on tuotu ilmi, mikä sen mittakaava on. Siihen polttoaineen
hintaan vaikuttaa myös moni muu asia.

Ja erityisesti kokoomuksen suunnalta minua kiinnostaisi tietää — kun tässä hallitusoh-
jelmassa kyllä tehdään monenlaista linjausta siihen suuntaan, miten liikennettä muutetaan
vähäpäästöisemmäksi — mikä se suhtautuminen tavallaan tähän ilmastopolitiikkaan lii-
kennesektorilla on. Mikä se logiikka siellä taustalla on, miten teidän näkökulmastanne lii-
kennettä pitäisi Suomessa kehittää, niin että se olisi meillä jatkossa kestävällä pohjalla?
Minä toivoisin tavallaan pikkasen rakentavampaa kritiikkiä tähän suuntaan, jos halutaan
oikeasti juuri tähän asiaan tarttua.

13.32 Markku Eestilä kok (vastauspuheenvuoro): Arvoisa puhemies! Tähän edelliseen
puheenvuoroon: Arvoisat ministerit, minulla on itselläni sellainen käsitys, että aika monil-
la ihmisillä tänä päivänä on vaikeuksia maksaa pakollisia laskuja. [Paavo Arhinmäki: Edel-
linen hallitus leikkasi!] Se johtuu siitä, että asumisen kustannukset ovat nousseet, liiken-
teen kustannukset ovat nousseet ja sitten terveydenhuollon kustannukset ovat nousseet
muita enemmän. 

Itse tutkin asiaa, mahtaako tässä indeksikeskustelussa olla jotakin jutun juurta: Tällä
vuosikymmenellä sähkövero on noussut 150 prosenttia, taitaa olla vähän yli indeksien.
[Paavo Arhinmäki: Kokoomus oli mukana hallituksessa!] Sähkönsiirto on noussut keski-
määrin 50 prosenttia, metsäisillä eli köyhemmillä alueilla huomattavasti enemmän, taitaa
mennä pikkusen yli indeksien. Jos nostatte nytten dieselin veroa 5 senttiä, niin korotukset
tällä vuosikymmenellä ovat pikkusen yli 60 prosenttia. Taitaa mennä vähän yli indeksien.
Tämä on se perimmäinen syy eläkeläisköyhyyteen ja moneen muuhun köyhyyteen, ja kun
hallituksessa istuu myös köyhyystutkija, niin minä oletan, että te tutkitte tämän asian tark-
kaan.
24



Pöytäkirjan asiakohta PTK 16/2019 vp
Toinen varapuhemies Juho Eerola: Sitten ministerit Lintilä ja Andersson ovat pyytäneet
lyhyitä vastausvuoroja.

13.33 Valtiovarainministeri Mika Lintilä: Arvoisa puhemies! Nyt on ihan pakko pikka-
sen korjata näitä vääriä tietoja, joita täällä on menossa:

Edustaja Heinonen ilmoitti, että tuloverotus kiristyy 500 miljoonaa. Jos tuloverotus ki-
ristyisi 500 miljoonaa, meidän ei olisi tarvinnut esimerkiksi polttoaineverojen korotusta
tehdä. Viittasitte Veronmaksajien lausuntoon. Tarkistin sen: se arvio siitä 500 miljoonasta
oli annettu hallitusneuvottelujen aikana. Myöhemmin toimitusjohtaja Lehtinen on antanut
myös lausunnon, jossa hän ei puhu tästä korotuksesta enää mitään. Tämä selviää kyllä siel-
tä. [Paavo Arhinmäki: Oho!] Eli tämä ihan tiedoksi teille.

No, sitten tämä kotitalousvähennyksen alentaminen: Ylärajaa tosiaan tiputettiin
2 400:sta 2 250:een, ja edelleen muistutan ihan niin kuin eilenkin, että meillä keskimääräi-
nen kotitalousvähennyksen määrä on pikkusen yli tuhat euroa. Eli he, keitä tämä ehkä voi
jonkin verran sen 150 euron osalta rasittaa, ovat ne suurituloisimmat, jotka pystyvät käyt-
tämään sen suurimman osan, [Petteri Orpo: Keskituloiset!] niin kuin se tälläkin hetkellä
menee. Muilta osin se, että vähennysprosentti tipahti 50:stä 40:een, on verrattain pientä.
[Arja Juvonen: Se lisää harmaata taloutta!]

Tietysti se, mikä on ja tuntuu näissä kokonaisveronkiristyksissä, on sitten polttoaineve-
ro, joka on siis kuluttajahintaennusteeseen sidottu. Sen kautta me pääsemme siihen noin
viiden sentin kokonaiskorotushintaan. Kuten eilen sanoin, jos on auto, jolla ajat 20 000 ki-
lometriä vuodessa ja joka kuluttaa kuusi litraa sadalla, niin vuosikustannusten nousu on
noin 60 euroa.

13.35 Opetusministeri Li Andersson: Arvoisa puhemies! Tässä on useimmissa puheen-
vuoroissa puhuttu lapsiperheiden ja myöskin nuorten hyvinvoinnista ja on aivan aiheelli-
sesti myöskin todettu, että tämä hallitus tekee isoja panostuksia muun muassa varhaiskas-
vatukseen, perusopetukseen ja sinne toiselle asteelle, jotka kohdentuvat nimenomaan las-
ten ja nuorten hyvinvoinnin tukemiseksi. Muun muassa subjektiivisen päivähoito-oikeu-
den palauttaminen täysipäiväisenä kaikille suomalaisille lapsille tulee olemaan merkittävä
päätös lasten yhdenvertaisuuden ja hyvinvoinnin eteen.

Yhtenä osana tätä kokonaisuutta hallitus on siis myöskin laajentamassa oppivelvolli-
suutta toiselle asteelle, ja kun oppivelvollisuus laajenee, niin sen myötä laajenee myöskin
koulutuksen maksuttomuus sinne toiselle asteelle. Se tarkoittaa myöskin sitä, että jatkossa
pitää huolehtia siitä, että aloituspaikkoja toisella asteella on kaikille suomalaisille nuorille.
Mutta tältä osin en ainakaan itse näe, että se toisi suurta muutosta nykytilanteeseen, sillä
aloituspaikkoja on tällä hetkellä riittävästi kaikille toista astetta aloittaville suomalaisille
nuorille, ja meillä on jo aikaisemmin ollut sitoumus tämän koulutustakuun toteuttamiseksi.

Oppimateriaalien osalta muutokset tulevat olemaan suurempia. Tämä tarkoittaa sitä, että
suomalaiset perheet eivät enää jatkossa joudu murehtimaan useita tuhansia euroja kustan-
tavista koulukirjoista lukiopuolella [Sari Sarkomaa: Minä vuonna se tapahtuu?] tai useita
satoja euroja kustantavista materiaaleista ja työvälineistä ammatillisella puolella, ja se tar-
koittaa myöskin sitä, että siirrytään tällaiseen keskitettyyn hankintajärjestelmään myöskin
lukiokoulutuksessa.

Mutta tietenkin meidän tavoitteemme on se, että tämä oppivelvollisuuden valmistelu
tehdään laaja-alaisesti ja yhteistyössä niin koulutuksen järjestäjien kuin opettajien ja mui-
25



Pöytäkirjan asiakohta PTK 16/2019 vp
den sidosryhmien kanssa, niin että ne käytännöt ja ne ratkaisut, joihin päädytään, ovat sel-
laisia, että ne sopivat sinne koulutuksen arkeen ja niissä on kaikkien sidosryhmien näkö-
kulmat otettu huomioon. Tästä on jo hyvää kokemusta niin lukiolain kuin ammatillisen
koulutuksen reformin yhteydestä.

13.38 Elinkeinoministeri Katri Kulmuni: Arvoisa puhemies! Kommentoin tässä vai-
heessa muutamia puheenvuoroja, joita täällä on esille tullut liittyen vaikkapa luovien alo-
jen kasvun mahdollisuuksiin, kuten aivan oikein edustaja Guzenina otti esille ne mahdol-
lisuudet. Tällä hetkellä Suomen bkt:stä ainoastaan 4 prosenttia tulee luovien alojen kautta.
Tietenkin tavoitteemme olisi päästä yhteispohjoismaiselle ja yhteiseurooppalaiselle tasol-
le siinä, että se voisi lähentyä sitä 7:ää prosenttia meidän taloutemme koosta, ja siihen on
myös erittäin merkittäviä kirjauksia ja myös taloudellisia panostuksia laitettu. Viime kau-
dellahan tuli audiovisuaalinen mediakannuste, jota nyt tullaan jatkamaan ja joka on tuonut
Suomeen filmiteollisuuden ja televisioteollisuuden investointeja, ja samalla lailla myös sit-
ten koetetaan saada luoville aloille suurempia kasvumoottoreita.

Lisäksi täällä peräänkuulutettiin, kuinka on sitten kaiken kaikkiaan talouskasvun ja ta-
loudellisen kasvun edistyksen laita noin niin kuin ympäristön reunaehdot huomioon ot-
taen. On tietenkin niin, että tämä on suuri kysymys kaikille läntisen maailman maille. Täs-
sä hallitusohjelmassa on erittäin tiukat kirjaukset sille, miten voidaan päästä kohti hiili-
neutraalisuutta, ja jos Suomi pystyy ensimmäisenä teollistuneena maana tämän tekemään
— sen, että meidän hyvinvointimme ja taloutemme pystyisi kasvamaan ilman, että me
olemme riippuvaisia fossiilisista polttoaineista — se on tietenkin se keskeinen kysymys,
josta myös muut teollistuneet maat ovat eittämättä kiinnostuneita.

Tähän liittyy toki myös sitten tämä samainen keskustelu, jota hieman myös eilen sivut-
tiin. Edustaja Eestilä otti esille nämä sähkösiirtohinnat. Nehän ovat varsin korkeita verrat-
tuna siihen itse sähkön hintaan, ja siksihän hallitusohjelmassa onkin tähän kirjauksia, että
etsitään jälleen kerran keinoja, kuinka sähkösiirtohintojen kovia korotuksia voitaisiin kor-
jata. Kuitenkin täytyy muistaa, että esimerkiksi edustaja Eestilän puolue, kokoomus, esitti
vaaliohjelmassa 100 miljoonaa euroa kiristyksiä sähköveroon kotitalouksille. Sellaistahan
tämä hallitus ei esitä. [Ben Zyskowicz: Kokoomus esitti sen kompensointia!]

Ehkä vielä lopuksi haluan nostaa esille sen, että edustaja Savola nosti esiin yrittäjyyteen
liittyvät asiat ja edustaja Mäkelä sitten peräänkuulutti näitä kohtaanto-ongelmia. Useam-
massakin kohdassa hallitusohjelmaa niihin on puututtu, ja muun muassa pk-yritysten koh-
taanto-ongelmaan koetetaan saada ratkaisua sillä, miten voitaisiin kokeilujen kautta ma-
daltaa ensimmäisen työntekijän palkkaamista, miten voidaan saada siellä erinäköisiä tuki-
muotoja helpottamaan sitä kysymystä, koska tilannehan on sen kaltainen, että isossa osas-
sa tätä maata tällä hetkellä kärsitään työvoimapulasta. Se työvoiman tarpeen vaihtelu on
erittäin sesonkiluonteista, ja näihin kaikkiin hallitus koettaa vastata, jotta pääsemme siihen
suureen tavoitteeseen, että tässä maassa olisi enemmän työllisiä henkilöitä jatkossa.

13.41 Ilkka Kanerva kok (vastauspuheenvuoro): Arvoisa puheenjohtaja! Olen aika mon-
ta asiaa pyörittänyt tässä mielessäni seuratessani tätä keskustelua nyt nafti kaksi tuntia. On-
gelma on se, että tässä käydään maan ja taivaan välillä kaikki mahdolliset asiat läpi. Jos
minä ottaisin tähän nyt ulkopolitiikan, turvallisuuspolitiikan, niin se tuntuisi oudolta. Mi-
kä, puhemies, estää sen, että tällainen asia käsiteltäisiin asiakokonaisuus asiakokonaisuu-
delta, jolloin myöskin ministerit olisivat mukana keskustelussa eivätkä odottaisi sitä, että
26



Pöytäkirjan asiakohta PTK 16/2019 vp
ehtivät jossakin vaiheessa jos ollenkaan vastaamaan näihin kysymyksiin, huomattavasti
sen jälkeen kun sen asian käsittely on kansanedustajien toimesta tullut täällä esille? Tämä
on huomattavan huono keskustelukulttuurin malli, jota me tässä tänään noudatamme, ja
toivoisin, että herra puhemies ottaisi vakavasti sen asian, miten tässä päästäisiin jänteväm-
pään keskustelukulttuuriin. [Kimmo Kiljunen: Hyvä puheenvuoro oppositiolta!]

Toinen varapuhemies Juho Eerola: Näistä varmasti puhemiesneuvostossa sitten keskus-
tellaan. 

13.42 Jukka Mäkynen ps (vastauspuheenvuoro): Arvoisa herra puhemies! Hallitusohjel-
man tavoitteena on 75 asteen työllisyysaste, vaikka asiantuntijat ovat sitä mieltä, että maa-
ilmantaloudessa on tulossa taantuma. Mikäli 75 asteen työllisyysaste tavoitetaan, käytän-
nössä se tarkoittaa sitä, että yhä useammat ihmiset tulevat käymään vain osa-aikatöissä ja
alipalkattuina, vain siksi, että työllisyysaste saadaan nostettua. Sekö on se syy? Kysyn nyt
hallitukselta: miten hallitus aikoo motivoida työttömiä hakemaan sellaisia töitä, joiden pal-
kalla ei tule toimeen? 

Ja ministeri Ohisalolta kysyn: onko hallitusohjelman tarkoitus, että paperittomat/laitto-
mat maahanmuuttajat sijoitetaan suoraan poliisikoulutukseen, ja onko heillä panta jalassa?

13.43 Eeva Kalli kesk (vastauspuheenvuoro): Arvoisa puhemies! On ollut ilo kuulla, että
monessa puheenvuorossa, myös opposition edustajien puheenvuoroissa, on löydetty halli-
tusohjelmasta kiitettävää. Toivottavasti niitä asioita päästään hyvässä yhteisymmärrykses-
sä viemään eteenpäin. 

Paljon kritiikkiäkin on kuitenkin esitetty erityisesti hallitusohjelman menolisäyksiin liit-
tyen. Joko menolisäyksiä tunnutaan tehtävän liian paljon tai liian vähän tai ne tunnutaan ra-
hoitettavan väärin tai kohdistettavan väärällä tavalla. Tämä kritiikki ei ole yllättävää, sillä
tässä keskustelussa näkyvät puolueiden linjaerot ja arvoerot. Ollaan niin sanotusti politii-
kan ytimessä. Esimerkiksi kokoomus on arvostellut menolisäyksiä ripotteluksi ja siten var-
sin vähäpätöisiksi parannuksiksi. Esimerkiksi 50 euron korotus alimpiin eläkkeisiin tai pe-
rusturvan parantaminen 20 eurolla saattaa kuulostaa pieneltä, mutta voin kertoa, että tä-
män korotuksen saavien kukkarossa korotus on todellinen, tervetullut ja kaivattu. 

Ymmärrän toki, että tässä on selkeä näkemysero. [Puhemies koputtaa] Hallitus haluaa
panostaa juuri niihin, jotka näitä panostuksia erityisesti kaipaavat, [Puhemies koputtaa] ja
siksi pidän tätä valittua linjaa oikeana.

13.44 Risto Kalliorinne vas (vastauspuheenvuoro): Arvoisa puhemies! Täällä on paljon
puhuttu perhepolitiikasta, ja pidän aika kummallisena, että opposition keskuudessa poltto-
aineen hinta tuntuu olevan semmoinen perhepolitiikan kulmakivi. Kun itse muistelen per-
heenperustamisaikoja ja kun lapsentekoon vaimon kanssa ryhdyttiin, ei siinä kyllä paljon
bensan hintaa mietitty. [Naurua] Sen sijaan paljon mietittiin esimerkiksi, miten kuntapal-
velut toimivat. Paljon mietittiin sitä, minkälainen on turvallinen työelämä. Kuntapalvelut
ovat erittäin keskeinen asia — saako koulupaikan, saako varhaiskasvatuspaikan, onko neu-
vola lähellä, onko siellä pätevää henkilökuntaa. [Juha Mäenpää: Mietittekö ilmastoasioi-
ta?] 

Tämä hallitus pistää kuntien valtionosuuksiin miljardi euroa lisää. Se vaikuttaa jokaises-
sa suomalaisessa kunnassa jokaiseen lapsiperheeseen erittäin positiivisesti, ja se on aivan
27



Pöytäkirjan asiakohta PTK 16/2019 vp
eri mittaluokan asia [Puhemies koputtaa] kuin nämä bensan hinnan korotukset, joista te pu-
hutte. [Paavo Arhinmäki: Eiköhän se ollut siinä tiivistettynä koko keskustelu!]

13.46 Ben Zyskowicz kok (vastauspuheenvuoro): Arvoisa herra puhemies! Tässä halli-
tusohjelmassa on paljon hyvää, muun muassa panostukset koulutukseen. Viime vaalikau-
della vihreät Ville Niinistön johdolla kävivät vimmatusti Sipilän hallituksen kimppuun sen
koulutussäästöistä. Ville Niinistö sanoi 6. päivä huhtikuuta vuonna 16: ”Saisitte hävetä, jos
ette jo häpeä.” Sitten hän sanoi: ”Vihreiden puolesta teen sen sitoumuksen, että sinä päivä-
nä, kun me olemme siellä, me palautamme koulutukseen nämä rahat, mitkä te olette sieltä
leikanneet.” 

Hyvät vihreät, nyt te olette siellä, mutta te ette palauta niitä rahoja, jotka sieltä on leikat-
tu. Te palautatte pysyviin menoihin ehkä kolmasosan, vähän laskentatavasta riippuen. En
tiedä, kuka on tänään selitysvuorossa — vaikka edustaja Harjanne — mutta nyt kysyn teil-
tä vihreiltä: Miten tässä näin kävi? Miten te petitte koulutuslupauksenne?

Toinen varapuhemies Juho Eerola: Nyt on debattipuheenvuoropaneeli jo suljettu, mutta
vihreät pääsevät sitten vastaamaan näihin omilla varsinaisilla puheenvuoroillaan. Otetaan
vielä muutama näitä vastauspuheenvuoroja, mitä on tämän keskustelun aikana tilattu. 

13.47 Jenna Simula ps (vastauspuheenvuoro): Arvoisa puhemies! Palaan vielä tähän var-
haiskasvatuskysymykseen. Kyllähän te hallituksessa voitte lupailla kaikkea kivaa lapsiper-
heille, mutta unohdatte koko ajan, kuka nämä kustannukset maksaa. Subjektiivinen päivä-
hoito-oikeus on valitettavasti järjetöntä tuhlausta tässä taloustilanteessa. Miksi lapset pitää
laittaa päiväkotiin, jos jompikumpi vanhemmista on kotona? Miksi ylipäänsä teillä linja
tuntuu olevan, että parempi paikka pienille lapsille olisi päiväkodissa eikä kotona, jos sii-
hen on mahdollisuus? 

Lasten määrän lisääminen varhaiskasvatuksen piirissä ei todellakaan paranna varhais-
kasvatuksen laatua tai näitä palveluita, joista edustaja Kalliorinnekin tuossa mainitsi.
Nämä kaikki lisäykset osuvat kuntien maksettaviksi, ja kunnissa tämä otetaan pois jostain
muusta, oli se sitten kyläkoulujen lakkauttamista tai vaikkapa veronkorotuksia. Val-
tionosuudet eivät vastaa niitä todellisia kustannuksia, mitä näistä lisäyksistä kunnille tulee.
Luulisi ainakin keskustalaisia kiinnostavan esimerkiksi tämä kyläkoulujen mahdollinen
lakkautus.

13.48 Anne Kalmari kesk (vastauspuheenvuoro): Arvoisa herra puhemies! Valtionosuu-
det ovat, pysyvät ja nousevat, koska meillä on tämä hallitus. Halla-aho sen sijaan on lin-
jannut, että valtionosuuksien tasausjärjestelmä olisi poistettava. Sanasta sanaan: ”Tasaus-
järjestelmä on kepulaista aluepolitiikkaa.”

Mutta mitä tulee siihen, että energiaverojen korotuksia tehtäisiin jotenkin ylenpalttises-
ti: Kun perussuomalaiset olivat hallituksessa, nostimme hiilidioksiditonnin 44 eurosta 54
euroon ihan ensi töiksemme. Kokoomus on korottanut polttoaineveroa kaudella 2011—
2015 enemmän kuin tämä hallitus korottaa. Kokoomuksen vaaliohjelmassa oli autoveron
poisto, joka kompensoitaisiin sillä, että nostettaisiin esimerkiksi 20 senttiä bensaveroa, tai
ajoneuvovero, joka olisi yhtäläinen 300 euron vero ihan kaikille ajoneuvoille, ja sen lisäksi
ministeri Kulmunin [Puhemies koputtaa] mainitsema sähköveron korotus. [Puhemies ko-
puttaa] Eli tämän hallituksen toimet ovat varsin maltillisia. 
28



Pöytäkirjan asiakohta PTK 16/2019 vp
13.49 Petteri Orpo kok (vastauspuheenvuoro): Arvoisa herra puhemies! Palaan vielä tä-
hän työllisyyteen ja tähän isoon kuvaan, koska se ratkaisee kuitenkin sen, onnistuuko tei-
dän talouspolitiikkanne ja onko teillä varaa niihin pysyviin menoihin. Minä haluaisin nyt
tarkennuksen näihin lukuihin. Pääministeri Rinne, te sanoitte, että tarvitaan 60 000 uutta
työllistä. Mutta minun lukemiseni perusteella se pohjaura on plus 40 000, ja hallitusohjel-
ma tavoittelee 60 000:n lisäystä siihen. Toisin sanoen, se uusien työllisten määrä, jolle
tämä talousohjelma on rakennettu, on plus 100 000 työllistä. Se on valtava määrä. Ja nyt
kun kerran me näemme Suomen Pankin ennusteestakin, että talouskasvu ei ole niin nopeaa
kuin vielä valtiovarainministeriön pohjissa, se tarkoittaa, että teidän pitää saada aikaan yli
100 000 — luultavasti reilusti yli 100 000 — uutta työpaikkaa. Tämä talous- ja työllisyys-
politiikan perusta on mahdoton edelleenkin. 

Te perustelitte myöskin tätä vastasyklisellä talouspolitiikalla, mutta nythän sen mukai-
sesti, jos mennään keynesiläisittäin, pitäisi vielä säästää. [Puhemies koputtaa] Edelleenkin
talous kasvaa. Te teette puolikeynesiläistä, koska nyt on varaa, ja sitten kun talous laskee,
[Puhemies koputtaa] niin silloin te sanotte, että pitää elvyttää. Ei toimi.

13.51 Kimmo Kiljunen sd (vastauspuheenvuoro): Arvoisa puhemies! Minä tulen Gdan-
skista Itämeri-komission kokouksesta, ja siellä tervehdittiin suurella riemulla useissa pu-
heenvuoroissa sitä, että Suomeen on saatu uusi hallitus. Korostettiin voimakkaasti sitä, että
tämän hallituksen ohjelmassa näyttäytyy kestävä kehitys ja ilmastonmuutoksen torjunta
niin vahvasti. Sosiaalisesti, taloudellisesti ja ekologisesti kestävää kehitystä ollaan Suo-
messa nyt rakentamassa. Itämeri näkyy aivan upeasti hallitusohjelmassa, ja ennen kaikkea
korostettiin sitä, mikä näissä kansainvälisissä yhteyksissä tulee jatkuvasti vastaan: Suomi
avautuu ulospäin, yhteistyöhön, kansainväliseen järjestelmään päin, ei sulkeudu sisäänsä. 

Samasta asiasta puhui presidentti Moon Jae-in Etelä-Koreasta, joka vieraili maanantai-
na täällä eduskunnassa myöskin. Hänen johtotähtensä ei ole liittynyt ainoastaan Korean ti-
lanteeseen ja siihen ulkopoliittiseen ja turvallisuuspoliittiseen asetelmaan, vaan talouspo-
litiikkaan, joka on ihmiskasvoista. Oli hienoa käydä keskustelu ja todeta: meillä on halli-
tus, joka myöskin noudattaa tällä hetkellä ihmiskasvoista politiikkaa, economic policy
with a human face.

Toinen varapuhemies Juho Eerola:  Näin, ja tämä debatti on tällä erää käyty. Olen aivan
varma, että tänään siihen tulee vielä mahdollisuuksia uudestaan, mutta mennään hetkeksi
taas tähän pyydettyjen puheenvuorojen listaan.

13.52 Joonas Könttä kesk: Arvoisa herra puhemies! Tuosta yleisestä debatista sen ver-
ran, että kun oikeistokonservatiivinen oppositio sanoo että ette te pysty, ette te voi, niin
kyllä minun viestini ennen kaikkea tuleville sukupolville, nuorille, lapsille, on se, että kyl-
lä meidän pitää ainakin yrittää. Kyllä me voimme, kyllä me pystymme. On väärin tulevai-
suutta kohtaan väittää, että ei voi, ei kannata. Aina pitää uskoa tulevaisuuteen ja aina pitää
yrittää.

Suomen historian 75. hallitus ja sen ohjelma luovat hyvät eväät Suomen rakentamiselle
kohti 2030-lukua. Osallistava ja osaava Suomi -hallitusohjelma on ennen kaikkea koko
Suomen ja kaikki suomalaiset huomioiva ohjelma. Aluepolitiikka on nostettu keskiöön en-
simmäistä kertaa liki kymmeneen vuoteen. Aluepolitiikka ja koko Suomi — ne kuvaavat
uuden punamullan hallitusohjelmaa. Liian kauan Suomen kehittämistä on tehty vain vah-
29



Pöytäkirjan asiakohta PTK 16/2019 vp
vojen ehdoilla. Liian kauan Suomea on jaettu kahteen leiriin: niihin, jotka menestyvät, ja
niihin, jotka jäävät menestymisen ulkopuolelle. Liian kauan Suomessa on suosittu suuria ja
hyljeksitty pieniä.

Arvoisa puhemies! Vuonna 2015 Suomen tilanne oli toinen. Velkaantuminen oli holti-
tonta, työttömyys kasvoi, ja usko tulevaan oli heikkoa. Kiitos keskustavetoisen hallituksen
Suomi laitettiin kuntoon. Virheitäkin tehtiin, mutta iso kuva on selvä. Suomea voi nyt ke-
hittää, kun perusta on kunnossa.

Suomessa on aina tarvittu nimenomaan keskustalaista vastuullista politiikkaa, jotta
myös taloudesta on pidetty hyvää huolta. Oikeiston ja vasemmiston, siis sinipunan, liitto
olisi jättänyt jälkeensä taas kerran ison laskun. Siihen meillä ei ollut varaa. Siksi keskusta
on hallituksessa. [Perussuomalaisten ryhmästä: Koska kannatus sulaa!] Keskustahallituk-
sen perintö mahdollistaa punamullan hallitusohjelman ja panostamisen koko Suomeen.

Arvoisa puhemies! Oikeistokonservatiiviselle oppositiolle on syytä kertoa, mitä uusi pu-
namulta luo tästä maasta. Tulevaisuutta rakennetaan nyt monin tavoin. Hallitusohjelma
mahdollistaa MAL-sopimusten laajentamisen, jonka myötä Jyväskylän, Kuopion ja Lah-
den kaltaiset kaupungit pääsevät mukaan suurten kaupunkien kehittämisohjelmaan. Aiem-
min tämän erityskohtelun piirissä ovat olleet pääkaupunkiseudun lisäksi vain Oulun, Tam-
pereen ja Turun kaupunkiseudut. Pääradan kehittäminen laajennuksineen luo edellytykset
poikittaisyhteyksien kehittämiseen. On selvää, että hyvät yhteydet ja saavutettavuus mää-
rittävät myös alueiden kehittymistä. Siksi me tarvitsemme panostuksia koko Suomen lii-
kennehankkeiden kehittämiseen.

Hallitusohjelman hyvien kirjauksien lista on pitkä, jopa uuvuttavan pitkä: 
Koko Suomen asiana työ ja yrittäjyys sekä oikeudenmukaisuuden edistäminen, aluepo-

litiikka ja maakuntamalli, liikenneinvestoinnit asumisen, yrittämisen ja työnteon mahdol-
listamiseksi koko maassa, haja-asutusalueilla ja kaupungeissa, lähiöissä ja maaseudulla.
Hallitusohjelmassa todetaan, ettei hallitus tee työvoimapolitiikassa toimia, joilla on nega-
tiivinen työllisyysvaikutus, ilman että se tekee samalla työllisyyttä parantavia, tehokkaam-
pia toimia. Tämä pätee myös aktiivimalliin, ja siksi sen tilalle luodaan työhön kannustavia
toimia.

Metsien käytöstä ja maataloudesta ei tingitä. Yrittäjien ja yritysten verotusta ei kiristetä.
Koulutuksesta tehdään työelämälähtöisempää. Ammatilliseen koulutukseen ja työpaikoil-
la tapahtuvan oppimisen edistämiseen palkataan uusia opettajia. Lapsiperheiden palvelui-
ta parannetaan ja perhevapaita lisätään. Pienimpiä eläkkeitä korotetaan. Lisää poliiseja, li-
sää sotilaita, uusia hävittäjiä ja uusia veneitä Puolustusvoimille. Lisää työtä, lisää turvalli-
suutta ja lisää tulevaisuutta.

Keskustan juureva kädenjälki näkyy tässä hallitusohjelmassa vahvasti. Rohkenen sa-
noa, että Suomen huominen näyttää taas hieman paremmalta, hieman keskustalaisemmal-
ta. — Kiitos.

13.58 Sakari Puisto ps: Arvoisa puhemies! Pääministeri Antti Rinteen hallitusohjelman
tavoitteita tulee tarkastella erityisesti vasten sen talouslinjauksia. Uusi hallitus perustaa ta-
louspolitiikkansa pitkälti sen toiveen varaan, että suotuisa talouskehitys jatkuu ja sen myö-
tä työllisyystilanne kohenee. Mikäli näin ei kuitenkaan tapahdu, talouslinjalta putoaa poh-
ja ja sitä myöten monet ohjelman lupaukset jäävät tyhjän päälle. Vuoden 2018 lopulla Suo-
men julkisen talouden velka suhteessa bkt:hen oli 58,9 prosenttia. Nyt hallitus nostaa py-
syviä menoja 1,2 miljardilla eurolla, ja lisäksi kertaluontoisia eriä on 3 miljardia.
30



Pöytäkirjan asiakohta PTK 16/2019 vp
Vuoden 2008 finanssikriisin jälkeen Suomen talous rämpi poikkeuksellisen pitkään.
Tänä aikana valtionvelan määrä lähes tuplattiin. Maailmantalouden elpymisestä, talouden
suhdannenoususta sekä työllisyyden kasvusta huolimatta Suomen julkinen talous ei ole
vieläkään tasapainossa.

Nyt tilanne tulee tuskin tästä ainakaan paranemaan, tai ainakaan sen varaan ei voi las-
kea. Maailmantaloudessa ja -politiikassa on paljon epävarmuutta ja ristiriitaisuuksia. En-
nustettavammassa ja vakaamman kasvun maailmassa uuden hallitusohjelman linjalle olisi
ehkä saattanut löytyä jonkin verran enemmän perusteita. Hallitusohjelmassa on kuvailtu
monia hyviä tavoitteita tai ainakin toiveita, mutta on selvää, että talouden tai muidenkaan
realiteettien pohdinta ei ole kiinnostanut yhtä paljon. Mikäli suhdanne kääntyy ja riskit rea-
lisoituvat, tulojen ja menojen kuilu repeää ja nyt kasvatettavia kustannuksia voidaan jou-
tua rahoittamaan vielä lisää velalla tai myymällä omistuksia tai sitten kuluja yksinkertai-
sesti karsitaan, niin kuin nyt on jo vihjattukin.

Arvoisa puhemies! Monessa asiassa hallitusohjelman tavoitteet ja todellisuus tuskin tu-
levat myöskään kohtaamaan. Itselläni on huoli varsinkin liikkumisen ja asumisen korkeis-
ta kustannuksista, mikä tietysti näkyy monien arkielämässä ja mikä tietysti heijastuu myös
työmatkustamiseen entisestäänkin, vaikka nimenomaan työvoiman liikkuvuus maan sisäl-
lä on saatava toimimaan huomattavasti paremmin.

Merkittävä puute uudessa hallitusohjelmassa on myös suhtautuminen kansalaisten arjen
ostovoiman ja tavanomaisen omistajuuden kehittämiseen, mitä ei ohjelmassa juuri ole tai
se on ainakin jäänyt toisenlaisten valintojen taakse. Kotimaisen ostovoiman vahvistami-
nen ja suomalaisen omistajuuden kehittäminen ovat kuitenkin taloutemme kehityksen pul-
lonkauloja. Kotitalouksien ostovoima ja kotimainen omistajuus kohottavat suomalaisten
elintasoa sekä tuovat taloudellista itsenäisyyttä ja puskureita vaikeiden aikojen varalle.
Elinvoimainen talous tarvitsee sekä ostovoimaisia kotimarkkinoita että vientimarkkinoita.
Ostovoimaiset kotimarkkinat ovat tärkeä kasvualusta yrityksille ja ponnahduslauta monil-
le yrityksille myös kansainvälistymiseen. Tämä asia olisi ollut tärkeää vihdoin nostaa sille
kuuluvaan arvoon.

Arvoisa puhemies! Näistä lähtökohdista johtuen kannatan edustaja Tavion esittämää
epäluottamusehdotusta.

Arvoisa puhemies! Nostan hallitusohjelmasta esiin myös muutaman myönteisen näkö-
kohdan: Työllisyysasteen nostaminen on tietysti sinänsä tavoitteena tärkeä. Koulutus- ja
tutkimuspanostuksia tarvitaan, ja elinikäistä oppimista on kehitettävä. Työllisyyden hoi-
dossa kuntien roolia on aiheellista voimistaa, kuten ohjelmassa todetaan. Hallitusohjelmas-
sa luetellaan myös monia hyviä tavoitteita, joiden sisältö jää auki. Esimerkiksi jää nähtä-
väksi, mitä osatyökykyisten aseman edistämiseksi tarkoitettavat keinot pitävät sisällään ja
mikä on niiden vaikuttavuus, niin tärkeä kuin asia onkin.

Teen myös yhden ehdotuksen harkittavaksi. Ohjelmassa on nostettu esiin rahoitusmark-
kinoiden vakavat häiriötilanteet ja varautuminen niitä varten. Tässä yhteydessä esittäisin,
että olisi järkevää kiinnittää huomiota myös kansainvälisiin yritysostoksiin, jotka kohdis-
tuvat maamme kannalta erityisen kriittiseen infrastruktuuriin, resursseihin tai teknolo-
giaan. Vaarantamatta investointisuojaa annos tervettä kriittisyyttä on paikallaan, ja siksi
sopivia kontrollimekanismeja olisi syytä kehittää esimerkiksi talouspoliittisen ministeriva-
liokunnan alaisuuteen. Muun muassa Yhdysvalloissa on tällainen instituutio, joka tarkas-
telee tämänkaltaisia suoria ulkomaisia investointeja.
31



Pöytäkirjan asiakohta PTK 16/2019 vp
Ylipäänsä turvallisuushaasteiden monimuotoistuessa, hankaloituessa ja samalla arkipäi-
väistyessä olisi syytä pohtia lisäksi erityisen ministerityöryhmän perustamista, joka keskit-
tyy kansalliseen turvallisuuteen.

14.03 Heikki Autto kok: Arvoisa puhemies! Täällä on monesta kulmasta kehuttu tätä
pääministeri Rinteen hallituksen ohjelmaa, ja onhan siellä paljon hyviä tavoitteita. Se on
aivan selvä asia. Mutta meillä suomalaisilla on sellainen vanha viisaus, että jos jokin on
liian hyvää ollakseen totta, niin taitaa olla niin, ettei se ole totta. Tästä syystä joudun ihan
tällaista yleistä varovaisuusperiaatetta noudattaen yhtymään tähän edustaja Orpon epäluot-
tamusesitykseen Rinteen hallitusta kohtaan.

On aivan päivänselvää, että tavoitteet ovat hyviä, mutta kun tämä hallitusohjelman ta-
louspuoli on valitettavasti niin heikoissa kantimissa kuin se on, meillä on suuri vaara, että
ajaudumme ylivelkaantumisen tielle, ja tiedämme, että velkaantuminen, varsinkin jos läh-
tee tällainen holtiton velkaantuminen käyntiin, on suoraan leikkaamista lapsiltamme ja las-
temme lapsilta, jotka joutuvat sitten näiden velkojen maksajiksi.

Arvoisa puhemies! Eniten tätä pääministeri Rinteen hallituksen ohjelmaa on epäilty sii-
tä, että vaikka työllisyystavoite sinänsä on aivan oikea — nostaa työllisyysastetta 75:een
— niin konkreettiset toimet puuttuvat. 

No, onneksi yksityisen sektorin toimijat ovat esittäneet, että haluavat investoida Suo-
meen, haluavat luoda tänne työpaikkoja, ja erityisen kiinnostuksen kohde on tällä hetkellä
suomalainen metsäala. On vireillä konkreettisia hankkeita, joista esimerkiksi Kemijärvelle
Boreal Biorefin hankkeen osalta odotetaan ihan näinä päivinä viranomaisten lupapäätök-
siä siitä, voidaanko biojalostamo lähteä toteuttamaan. Samaan aikaan Metsä Group on esi-
tellyt Kemiin merkittävää biojalostamoinvestointia. Nämä ovat molemmat miljardiluokan
hankkeita, joilla tuodaan Suomeen työtä ja toimeentuloa, rakennetaan pohjaa hyvinvoin-
nille, ja näin tulisi niitä hyviä työpaikkoja, mitä hallitus kieltämättä kipeästi kaipaisi, että
nämä hallituksen ohjelmassa mainitut hyvät tavoitteet saadaan täytettyä. 

Kysyn nyt pääministeri Rinteeltä: ovatko nämä investoinnit tervetulleita vai eivätkö
nämä ole? On harmillista, että hallituksen ministerit ovat olleet kovin eriseuraisia tämän
asian suhteen. Tähän tarvitaan selvä selvyys, koska siellä paikkakunnalla on muitakin toi-
mijoita kuin vain nämä investointeja tekevät yritykset. Siellä on monia pieniä yrittäjiä, jot-
ka haluaisivat uskoa oman paikkakuntansa tulevaisuuteen, rakentaa sinne asuntoja, aloit-
taa siellä monenlaista yritystoimintaa, tehdä juuri sitä, mitä tarvitaan, jotta kaikki Suomen
alueet pysyvät vireinä ja menestyvinä. Nyt tarvitaan selkeä linja hallitukselta metsäpolitii-
kan ja investointien toivottavuuden osalta.

14.06 Pääministeri Antti Rinne: Arvoisa puhemies! Edustaja Auton puheenvuoron pe-
rusteella halusin nyt vastata suoraan tähän kysymykseen: Elikkä tämä hallitus kannattaa
sellaisia hankkeita, jotka lisäävät Suomessa työllisyyttä ja jotka ovat osa sitä ratkaisua,
joka tarvitaan ilmastonmuutoksen kokonaisuuteen, ja meillä on nyt tällä hetkellä aika mo-
nia tämmöisiä metsäteollisuuden uusia hankkeita pohdinnassa. On aivan varma, että nämä
yhtiöt miettivät myöskin sitä, mitkä toiminnot sitten jatkuvat, jos uusia hankkeita tulee, ja
kyllä minun käsitykseni on se, että me kykenemme yhdistämään hyvän ilmastopolitiikan ja
metsäteollisuuden raaka-aineiden varaan perustuvan tulevaisuuden rakentamisen Suomes-
sa oikealla tavalla. En olisi kovin huolissani edustaja Auttona nyt siitä, mitä tapahtuu La-
pissa metsäteollisuuden investoinneille.
32



Pöytäkirjan asiakohta PTK 16/2019 vp
Puhemies Matti Vanhanen: Listaan.

14.07 Jussi Wihonen ps: Arvoisa puhemies! Aivan aluksi kannatan edustaja Tavion esit-
tämää epäluottamusehdotusta.

Kansa pannaan hallituksen holtittomuuden maksajaksi. Järkevä taloudellinen ajattelu
nojaa aina tosiasioihin. Jokainen meistä tietää sen omissa menoissaan, tai kuten suomalai-
nen sananlasku sanoo: suu säkkiä myöten. Tulevaisuuden oletusten on perustuttava realis-
mille, ei toiveille tai harhaiselle ajattelulle. Merikapteeni ei voi aina olettaa purjehtivansa
aurinkoisessa säässä. Jos merikapteeni ei välitä merenkäynnistä tai tuulista, niin edessä on
haaksirikko. Sama pätee tähän meidän uuteen hallitukseemme: laiva ajaa karille.

Uusi hallitusohjelma perustuu hurskaille toiveille siitä, että talouskasvu säilyy parissa
prosentissa ja että työllisyysaste saavuttaa 75 prosentin tason vuoteen 2023 oletuksella
”normaalin kansainvälisen ja siitä heijastuvan kotimaisen talouskehityksen oloissa”. En-
nusteet näyttävät päinvastaista: talous jäähtyy. Eilen tulleet Suomen Pankin ennusteet vah-
vistavat tämän. Merkillisintä hallitusohjelmassa on se, että keinoja työllisyyden parantami-
seksi etsitään kolmikantaisesti yhdessä työmarkkinajärjestöjen kanssa. Asia voi osoittau-
tua yhtä vaikeaksi kuin ympyrän neliöiminen, jos joku muistaa yhtään matematiikasta.

Arvoisa puhemies! Esitetty hallitusohjelma nojaa talouskasvuodotuksissaan villiin opti-
mismiin ja tosiasioiden päättäväiseen kieltämiseen. Katsokaa, mitä tapahtuu maailmalla.
Kansainvälinen valuuttarahasto ennustaa kehittyville talouksille 1,8 prosentin kasvua,
mutta EU itse ennustaa suuria ongelmia tulevaisuudessa. Brexit ja kauppasodat tulevat las-
kemaan tätä ennustetta. Suomelle tämä tulee olemaan tuhoisaa, sillä me elämme viennistä. 

Hallituksen usko tulopuolen jatkuvuuteen ja keinot sen rahoittamiseen ovat sanalla sa-
nottuna vastuuttomia. Se, että lainanottoa vältellään valtion omaisuuden myymisellä, on
kauniisti sanottuna järjetöntä. Luulisi, että esimerkiksi ulkoministeri Haavisto muistaisi
sen, miten Carunan myynti toi vain hitusen rahaa ja kansalaisille loputtomat sähkönsiirto-
maksut. Hallitus myy valtion omaisuuden ja kansa pannaan maksumieheksi. Valtion omai-
suuden myynti halvalla ja sitten se, että kansalaiset joutuvat maksamaan maltaita luonnol-
lisista monopoleista, on kaikkien järjellisten periaatteiden vastaista.

Arvoisa puhemies! Pelkään pahoin, että viiden sentin hallitus törmää arkielämän faktoi-
hin. Aluksi edessä on todellisuuden kieltäminen, aivan samoin kuin 2008, jolloin edellinen
suuri lama iski meihin. Silloin SDP kykeni jopa pari kertaa varoittamaan hallitusta tulevas-
ta lamasta, mutta nähtävästi demarien talouspoliittiset ajatukset ovat muuttuneet niistä päi-
vistä epärealistiseen suuntaan. Tosiasioiden kieltämisen jälkeen hallitus joutuu kuromaan
umpeen tulopuolen vajetta. On luonnollista, että se alkaa a) myymään lisää valtion omai-
suutta, b) verottamaan lisää. 

Vihreät osoittautui suureksi avuksi hallitukselle. Ilmastoverotuksen epämääräiset peri-
aatteet tarjoavat valtavat mahdollisuudet nostaa autoilevan ja omakotitalossa asuvan taval-
lisen suomalaisen verotusta. Hallitusohjelmassa esitellyt veroratkaisut ovat epäoikeuden-
mukaisia. Ne iskevät eniten eläkeläisiin, jotka asuvat omakotitalossa ja jotka autoilevat.
Näitä ihmisiä on parisataatuhatta. Heidän elämisen edellytykset kuristetaan tehokkaasti ja
armotta. Se voidaan tehdä siksi, että harvat heistä äänestävät vihreitä tai edes sosiaalide-
mokraatteja. 

Arvoisa puhemies! Se, mihin tämä iskee, on niin sanottu häviäjien Suomi eli Kehä III:n
ulkopuolella oleva Suomi, joka tätä ennen äänesti kepua. Tämän historiallisen huonon ko-
keilun maksajat ovat tavalliset kansalaiset, joita ahdistetaan nyt tosi mielellä. Maakunnas-
33



Pöytäkirjan asiakohta PTK 16/2019 vp
ta kuuluu viestiä: ihmiset ovat pettyneitä, he halusivat muutosta mutta saivatkin veronko-
rotukset ja polttoaineen hinnannousun maksettavakseen.

Mitä tästä seuraa? Mitä tulevat poliittisen historian tutkijat sanomaan tästä omalaatui-
sesta hallituksesta? Näyttää siltä, että tästä vihervasemmisto-kokeilusta tulee jonkinlainen
hallitusten linnunpelätin, johon historioitsijat tulevat viittaamaan pelolla ja vavistuksella.
Silloin kysytään, miten tämä oli mahdollista tehdä. Kansalaisten mieleen jää tästä ajanjak-
sosta painajaisia. Se oli aika, kun duunarien rahat loppuivat. Se oli aika, kun autolla ajava
oli vihollinen omassa maassaan. Se oli aika, kun kepu romahti.

Arvoisa puhemies! Minne tästä hallitusohjelmasta unohtui vientiteollisuus ja tuleva hy-
vinvointi? Miksi tavallinen kansa joutui maksumieheksi? 

Lopuksi: Hyvääkin tästä hallitusohjelmasta löytyy. Luonnonsuojeluun panostaminen,
100 miljoonaa, on kansallista ja isänmaallista politiikkaa, oikea ekoteko — haluan jättää
paremman maan tuleville sukupolville — kiitos siitä.

14.12 Ari Koponen ps: Arvoisa herra puhemies! Hallitusohjelmassa on nostettu esiin si-
säilmaongelmat, jotka ovat tällä hetkellä vakava ongelma muun muassa monissa kouluissa
ja päiväkodeissa. Hallitusohjelmassa ei kuitenkaan mainita mitään siitä, kuinka esimerkik-
si sisäilmasta sairastuneiden lasten opetus järjestettäisiin tulevaisuudessa parhaiten. Mo-
nissa kunnissa lapset pakotetaan nyt päivä ja viikko toisensa jälkeen oirehtimaan huonosta
sisäilmasta kärsivään kouluun. Samalla heidät jätetään periaatteessa täysin oman onnensa
nojaan.

Hallituksen tulisi ymmärtää, että olisi äärimmäisen tärkeää saada kaikki koulujen ja päi-
väkotien ja muiden laitosten oireilevat lapset ja aikuiset välittömästi uusiin tiloihin. Sellai-
siin väistötiloihin, joissa oirehtiminen voi loppua. Hallituksen tulisi tukea kuntia ja antaa
niille apua, jotta huonosta sisäilmasta kärsivät laitokset voitaisiin korvata esimerkiksi puh-
tailla kouluilla, joissa oireita ei enää tulisi. Hallituksen tuleekin kiinnittää tähän asiaan eri-
tyistä huomioita, sillä etenkään lapsemme eivät voi olla mitään koe-eläimiä, joiden oireista
ei välitettäisi.

Hallitusohjelmassa luvataan selvittää sisäilmasta sairastuneiden tilanne siten, että sisäil-
man vuoksi työkyvyttömät ja työpaikkakyvyttömät eivät jää ilman toimeentuloa. Tuo on
hyvä kirjaus. Mutta vieläkin tärkeämpää on ymmärtää, että monet työpaikkakyvyttömät
haluavat ensisijaisesti takaisin töihin puhtaisiin tiloihin ja vasta toissijaisesti sosiaaliturvan
pariin, jos työnteko ei kerta kaikkiaan enää onnistu. Hallituksen tulisikin pyrkiä ensisijai-
sesti tukemaan tämän ryhmän työelämään osallistumista sen sijaan, että nyt korostetaan
vain työelämästä pudonneiden toimeentuloa, kuten sosiaaliturvaa.

Kaiken lisäksi hallitusohjelmaan on nyt kirjattu monia asioita varsin laveasti. Hallitus ei
kerro esimerkiksi sitä, millä tavoin sisäilmasta kärsivien asumisen tukemiseen liittyvä sel-
vitys tehdään käytännössä tai miten osatyökyvyttömien osalta huomioidaan myös sisäil-
masta sairastuneet yhtenä osatyökyvyttömien ryhmänä. Sisäilmasairaille hallitusohjelma
tarjoaa monia hienoja kirjauksia, mutta toivottavasti ne eivät jää pelkiksi puheiksi, vaan
puheet muuttuvat myös teoiksi. [Veronika Honkasalo: Kyllä näin on!] Hallitus on nyt aset-
tanut riman todella korkealle tämän ryhmän kohdalla.

Arvoisa puhemies! Koulumaailmasta on saatu huolestuttavia tietoja siitä, että lasten ja
nuorten keskittymiskyky on viime vuosina heikentynyt ja että oppimistulokset ovat rapis-
tuneet luku- ja laskutaidosta alkaen. Samaan aikaan lasten ja nuorten stressi ja uupumus
ovat pahentuneet entisestään, opettajilla jopa tätäkin enemmän. Kaiken lisäksi opettajan
34



Pöytäkirjan asiakohta PTK 16/2019 vp
ammatin vetovoima on laskussa. Oppimistulosten erot ovat kasvaneet ja eriarvoisuus on li-
sääntynyt.

Hallitus on luvannut, että toisesta asteesta tehdään jatkossa maksuton. Tarkoitus on erit-
täin hieno. Kenenkään koulunkäynnin ei pidä pysähtyä vanhempien taloudelliseen tilan-
teeseen. Nyt on kuitenkin ilmassa merkkejä siitä, että hallitus ei ole kulkemassa tämän
asian suhteen oikealla tiellä, vaan asiassa voi käydä huonosti. Pelkään, että hallitus ampuu
ohjuksella kärpästä ja kylvää rahaa tasaisesti kaikille. Sen sijaan järkevämpää olisi niin täs-
sä kuin monessa muussakin asiassa kohdentaa lisätuki niille, jotka sitä todella tarvitsevat.
Tuen jakamista kohdistetusti ei haluttu, koska se olisi ollut hallituksen mielestä ihmistä lei-
maava. Tällainen argumentti on kuitenkin hutera, koska noin ajatellen pitäisi sitten poistaa
asumistuki ja moni muukin harkinnanvarainen tukimuoto kokonaan.

Kuinka hallitus on ajatellut suunniteltavaksi koulua käymättömien avustamisen? Hei-
dän määränsä tulee varmasti lisääntymään. Meillä on paljon nuoria, etenkin teini-iässä ole-
via, jotka eivät pysty monien ongelmiensa vuoksi käymään täysipainoisesti koulua. Heitä
yrittävät auttaa opettajat, terveydenhoito, lääkärit, psykiatrinen tuki, lastensuojelu ja eri vi-
ranomaiset. Koulut joutuvat lisäksi joustamaan mittavissa määrin ja pudottamaan vaati-
muksiaan, jotta tällaiset oppilaat pystyvät valmistumaan edes rimaa hipoen yhdeksänneltä
luokalta. Jos oppivelvollisuus pitenee, kuten hallitus nyt esittää, uskon, että tuettavien op-
pilaiden määrä kasvaa selvästi. Siihen olisi hyvä varautua jo nyt suunnittelemalla heille tu-
kiportaat, eli kuka auttaa ketäkin missä vaiheessa, jotta jokainen lapsi ja nuori saisi par-
haan mahdollisen koulutuksen lähtökohdista riippumatta.

Kouluissa erilaisia hankkeita syötetään opettajien ja oppilaiden ajan kustannuksella yhä
tiiviimpään tahtiin. Opetussuunnitelman käyttöönotto on vielä vaiheessa, ja uusia hankkei-
ta, joissa opettajan niskaan kaatuu hankkeiden toteutus, tuodaan jatkuvalla tahdilla kou-
luun. Aikaa ei ole lisää, mutta vaateet opettajan suuntaan kasvavat ja kuorma kaatuu hel-
posti oppilaiden kannettavaksi. Opettajan sietokyky on rajallinen. Todellinen arkipäivä
kouluissa on hyvin toisennäköinen kuin paperilla kirjoitettu todellisuus.

Kuraattoreiden sekä psykologien asiakkuuksissa korostuvat yhä useammin vaativaa,
erityistä oppilashuollon tukea kaipaavat lapset. Tämä luo merkittäviä haasteita siirtää työs-
kentelyn painopiste lain edellyttämään varhaiseen ja ennaltaehkäisevään työhön. Mitä lap-
set saavat vakavasti oireillessaan? Opettaja ei ole terapeutti, ei ihmissuhdetyön ammattilai-
nen. Kuka auttaa opettajaa ja oppilasta haastavissa kohdissa? Ei kuraattorilla eikä psyko-
logilla ole terapeuttista osaamista. Olisi hyvin perusteltua tuoda ratkaisukeskeistä matalan
kynnyksen terapiaa alakouluille oppilashuollon lisäksi, tukea sinne, missä sitä todella tar-
vitaan. Tätä asiaa on jo pilotoitu, ja tulokset sekä palaute ovat olleet erittäin hyviä niin op-
pilailta kuin erityisesti opettajilta ja oppilashuollolta. Eli avaimet ongelman ratkaisuun löy-
tyvät jo.

Ministeri Andersson, nyt tarvitaan vain rohkeutta muutokseen ja yhdessä tekemiseen.
Tämä sijoitus olisi miljardien säästö, pois tulevista kustannuksista.

14.19 Satu Hassi vihr (vastauspuheenvuoro): Arvoisa puhemies! Tässä tuli kerrankin sel-
lainen puheenvuoro opposition puolelta, jossa oli hyvin paljon sellaista, josta voi olla sa-
maa mieltä. Kuitenkin täsmentäisin sen verran, että hallitusohjelmassa on asumiskohdassa
tällainen yleiskirjaus, jossa sanotaan, että ”selvitetään ja varmistetaan eduskunnan aiem-
min hyväksymien rakennusten kosteus- ja homeongelmia koskevien kannanottojen toteu-
tuminen”. Tämä kattaa myöskin koulujen ja muiden sisäilmasta sairastuneiden sosiaalitur-
35



Pöytäkirjan asiakohta PTK 16/2019 vp
vaan kuuluvia asioita. Sen lisäksi tässä on rakentamisen puolella lueteltu paljon toimenpi-
teitä, joilla tätä asiaa ryhdytään korjaamaan. Hallitusohjelma myös sitoutuu siihen, että jat-
ketaan viime kaudella aloitettua Terveet tilat 2028 -ohjelmaa, ja toivon, että siinä päästään
myöskin konkreettisemmalle asteelle kuin viime kaudella.

Puhemies Matti Vanhanen: Puhujalistaan, edustaja Ikonen. 

14.20 Anna-Kaisa Ikonen kok: Arvoisa herra puhemies! Hallitusohjelmassa on monta
asiaa, joista voi olla iloinen. Se edistää monella tavoin hyvinvointia ja lupaa panostaa kou-
lutukseen, ympäristöön, tasa-arvoon ja moniin muihin kestävää kehitystä edistäviin tee-
moihin. 

Suurin huoleni hallitusohjelmassa on se, että se sisältää suorastaan hengästyttävän mää-
rän lupauksia, joista moni on hyvä, mutta kalliiden lupausten määrä on valtava suhteessa
rahoituspohjaan. Omat huoleni ohjelmassa liittyvät kyvyttömyyteen tehdä valintoja, kipei-
täkin sellaisia. Se näkyy strategiapainopisteiden puutteellisuudessa. Kestävyyden nimissä
toimia olisi voinut priorisoida ja kohdentaa vaikuttavammin.

Arvoisa pääministeri! Totesitte, että taloutta hoidetaan ihmistä varten, mikä on ihan hie-
nolla tavalla sanottu. Kestävänä taloudenhoitona tästä kehikosta ymmärrän itse sen, että
hoidamme silloin taloutta tämän päivän tarpeiden lisäksi lapsiamme ja lapsenlapsiamme
ajatellen, että heidänkin on mahdollista elää hyvinvoivassa Suomessa. Hallitusohjelmaa
lukiessani mieleeni hiipi pelko siitä, että kun kaikkea kivaa luvataan tässä hetkessä kaikille
ja ripotellaan rahat yli sataan kohteeseen ja unohdetaan samalla tulevaisuuden tarpeet ja
edellytykset niiden täyttämiseen, niin miten meidän rahkeemme riittävät tulevaisuudessa.
Se ei mielestäni ole vastuullista.

Lupasitte onneksi kuitenkin sen, että pysyviä menoja ei lisätä ilman, että tiedossa on py-
syviä tuloja ja että takaatte kestävän talouden, joka nojaa työllisyyskasvuun. Tavoitteena
75 prosentin työllisyysaste onkin hyvä. Mieluummin tulisi tähdätä vielä korkeammallekin,
mutta vastausta vaille on jäänyt tässä näiden päivien aikana kysymys, miten tähän pääs-
tään ja päästäänkö. Ohjelma vaatisi tuekseen myös uskottavia toimia yritystoiminnan edis-
tämiseksi ja työllisyyden nostamiseksi eli talouden pohjan luomiseksi. Toivon, että halli-
tus korjaa viimeistään toimeenpanovaiheessa tämän puutteen ohjelmassaan.

Sitten koulutukseen. Koulutuspanostuksista olen iloinen. Korkeakoulujen indeksijäädy-
tysten perumisesta kiitän kuitenkin jo edellistä hallitusta, sillä se oli toteutumassa riippu-
matta pääministeri Rinteen hallitusohjelmasta. Myös yliopistojen pääomituksen [Pia Vii-
tasen välihuuto] — se oli jo päätetty — olisin nähnyt mielelläni osana hallituksen ohjel-
maa, sillä vain vahvalla osaamisella ja korkeatasoisella tutkimuksella Suomi voi menestyä. 

Toisen asteen panokset olisin kohdentanut parempaan tukeen ja laittanut enemmän pai-
noa varhaisiin vuosiin. Pelko, jonka olen kuullut monesta toisen asteen oppilaitoksesta, on
se, että oppivelvollisuuden pidentämiseen tarvittava raha on pois opetuksesta ja johtaa hei-
kompiin oppimateriaaleihin. Moni näistä arjen tuntijoista keskittäisi rahaa mieluummin tu-
kea tarvitsevien henkilöiden opetukseen pienryhmissä ja yleensä mahdollisuuteen kohdata
aikuinen tasaisin väliajoin.

Vaikein kysymys oppivelvollisuuden ja motivaation näkökulmasta on se, miten nuoret
voisivat omaksua ulkoapäin heille asetetun koulutuksen motivoivaksi. Tippuminen koulu-
polulta ei tapahdu hetkessä, ja siksi olisi tärkeintä investoida juuri varhaiskasvatukseen ja
nuorten varhaisiin vaiheisiin, jotta heikkoa koulumenestystä, oppimisvaikeuksia, syrjäyty-
36



Pöytäkirjan asiakohta PTK 16/2019 vp
mistä sekä työttömyyttä voidaan tehokkaasti ehkäistä. Kun puhutaan vaikuttavimmista
keinoista, tässä kohtaa olisin toivonut tarkempaa vaikuttavuusarviointia siitä, miten nuor-
ten kouluttautumista voidaan tukea ja keskeyttämisiä ehkäistä.

Sitten vielä näistä ratahankkeista. On hyvä kuulla, että perusväylänpidon parlamentaa-
risesti sovitut panostukset etenevät, mutta muuten liikennekirjaukset jäivät hallitusohjel-
massa kuitenkin valitettavan pyöreiksi. Niin liikkuvien ihmisten, yritysten kuin ilmaston-
kin vuoksi on hyvä, että esimerkiksi kaupunkien väliset ratayhteydet eli päärata, Turun tun-
nin juna ja itärata mainitaan ohjelmassa. Epäselväksi kuitenkin jää, miten niitä tullaan käy-
tännössä viemään eteenpäin. Hankeyhtiöitten avulla haettiin aikaisemmin rahoitusratkai-
sua, jolla näitä voitaisiin viedä eteenpäin.

Edustaja Kurvinen puhui täällä kuitenkin eilen valinnasta junien välillä, mistä itselleni
heräsi pelko, asetetaanko hankkeet nyt vastakkain. Valtiovarainministeri kertoi lisäksi me-
diassa, että tunnin juna nytkähtänee eteenpäin. Entä päärata ja itärata? Esimerkiksi päära-
dan kohdalla suunnittelun liikkeelle saamisella alkaa olla kuitenkin jo polttava kiire. Yli
puolta Suomea palvelevan pääradan suunnittelutavoitteina on yhä oltava nopeuden ja ka-
pasiteetin lisääminen ja suunnittelun ripeä toteutus niin, että pääratakin ehtii mukaan EU-
rahoituksen hakuun. Tässä ei ole aikaa aikailla. Aikaikkuna tähän sulkeutuu nopeasti. Mi-
nisteri Marin kertoi, että yhtiön valmistelua jatketaan, mutta aikataulu ei eilen käynyt ilmi.
Kysynkin, miten nopeasti suunnittelu saadaan liikkeelle ja ehditäänkö mukaan EU-ha-
kuun.

Ja aivan lopuksi kommentoin vielä tätä kaupunkipoliittista keskustelua. Täällä on nous-
sut hyvin esiin Helsingin huoli edustaja Koulumiehen aloitteena, ja siihen on saatu vas-
tauksia, mutta on nostettava kyllä esiin myöskin se, että on mietteliäs olo sikäli, mitä tämä
merkitsee muiden suurten kaupunkien osalta. Kaupungit on otettu tässä ohjelmassa esiin,
mikä on hyvä asia, esimerkiksi tämä kolmannen hallinnon tason luominen ottaen huo-
mioon suuret kaupungit, joitten merkitys koko Suomen vetovoimalle on erittäin suuri. Kir-
jausmuodot saavat miettimään, vedetäänkö suuria kaupunkeja ainoastaan pääkaupunkive-
toisesti vai tunnistetaanko sote-uudistuksessa muiden suurten kaupunkien itsenäisyys ja
alueelliset vahvuudet. Esimerkiksi kansainvälinen kilpailu koskee muitakin suuria: Tam-
peretta, Turkua, Oulua, muita. Rahoitus, miten se otetaan? Miten esimerkiksi tehtävien tu-
levaisuus? Täällä vilautellaan maakunnan ja kuntien tehtävien selvitystä. Eli on pelko, mi-
ten käy muitten suurten kaupunkien. Ja tähän ihan viimeiseksi vielä toivon, että ei kaven-
neta sitä vain asuntopolitiikkaan, vaan katsokaa mallia: edellisen hallituksen piirissä teh-
tiin tällainen laaja, monipuolinen kaupunkiohjelma. Jos strategiaa teette, niin hyödyntäkää
niitä anteja sieltä. — Kiitoksia. 

14.26 Heikki Vestman kok: Arvoisa puhemies! Miten käy ahkerien ihmisten Suomen?
Tätä on pohtinut moni uusmaalainen varsinkin punavihreän hallitusohjelman julkistami-
sen jälkeen. Uusi hallitus lähtee siitä, että systeemi tietäisi ihmisiä paremmin, miten ihmis-
ten rahat pitäisi käyttää ja elämä järjestää. Ei tiedä. Seurauksena on kalliimpi arki, uusia
kieltoja ja rajoituksia, heikommat kannusteet työntekoon ja lopulta armoton velkaralli. Pu-
navihreä veroraippa sivaltaa erityisesti työteliäitä keskituloisia. Haitta- ja ympäristöveroja
korotetaan yli 700 miljoonalla eurolla, ja vastineeksi luvatut 200 miljoonan euron tulove-
ronkevennykset ovat pelkkää silmänlumetta. Ne eivät riitä kompensoimaan veronkorotuk-
sia varsinkaan keskituloisille. Ahnas maakuntaverokarhukin vaanii jo nurkan takana.
37



Pöytäkirjan asiakohta PTK 16/2019 vp
Koulutettuja asiantuntijoita hallitus kurittaa jatkamalla ylimääräistä epäsolidaarisuusve-
roa, jota myös solidaarisuusveroksi harhaanjohtavasti kutsutaan. Onko mikään Suomessa
niin pysyvää kuin väliaikainen vero? [Pia Viitanen: Niin, hyvätuloisia ei saa verottaa!] Ei
ole mitään järkeä, että jo reiluilla keskiansioilla palkansaajalle jää käteen tienaamastaan
lisäeurosta alle puolet. Ihmiset osaavat kyllä laskea, kannattaako työ. Jokaisen pitäisi saa-
da pitää oman työn hedelmistä nykyistä suurempi osa. 

Hyvä hallitus, olkaa rehellisiä ja sanokaa suoraan: verotus kiristyy, arki kallistuu. Suo-
men kokonaisveroaste on jo tapissa. Veronkorotusten tie on kuljettu loppuun. Tien päässä
on suo, johon ihmisten ja isänmaan mahdollisuudet uppoavat.

Arvoisa puhemies! Hallituksen lukuisten lupausten rahoittaminen nojaa 75 prosentin
työllisyystavoitteeseen — niin pitääkin. Tärkeät hyvinvointipalvelut, kuten kannatettavat
panostukset kasvatukseen, koulutukseen ja osaamiseen, voidaan rahoittaa kestävästi vain
työn ja yrittämisen kautta. Toiveajattelulla työllisyys ei nouse. Työllisyys tuskin paranee
myöskään työmarkkinajärjestöjen johdolla, joille hallitus on siirtämässä parlamentaarista
päätösvaltaa. Pukki ei sovi kaalimaan vartijaksi. 

Kaiken kukkuraksi hallitus omin toimin aikoo heikentää työllisyyttä muun muassa leik-
kaamalla kotitalousvähennystä. Tämä on järjetöntä kateuspolitiikkaa. Kotitalousvähennys
lisää työllisyyttä, kuten hallituspuolue RKP on aiemmin vahvasti korostanut, ja se auttaa
erityisesti ruuhkavuosia eläviä perheitä ja senioreita arjessa. 

Todellisuuskriittinen hallitus tekee liikkumisestakin paikoin niin kallista, että töihin ei
välttämättä kannata enää lähteä. Polttoaineveroa korotetaan tuntuvasti, 250 miljoonalla eu-
rolla, sekä sallitaan järjettömät ruuhkamaksut. [Mikko Savola: Indeksikorotukset!] Uusi
hallitus on kaikkien aikojen autoiluvastaisin. Onko hallitus vieraantunut suomalaisesta ar-
jesta? Kaikki eivät pääse töihin pyörällä tai ratikalla — auto on välttämätön. Auto on va-
pautta, auto on tasa-arvoa, auto on järkeä. Ihmisten aika ei ole ilmaista. Pääministeri Rinne
viittasi eilen siihen, että polttoaineen hinta voi nousta maailmanmarkkinahinnan johdosta
enemmän kuin hallituksen korotusten seurauksena. Miksi ihmeessä te sitten korotatte vie-
lä päälle veroja? Bensaveron korotus luvataan kompensoida vain pienituloisille, ja keski-
tuloisten progressio sen kuin kiristyy.

Arvoisa puhemies! Silkkaa järjettömyyttä edustaa hallituksen päätös sallia ruuhkamak-
sun periminen Uudenmaan työssäkäyviltä. Cityvihreät saivat siis tahtonsa läpi, kun kes-
kustaa ja RKP:tä ei ilmeisesti kiinnostanut. Ruuhkamaksun salliva laki tarkoittaa käytän-
nössä, että ruuhkamaksu myös tulee Uudellemaalle. Pääkaupunkiseudulla esitetyn suunni-
telman mukaan Kehä kolmosen ulkopuolelta keskustaan pendelöivän ruuhkamaksu tietäi-
si jopa 1 600 euron lisälaskua vuodessa. Tämä maksu rokottaa suhteessa eniten pienituloi-
sia. Aikooko liikenneministeri Marin todella sallia uuden, regressiivisen superveron? Entä
uusmaalaisten luottamuksen vaaleissa saaneet pääministeri Rinne sekä ministerit Kaikko-
nen, Harakka ja Blomqvist, miten te voitte hyväksyä tällaisen maksutaakan uusmaalaisille
palkansaajille? Mäntsäläläisen hoitajan, tuusulalaisen pienurakoitsijan, raaseporilaisen
opettajan ja sipoolaisen insinöörin työhön kohdistuva maksutaakka voi nousta jopa yli 130
euroa kuukaudessa. Tällainen on suunnitelma.

Tämä ei ole koko Suomen hallitusohjelma, toisin kuin täällä on vakuuteltu. Tämä ei ole
toimeliaiden ja autoilevien uusmaalaisten hallitusohjelma. Ruuhkamaksua perustellaan
usein ilmastosyillä. Kyseessä ei ole kuitenkaan päästöihin kohdistuva haittavero vaan uusi
ahkeruuteen kohdistuva vero. Arvoisa hallitus, miksi te aiotte rangaista ahkeraa? Onko ta-
voitteenanne ahkerien Suomen sijaan köllöttelijöiden Suomi? 
38



Pöytäkirjan asiakohta PTK 16/2019 vp
En voi monista hyvistä kirjauksista huolimatta tukea tätä hallitusohjelmaa. Se on fakta-
resistentti niin suomalaiselle arjelle kuin talouden realiteeteille.

14.32 Pääministeri Antti Rinne: Arvoisa puhemies! Hieman korjaan tätä vaihtoehtoisen
todellisuuden maailmaa, mihin edustaja Vestman meni. Elikkä pieni- ja keskituloisten ve-
rotus tulee keventymään, ei kiristymään. Siis pieni- ja keskituloisten verotus tulee keven-
tymään, ei kiristymään. Se toteutetaan eläketulovähennyksellä, perusvähennyksellä ja työ-
tulovähennyksen korjaamisella. Siis pieni- ja keskituloisten verotus tulee keventymään.

Polttoainevero on 5 senttiä vuoden 2023:n tasossa lisää litralle tähänhetkiseen verrattu-
na, 5 senttiä 2023:n tasossa. Se tulee kuluttajahintaindeksin mukaan nousemaan näitten
vuosien aikana. Siis hintojen nousun mukaan tulee nousemaan polttoaineverotus, ei yh-
tään sen enempää. 

Ja vielä haluan todeta, että en tunnistanut kyllä mistään noita ruuhkamaksuihin liittyviä
lukuja, mitkä te esititte. On ehkä tulossa laki, joka mahdollistaa ruuhkamaksut kaupun-
kien, kuntien päättäminä, mutta missään vaiheessa ei ole todettu niitten sisältöä, vielä tällä
hetkellä, mihinkään suuntaan. [Maria Guzenina: Kaupungit päättävät!] — Kaupungit päät-
tävät. 

Puhemies Matti Vanhanen: Myönnän muutaman vastauspuheenvuoron.

14.33 Anders Adlercreutz r (vastauspuheenvuoro): Ärade talman! Tosiaankin siis halli-
tus ei päätä ruuhkamaksusta vaan tekee mahdollisesti lainsäädäntöä, joka ne mahdollistaa.
Ja silloin kaupungit päättävät, ja kokoomus taitaa vieläkin kuitenkin olla tämän alueen suu-
rin puolue, joten asia on pitkälti taitavien kokoomuspoliitikkojen käsissä. Maksut tulevat,
jos he sellaisia haluavat. 

Mitä kotitalousvähennykseen tulee, niin tästä on tietenkin erilaisia näkemyksiä, mutta
tätä kirjausta ei olisi tullut, ellei VM olisi todennut, että tällä ei ole negatiivisia työllisyys-
vaikutuksia. 

Bensaveron korotus: Jos ymmärsin oikein, niin edellinen puhuja, Vestman, toisaalta pa-
heksui bensaveron korotuksia ja sitten paheksui ruuhkamaksuja, koska ne eivät kohdistu
polttoaineeseen eli eivät ole bensaveron korotuksia, ja minä en tästä kiertävästä logiikasta
oikein pääse nyt perille. 

14.34 Heikki Vestman kok (vastauspuheenvuoro): Arvoisa puhemies! Pääministeri Rin-
ne totesi äsken kuin myös edustaja Adlercreutz, että tämä ruuhkamaksun salliva laki sää-
detään mahdollisesti. Nyt kuitenkin hallitusohjelman kirjaus näyttää hyvin ehdottomalta.
Siellä todetaan, että tällainen laki, joka sallii ruuhkamaksujen käyttöönoton kaupunkiseu-
duilla, säädetään. Eli pyytäisin tältä osin nyt täsmennystä, mistä te olette hallitusneuvotte-
luissa tarkalleen ottaen päättäneet. Kysyn myöskin, ettekö todella tunne Uudenmaan seu-
dulla tehtävää maankäytön, asumisen ja liikenteen MAL-suunnittelua, johon suoraan viit-
tasin puhuessani tästä jopa yli 1 600 euron vuosikustannuksesta Kehä kolmosen ulkopuo-
lelta tänne kantakaupunkiin pendelöivien palkansaajien osalta. Tämä on todellisuus. Tämä
on todellinen suunnitelma, jota tällä hetkellä laaditaan ja ainoastaan odotetaan, että tällai-
nen salliva laki täällä eduskunnassa säädetään. Kehotan tutustumaan tähän suunnitelmaan. 
39



Pöytäkirjan asiakohta PTK 16/2019 vp
Puhemies Matti Vanhanen:  Olen kirjannut vastauspuheenvuorot edustajille Kärnä, Sa-
vola, Viitanen, Eestilä, Kiljunen, Adlercreutz ja Guzenina.

14.36 Mikko Kärnä kesk (vastauspuheenvuoro): Arvoisa herra puhemies! Pääministeri
Rinne vastasi hienosti tähän polttoaineveron korotukseen, että kyseessä on tosiaan indek-
sikorotus. Tämä on puitu nyt moneen kertaan täällä. Se on kuluttajahintaindeksiin sidottu. 

Ja sitten tämä suuri kuva: hallitusohjelmalla on sitouduttu siihen, että liikenteen vero-
tukseen tehdään kokonaisuudistus, jossa huomioidaan alueelliset erityispiirteet ja samalla
varmistetaan, että tulo- ja varallisuuserot eivät kasva. Tämän kokonaisuuden rakentamises-
sa on hallituksella paljon pohdittavaa, millä tavalla se tehdään, mutta nämä reunaehdot
ovat varsin hyvät. 

Tätä ruuhkamaksukeskustelua kyllä hämmästelen. Itse olisin kyllä tyytyväinen täällä
Helsingissä, eli jos on rakennettu miljardeja maksava joukkoliikennejärjestelmä yhteisillä
verovaroilla, niin eikö ole hyvä, että luodaan järjestelmä, jolla voidaan kannustaa sen käyt-
tämiseen? Itse olisin, mikäli olisin tämän kaupungin johdossa, hyvin tyytyväinen, että täl-
lainen lainsäädäntö on tulossa, ja kiittelisin hallitusta siitä. 

14.37 Mikko Savola kesk (vastauspuheenvuoro): Arvoisa herra puhemies! Virvoitusjuo-
maveron laajennus, 50 miljoonaa euroa; online-kassakonejärjestelmät, 140 miljoonaa eu-
roa maksuja; sähköveroluokan korotuksia, 100 miljoonaa euroa lisää maksuja; EU:n ulko-
puolelta tulevien alvivapaiden tuotteiden poistaminen, 40 miljoonaa euroa; arpajaisveron
korotusta, 50 miljoonaa euroa; asuntolainojen korkovähennysoikeuden poistaminen, 80
miljoonaa euroa — valtavia veronkorotuksia ja lisää kuluja tavallisille kansalaisille. Mutta
mistä nämä olivat? Nämä olivat kokoomuksen vaaliohjelmasta, niitä, mitä kokoomus on
vaatinut. [Eduskunnasta: Ohhoh!] Eli kokoomus on itse asiassa vaatinut paljon lisäveroja,
ja tämä hallitus on varsin maltillisesti toiminut, ja niillä korotuksilla, mitä tulee, saadaan ai-
kaan tälle kansakunnalle hyvinvointia. Ja mitä tulee polttoaineverotukseen, se on indeksi-
korotus, hyvin maltillinen semmoinen, ja olenpa aivan varma, että kokoomus olisi tehnyt
tämän korotuksen vielä suurempana kuin mikä se nyt on, vaikka täällä muuta annetaan ym-
märtää.

14.38 Pia Viitanen sd (vastauspuheenvuoro): Arvoisa herra puhemies! Samalla tavalla
minä tässä teroittelin katsettani, kun katselin tätä kokoomuksen verolinjaa. Siellä lämmi-
tyspolttoaineitakin kokoomus verottaisi, ihan tavallisen kansalaisen lämmityspolttoainei-
ta, enemmän kuin tämä hallitus verottaa. Ja kokoomus olisi jopa kotitalouksien sähköve-
roa, hyvänen aika, 100 miljoonaa korottamassa — toisin kuin tämä hallitus. Se ei tee sitä,
että kotitalouksien sähkövero nousisi, kuten kokoomus toivoo. Tietenkin kokoomus sa-
maan aikaan sanoo, että niinpä niin, mutta me kompensoimme ne sitten veronkevennyksil-
lä yleisesti. Mutta kuinka ollakaan, nehän olisivat sitten hyväosaisille suuntautuvia veron-
kevennyksiä, mitä annettaisiin. Sinnehän kokoomuksella on paljon varaa. Tuossa äsken jo
kritisoitiin, ettei saisi olla sitä solidaarisuusveroakaan, jota kaikkein hyväosaisimmat mak-
savat, jotta me voisimme tarjota meidän vanhuksillemme hyvän hoidon, meidän lapsillem-
me tasa-arvoisen koulutuksen. Mistä, arvoisa kokoomus, te sitten nämä rahat koulutuk-
seen otatte, kun veronkevennykset annetaan hyvätuloisille ja tavallisia kotitalouksia roko-
tetaan sähköveron korotuksilla?
40



Pöytäkirjan asiakohta PTK 16/2019 vp
14.39 Markku Eestilä kok (vastauspuheenvuoro): Arvoisa puhemies! Tämä liikenteen
verotus on aika mielenkiintoinen asia. Ainakin edellisellä hallituksella ja sen edustajilla oli
se käsitys, että ensin pitäisi maahan luoda kokonaisjärjestelmä, miten liikennettä verote-
taan, ja vasta sen jälkeen arvioida, mitenkä ruuhkamaksut siihen niveltyvät, koska näissä
on aika iso ero: jos on ruuhkamaksut, niin — jos olen oikein käsittänyt — ne maksut me-
nevät kaupungille, mutta jos on kokonaisvaltainen järjestelmä, silloin verotetaan liikennet-
tä.

Ja minun täytyy, arvoisat ministerit, sanoa, että sillä järjellä, mikä minulle on annettu,
minä en tiedä epäoikeudenmukaisempaa veroa kuin autoilun verotus. Sillä kerätään — ajo-
neuvoverolla, autoverolla, polttoaineverolla ja alv:llä — yli 6 miljardia, ja jossakin Itä-
Suomessa on perheitä, joilla on pakko olla kaksi autoa, ja täällä pärjää nollalla autolla.
Minä en tiedä, miten voi olla tämmöinen verotus. Eikö kukaan teistä keskustassa rupea kri-
tisoimaan, miten voi olla näin epäoikeudenmukainen verotus, joka aiheuttaa itse asiassa se-
gregaatiota maan tasolla? Miettikää, ministerit, pitäisikö tälle liikenteen verotukselle oi-
keasti tehdä jotakin vai jatketaanko 30 vuotta vanhalla järjestelmällä, joka ei toimi.

14.40 Kimmo Kiljunen sd (vastauspuheenvuoro): Arvoisa puhemies! Ehkä yleisperiaat-
teena liikenneverotuksessa olisi se, että jos käyttöä halutaan verottaa, niin silloin se on
polttoainevero — se on selkeimmin käyttöön kohdistuva vero.

Edustaja Vestmanille, joka tässä käytti puheenvuoron näistä ruuhkamaksuista, mielellä-
ni vastaisin suorastaan Vantaan kaupunginvaltuutettuna. Tunnistan hyvin ne ongelmat,
mitä näillä ruuhkamaksuilla täällä pääkaupunkiseudulla on, mutta tunnistan myöskin sen
selkeän tilanteen, että se päätös asiasta tullaan tekemään Helsingin kaupunginvaltuustos-
sa, Vantaan kaupunginvaltuustossa ja Espoossa ja niin edelleen, jos pääkaupunkiseudusta
on kysymys. Siellä tämä debatti tullaan käymään, ja minulla on siihen myöskin reunahuo-
mautukset, jotka liittyvät tämän ruuhkamaksun käyttöönottoon: en pidä sitä täysin järke-
vänä.

14.41 Maria Guzenina sd (vastauspuheenvuoro): Arvoisa puhemies! Olen samaa mieltä
edustaja Vestmanin kanssa siitä, että ruuhkamaksut eivät välttämättä ole se paras tapa vä-
hentää päästöjä. Niihinhän näillä ruuhkamaksuilla ensisijaisesti pyritään. Mutta kummas-
tuttaa kovasti se, että kun HSL, joka täällä pääkaupunkiseudulla vastaa vahvasti myöskin
MAL-suunnittelusta, näitä ruuhkamaksuja peräänkuuluttaa, niin samaan aikaa se heiken-
tää esimerkiksi omassa kotikaupungissani Espoossa joukkoliikenneyhteyksiä. Eli se lo-
giikka on täysin nurinkurinen. Pitäisi lähteä siitä, että joukkoliikenneyhteyksiä paranne-
taan, ihmiset saavat valinnanvapauden, haluavat käyttää sujuvia ihmislähtöisiä, käyttäjä-
lähtöisiä joukkoliikenneyhteyksiä, eikä niin, että tulee näitä ruuhkamaksuja pakosti, mikä
eriarvoistaa ja pahimmassa tapauksessa rajoittaa esimerkiksi tavallisia lapsiperheitä, hei-
dän arkisia, vaikkapa lasten harrastuksiin viemisiä. Se ei tietenkään ole millään tavalla oi-
keudenmukaista. Tämä hallitus haluaa kuitenkin katsoa tämän asian kokonaisuuden kan-
nalta oikeudenmukaisesti, mutta kaupungeissa, kokoomusjohtoisessa HSL:ssä on kyllä
ratkaisun avaimet. Siellä on hallituksen puheenjohtaja kokoomuslainen ja myöskin HSL:n
toimitusjohtaja on kokoomuslainen. Eli lähettäisin teinä viestiä sinne.

14.43 Anders Adlercreutz r (vastauspuheenvuoro): On tietenkin selvää, että pääkaupun-
kiseutu eroaa muusta Suomesta, ja luen tämän huolen Vestmaninkin puheesta, että Uusi-
41



Pöytäkirjan asiakohta PTK 16/2019 vp
maa on erilainen alue kuin vaikka Lappi tai Kainuu. Sen tämä hallitus tunnistaa: sotea vie-
dään eteenpäin siltä pohjalta, että Uudellemaalle luodaan oma mallinsa, joka tehdään yh-
teistyössä kuntien ja kaupunkien kanssa, eli sikäli jokaisella kaupungilla, jokaisella kun-
nalla on mahdollisuus vaikuttaa siihen, miten tätä asiaa viedään eteenpäin. Tiedämme
kaikki, mitä olisi käynyt Uudellemaalle, jos edellisen hallituksen ajama malli, se, jota ko-
koomus vielä muutama kuukausi sitten kannatti, olisi mennyt maaliin. Se olisi tarkoittanut
Uudellemaalle 250 miljoonan euron vajetta heti ensimmäisenä vuonna. Se on aika paljon,
edustaja Vestman ja muut kokoomuslaiset. Nyt pyritään eri tulokseen: pyritään sellaiseen
tulokseen, joka tunnistaa Uudenmaan ominaislaadun erityispiirteet ja joka on sellainen,
että se on paitsi sosiaalisesti kestävä myöskin taloudellisesti kestävä, sellainen malli, joka
ei romuta julkista taloutta vaan vahvistaa sitä.

Puhemies Matti Vanhanen:  Myönnän äsken lukemani listan lopuksi vielä viimeisen vas-
tauspuheenvuoron keskustelun herättäneelle edustaja Vestmanille.

14.44 Heikki Vestman kok (vastauspuheenvuoro): Arvoisa puhemies! Edustaja Savolal-
le ensinnäkin, että kokoomuksen verolinjan ja tämän ohjelman ero on siinä, että kokoo-
muksen ohjelmassa oli miljardin euron kevennys työn verotukseen. Teillä on 200 miljoo-
nan euron kevennykset työn verotukseen ja 730 miljoonan euron kiristykset. 730 miljoo-
naa on enemmän kuin 200 miljoonaa euroa.

Edustaja Kärnälle: Tunnette ehkä lappilaisten arjen mutta ette selkeästi tunne uusmaa-
laisten työtä tekevien perheellisten arkea. On eri asia asua Uudellamaalla kuin Helsingin
Kalliossa. Kutsun teidät tutustumaan sipoolaisen perheellisen arkeen. Voitte sen jälkeen
tehdä johtopäätökset siitä, ovatko tällaiset toimivat joukkoliikenneyhteydet käytettävissä.

Sen lisäksi haluan sanoa, että te ette voi ulkoistaa vastuuta tämän ruuhkamaksun osalta
nyt kaupunkiseuduille. Jos te päätätte tällaisesta laista ja ruuhkamaksu tulee Uudellemaal-
le, vastuu on teidän. Tämä on kehyskuntavero, jolla on tarkoitus heikentää kehyskuntien
elinvoimaa ja houkuttelevuutta. Ymmärrän, että tämä sopii helsinkiläisille päättäjille ja
tämä saattaa sopia myös maakuntien päättäjille. Pian kehyskunnissa ei ole enää kenellä-
kään varaa asua.

Puhemies Matti Vanhanen:  Puhujalistaan, edustaja Asell.

14.45 Marko Asell sd: Arvoisa puhemies! Käsittelyssä oleva hallitusohjelma on viiden
puolueen yhteistyössä laatima työ, jonka vapaan tulkintani mukaan kaikki hallituspuolueet
tuntuvat tuntevan omakseen eli oman puolueensa näköiseksi. Se on erittäin hyvä lähtökoh-
ta hallitusyhteistyölle. 

Hallitus ja sen ohjelma ja hallituksen tekemä politiikka on aina enemmän tai vähemmän
kompromisseja. Siinä jokainen puolue joutuu luopumaan asioista ja antamaan jossain pe-
riksi, jotta jokin itselle tärkeämpi asia menee eteenpäin. Kompromissikin sinällään positii-
visena sanana näyttäytyy tämän hallitusohjelmatyön kohdalla ilmeisen lievänä yhteistyötä
kuvaavana muotoiluna. Maailmantilan ilmiöpohjainen tarkastelu, tilannekuvan toteami-
nen ja tavoitteiden asettaminen sekä tarvittavien keinojen kirjaaminen on realisoitunut lä-
hes kaksisataasivuiseksi ohjelmaksi, jota voi luonnehtia viiden puolueen symbioosin tuo-
tokseksi — ja positiivisen muutoksen siemeneksi, joka alkaa versomaan ja toivottavasti
vauhdilla myös kasvamaan. 
42



Pöytäkirjan asiakohta PTK 16/2019 vp
Kasvua tarvitaan. 75 prosentin työllisyysasteen tavoittaminen on kova tavoite, mutta ta-
voitteiden pitää ollakin kovia. Hallitusohjelma lähtee siitä, että se on mahdollista, kun vain
talous ja suhdanteet pysyvät hyvällä kasvun tiellä. 

60 000 uutta työllistä on tavoitteena, ja sen saamiseksi osatyökykyisten, vaikeasti työl-
listyvien, nuorten, ikääntyvien ja maahanmuuttajataustaisten yhä parempi työllistyminen
on tärkeässä asemassa. Tämä vaatii myös panostuksia työllisyyspalveluiden tehostami-
seen. Tässä pitää kuitenkin noudattaa sitä ajatusta, että ihmisten kannustaminen, positiivi-
nen tukeminen ja kouluttaminen on tehokkaampaa kuin kiristäminen, pakottaminen ja ke-
pittäminen. Siksi onkin erinomainen asia, että hallitusohjelmassa on myös kirjattu työttö-
miä rankaisevan aktiivimallin leikkurin poistosta, jota on käsittääkseni jo alettu sosiaali- ja
terveysministeriössä purkamaan — korjatkaa, jos olen väärässä.

Arvoisa puhemies! Kasvun ja menestyksen moottorina on elinkeinoelämän tulokselli-
suus niin kansainvälisesti kuin kansallisesti. Suomella on hyvät edellytykset menestyä kan-
sainvälisesti meidän korkean koulutuksen, osaamisen ja tutkimuksen ansiosta. Hallituksen
ohjelmassa tähän halutaan panostaa tukemalla tutkimus-, kehitys- ja innovaatiotoimintaa
aiempaa enemmän.

Ilmastonmuutoksen luomat haasteet ja ympäristön monimuotoisuuden heikentyminen
on otettava vakavasti ja omien toimien lisäksi on vaikutettava niihin globaalisti. Siinä on
suuri mahdollisuus myös suomalaisella tutkimuksella, tuotekehityksellä ja sitä kautta koko
elinkeinoelämällä ja suomalaisella teollisuudella. 

Nyt kun koko kevät on leveämmistä hartioista puhuttu, niin leveämmät hartiat tarvitaan
myös Suomen vientiteollisuudessa. Cleantech-, bio- ja kiertotalous muun muassa ovat
omiaan tuomaan voimaa sinne viennin hartiaosastoon.

Pienet ja keskisuuret yritykset työllistäjinä tulee huomioida myös entistä paremmin, kun
korkeampaa työllisyysastetta tavoitellaan. Hallitusohjelman kirjauksissa on niitäkin tavoit-
teita huomioitu, kuten ensimmäisen työntekijän palkkausta tukeva toimintamalli sekä
muun muassa paikallisen sopimisen edistäminen.

Arvoisa puhemies! Itse henkilökohtaisesti olen tyytyväinen hallitusohjelman tavoitteis-
sa ja hengessä siihen, että siinä todellakin pyritään nyt lisäämään hyvinvointia laajasti. Elä-
keläisten ja lapsiperheiden tukia parannetaan, perusturvaa parannetaan ja yleensäkin pie-
nituloisten ostovoimaa parannetaan. Pienituloisten ostovoiman nousu näkyy myös paikal-
lisen pienyrittäjän kassassa, koska kun eläkeläinen saa viisikymppiä tai perustuloon tulee
parikymppiä kuukaudessa lisää, niin mihinkä se menee? Se ei mene sijoitusrahastoihin
vaan apteekkiin tai kauppaan yleensä lähellä kotoa. Sitä kautta myöskin se näkyy työlli-
syydessä — yrittäjillä on mahdollisuus työllistää. Positiivinen kierre on omiaan nosta-
maan yleistä hyvinvointia ja mielialaa.

Hallitusohjelman mielestäni yhden näkyvän linjan, ongelmia ennalta ehkäisevän politii-
kan, pitää olla jatkossakin entistä korostuneemmin vaalikausien yli kestävä punainen lan-
ka. On aina edullisempaa puuttua ongelmiin ajoissa kuin hoitaa niitä jälkihoidon puolella
kalliisti jos ollenkaan, on kysymys sitten lasten ja nuorten hyvinvoinnista tai esimerkiksi
terveydenhoidosta. Siksi tämä hallituksen linja, joka vahvistaa lasten ja nuorten tukea, var-
haiskasvatusta, koulutusta ja perusterveydenhuoltoa, on erittäin hyvä.

Lisäksi haluan vielä jonkinnäköisenä urheiluihmisenä sanoa liikunta-asiasta: Liikun-
taan panostetaan myös, elikkä 60 miljoonaa euroa lisää liikuntaan. Hallitusohjelmassa kir-
jataan myöskin se, että liikuntapoliittisen selonteon esityksiä viedään eteenpäin, ja näin se
on paremmin mahdollista, kun rahoitusta lisätään. Liikunta on tärkeää myöskin ennalta eh-
43



Pöytäkirjan asiakohta PTK 16/2019 vp
käisevässä työssä, kun puhutaan terveydenhoidosta ja liikkumattomuudesta. Kaikki tie-
dämme, että on eri laskutapojen mukaan useiden miljardien lasku, jos liikunnan edellytyk-
siä ei paranneta.

Toivotan menestystä ja tuloksellisuutta pääministeri Rinteen erinomaisista ministereis-
tä koostuvalle hallitukselle ja tuen sitä.

14.51 Pia Viitanen sd: Arvoisa herra puhemies! Kyllä se ihan niin on, mitä täällä on to-
dettu moneen kertaan, niin eilen kuin tänäänkin, että on iloista se, että kansa äänesti muu-
toksen puolesta, ja nyt olemme päässeet sitä toteuttamaan varsin hyvällä hallitusohjelmal-
la. Mennään oikeaan suuntaan, mennään sen suuntaan, että jokainen ihminen on laulun ar-
voinen. Eriarvoisuutta torjutaan ja työllisyyttä parannetaan kaiken kaikkiaan. 

Sellainen pieni särö, mikä tässä keskustelussa niin eilen kuin tänään on ollut, joka on
jäänyt itselleni kovin epäselväksi, on ollut kokoomuksen linja, joka äsken tuossa debatissa
meni entisestään omituisemmaksi, jos näin voi sanoa. Nimittäin olemme eilen yrittäneet
kysyä moneen kertaan, kannattaako kokoomus lisäsatsauksia koulutukseen, kannattaako
kokoomus sitä, että vanhusten hoivaa pistetään kuntoon. Toisaalta ikään kuin ollaan kan-
nattavinaan, mutta toisaalta samaan aikaan moititaan, että menoja ei saisi lisätä. Ja muun
muassa juuri äsken puheenjohtaja Orpo käytti puheenvuoron, jossa hän moitti hallitusta
tällaisesta puolikeynesiläisyydestä, eli nyt pitäisi pikemminkin leikata, hän sanoi — nyt pi-
täisi pikemminkin leikata. [Välihuutoja oikealta] Sitäkö tämä nyt tarkoittaa, että kokoo-
mus nyt olisi kuitenkin edelleen jatkamassa sitä edellisen hallituksen kokoomuslaista lin-
jaa, että nyt sitten leikataan koulutuksesta, vanhusten hoivasta, eläkkeensaajilta, kaikkea
tätä? Ja jos näin ei ole, jos te haluatte panostaa, jos te kannatatte niitä koulutuspanostuksia,
panostuksia vanhusten hoivaan, eläkeläisten toimeentuloon, jos te kannatatte niitä — mitä
tietenkin toivon, koska hallitus niin on tekemässä — niin sitten toivoisin teiltä näkemystä
myös siihen, mistä te löytäisitte siihen rahoituksen, sillä tehän olette samaan hengenvetoon
hyvätuloisille antamassa edelleen veronkevennyksiä ja moititte muun muassa sitä solidaa-
risuusveroa, [Sari Multalan välihuuto] joka oli viime kaudellakin käytössä, ja tällä kaudel-
la ilmeisesti kokoomuksen mielestä sitä ei mitenkään saisi jatkaa, kun tietenkään eivät hy-
väosaiset voi maksaa kokoomuksen mielestä juurikaan veroja.

Mutta, puhemies, olen tyytyväinen siinä, että tässä hallitusohjelmassa ovat esillä vah-
vasti juuri ne asiat, mistä täällä salissa keskusteltiin viime kaudella, mitkä silloinen oppo-
sitio nosti esiin ja mistä kansalaiset tulivat vaalien alla kentällä hyvin vahvasti viestimään.
Se oli huolta eriarvoistumisesta ja siitä, että suunta on muutettava. Se oli huolta jokapäi-
väisestä toimeentulosta, leikkausten loputtomasta tiestä ja indeksileikkauksista, joita tuli
niin pienituloisille eläkkeensaajille kuin monille pienivaraisille ihmisille, ja on erittäin tär-
keää, että tämä leikkausten tie on nyt ohi. On erittäin tärkeää, että eläkkeensaajien asemaa
parannetaan. Nyt on otettu ensimmäinen askel, jatkoaskelia me odotamme. Aktiivimallin
leikkuri pistetään roskakoriin. Ikäihmisten hoivaa parannetaan. Koulutuksessa esimerkik-
si toinen aste tulee maksuttomaksi ja oppivelvollisuutta laajennetaan. Nämä ovat hyvin tär-
keitä asioita, ja itse iloitsen valtavasti siitä, että työllisyyttä esimerkiksi tuetaan sillä, että
satsaamme luovaan talouteen, kulttuuriin, kaikkeen tähän. Sillä saa paljon uutta elinvoi-
maa ja työtä tähän maahan, puhemies.

Kun puhuin tuosta eriarvoisuudesta, en malta olla loppuun mainitsematta tästä kirjasta
kohtaa Asuntopolitiikka — josta myös itse olin neuvottelemassa siellä Säätytalolla, ja
saimme aikaan kyllä hienoja kirjauksia. Täällä on mainittu muun muassa... Edustaja Hei-
44



Pöytäkirjan asiakohta PTK 16/2019 vp
näluoma tuossa omassa puheenvuorossaan kertoi, että tässä puhutaan vahvasti lähiöistä,
niiden eriarvoistumisen estämisestä. Tehdään lähiöohjelma, johon satsataan merkittävästi
rahaa, ja se jos mikä on eriarvoisuuden torjumista ja muutenkin asuinympäristön viihtyi-
syyden parantamista. Kohtuuhintaisiin koteihin satsataan aiempaa enemmän, ihmisten ko-
tien peruskorjaukseen satsataan, ja kiinnitetään huomiota myös esimerkiksi ikäihmisten
asumisen tarpeisiin, kuten vaikkapa sitten näihin yhteisöllisyysmuotoihin, yhteisökotei-
hin. Samaan aikaan puutumme myös esimerkiksi rakentamisen laatuun ja sisäilmaongel-
miin ja pohdimme, miten voidaan auttaa näitä ihmisiä, jotka näiden ongelmien kohteeksi
ovat joutuneet. 

Eli kiteytettynä, puhemies, tämä on hyvä ohjelma, ja tästä on hyvä jatkaa, ja varmasti sit-
ten konkretiaa saamme jatkossa kosolti lisää. 

14.56 Juhana Vartiainen kok: Arvoisa puhemies! Mitä tulee korkeakouluihin, niin mi-
nusta hyvä ajatus olisi myydä valtion omaisuutta 10 miljardilla ja täräyttää se yliopistojen
pääomaan. Miettikääpä sitä näiden maapähkinärahojen sijasta!

Mutta tarkoitukseni oli varsinaisesti puhua kokonaistaloudesta, tästä makrotilanteesta.
Mehän olemme nyt valtiovarainministeriön voimassa olevan ennusteen mukaan tilantees-
sa, jossa ennustetaan koko seuraavalle nelivuotiskaudelle korkeasuhdannetta niin kuin sen
taloustieteilijät ajattelevat, eli toteutunut tuotanto on ennusteen mukaan korkeampi kuin
potentiaalinen tuotanto. Se on korkeasuhdanteen määritelmä. Sellaista aikaa pitää käyttää
hyväksi julkisen talouden vahvistamiseen.

Nyt spekuloidaan sillä, mitä tapahtuu kansainväliselle kehitykselle, mutta oikeasti tä-
mä, mitä äsken sanoin, tarkoittaa sitä, että me olemme vähintään suhdannetasapainossa tai
hieman sen yli. Meillä ei siis ole enää juurikaan käyttämättömiä resursseja, ja se näkyy sii-
nä, miten törmätään työvoimapulaan. Me alamme törmätä meidän omiin tarjontarajoittei-
siin, ja se tarkoittaa sitä, että itse asiassa siinäkin tapauksessa, että kansainvälinen talous
jatkaisi ihan normaalia kehitystään, meillä ei enää ole näköpiirissä sellaista elpymisloik-
kaa työllisyydessä ja tuotannossa kuin mikä meillä oli 2017—2018. Sen takia tämä työlli-
syystavoite on niin hurja. Moni täällä tuntuu ajattelevan, että se tulisi jotenkin osittain it-
sestään. Sipilän hallituksen aikana se tuli osittain itsestään, ja niillä reformeilla, joita teh-
tiin ja joita niitäkin haukuttiin liian koviksi, saatiin aikaan ehkä 40 000:n työllisyyskasvu.

Nyt näinä tulevina neljänä vuotena ei voi laskea mitään minkään suhdanneautomatiikan
varaan, koska me olemme jo normaalitilanteessa — te varmaan ymmärrätte sen — ja sil-
loin koko se 60 000 pitää tehdä erilaisilla reformeilla, jotka vahvistavat talouden tarjonta-
puolta, erityisesti työvoiman saatavuutta ja työvoimaan osallistumista, eli laskevat raken-
teellista työttömyyttä. Silloin se ei ole kovin ihme, arvoisa hallitus, että me, jotka hallitus-
ohjelmaa luemme emmekä löydä sieltä ainuttakaan reformia, jolla tämä tehtäisiin, kysym-
me tämän kysymyksen, totta kai. Kysyin sen omassa blogissani, ja valtiotieteen tohtori
Vesa Vihriälä, joka kaiketi oli keskustan asiantuntija hallitusneuvotteluissa, vastasi blogis-
sani näin: ”Huolesi ovat perusteltuja. Ohjelma ei todellakaan sisällä konkreettisia työn tar-
jontaa lisääviä ja työvoiman kohtaantoa parantavia toimia, jotka voisivat vaikuttaa vuo-
teen 2023 mennessä.”

No, teillä on selvästi se ajatus, että nämä reformit tilataan työmarkkinajärjestöiltä. Mut-
ta nämä samat työmarkkinajärjestöt ovat Suomessa ja kaikissa maissa yleensä vastustaneet
sellaisia toimenpiteitä, joilla työllisyyttä saadaan tepsivästi ylös. Kyllä se 60 000:kin on
mahdollinen, mutta kun hallituksen lähtökohta on, että mitään kannustimia terävästi paran-
45



Pöytäkirjan asiakohta PTK 16/2019 vp
tavia uudistuksia ei tehdä eli tätä niin sanottua keppilinjaa ei saa käyttää, niin silloin se ei
enää ole mahdollinen. Elinkeinoelämän keskusliiton tuoreessa ulostulossa luetellaan sel-
laisia mahdollisia keinoja, esimerkiksi aika terävä ansiosidonnaisen työttömyysturvan por-
rastus. Se olisi kovaa keppilinjaa sitten. Kyllä minä varmaan tuen tällaisia hyviä uudistuk-
sia tässä salissa, mutta en oikein näe, että se on yhteensopiva hallituksen muun ajattelun
kanssa.

Paikallinen sopiminen on toinen, joka täällä on usein mainittu — edustaja Kemppi ja
edustaja Asell puhuivat tästä. No, paikallista sopimistahan voidaan Suomessa edistää niin,
että se lisää työllisyyttä, jos puretaan järjestäytymättömien yritysten ja niiden järjestäyty-
mättömän henkilökunnan syrjiviä neuvottelukieltoja. Mutta kun siellä lukee sitten sivulla
134: ”Paikallista sopimista edistetään työ- ja virkaehtosopimusjärjestelmän kautta.” Se on
nimenomaan SAK-slangia, sen on sinne SAK:n neuvottelija kirjoittanut. Se tarkoittaa sa-
maa kuin viime kaudella — minkä edustaja Kulmunikin keskustalaisena hyvin tietää —
että lakimuutokset ovat kiellettyjä! No eihän silloin paikallinen sopiminen voi mitenkään
edistyä.

Kun samalla näemme sen, että ainoat konkreettiset ehdotukset, joita tässä hallitusohjel-
massa on, ovat sellaisia, jotka vähentävät työllisyyttä — perhevapaauudistus näin tehtynä
vähentää työllisyyttä, aktiivimallin purkaminen vähentää työllisyyttä, työttömyysturvan ja
eläke-etujen nostaminen vähentää työnteon kannustimia — niin, arvoisa puhemies, ei kai
se voi ketään ihmetyttää, että me kyselemme täällä tämän hallitusohjelman uskottavuuden
perään! — Kiitos.

15.02 Pääministeri Antti Rinne: Arvoisa puhemies! Edustaja Vartiainen, te luitte vain
osan tuosta saamastanne vastauksesta Vihriälältä. Hän toteaa, että olette kuitenkin aivan
liian ankara tai liian hätäinen kritiikissänne. Ohjelmassa on nimittäin tarkastuspisteitä ja
turvalausekkeita, joiden tarkoitus on yhtäältä varmistaa, että työllisyyttä tukeviin politiik-
katoimiin ryhdytään, ja jos tavoitteen saavuttaminen ei ole näköpiirissä, arvioidaan aiem-
min tehtyjä menopäätöksiä uudelleen. Aivan niin kuin olen todennut useampaan kertaan
täällä. Edustaja Vartiainen, tämä hallituksen lähtökohta, plus 60 000 työllistä, on kova. Se
on kova tavoite, ja ymmärrän täysin sen, että on huolta tällä hetkellä siitä, miten nämä
konkreettiset toimenpiteet saadaan rakennettua.

Hallitusohjelmassa todetaan selkeästi, että mitään keinoja ei suljeta ennalta pois. Ne
käydään kaikki läpi ja arvioidaan näiden tavoitteiden toteutumisen näkökulmasta. Jos ta-
voitteet eivät toteudu, ne menolisäykset, jotka sisältyvät hallitusohjelmaan sen teknisen ke-
hyksen päälle, tullaan arvioimaan uudelleen ja toteuttamaan toisella tavalla tai ei sitten lai-
sinkaan. Lähtökohta on se, että plus 60 000 uutta työllistä pitää saada lisää, jotta tämä hal-
lituksen talouspolitiikka pitää kutinsa. Voitte olla rauhassa, edustaja Vartiainen, kyllä tämä
tulee toteutumaan ihan hyvin.

15.03 Veronika Honkasalo vas (vastauspuheenvuoro): Arvoisa puhemies! Edustaja Var-
tiainen ja edustaja Orpo täällä aikaisemmin ovat sanoneet, että täällä sirotellaan rahasia ja
nämä ovat vain tämmöisiä maapähkinöitä, kun puhutaan tämän hallituksen koulutusinves-
toinneista. Nyt puhutaan aivan historiallisista investoinneista, kun pysyviin menoihin lai-
tetaan 260 miljoonaa ja investointeihin 730 miljoonaa. Ja voin sanoa, kun olin tuolla kou-
lutuspöydässä neuvottelemassa kolme ja puoli viikkoa, että tämä koko koulutuskenttä —
46



Pöytäkirjan asiakohta PTK 16/2019 vp
yliopistot ja korkeakoulut — on täysin traumatisoitunut teidän hallituskautenne jälkeen, ja
nyt päästiin paikkaamaan sitä tuhoa, mitä siellä on aiheutettu.

Edustaja Vartiainen ehdottaa täällä yliopistojen pääomittamista, ja se on myös tavoite,
jota yliopistot itse ovat ajaneet, mutta ei se tätä rahoitustilannetta paikkaa, koska siihenhän
voidaan käyttää vain tätä pääomien tuottoa. Mutta olen samaa mieltä siitä, että yliopistojen
ja korkeakoulujen painotus ei ehkä sillä tavalla näy nyt näissä korkeakouluinvestoinneissa
kuin pitäisi näkyä, ja siinä riittää paljon työtä hallituksella.

15.04 Arto Satonen kok (vastauspuheenvuoro): Arvoisa puhemies! Nyt ollaan mielestä-
ni ihan ytimessä siinä, mitä edustaja Vartiainen kävi omassa puheenvuorossaan läpi ja mi-
ten pääministeri siihen vastasi. Jos nyt ymmärsin oikein pääministerin vastauksen, se oli
siis se, että jos tämä työllisyystavoite ei toteudu, niin menolisäyksiä vähennetään tai niistä
luovutaan. Tarkoittaako tämä nyt sitten esimerkiksi sitä, että saattaa olla, että sitä 50:tä eu-
roa, joka tulee niille pieneläkeläisille, ei ehkä tulekaan? Tarkoittaako se sitä, että oppivel-
vollisuusikää ei pidennetäkään, jos siihen ei ole rahaa? Tarkoittaako se sitä, että maatalou-
den ympäristökorvauksia ei tulekaan, jos siihen ei ole rahaa? Ja mitä kaikkea muuta? Tar-
koittaako se sitä, että niitä rahoja, jotka ovat tulossa luonnonsuojeluun, 100 miljoonaa, ei
tulekaan, koska ei ole varaa? Jos se tätä tarkoittaa, niin silloin meidän huolemme tästä ta-
loustilanteesta on aiheeton mutta ei ole kyllä huoli sinänsä. Nämä asiat ovat nimittäin hy-
viä, mihin te olette näitä rahoja laittamassa.

15.06 Pääministeri Antti Rinne (vastauspuheenvuoro): Arvoisa puhemies! Koko halli-
tuksen talouspolitiikan peruslinja on se, että työllisyysaste nousee. Se ei ole pelkästään tä-
män hallituskauden, tämän vaalikauden asia, vaan jos me meinaamme pärjätä hyvinvoin-
tivaltiona tulevaisuudessa — meinaamme huolehtia siitä, että eläkeläiset saavat riittävästi
toimeentuloa ja hoivaa, ja jos me haluamme huolehtia siitä, että meidän lapset tulevaisuu-
dessa saavat hyvää koulutusta kaikilla asteilla ja se koulutusaste tulee nousemaan niin, että
pärjätään 2030-luvulla ja myöhemmin — se edellyttää sitä, että me saamme suomalaisen
työikäisen väestön työllisyysastetta nousemaan.

Meillä on ikääntyvä väestönkehitys työikäisen väestön osalta, ja joka vuosi tarvitaan
enemmän ihmisiä töihin siitä porukasta, joka on työikäistä väestöä. Sen takia tämä työlli-
syysastetavoite on koko suomalaisen yhteiskunnan kestävyysvajeen kannalta kaikkein tär-
kein asia. Siitä pitää huolehtia riippumatta siitä, kuka täällä seisoo puhumassa ja vie asioita
eteenpäin. Lähtökohta on se, että 2030-luvulla meillä pitää olla yli 80 prosentin työllisyys-
aste, ja sitä kohti tämä hallitus nyt kulkee. Sillä varmistetaan se, että suomalainen yhteis-
kunta, hyvinvointivaltio pärjää, ja että ne tärkeät, tärkeät palvelut suomalaisille ihmisille
voidaan toteuttaa hyvinvointivaltion palveluina. Nämä ovat äärimmäisen tärkeitä asioita,
joita pitää yhdessä viedä eteenpäin. Tämä hallitus uskoo siihen ja on sitoutunut siihen, että
työllisyysaste tulee nousemaan.

Puhemies Matti Vanhanen: Puhujalistaan, edustaja Lindén.

15.07 Aki Lindén sd: Arvoisa herra puhemies! Nyt olemme keskustelun ytimessä. Nämä
viimeksi käytetyt puheenvuorot liittyvät kaikki hallituksen talouspolitiikkaan. 

Arvoisa puhemies saatuaan tämän arvostetun tehtävän käytti hienon puheenvuoron, jos-
sa hän totesi, että hän haluaa sellaista keskustelukulttuuria, joka voi olla räväkkää mutta
47



Pöytäkirjan asiakohta PTK 16/2019 vp
jossa kuuntelemme toisiamme ja yritämme ymmärtää, mitä toinen on tarkoittanut, ja sitten
argumentoimme faktoilla. 

En ole kirjoittanut tätä puheenvuoroani etukäteen. Tämä ei ole linjapuheenvuoro, jossa
toistaisin nytten kymmenkunta hallitusohjelmaan sisältyvää hyvää asiaa. En myöskään
käytä tätä koko viittä minuuttia siihen, että demonisoisin opposition käyttämiä puheenvuo-
roja. En sano, että olen äimän käkenä täällä, niin kuin eräs edustaja eilen sanoi. En ole oi-
keastaan hämmästynyt yhtään mistään — tämä on aika normaalia opposition ja hallituksen
välistä sanailua — mutta pyrin itse näkemään, mistähän me mahdollisesti olemme samaa
mieltä, niin hämmästyttävältä kuin se voi nyt tässä keskustelun tuoksinassa kuulostaa, ja
oma johtopäätökseni on seuraava: 

Valtion budjetin menot ovat 55,3 miljardia euroa. Hallitusohjelmaan sisältyy 1,2 miljar-
dia euroa päätösperäisiä pysyvien menojen lisäyksiä, huom., jotka kaikki eivät ole tulossa
heti ensi vuoden budjettiin vaan hallituskauden aikana. Se on 2 prosenttia tästä valtion bud-
jetista. Siis olemmeko me 98 prosentista samaa mieltä, että se on siellä budjetin pohjissa,
niin kuin se nyt on, ja nyt me keskustelemme siitä, ovatko nämä 1,2 miljardia oikein pai-
nottuneita tai tulisiko ne painottaa jollakin muulla tavalla? 

Tässä on muutamia erittäin tärkeitä lukuja. Olen tämän 1,2 miljardia maininnut, ja niin
kuin täällä usein on tullut esille, siitähän 730 miljoonaa euroa olisi tulossa verotuksen tuot-
toarviointien kasvulla — itse asiassa 960 miljoonaa, koska verotusta esitetään 230 miljoo-
nan euron edestä alennettavaksi, jotta se kohtaantuisi solidaarisemmin kuin se tällä hetkel-
lä kohtaantuu. Sitten siellä on 300 miljoonan euron arvio, jonka verran työllisyyden paran-
tuminen tuo lisää julkiseen talouteen, siellä on 84 miljoonaa euroa käyttämättömistä rahas-
toista, ja sitten siellä on 200 miljoonan euron vähennykset nykyiseen budjettiin. Siitä 200
miljoonastahan 100 miljoonaa oli yritystukiin, ja kun kuuntelin radiota tänä aamuna tänne
tullessani, niin siellä yrittäjäjärjestön edustaja itse sanoi, että 300—400 miljoonaa itse
asiassa olisi kenties ollut oikeampi summa vähentää näitä yritystukia, mutta näistä asioista
on vaikea löytää yksituumaisuutta, niin kuin täällä ollaan aikaisemmilla kausilla huomattu. 

Täällä eilen ihmeteltiin suuresti näitä kertaluonteisia tulevaisuusinvestointeja. Yritän
nyt hieman yhdellä pienellä esimerkillä havainnollistaa sitä logiikkaa. Tämä on kyllä ihan
sieltä pienimmästä päästä, mutta minun mielestäni esimerkki on sillä tavalla erinomainen.
Meillä on täällä hallitusohjelmassa alle 25-vuotiaille maksuton ehkäisy. Täällä kysyttiin ei-
len, onko se tarkoitus sitten lopettaa vuoden 23 jälkeen. Meillä on tällä hetkellä tiedossa —
tämä julkaistiin viime talvena Lääkärilehdessä — Vantaan kaupungin kokeilu maksutto-
masta ehkäisystä alle 23-vuotiaille. Se vähensi abortteja koko Vantaan väestössä viides-
osalla mutta teiniabortteja kolmasosalla. Yhden vähentyneen abortin hinnalla — ja nyt en
tarkoita sen inhimillisiä kärsimyshintoja vaan ihan puhtaasti sairaalan kustannuslaskennan
mukaista hintaa — me saamme 20 ihmiselle maksuttoman ehkäisyn. Tätä tarkoittaa tämän-
kaltainen uudentyyppinen tulevaisuusajattelu, että me voimme laittaa rahat tiettyyn me-
noon, sitten toisessa kohtaa tätä dynaamista taloutta tapahtuu säästöjä, ja kun sitten arvioi-
daan muutaman vuoden päästä uudelleen tilanne, ne säästöt mahdollistavat tämän toimin-
nan jatkamisen. Tämä on se logiikka, joka tietysti täällä on myös sata kertaa suuremmissa
asioissa mukana. 

Erinomainen hallitusohjelma, ja sanotaan nyt vielä, että aika erinomainen keskustelukin
meneillään täällä. — Kiitoksia. 
48



Pöytäkirjan asiakohta PTK 16/2019 vp
15.12 Katja Taimela sd: Arvoisa herra puhemies! SDP lupasi eduskuntavaaleissa kansal-
le muutoksen. Pääministeri Rinteen hallituksen hallitusohjelma lunastaa tuon lupauksen
lähes erinomaisella tavalla. Arvostan sitä, miten taloudellisesti, sosiaalisesti ja ympäristön
kannalta kestävän sekä oikeudenmukaisuuden näkökulmasta tasapainoisen ja kunnianhi-
moisen ohjelman hallituspuolueet ovat saaneet kasaan. Hallitusohjelma viitoittaa tietä pa-
rempaan tulevaisuuteen. Se rakentaa yhteiskuntaa, jossa yhä useampi ihminen voi hyvin.
Lisäksi se tarjoaa realistisesti toteuttamiskelpoisia ratkaisuja lähitulevaisuuden haastei-
siin, kuten sote-uudistuksen toteuttamiseen vihdosta viimein. 

Arvoisa puhemies! Hallitus uskoo ihmiseen. Se purkaa työttömiä kurittaneen aktiivi-
mallin ja panostaa vähävaraisten toimeentuloon. Hallituksen työllisyystavoite on toki kun-
nianhimoinen mutta tässä ajassa ainut mahdollinen. Oppivelvollisuuden pidentämistavoite
haluaa taata kaikille nuorille mahdollisimman vahvan osaamispohjan, jolle voi rakentaa
omaa elämäänsä. Sitähän me kaikki haluamme. 

Liikennepuolella on tärkeää, että väylien korjausvelkaa lähdetään parlamentaarisen val-
mistelun pohjalta lyhentämään. Liikenneyhteyksien merkitys kasvulle ja elinvoimalle on
äärimmäisen suuri. Me kaikki maakunnan edustajat tiedämme sen. Siksi liikenneverkkoon
panostaminen niin alempiasteisessa tieverkossa kuin suurien ratahankkeidenkin kohdalla
on äärimmäisen tärkeää. Tunnin juna -hankkeen merkitystä koko eteläisen Suomen kehit-
tymiselle on mahdotonta liiaksi korostaa. Siksi on tärkeää, että hanketta viedään määrätie-
toisesti eteenpäin mahdollisimman nopealla aikataululla. Positiivista on myös, että han-
keyhtiöiden käyttämisestä saatiin tehtyä kestävät periaatelinjaukset hallitusohjelmaneu-
votteluissa Säätytalolla. 

Yhtenä yksittäisenä asiana täytyy kiittää hallitusohjelman kirjausta siitä, että edellisen
hallituksen epäonnistuneen taksiuudistuksen korjaamiseen lähdetään. Sinänsä harmillista,
ettei koko uudistusta voida laittaa silppuriin. Nyt on kuitenkin tärkeää korjata se, mitä kor-
jattavissa on. Epäkohdat muun muassa hinnoittelussa ja taksien saannissa on saatava kun-
toon viipymättä. Kansalaisilta tulee palautetta liittyen muun muassa Kela-taksien kohtuut-
tomasta toimimattomuuteen, kun vielä tiedämme, että näissä ajoissa kyseessä on kovin
usein sairas ihminen tai ihmisryhmä, jolle taksi on ainut kulkumuoto. 

Arvoisa herra puhemies! Hallitusohjelma lähtee rakentamaan tulevaisuutta panostamal-
la hankkeisiin, joiden pohjalta Suomi jatkaa kasvun uralla. Erityisen tärkeitä ovat panos-
tukset ilmastonmuutosta hillitseviin teknologiahankkeisiin. Suomesta on mahdollista teh-
dä edelläkävijä puhtaan teknologian kärkimaana kymmeniksi vuosiksi tästä eteenpäin.
Tässä yhdistyvät tavoitteet ilmastonmuutoksen torjunnasta sekä kasvun ja työllisyyden
edistämisestä. Mahdollisuudet ovat suuret. Niiden hyödyntämisessä tarvitaan määrätie-
toista toimintaa. Tässä yrityksillä on suuri rooli. Valtio on mukana tukemassa ja mahdol-
listamassa innovaatiotoimintaa sekä tuotteiden ja palveluiden tuotteistamista ja tietysti
myös vientiä. Toivon todella, ettei ainakaan tämän ilmiön ja mahdollisuuden kanssa tarvit-
se tuijotella oppositio- ja hallitusrajoja. On koko eduskunnan etu, että onnistumme. 

Hallitus lähtee panostamaan myös osaamiseen, koulutukseen ja tutkimustoimintaan.
Tässäkin suhteessa tapahtuu täyskäännös edellisen hallituksen linjauksiin. Nimenomaan
tutkimustoiminta ja osaaminen rakentavat parhaiten huomispäivän hyvinvointia ja meidän
yhteisen maamme kilpailukykyä. 

Viime kaudella tehtiin kohtuuttomat leikkaukset muun muassa toisen asteen koulutuk-
seen, ja nyt näitä jälkiä on korjattava. Ammatillisen koulutuksen opettajiin on esitetty hal-
litusohjelmassa 235 miljoonaa euroa, ja tämän salin tehtävänä on pitää huoli siitä, että koko
49



Pöytäkirjan asiakohta PTK 16/2019 vp
tämä summa kokonaisuudessaan käytetään opetuksen hyväksi eli opettajien palkkaami-
seen.

Arvoisa herra puhemies! Koen, että meillä on todella pitkästä aikaa hallitus, jolla on
paitsi taloudelliset mahdollisuudet myös tahtoa tulevaisuusinvestointeihin ja ihmisten hy-
vinvoinnin parantamiseen. Hallitusohjelma ja ministerivalinnat ovat vasta ensimmäinen
askel. Tiedostan, että tältä hallitukselta odotetaan erittäin paljon, ja tiedostan myös sen, että
kuoppia matkan varrella tulee. Mutta kansa odottaa myös yhtenäisyyttä kompromissien
jälkeen, joita aina hallitusohjelma sisällään pitää. 

Totesin aiemmin, että hallitus uskoo ihmiseen. Eduskunnan käsissä on se, uskovatko ih-
miset meihin päättäjiin.

15.18 Mikko Savola kesk: Arvoisa herra puhemies! Aivan aluksi pitää kiittää pääminis-
teri Rinnettä hyvin vedetystä hallitusneuvotteluprosessista. Pitää toki rehellisesti sanoa se,
että kun keskusta ainoana hallituspuolueena viime kaudelta pudotettiin sinne koko edelli-
sen opposition keskelle, niin kyllähän siinä aluksi hieman ihmeissämme olimme. Mutta
neuvottelut menivät hyvin, ja luottamusta rakennettiin neuvotteluissa hyvin. Ohjelmasta
saatiin hyvä, se on niin alueellisesti kuin sosiaalisesti erittäin tasapainoinen, ja sitä on hyvä
kannattaa. 

Mitä tulee keskustan tavoitteisiin, niihin kynnyskysymyksiin, jotka me asetimme eh-
doksi sille, että tähän prosessiin mukaan lähdimme, ne saatiin tähän ohjelmaan hyvin sisäl-
lytettyä, ja siitä olen hyvin ylpeä.

Herra puhemies! Kun tähän prosessiin lähdettiin, niin tviitit alkoivat sinkoilemaan sosi-
aalisessa mediassa erityisesti muutamilta kokoomuspoliitikoilta. Tämä meidän neuvottelu-
lopputuloksemme tuomittiin jo lähtöjään erityisesti työnteon ja yrittäjyyden osalta. Mutta
kun katsotaan tätä ohjelmaa, mitä se pitää sisällään yrittäjille? Ensinnäkään verotusta ei
työnteon osalta kiristetä, pieni- ja keskituloisten verotusta sen sijaan lasketaan. Yrittäjävä-
hennys, joka on pienyrittäjille erityisen tärkeä, säilyy ennallaan. Paikallista sopimista tul-
laan edistämään. Yrittäjien sosiaali- ja eläketurvaa tullaan parantamaan. Alvin alarajan
nostoa selvitetään, että se saadaan nostettua 15 000 euroon. Ensimmäisen työntekijän palk-
kaamista tullaan helpottamaan, startup-yrittäjiä tuetaan, osuuskuntamuotoista yritystoi-
mintaa tullaan edistämään ja yrittäjien jaksamista tullaan myös parantamaan omistajavaih-
doksia edistämällä ja tähän tullaan tekemään oma ohjelma. Tärkeitä asioita yrittäjyyden
eteen.

Mitä tulee maatalouteen, mitä tulee metsätalouteen: Maatalouden kohdalla on äärim-
mäisen tärkeä kirjaus se, että lisäkustannuksia ilman kompensaatiota ei tule. Eli jos maata-
lousyrittäjille tulee lisäkustannuksia, ne tullaan kompensoimaan. Uusille tiloille annetaan
mahdollisuus päästä luomusitoumusten piiriin myös vaalikauden loppupuolella. Ja kun pu-
hutaan maa- ja metsätaloudesta, puhutaan verotuksesta. Mikä tärkeintä, ei tule kiinteistö-
veroa maa- ja metsätalousmaalle. Eihän sorviakaan veroteta, jotta sillä saadaan työtä teh-
dä. Eläinten hyvinvointilaki tullaan toteuttamaan tällä vaalikaudella siltä realistiselta poh-
jalta, johon viime kaudella pohjat tehtiin. Sen lisäksi se, että sukupolvenvaihdoksia saa-
daan edistettyä, on koko meidän suomalaisen ruoantuotannon kannalta aivan keskeistä, ja
tähänhän liittyy se, että maatalouden puolella investoidaan myös tulevaisuudessa, ja tämän
vuoksi Makeraa eli Maatilatalouden Kehittämisrahastoa tullaan pääomittamaan myös tällä
vaalikaudella. Kaiken kaikkiaan viljelijän asemasta on huolehdittu tässä ohjelmassa hy-
vin, ja yhtenä esimerkkinä siitä on myös se, että tätä tasapainoa haetaan nyt niin kaupan,
50



Pöytäkirjan asiakohta PTK 16/2019 vp
teollisuuden kuin viljelijöiden kesken entistä paremmin, jotta tuottajakin saa sen sille kuu-
luvan oman reilun hinnan siitä elintarvikkeen muodostuksesta.

Elintarvikevientiin meidän tulee panostaa. Olen hyvin ylpeä siitä, että meillä on erin-
omainen vientiasioista vastaava ministeri Skinnari, joka varmasti tulee ponnistelemaan sen
eteen, että myös elintarviketalouden osalta me saamme viennin hyvin käyntiin.

Kun tätä kokonaisuutta katsoo lisäten vielä sen, että metsiä pystytään hyödyntämään jat-
kossakin tasapainoisesti ja kestävästi, uskon ja toivon, että Senaatintori ei tällä vaalikau-
della tule traktoreista täyttymään, sillä tässä pystytään huolehtimaan siitä, että viljelijä pär-
jää ja voi tähän hallitukseen hyvin siltä osin myös luottaa.

Herra puhemies! Ulko- ja turvallisuuspoliittisesta linjasta lyhyesti. Vakaa linja säilyy,
siihen ei suuria muutoksia tule. Suomi on turvallisuuden tuottaja jatkossakin, haluttu
kumppani eri tahojen kesken kansainvälisesti. Kansainvälistä harjoittelutoimintaa tullaan
jatkamaan, vaikka sitä eilen täällä hieman epäiltiinkin. Yleinen asevelvollisuus ja koulu-
tettu reservi ovat tämän kaiken pohjana. Isoista hankkeista HX- eli hävittäjien seuraajahan-
ke tullaan toteuttamaan täysimääräisenä, samoin Laivue 2020 -hanke. Eli tältäkin osin huo-
li pois.

Herra puhemies! Alueellisesti ja sosiaalisesti tasapainoinen hallitusohjelma — tätä on
mielestäni helppo tukea, ja niinpä sitä myös tuen.

15.23 Jukka Kopra kok: Arvoisa herra puhemies! Antti Rinteen hallitusohjelmaa voi
luonnehtia ”kaikkea kivaa kaikille” -paperiksi. Ohjelmassa luvataan kaikenlaista sinänsä
hyvää ja kannatettavaa, mutta vailla näkemystä siitä, miten tätä maata kehitetään vastuul-
lisesti ja talouden lainalaisuudet huomioiden. Hallitus käyttää rahaa, toisten rahaa, lukui-
siin pieniin hankkeisiin. Hallitusohjelmaan kirjoitetulla rahanjaolla olisi mahdollista saada
aikaan suuriakin maamme tilannetta pysyvästi parantavia asioita, jos varoja ei leviteltäisi
sinne tänne uusiin kuluihin. Näiden hallitusherrojen kielenkäytössä kaikenlainen kulutta-
minen on näköjään nykyisin investointi. Hallituksen esittämät uudet kulut rahoitetaan ve-
ronkorotuksilla, lainanotolla ja valtion omaisuutta myymällä, ja rahoitus riittää vain siksi
aikaa, kun Rinteen hallitus on vallassa. Kun tämä kausi on ohi, tuleva eduskunta on tenk-
kapoon edessä, mistä saada rahaa Rinteen rakentamiin uusiin menoautomaatteihin.

Talouden suunnitelma perustuu ylimitoitettuun toiveajatteluun, muun muassa siihen,
että taloutemme kasvaisi tänäkin vuonna peräti 2 prosenttiyksikön vuosivauhtia. No, ei
kasva. Olemme suhdannesyklissä sellaisessa vaiheessa, ettei merkittävää kasvuloikkaa
voida ennustaa tulevan. Julkisessa taloudessa ja rakenteessa riittäisi vaikka kuinka paljon
korjattavaa. Nyt kun kasvua on monen vuoden mataamisen jälkeen saatu aikaiseksi — ja
merkittävissä määrin edellisen Sipilän hallituksen toteuttaman kokoomuslaisen politiikan
ja kokoomuksen aikaan saamien toimien ansiosta — niin mitä tekee tämä hallitus? Halli-
tuksen mielestä on aika jakaa. Mikäs siinä, jos jaettavaa olisi, mutta kun ei ole. Käsitys sii-
tä jakopussin sisällöstä perustuu toiveajatteluun ja velanottoon. Sen, minkä tämä Rinteen
hallitus nyt jakaa, meidän lapsemme maksavat.

On sinänsä hyvä, että hallitus kiinnittää huomiota työllisyyden nostamiseen. Yritys on
kuitenkin ponneton ja toiminta näköalatonta. Lääkkeeksi tarjotaan keinotekoista tukityöl-
listämistä, ja ajattelua vaativa osuus ratkaisun keksimisestä ulkoistetaan pääministerin en-
tisille työtovereille eli ay-liikkeelle ja työmarkkinajärjestöille. Olisi kiinnostavaa tietää,
millaisen lupauksen ay-järjestelmä on jo Rinteelle antanut, kun näin vahvasti heittäydy-
tään eduskunnan ja hallituksen ulkopuolisten toimijoiden varaan. 
51



Pöytäkirjan asiakohta PTK 16/2019 vp
Tukityöllistäminen on valtion näkökulmasta rahan siirtämistä taskusta toiseen. Työlli-
syys ei parane tukipolitiikalla työntämällä, vaan työmarkkinoilla on oltava vetoa, imua. Jos
työllisyyden lisäämisen paino on tällä tavoin osatyökykyisten työllistämisessä, palkkatu-
essa ja niin edelleen, on selvää, ettei yhden prosenttiyksikön kasvu työllisyydessä tule ai-
kaansaamaan hallituksen lupaamaa miljardin euron positiivista vaikutusta valtiontalou-
teen. Totta kai nämä työllistämistoimet ovat inhimillisesti katsoen arvokkaita ja tärkeitä,
mutta ei niillä sitä toivottua talousvaikutusta tule olemaan.

Työllisyyden kasvu ja kestävä talous voivat perustua ainoastaan kannattaviin yrityksiin
ja niiden luomiin työpaikkoihin, sellaisiin työpaikkoihin, joista palkat maksetaan yritysten
toimesta eikä valtion tukirahoilla. Se, kuinka tällaisen työvoiman kysyntä tulee kehitty-
mään ja mitä hallitus sen eteen tekee, on Rinteen hallitusohjelmassa tyhjä sivu, kirjoitta-
maton lehti. Ei mitään keinoja. Hallitusohjelmassa jää täysin sivuasiaksi ja käsittelemättä
se, kuka työpaikat synnyttää ja missä ne ovat. Ne eivät ole olemassa itsestään selvästi, eikä
aitoja työpaikkoja synny tukitoimin. Käytännössä vain pk-yrityssektori synnyttää nämä
uudet työpaikat, ja se tapahtuu vain, jos yritykset kasvavat ja menestyvät. Tätä hallitus ei il-
meisesti ideologisista syistä voi myöntää, sillä onhan jonkun menestyminen varsinaista
myrkkyä hallitusohjelman sosialistiseen talouspolitiikkaan uskoville. 

Työmarkkinoiden ja koko yhteiskunnan aidon kehittämisen sijaan Rinne tarjoaa norme-
ja, veronkorotuksia, keinotekoisia tukia, uusia pakkoja tilanteessa, jossa ihmisten luovuus
ja halu tehdä pitäisi saada kunniaan. Toimintatapa on vasemmistohallitukselle kautta maa-
ilman tyypillinen: lisää ja korkeampia veroja, lisää tulonsiirtoja, uusia pakkoja, uusia lake-
ja ja niin edelleen. Toki hallitus pitää omistaan huolen: työllisyyttä parannetaan sillä, että
merkittävä määrä eduskunnasta pudonneita palkataan huikealla palkalla valtiosihteereiksi
hallituksen palvelukseen.

Arvoisa puhemies! Hallitusohjelma on epärealistinen ja vie maamme taantumuksen tiel-
le. Rinteen vasemmistohallitus sössii talouden omiin käsiin ja tappaa ahkeruuden Suomes-
sa. Yhdyn kokoomuksen esittämään epäluottamuslauseeseen.

Puhemies Matti Vanhanen:  Otamme muutaman pyydetyn puheenvuoron ja käymme de-
batin vähän myöhemmin.

15.28 Satu Hassi vihr: Arvoisa puhemies! Historiallista käännekohtaa on usein vaikea
havaita silloin, kun sitä eletään. Kaksi vuotta sitten me juhlimme Suomen itsenäisyysjulis-
tuksen 100-vuotispäivää. Meille jälkipolville on selvää, että kyseessä oli historiallinen
käännekohta, mutta aikalaiset eivät olleet yhtä varmoja. Seuraavien päivien lehdissä asia
oli pikku-uutinen ja kommentit varovaisia tyyliin saapa nähdä, toteutuuko itsenäisyys oi-
keasti. 

Emme tietenkään vielä tiedä, näkevätkö tulevat polvet Rinteen hallituksen ja sen ohjel-
man ilmastokirjaukset historiallisena käännekohtana, mutta pidän sitä mahdollisena. Kaik-
ki muut yhteiskunnalliset tavoitteethan menettävät merkityksensä, jos ilmastonmuutosta ei
saada hillittyä. Nyt ilmakehän hiilidioksidipitoisuus on jo korkeammalla kuin koskaan ai-
kaisemmin ihmislajin aikana. Olemme muuttamassa planeettamme oloja sellaisiksi, mistä
lajillamme ei ole kokemusta. 

Kaikki te, jotka sinänsä oikein olette huolissanne talouden kestävyydestä: pyydän muis-
tuttamaan, että kalleimmaksi tulee ilmastotoimien viivyttely. Pahin kestävyysvaje on il-
mastovelka. Kuka tahansa ymmärtää, ettei olisi järkeä yrittää vaurastua tuhoamalla ko-
52



Pöytäkirjan asiakohta PTK 16/2019 vp
tiaan. Vaikeimmalta näyttää ymmärtää, että vauraus ei voi kestää, jos se luodaan tuhoamal-
la kotiplaneetan elämää ylläpitäviä järjestelmiä. Nyt tutkijoiden viesti alkaa viimein men-
nä perille sekä yritysmaailmaan että politiikkaan. Ensi kertaa historiassa hallitusohjelma
asettaa Suomelle hiilineutraalisuustavoitevuoden ja myös osoittaa historiallisen lisäyksen
luonnon monimuotoisuuden suojeluun.

Kuten Emma Kari totesi vihreiden ryhmäpuheessa, toivotamme tervetulleeksi kritiikin,
jossa oppositio kirittää meitä parempaan. On hienoa, että jotkut opposition kansanedusta-
jat vaativat lisää konkretiaa ilmastotoimiin. Kiitoksia myös esimerkiksi kokoomuksen Kai
Mykkäselle ja kristillisten Sari Essayahille, jotka olivat viime joulukuussa neuvottelemas-
sa kahdeksan eduskuntapuolueen yhteisestä ilmastolinjauksesta. Me vihreät teemme kaik-
kemme, jotta hallitusohjelman kunnianhimoiset ilmastotavoitteet toteutetaan myös käytän-
nössä. Ensimmäistä kertaa hallitusohjelma vaatii EU:n ilmastotavoitteen tiukentamista ja
lupaa vahvistaa hiilinieluja sekä lyhyellä että pitkällä aikavälillä sekä päivittää ilmastolain
näiden mukaiseksi. 

Toivoa herättää sekin, että tämän takana on laajempi joukko suomalaisia kuin koskaan.
Ilmastolakolla päättäjiä herättelevien nuorten lisäksi myös teollisuudessa ja finanssimaail-
massa on ymmärretty, että kuolleella planeetalla ei ole bisnestä. Viime syksynä Elinkeino-
elämän keskusliitto vaati 1,5 asteen mukaista ilmastopolitiikkaa, ja hiljattain Elinkeinoelä-
män eurooppalainen kattojärjestö otti vastaavan kannan. Suomi pärjää parhaiten kehittä-
mällä ja ottamalla käyttöön ilmastoratkaisuja, joita koko maailma tarvitsee.

Itselleni nämä olivat viidennet hallitusohjelmaneuvottelut, ja koskaan ennen en ole ollut
tilanteessa, jossa samaa veromuutosta ovat ajaneet Elinkeinoelämän keskusliitto, Suomen
ilmastopaneeli ja fossiilittomaan kaukolämpöön siirtymistä selvittäneet yliopistotutkijat.
Tämä muutos on se, että poistetaan teollisuuden energiaveroleikkuri ja säästyneellä 230
miljoonalla alennetaan teollisuuden sähköveroa. Sillä tehdään mahdolliseksi rakentaa kau-
kolämmöntuotantoa perustumaan muuhun kuin polttamiseen, muun muassa erilaisten huk-
kalämpöjen hyödyntämiseen suurilla lämpöpumpuilla. Se parantaa mahdollisuuksia kor-
vata fossiilisia polttoaineita sähköllä myös teollisuudessa, mikä kannustaa uusiin inves-
tointeihin. 

Ja toki on asioita, joita pitää tarkentaa. Kun kivihiilen poltto lopetetaan, energiantuotan-
non pahimmaksi päästölähteeksi jää turve. Jotta Suomesta voi oikeasti tulla fossiiliton
2030-luvulla, tarvitaan tarkempia päätöksiä turpeen polton lopettamisesta ja turpeen vero-
alen poistamisesta. Hallitusohjelma lupaa energiaverotuksen kokonaisuudistuksen ensi
vuoden kesän budjettiriiheen mennessä. Maataloudessa suurin päästölähde on turvemai-
den raivaaminen pelloiksi karjanlannan levitykseen. Hallitusohjelma sisältää sekä rahaa
että keinoja, jotta voimme hyödyntää lantaa biokaasuksi liikenteelle ja työkoneille ja sitä
loppupöperöä kierrätyslannoitteeksi. Tämä auttaa vesistöjä, tuottaa puhdasta polttoainetta
liikenteelle ja vähentää tarvetta uusien turvepeltojen raivaamiselle.

Arvoisa puhemies! Hallitusohjelma luo toivoa sille, että tulevaisuus on olemassa.

15.34 Arto Satonen kok: Arvoisa puhemies! Aion pitää vähän erilaisen oppositiopuheen-
vuoron siinä mielessä, että ajattelin käydä läpi niitä hyviä asioita, joita tähän sisältyy, kos-
ka niistä osa oli myös sellaisia, joita itse ajoin vaalikampanjassa.

Mutta aluksi on kuitenkin sanottava se, että hallituksen talouspolitiikka perustuu kyllä
ylioptimistiseen talousskenaarioon, ja kun siitä väistämättä tai hyvin todennäköisesti seu-
raa se, että joko olisi pidättäydyttävä jo sovituista menolisäyksistä, leikattava muita meno-
53



Pöytäkirjan asiakohta PTK 16/2019 vp
ja tai tehtävä taloutta tasapainottavia veronkorotuksia, ja kun on hyvin epätodennäköistä,
että hallitus kykenee näistä keskenään sopimaan, niin lopputulos on silloin velanoton kas-
vaminen, ja silloin tullaan ottamaan pikavippi tulevien sukupolvien piikkiin. Toivon, että
olen tässä analyysissani väärässä.

Nyt kuitenkin näihin positiivisiin asioihin. Olen erityisen iloinen siitä, että nuorten har-
rastustakuuta, niin sanottua Islannin mallia, aiotaan nyt edistää ja siihen osoitetaan 14,5
miljoonaa euroa. Islannin tulokset osoittavat, että kun jokaiselle nuorelle tarjotaan mahdol-
lisuus ainakin yhteen tavoitteelliseen harrastukseen, niin syrjäytyminen pienenee merkit-
tävästi. Sivutuotteena tulee menestystä urheilussa ja kulttuurissa, mikä nostattaa positiivis-
ta kansallishenkeä.

Hyvä asia on myös se, että ammatilliseen koulutukseen panostetaan. Sinne tarvitaan eh-
dottomasti lisää lähiopetustunteja. Se on välttämätöntä koulutuksen laadun takaamiseksi.
Opiskelijoilla pitää olla selkeät koulupäivät ja opettajilla riittävästi tunteja, jotta pätevät
opettajat pysyvät työssään. Iso miinus toki on se, että lisäpanostukset rahoitetaan kerta-
luonteisilla tuloilla eli valtion omaisuutta myymällä. Mitä sitten tehdään, kun rahat loppu-
vat? Päätetäänkö opettajien työsuhteet vai myydäänkö lisää valtion omaisuutta?

Positiivista on se, että kuntien roolia työllisyyden hoidossa vahvistetaan. Esimerkiksi
Pirkanmaalla saavutettiin erittäin hyviä tuloksia kuntakokeilun aikana. Kunnilla on ely-
keskusta paremmat edellytykset poluttaa työelämään vaikeasti työllistyviä. Erityisen teho-
kasta tämä on pienemmillä työssäkäyntialueilla, joilla sekä työttömät että potentiaaliset
työnantajat tunnetaan.

Tärkeää on myös, että maatalouteen tulee lisää rahaa siten, että ympäristökorvauksen
jatko turvataan ja Makeran kautta mahdollistetaan investointituki kehittyville tiloille. Aika
toki näyttää, mihin Suomen maatalouden ja maaseudun kannalta päädytään EU-tasolla
vuoden 2021—27 rahoituskehysratkaisussa ja onko Rinteen hallituksella vielä silloin ra-
haa kompensoida mahdollisia menetyksiä suomalaiselle maataloudelle ja maaseudulle.

Hyvä asia on myös se, että kun on kiistaton tarve perustienpidon rahoituksen vahvista-
miseksi, minkä kaikki puolueet yhdessä jo viime kaudella täällä vahvistivat, siihen saa-
daan se 300 miljoonaa euroa, millä voidaan sitten taata nykyistä paremmin päivittäisen lii-
kenteen toimivuus.

Positiivista on myös, että poliisien määrä nousee, mutta tässä täytyy kyllä sanoa, että va-
litettavasti ei riittävästi. Ennen vaaleja puolueiden yhteinen tahto oli se, että poliisien mää-
rää lisätään 650:llä. Nyt tuo nousu jää 300 uuteen poliisiin. Itse asiassa Tampereen Polii-
siammattikorkeakoulu, joka Suomessa poliisit kouluttaa, oli jo varautunut suurempiin kou-
lutusmääriin, ja myöskin merkittävällä määrällä hakijoita on kiinnostusta poliisin ammat-
tia kohtaan, joten tämä potentiaali jää siis nyt hyödyntämättä. Positiivista kuitenkin on se,
että poliiseja on enemmän kuin aiemmin.

Toivotan hyvässä hengessä onnea aloittelevalle Rinteen hallitukselle. Isänmaata voi pal-
vella myös oppositiosta käsin. Kokoomus tulee tekemään sen vastuullisesti ja jämäkästi.
Me emme suostu siihen, että tämä maa jätetään velkaisempana seuraavalle sukupolvelle.
Siksi tulemme seuraamaan erityisesti Rinteen hallituksen talous- ja työllisyystavoitteiden
toteutumista.

Puhemies Matti Vanhanen: Otamme vielä kaksi varsinaiselta puhujalistalta ja sen jäl-
keen käymme debattituokion.
54



Pöytäkirjan asiakohta PTK 16/2019 vp
15.39 Ari Torniainen kesk: Arvoisa herra puhemies! Tänään ja eilen olemme keskustel-
leet hyvinkin paljon ja monelta kantilta tästä hallitusohjelmasta. Erityisen hyvänä pidän
sitä tänään käytyä keskustelua, kun keskusteltiin lapsista ja lapsiperheistä. Itse uskon, että
tässä hallitusohjelmassa on paljon hyviä asioita tulevaisuuteen nimenomaan lapsiperheil-
le. Nuoret ja lapsiperheet saavat myöskin uskoa tulevaisuuteen. Se on tärkeä asia. 

Edellisessä puheenvuorossa edustaja Satonen kiinnitti huomiota liikuntaan ja liikuntaan
panostamiseen. Se on myöskin hyvä, että tässä hallitusohjelmassa kiinnitetään siihen huo-
miota ja panostetaan ja viedään eteenpäin viime eduskuntakaudella esillä ollutta liikunta-
poliittista selontekoa, niitä asioita, mitä siellä mainittiin. Tästä on tullut Suomessa jo mo-
nelta taholta kiitoksia siitä, että nyt oikeastaan ensimmäisen kerran halutaan aidosti myös-
kin näihin asioihin keskittyä. 

Kun tuota 190-sivuista hallitusohjelmaa lukee, niin täytyy todeta, että jokainen keskus-
tan asettama asia kymmenestä kynnyskysymyksestä hallitukseen osallistumiselle toteutuu
siellä, ja siellä on myös paljon enemmänkin keskustalle erittäin tärkeitä asioita. Jos niitä
kävisi kaikkia luettelemaan, niin aika ei missään tapauksessa riittäisi, mutta itse totean, että
on tärkeää, että sitoudutaan hyvän talous- ja työllisyyskehityksen jatkamiseen siten, että si-
toudutaan 75 prosentin työllisyysasteeseen ja samoin myös siihen, että julkinen talous on
tasapainossa vuonna 2023. 

Suomalaisen maatalouden kannattavuutta parannetaan eikä maa- ja metsätaloutta kuor-
miteta uusilla kustannuksilla. Hyvä on myös, että hallitus sitoutuu siihen, että yrittäjien ja
yritysten verotusta ei kiristetä. Yrittäjien asemaa siis parannetaan. Sosiaali- ja terveyden-
huollon palvelut turvataan 18 monialaisen maakunnan pohjalta. Tämä on keskustan mie-
lestä hyvä lähtökohta, ja tässä on hyödynnettävä viime kaudella tehtyä erittäin laajaa poh-
jatyötä. Sitä ei saa jättää hukkaan. 

Vanhustenhoidon epäkohtiin puututaan tiukentamalla lainsäädäntöä ja lisäämällä re-
sursseja. On myös tärkeää toteuttaa perhevapaauudistuksen sisältämä perhepaketti siten,
että uudistus on parannus nykyiseen järjestelmään. Siinä on aidosti kuunneltava perheitä ja
perheille on myöskin oltava valinnanvapauksia. Hallitusohjelmassa nostetaan pienimpiä
eläkkeitä ja parannetaan pienituloisten perheiden asemaa. Näin myös vähennetään eriar-
voisuutta. 

Koulutukseen panostaminen ja satsaaminen on tulevaisuuden kannalta erittäin positii-
vista, ja kun viime kausilla on jouduttu leikkaamaan koulutuksesta, niin on erittäin hyvä,
että nyt sinne pystytään satsaamaan joka asteella. Korkeakoulutuksen saatavuutta vahvis-
tetaan, ja jokaisessa maakunnassa on jatkossakin oma korkeakoulu. Yliopistokeskusten
asema ja rahoitus turvataan. Tästä on tullut yliopistoilta jo nyt positiivista palautetta. 

Hallitusohjelmassa sitoudutaan myös viime eduskuntakaudella tehtyyn kahdeksan puo-
lueen ilmasto-ohjelmaan ja samalla turvataan puunkäytön maltillinen lisääminen ja met-
sien kestävä käyttö. Toteutetaan siis järkevää metsäpolitiikkaa siten, että suomalainen met-
sätalous voi myöskin jatkossa voida hyvin. 

Hallitusohjelman yksi keskeisimmistä sisällöistä on mielestäni se, että se tukee alueiden
elinvoimaa, parantaa ja kehittää koko Suomen yhteyksiä. Nyt panostetaan kaikenasteisten
teiden, niin parempikuntoisten isompien teiden kuin myöskin alempiasteisen tieverkon, ja
ratojen kuntoon. Tärkeää on, että perusväylänpidon rahoitusta lisätään 300 miljoonaa eu-
roa vuodessa koko kaudelle ja myös talvikunnossapitoon panostetaan. Yksityisteiden pe-
ruskorjauksiin varataan 20 miljoonaa euroa vuodessa ja kolmen ison ratahankkeen suun-
nittelu käynnistetään. 
55



Pöytäkirjan asiakohta PTK 16/2019 vp
Arvoisa puhemies! Tämä hallitusohjelma on ollut mahdollista tehdä, kun yhteiskunnan
perusrakenteet ovat kunnossa, kiitos myös sen, että viime kaudella saatiin Suomen taloutta
ja työllisyyttä paremmaksi.

15.44 Hannu Hoskonen kesk: Arvoisa herra puhemies! Pidän sitä, että tämän hallituksen
ohjelma tähtää pitkälle tulevaisuuteen sillä keinoin, että huomioidaan koko Suomi, tämän
hallitusohjelman tärkeimpänä seikkana ja arvostan sitä erittäin suuresti. Viime vaalikau-
della tehdyt talousuudistukset ja -parannukset, jotka nostivat Suomen talouden suosta, an-
tavat sen mahdollisuuden, että pystymme jatkamaan Suomen talouden parantamista, ja en-
nen kaikkea kaikki siinä talouden parantamisessa tähtää työllisyysasteen nousuun. 75 pro-
sentin työllisyysaste ja sen saavuttaminen tällä vaalikaudella on pääministeri Antti Rin-
teen hallitukselle aivan varmasti se tärkein asia. Vain työn ja tekemisen kautta pystymme
rakentamaan sitä yhteiskuntaa, joka kuuluu meille kaikille suomalaisille, jossa on hyvät
palvelut ja jossa pystytään asumaan niin maaseudulla kuin kaupungissakin. 

Keskustan tie hallitukseen näiden päättyneiden hallitusneuvotteluiden kautta ei tieten-
kään ollut helppo. Heti vaalituloksen selvittyä oli selvää, että keskustan tie oli opposition
tie, mutta kun hallitustunnustelut menivät niin kuin menivät, sen seurauksena sitten alkoi-
vat hallitusneuvottelut, joissa keskusta oli mukana, ja meidän kymmenen kohdan reunaeh-
tolistamme tuli toteutetuksi, ja se on vahvana osana tätä nyt käsittelyssä olevaa hallitusoh-
jelmaa.

On syytä kuitenkin muistaa se, että jos me haluamme tähän maahan uutta kasvua ja uut-
ta työtä, meidän on määrätietoisesti kehitettävä koko maata. Keskustalle, niin kuin sanoin,
on erittäin tärkeää, että tämä työllisyysaste toteutuu ja työtä on tarjolla joka puolella Suo-
mea. 

Kun esimerkiksi metsien käytöstä keskustellaan, se tuntuu olevan tämän päivän medias-
sa ehkä se mieluisin keskustelunaihe ainakin sen perusteella, miten valtava määrä Suomes-
sa on metsäasiantuntemusta. Se suorastaan metsämiehen sydäntä lämmittää, miten valta-
vasti metsäosaamista tässä maassa oikeasti onkaan. Metsien käytön jatkuminen tehokkaa-
na ja hyvällä tasolla takaa sen, että Suomessa pystytään metsän tuotteita jalostamaan yhä
pitemmälle ja ennen kaikkea tuomaan markkinoille niitä uusia tuotteita, jotka mahdollista-
vat sitten paremman elintason tähän maahan. 

Ajatelkaapa vaikka sitä fossiilitaloutta, mitä olemme viime vuosikymmenet eläneet.
Paljon on tässä maassa poltettu öljyä, kivihiiltä ja monta muuta asiaa, jotka ovat aiheutta-
neet sen, että olemme kuitenkin teknologisesti maailman huippuvaltio. Nyt kun olemme
valinneet sen tien, että teemme uusiutuviin energioihin panostavia investointeja tähän maa-
han valtavan määrän, niin se on ohjannut meidät tielle, joka on jo tällä hetkellä sellainen,
että vuositasolla, joka vuosi, Suomen ilmastopäästöt muutamalla prosenttiyksiköllä vähe-
nevät, koko ajan. Kun on keskusteltu ilmastonmuutoksen seurauksista, niin aina unohde-
taan se, kun tämä julkinen keskustelu on kovin tuomitsevaa ja sitä, että meidän pitää äkkiä
sammuttaa tulet ja lopettaa vaikka mitä, että siihen toimintaan ei ole mitään perusteita. Jat-
kamme samalla rauhallisella linjalla, niin päästöt vähenevät ja ennen kaikkea Suomi tulee
puhtaammaksi, ja teemme omat hommamme hyvin ja siinä samalla avaamme suomalaisel-
le teollisuudelle valtavan vientimarkkinan ja myymme tätä samaa teknologiaa niihin mai-
hin, joissa tästä teknologiasta ei ole mitään tietoa. Elikkä meillä on kaikki kasvun avaimet
tässä maassa käsissämme, kun pidämme vain huolen siitä, että pääministeri Rinteen halli-
tuksen aikana jatkamme tällä samalla tiellä määrätietoisesti käyttäen omia raaka-aineitam-
56



Pöytäkirjan asiakohta PTK 16/2019 vp
me, tietotaitoamme ja sitä osaamista, mitä tässä maassa yleensä on, ja satsaamme koulu-
tukseen, niin kuin olemme tehneetkin, ja samoin tutkimukseen ja tuotekehitykseen. Kaikki
avaimet siihen kasvuun, tulevaisuuden kasvuun, meillä on itsellämme omassa taskussam-
me tällä hetkellä. 

Olemme sitoutuneet myös siihen, että tarkastelemme tätä paljon puhuttua työllisyysas-
tetta ja sitä tavoitetta, pääsemmekö 75 prosenttiin ja pystymmekö luomaan 60 000 uutta
työpaikkaa. Tätä aidosti tarkastellaan koko hallituskauden ajan. Tämä ei ole mikään kuol-
lut kirjain, vaan siinä valtioneuvosto pääministeri Rinteen johdolla voisi sanoa melkein
joka päivä tarkistaa tilanteen, missä mennään, ja jos vaikka 2020 puolivälin tarkastelussa
tilanne sitten näyttää siltä, että vuonna 2020 tarvitaan toimenpiteitä, joilla puututaan tämän
tilanteen kehitykseen, niin ne tehdään sitten sen mukaisesti. Hallituksella on aidosti mah-
dollisuuksia siihen, että teemme parantavia toimenpiteitä sen mukaan, mitä tilanne vaatii. 

Kun tämän salikeskustelun aikana olen kuunnellut kommentteja, miten huonosti asiat
tässä maassa kuitenkin tällä hetkellä tuntuvat olevan, voin lohdutuksen sanoja sanoen to-
deta sen, että eivät ne asiat kovin huonosti kuitenkaan ole. Työllisyystilanne on kehittynyt
koko ajan, ja pidetään se sama trendi yllä. Pidämme huolen siitä, kuten puhemies Vanha-
nen omassa avauspuheenvuorossaan totesi, että ymmärrämme toistemme puheita yhä pa-
remmin ja jätämme sitten sellaiset turhat kommentoinnit tekemättä, koska ohipuhuminen
ja väärinymmärtäminen saisi tässä salissa vähentyä olemattomiin.

Puhemies Matti Vanhanen:  Nyt hetkeksi annan mahdollisuuden vastauspuheenvuoroi-
hin edellisiin puheenvuoroihin liittyen.

15.50 Jouni Ovaska kesk (vastauspuheenvuoro): Arvoisa herra puhemies! Ansiokkaita
puheenvuoroja, ja edustaja Satonen hienosti osasi kehua hallitusta, mutta vastaavasti edus-
taja Kopra kyllä antoi tulla täyslaidallisen. Jäi vähän epäselväksi, onko se kokoomuksen
oppositiopolitiikka nyt rakentavaa vai ei. 

Haluan myös muistuttaa edustaja Kopraa siitä, miten hän puhui työllisyysasteesta ja kol-
mikantaisesta valmistelusta. Katsoin, että kokoomuksen vastaukset hallitustunnustelijalle
kuuluivat näin: ”Työelämän sääntelyä on kehitettävä yhteistyössä työelämän osapuolten
kanssa ja niitä kuullen. Korkeamman työllisyysasteen saavuttamiseksi vastuu on myös ja
erityisesti työelämän osapuolilla.” Juuri näin kokoomus vastasi hallitustunnustelijan kysy-
myksiin, ja juuri näin hallitus tulee myöskin toimimaan nyt, aktiivisesti yhteistyössä, jotta
Senaatintorille ei kenenkään tarvitse lähteä. 

Myöskin jäi epäselväksi — olin tosin välillä tuossa pois — kokoomuksesta se, että kun
näitä miljardiluokan veronkevennyksiä oli vaaliohjelmassa, millä tosiasiallisesti se koko
miljardiluokan veronkevennys katettaisiin.

15.51 Sheikki Laakso ps (vastauspuheenvuoro): Arvoisa puhemies! Edellinen edustaja,
Hoskonen, puhui tuossa aika kovaa tekstiä, mikä nyt tietysti kyllä kertoo hallituksen toi-
minnasta, koska jos hallitukseen kuuluvan puolueen edustajana Hoskonen sanoo, että men-
nään vain tällä linjalla, millä ollaan nyt mentykin, niin tämä on minun mielestäni täysin eri
puhetta kuin mitä ollaan äsken kuultu ympäristöministeriltä tai etenkin vihreitten edusta-
jilta. Onko oikeasti niin, että voidaan mennä vain tällä linjalla, lisätään puunpolttoa ja hoi-
detaan ympäristöasia pois tällä nykyisellä hommalla? Silloinhan meillä ei ole ainakaan pe-
57



Pöytäkirjan asiakohta PTK 16/2019 vp
russuomalaistenkaan kannalta kauheasti mitään nokan koputtamista, jos ei ruveta teke-
mään mitään yltiöpäisiä toimia, niin kuin Hoskonen äsken sanoi.

15.52 Matias Marttinen kok (vastauspuheenvuoro): Arvoisa puhemies! Edustaja Ovas-
ka, kyseenalaistit salissa äsken sen, onko kokoomuksella ollut uskottava vaihtoehto esittää
työn verotuksen keventämisen kompensointiin, ja rohkaisen ja kehotan kyllä edustaja
Ovaskaa käymään läpi eduskuntavaalien alla julkaisemamme ohjelman, jossa on esitetty
prikulleen tämän työmiljardin keventämisen kompensointiin välillisten ja haittaverojen ki-
ristykset. 

Mutta, arvoisa puhemies, tämä ero kokoomuksen linjassa ja hallituksen linjassa on se,
että toisin kuin me, hallitus ei ole valmis kompensoimaan näitä haittaverojen kiristyksiä
palkansaajille ja eläkeläisille, vaan heiltä otetaan rahat, jotta kaikki nämä menot voidaan
sitten rahoittaa. 

15.53 Aki Lindén sd (vastauspuheenvuoro): Herra puhemies! Halusin vastata edustaja
Kopralle, jonka puheenvuoro, kuten tässä vähän aikaa sitten todettiin, oli kovin erilainen
kuin edustaja Satosen puheenvuoro, vaikka samasta puolueesta ovatkin. Koprahan maala-
si tuossa jollakin tavalla kadotukseen asti tämän koko hallitusohjelman ja totesi, että sen ta-
kana olevat puolueet edustavat yhteiskuntamallia, jossa on korkea veroaste, laaja julkinen
sääntely ja laajat julkiset palvelut. Minulle tuli kovasti mieleen, että se taitaa olla niin sa-
nottu pohjoismainen hyvinvointimalli, joka on maailmalla kaikkein arvostetuin yhteiskun-
tamalli.

15.54 Katja Hänninen vas (vastauspuheenvuoro): Arvoisa puhemies! Täytyy edustaja
Marttiselle heti alkuun todeta, että tämä hallitus pitkästä aikaa nostaa perusturvan tasoa, ni-
menomaan pureutuu köyhyyden ongelmiin, eriarvoistumisen ongelmiin ja tekee valtavan
työn ohjelmassaan ja niillä esityksillä, mitä tarvitaan, jotta me saamme nostettua esimer-
kiksi ne 30 000 köyhää, jotka kokoomuksen hallitus sai aikaiseksi viime vaalikaudella pe-
russuomalaisten siellä mukana ollessa, pois köyhyydestä. Meillä on kova työ saada heidät
pois köyhyysrajan alapuolelta, mutta me olemme siihen valmiita ja olemme tehneet halli-
tusohjelmaan lukuisia kirjauksia.

Tämä oppivelvollisuusiän pidentäminen on osa sitä työtä, että saadaan eriarvoistumis-
kehitys pysäytettyä, mutta kaikista tärkeintä todellakin on nimenomaan kohdentaa verotus-
ta niin, että me panostamme siihen, että rikkaat maksavat enemmän ja köyhille kompen-
soidaan, mitä nyt on puhuttu polttoaineverosta ja monesta muusta haittaveroista, kun näitä
nostetaan. Indeksit palautetaan täysimääräisinä, kun te taas leikkasitte niitä.

15.55 Jari Ronkainen ps (vastauspuheenvuoro): Arvoisa puhemies! Täällä on tänään pu-
huttu ilmastopolitiikasta, työttömyystavoitteista tai vaikka harmaan talouden torjunnasta.
Minua huolestuttavat kaavailut kotitalousvähennyksen leikkaamisesta. Tämä nimittäin liit-
tyy vahvasti kaikkiin näihin elementteihin. Omakotitalojen energiaremonttien toteutumi-
seen on tästä ollut oiva apu. Kotitalousvähennys on myös tuonut työtä pienille yrittäjille —
tiedän entisenä rakennusalan yrittäjänä. Mikäli tämä vähennys toteutuu, muovipussiyrittä-
jillä koittavat kulta-ajat. Näiden yrittäjien työkalut mahtuvat muovikassiin, ja veroja he
luonnollisesti eivät maksa. [Arto Satonen: Se on totta!] Harmaa talous tulee lisääntymään.
58



Pöytäkirjan asiakohta PTK 16/2019 vp
Sitten mitä tulee näihin mahdollisiin mielenilmauksiin Senaatintorilla tai jossain muual-
la, niin minä toivon todellakin, että kuljetusyrittäjät pysyvät rauhallisina. Polttoaineveron
korotukset iskevät nimittäin rankimmin juuri heihin.

15.56 Niina Malm sd (vastauspuheenvuoro): Arvoisa puhemies! Tässä edustaja Vartiai-
nen nosti esiin nämä järjestäytymättömät yritykset. Hän ei nyt valitettavasti taida olla enää
paikalla kuulemassa, mutta järjestäytymättömät yrittäjät ja yritykset pääsevät kyllä sopim-
uspöytään ihan vain järjestäytymällä. Sillä tavalla pääsee sitten sopimaan näistä yhteisistä
työehdoista, mitkä myös ovat kaikille sitten se perälauta, koska ainahan voidaan sopia
myös paremmin ja se TES on vain se perälauta, ettei mennä huonompaan.

15.56 Sari Multala kok (vastauspuheenvuoro): Arvoisa puhemies! Täällä tosiaan on ky-
sytty, mitä kokoomus olisi tehnyt. Mielestäni tämän keskustelun tarkoitus on nimenomaan
keskustella siitä, mitä nyt tämä hallitus tulee tekemään ja haluaa tehdä, ja sen vuoksi mei-
dän mielestämme on täysi oikeus kysyä ja pohtia sitä, mitä tässä teidän hallitusohjelmas-
sanne sanotaan.

Haluan palata vielä hetkeksi näihin perhevapaauudistuksen kirjauksiin, joita täällä mi-
nisteri Blomqvist aiemmin luki ääneen. Ja kun tosiaan on vielä luettavissa nyt Ylen sivuil-
ta, että käytännössä on jo sovittu niin sanotusta 5+5+5-mallista eli siitä, että tätä vapaasti
jaettavaa osuutta olisi noin viisi kuukautta, niin onko tästä nyt siis luettavissa nimenomaan
se suuri epäkohta, että vapaasti jaettavaa osuutta käyttää tällä hetkellä pääosin äiti? Koska
haluan kirittää tätä hallitusta parempiin ratkaisuihin ja toivon, että työmarkkinapöydästä
löytyy ratkaisu erityisesti tähän joustojen lisäämiseen perhevapaisiin, niin miten olisi sel-
lainen malli, jossa laista löytyisi perälauta sille joustojen minimimäärälle, mutta halutes-
saan työnantaja ja työntekijä voisivat sopia jopa täysin paikallisesti siitä, millä tavalla per-
hevapaita käytettäisiin? Näin joustoja pystyttäisiin aidosti lisäämään ja osa-aikatyön mää-
rä varmasti lisääntyisi ja molemmat vanhemmat voisivat olla sekä töissä että kotona.

15.58 Hanna Kosonen kesk (vastauspuheenvuoro): Arvoisa herra puhemies! Edustaja
Satosen tavoin olen erittäin tyytyväinen tähän liikunta- ja kulttuuriosioon ohjelmassamme
ja siihen, että nyt todella kaikille lapsille ja nuorille pyritään saamaan mieluisa harrastus
koulupäivän yhteyteen. Tämä on juuri sellaista äärimmäisen tärkeää ennalta ehkäisevää
toimintaa, jolla on myös kaikkein arvokkaimmat ja tehokkaimmat tulokset jälkikäteen aja-
teltuna, jotta meidän ei korjaaviin toimenpiteisiin edes tarvitsisi ryhtyä. Tätä hallitusohjel-
maa muutenkin minusta kuvaa se, että nyt satsataan myös etukäteen, jotta ei tarvitse jälki-
käteen puuttua. Sitä tarkoittaa myös se, että koulutukseen satsataan, varhaiskasvatukseen
satsataan, peruskoulu laitetaan kuntoon, toinen aste myös, ja korkeakouluihinkin laitetaan
uusia panoksia, jotta ne voivat huolehtia oman strategiansa mukaisesta toiminnasta.

15.59 Arto Satonen kok (vastauspuheenvuoro): Arvoisa puhemies! Olen nyt 16 vuotta,
vähän reilun, täällä ollut ja minua on vähän aina ihmetyttänyt, täytyykö tämän keskustelun
olla tasoltaan sellaista, että jokainen hallituspuolueen edustaja yrittää parhain mahdollisin
keinoin kehua hallitusohjelmaa ja jokainen opposition edustaja koettaa haukkua. Ehkä oli-
si älyllisempää tämä keskustelu, jos voitaisiin käydä ihan aidosti läpi niitä asioita, jotka
ovat hyviä ja niitä asioita, joihin sisältyy haasteita.
59



Pöytäkirjan asiakohta PTK 16/2019 vp
Siltä pohjalta pidin ainakin oman puheenvuoroni. Olen kyllä sinänsä siitä talouspoliitti-
sesta analyysistä aivan samaa mieltä edustaja Vartiaisen kanssa. Mutta kyllä se on myös-
kin kokoomuksen näkemys, että totta kai, kun budjetin loppusumaa nostetaan 1,2 miljar-
dia, siellä joukossa on myös hyviä asioita sisällä, joista me voimme olla yhtä mieltä ja jot-
ka vievät Suomea eteenpäin. Ja minusta silloin kannattaa myös sanoa ne positiiviset asiat,
kun on sen paikka.

16.00 Raimo Piirainen sd (vastauspuheenvuoro): Arvoisa puhemies! Edustaja Satosen
puheenvuoro oli todella kannatettava, ja todellakin olisi hyvä, jos oppositio voisi tähän yh-
tyä. Mutta mitä pitemmälle tämä keskustelu on päivien aikana mennyt, niin sitä enemmän
on ruvennut tulemaan myös hyviä äänenpainoja tuolta opposition suunnasta.

Kun täällä ei edellisen hallituksen työministeriä ole paikalla, niin kysyn nyt sitten — kun
puhe on noussut näistä 140 000 uudesta työpaikasta viime hallituskaudella — pystyisikö
joku nykyisen opposition puolelta kertomaan, minkälaisia työpaikkoja nämä 140 000 ovat
olleet, koska vaalien alla hyvin moni tuli sanomaan, että hän on työllistynyt kahdeksi tai
kolmeksi tunniksi viikossa ja on silti työllistetty, ja sillä ei varmaankaan tule toimeen. Pys-
tyisikö joku teistä kertomaan, mikä tämä oikea luku on? [Arto Satonen: Voisiko joku, joka
on ollut molemmissa hallituksissa, kertoa?]

Ensimmäinen varapuhemies Tuula Haatainen: Ministeri Blomqvist halusi vastauspu-
heenvuoron. Kolme minuuttia, olkaa hyvä.

16.01 Pohjoismaisen yhteistyön ja tasa-arvon ministeri Thomas Blomqvist: Arvoisa
rouva puhemies! Edustaja Multala sanoi hyvin näistä tavoitteista, mitä tähän perhevapaa-
uudistukseen tulee, mihin pitää pyrkiä, ja kyllä hallituksella on samanlaisia tavoitteita. Per-
hevapaauudistus toteutetaan yhdessä työmarkkinaosapuolten kanssa, ja tavoitteena on, että
meillä vapaat ja hoitovastuut jakautuvat tasaisesti molempien vanhempien kesken sekä su-
kupuolten yhdenvertaisuus ja tasa-arvo työelämässä vahvistuvat. Tämä nyt on se, mistä on
sovittu hallitusohjelmassa ja tätä nyt valmistellaan. Olen vakuuttunut siitä, että saamme
hyvän perhevapaauudistuksen, joka myös vastaa näihin toivomuksiin, joita nyt edustaja
Multala muun muassa esitti.

Ensimmäinen varapuhemies Tuula Haatainen: Jatketaan debattia.

16.03 Juha Mäenpää ps (vastauspuheenvuoro): Arvoisa puhemies! Hyvät ministerit ja
erityisesti te siellä salin toisessa laidassa, tämä on vakava asia, mistä minä nyt sanon, ja tätä
voi olla vaikea ymmärtää, mutta toivon, että pystytte asettumaan tällaisen yksinkertaisen
ihmisen tasolle ja otatte tämän oikeasti huomioon siellä.

Tässä on puhuttu työllisyyden kasvusta. Itse kuulun maahanmuuttokriittiseen väestö-
ryhmään. Minä uskon, että maahanmuuton vastustaminen johtuu suuresta epäoikeudenmu-
kaisuuden tunteesta, jota jotkut ihmiset kokevat. Minä yritän lyhyesti kertoa esimerkin.
[Välihuutoja vasemmalta] On olemassa lapsiperheitä, joidenka vanhemmat ovat työsken-
nelleet vuosikausia, he ovat eläneet mahdollisesti kerrostalossa vuokralla tai osakkeessa.
He ovat työskennelleet vuosikausia, ja heidän elämänsä on ollut tällaista normaalia per-
heen eloa. Sitten kun siihen vastapäiseen asuntoon tulee ulkomailta joku perhe, [Puhemies
60



Pöytäkirjan asiakohta PTK 16/2019 vp
koputtaa] niin tälle Suomen yhteiskunta antaa kaiken saman, mitä heillä jo on. Tämä on
semmoinen asia, joka ihan oikeasti rapauttaa suomalaisten työmoraalia. 

16.04 Hannu Hoskonen kesk (vastauspuheenvuoro): Arvoisa rouva puhemies! Tuossa
edustaja Laakson puheenvuorossa äsken epäiltiin uusiutuvan energian tärkeyttä tai sen tar-
koituksenmukaisuutta. Kyllä jos suomalaiset haluavat oikeasti tätä maata kehittää, niin
omiin raaka-aineisiin meidän tulee panostaa yhä enemmän, ja kun uusiutuvaa energiaa
käytetään, niin pitää muistaa, että hallitusohjelmassahan aivan selkeästi lukee, että jatko-
jalostukseen vietävä puu, kuitupuu tai tukkipuu, ohjataan sinne, missä se paras jalostusar-
vo saavutetaan, eikä sitä viedä polttoon. Tämä on selvä hallituspoliittinen linjaus. Myös se
on otettava huomioon, kun metsäteollisuutta kehitetään — vaikka uusi biotuotetehdas, sel-
lutehdas, Äänekoski, esimerkkinä — että se itsessään on valtava energiantuottaja, se tuot-
taa hirvittävän määrän sähköä verkkoon. Muistaakseni Äänekosken tuottama sähkömäärä
on noin 2 prosenttia meidän kokonaissähköntarpeestamme — yksi tehdas. Sitten se tuottaa
lämpöä ja monia muita, kemikaaleja, joista voidaan jalostaa edelleen vaikka bioöljyjä polt-
toaineeksi henkilöautoihin. Pitää nähdä kokonaisuus eikä lähteä tuijottamaan yhtä kohtaa,
koska Suomella on kaikki mahdollisuudet ja teknologia ja tietämys näissä asioissa.

16.05 Satu Hassi vihr (vastauspuheenvuoro): Arvoisa puhemies! Kun tässä salissa ties
kuinka monennen kerran nyt paheksutaan sitä, että hallitus leikkaa jonkun verran kotitalo-
usvähennystä, niin totean nyt kertauksen vuoksi, että kotitalousvähennystä käyttävät eni-
ten suurituloisimmat perheet. [Vasemmalta: Kyllä!] Eli jos nyt halutaan pitää huolta ni-
menomaan pienituloisimmista ihmisistä ja heidän toimeentulostaan, niin silloin tämä huoli
ei ole se kaikkein perustelluin. Ja kuten tässä keskustelussa on jo moneen kertaan todettu,
hallitusohjelman sisältämät veromuutokset ja tulonsiirtomuutokset kokonaisuutena paran-
tavat pienituloisimpien asemaa.

16.06 Sheikki Laakso ps (vastauspuheenvuoro): Arvoisa rouva! Edustaja Hoskonen nyt
sattuikin lähtemään pois tuosta. Jäin katselemaan vähän perään. Minä olisin voinut vastata
saman tien asiaan, koska kierrätysalan yrittäjänä tiedän kyllä tasan tarkkaan, mistä Hosko-
nen vastauksessaan puhui ja miten tärkeätä on hoitaa niin sanotusti uusiutuvalla energiajät-
teellä ennemmin kuin kivihiilellä. 

Mutta nythän ei puhuttu siitä vaan puhuttiin siitä, mikä on niin sanotusti poliittinen ta-
voite ympäristöasioitten osalta, elikkä siitä, riittääkö, että hoidetaan tämä asia, ympäristö-
vaatimukset, mistä on puhuttu tässä hallitusohjelmassa, vain tällä tasolla, että hoidetaan
uusiutuvalla energiamuodolla meidän energiariippuvaisuutemme.

16.07 Pia Viitanen sd (vastauspuheenvuoro): Arvoisa rouva puhemies! Täällähän oikeas-
taan jo keskustelun kärkeen eilen esitettiin, että tiettyjä hyviä asioita voisimme ihan yhdes-
sä viedä eteenpäin. Niitä ovat esimerkiksi lisäsatsaukset koulutukseen, lisäsatsaukset van-
hustenhoivaan, tämänkaltaiset tärkeät kysymykset. Se, mikä tässä on aiheuttanut epäsel-
vyyttä ja miksi me olemme myös kyselleet kokoomukselta, on se, että toisaalta talouspo-
liittinen viesti ainakin osin siellä kokoomuksessa on se, että mihinkään ei ole varaa ja höt-
töisellä on talous ja niin poispäin, ja olemme sitä ihmetelleet. Mielestäni se on aivan aiheel-
lista poliittista keskustelua, ja vieläkään en oikein, puhemies, ole siihen saanut vastausta,
kannattaako kokoomus nyt näitä lisäsatsauksia koulutukseen vai eikö kannata.
61



Pöytäkirjan asiakohta PTK 16/2019 vp
Puhemies! Oikeastaan se, mikä oli positiivista tässä, oli se, että jonkinlaista konsensusta
löytyi muun muassa siinä, että me ymmärrämme, kuinka tärkeää on, että jokaisella lapsella
on mahdollisuus harrastaa, ymmärrämme, kuinka tärkeää on, että liikuntaan satsataan li-
sää, ja ymmärrämme, kuinka tärkeää on, että kulttuuria ja luovaa taloutta edistetään. Se,
minkä voisimme yhteisvoimin tehdä ihan parlamentaarisesti, puhemies, [Puhemies koput-
taa] olisi esimerkiksi suunnitelma siitä, miten nostamme edelleen luovan talouden ja kult-
tuurin osuutta valtion menoista.

16.08 Anders Adlercreutz r (vastauspuheenvuoro): Arvoisa puhemies! Edustaja Ronkai-
nen kysyi aikaisemmin kotitalousvähennyksestä, ja sehän on tietenkin selvä, että se on oiva
tapa tehdä palvelujen käyttämistä helpommaksi kotitalouksille, ja se on osaltaan ollut vai-
kuttamassa siihen, että harmaata taloutta on vähemmän ja on syntynyt palveluyrityksiä. Se,
mitä tämä hallitus tekee, on kuitenkin varsin pieni säätö: tiputetaan se yläraja 2 400:sta
2 200:aan, prosentti 50:stä 40:een. Puhuitte energiaremonteista, ja nythän pohditaan myös-
kin sitä, että sitä voitaisiin laajentaa energiaremonttien suunnittelukustannuksiin ja myös-
kin laajentaa koskemaan taloyhtiöiden osakkaita. Eli samalla kun tehdään pientä hienosää-
töä summissa ja prosenteissa, myöskin käytettävyyttä yritetään laajentaa ja sillä tavalla
saada useampi ihminen sen piiriin.

Yleisesti ilmastotavoitteista: Jos nyt katsoo vähänkin tulevaisuuteen ja pohtii, mitkä
teollisuudenalat varmuudella kasvavat, niin cleantech-ala on sellainen. Jos me nyt olemme
kunnianhimoisia, niin kuin olemme Suomessa, ja luomme omille yhtiöillemme kotimark-
kinat, missä ne voivat saada jalansijaa ja kasvaa ja sitä kautta ajan myötä siirtyä vienti-
markkinoille, niin teemme paitsi ilmastolle, myöskin teollisuudellemme palveluksen.

Toinen varapuhemies Tuula Haatainen: Annan nyt kullekin ryhmälle puheenvuoron, ja
sitten annetaan ministereille vastauspuheenvuorot, ja sitten mennään puhujalistaan.

16.10 Mikko Kärnä kesk (vastauspuheenvuoro): Arvoisa rouva puhemies! Useat kokoo-
musedustajat ovat olleet huolissaan yrittäjien asemasta, ja haluan kyllä vakuuttaa, että hal-
litus on nimenomaan tunnistanut ohjelmassaan sen, että yrittäjyys kantaa Suomea, ja yrit-
täjien ja yritysten verotusta ei tulla kiristämään. Lisäksi startup-yritysten toimintaedelly-
tyksiä helpotetaan. Myös kun katson tuonne ministeriaitioon lappilaista elinkeinoministe-
riä Katri Kulmunia, voin vakuuttaa koko Suomen kansalle ja kaikille yrittäjille, että teidän
asianne ovat kyllä hyvissä ja erittäin yrittäjämyönteisissä käsissä.

Edustaja Satonen ehti jo poistua, mutta hän kritisoi tätä liian pientä poliisien määrää. On
aivan totta, että kaikki hallitusneuvotteluihin osallistuneet puolueet olisivat halunneet nos-
taa poliisien määrää vielä korkeammaksi. Nyt me saamme sitten kritiikkiä siitä, että jou-
duimme tunnistamaan ne talouden realiteetit, että meillä ei ollut tässä vaiheessa varaa.
Tämä 300 poliisia on erinomaisen hyvä alku, ja siitä on hyvä jatkaa ja mennä eteenpäin.

16.11 Jussi Saramo vas (vastauspuheenvuoro): Arvoisa rouva puhemies! Kokoomus en-
sin on sanonut, että ripotellaan rahaa sinne tänne, ja sitten täällä on käyty kyllä läpi lähes
jokainen menokohta, minne ei ole laitettu tarpeeksi rahaa, joten kokoomuksen logiikka on
kyllä ollut täysin kateissa. 

Muutama yksityiskohta: 
62



Pöytäkirjan asiakohta PTK 16/2019 vp
Kotitalousvähennyksestä: Asiantuntija-arvio oli, että tällä tavalla toteutettuna työpaik-
kavaikutus on nolla. Eli tämmöistä pelkoa, joka tässä esitettiin, onneksi ei tarvitse pelätä. 

Työn verotuksen kevennys kokoomuksen esittämällä tavalla: Tästäkin hallitusneuvotte-
luissa kuultiin monia asiantuntijoita — olin itse talousryhmässä — ja arvio oli, että kokoo-
muksen miljardin euron veronkevennys olisi mennyt hukkaan eikä sillä olisi ollut työlli-
syyteen merkittäviä vaikutuksia. Yksikään ekonomisti siellä ei tukenut tätä kokoomuksen
linjaa. Kun kokoomus täällä on koko aika nojannut siihen, että kysykää ekonomisteilta,
niin kyllä me kysyimme ekonomisteilta, kun hallitusohjelmaa tehtiin.

Aika epäuskottavaa olisi sekin, että kuljetusyrittäjät [Puhemies koputtaa] nousevat bar-
rikadeille, kun neljän vuoden aikana polttoaineiden hinta nousee 5 sentillä. 

Kyllä ilmeisesti meillä on todella hyvä hallitusohjelma, [Puhemies: Aika!] kun tätä pa-
rempaa kritiikkiä ei ole löytynyt.

16.12 Heikki Vestman kok (vastauspuheenvuoro): Arvoisa rouva puhemies! Edustaja
Saramo tuossa tiedusteli kokoomuksen verolinjaa ja ihmetteli sen perään. Minä kyllä ih-
mettelen nyt hallituksen verolinjaa. Ministeri Lintilä totesi tuossa aiemmin, että Veron-
maksajain Keskusliitto ry olisi jollain tavalla muuttanut käsitystään siitä, että työn verotus
uhkaa kiristyä ensi vuonna. Näin ei kuitenkaan ole. Ministeri Lintilä ei näytä olevan oi-
keassa. Veronmaksajien varoituksessa työn verotuksen kiristymisestä oli kyse siis siitä,
että sosiaalivakuutusmaksujen on ennustettu muuttuvan ensi vuodelle. Ja nyt minä lainaan
suoraan Veronmaksajien tiedotetta 3.6.: ”Sosiaalivakuutusmaksujen nousu uhkaa kiristää
ansiotulojen verotusta ensi vuonna jopa puolella miljardilla eurolla. Hallituksen nyt linjaa-
ma 200 miljoonan euron kevennys kalpenee näiden näköpiirissä olevien kiristysten rinnal-
la. Kaiken lisäksi kevennykset aiotaan rajata vain pieni- ja keskituloisille.” Kyllä minä tie-
dustelisin nyt pääministeri Rinteeltä: oletteko te ottaneet ollenkaan huomioon tätä palkan-
saajien verotukseen kohdistuvaa kiristyspainetta, [Puhemies koputtaa] ja millä tavalla
tämä 200 miljoonaa euroa riittää kompensoimaan nämä 500 miljoonan [Puhemies koput-
taa] euron kiristykset, jotka sova-maksujen nousun [Puhemies: Aika!] kautta mahdollisesti
tulevat?

Ensimmäinen varapuhemies Tuula Haatainen:  Debatissa tämä minuutti on tiukka ai-
ka, mutta yritetään opetella sitä, että pysytään siinä ajassa.

16.14 Hanna Huttunen kesk (vastauspuheenvuoro): Nyt taisi edustaja Juha Mäenpää
tuosta lähteäkin. Hän kysyi, että voitteko yrittää ymmärtää hänen maahanmuuttovastai-
suuttaan. Toki ihmisen tunteita ei pidä väheksyä, mutta olisin kysynyt häneltä, että voitko
yrittää ymmärtää yrittäjää, kellä on loistava liikeidea ja vienti vetäisi tai olisi asiakkaita
vaikka kuinka paljon mutta ei ole työntekijöitä, ketkä tekisivät sitä työtä, eli tavallaan se
yrityksen kehittymisen este on siinä, ettei ole tekeviä käsiä. Kyllä minä sanoisin, että tämä
työperäisen maahanmuuton jatkuva — tahallinen tai tahaton — sotkeminen yleensäkin
maahanmuuttoon on sellainen asia, että siihen pitäisi kiinnittää huomiota. Se on tulppa
meidän maakuntien kehittymiselle, että meillä ei ole työntekijöitä. Siihen yksi ratkaisu on
työperäinen maahanmuutto, kiistatta. 

16.15 Arja Juvonen ps (vastauspuheenvuoro): Arvoisa rouva puhemies! Täällä on kotita-
lousvähennyksen leikkaamisesta puhuttu, ja kyllähän sillä on taloudellista toimeliaisuutta
63



Pöytäkirjan asiakohta PTK 16/2019 vp
supistava vaikutus. Olisi ehkä ollut parempi, että leikkaamisen sijaan olisi luotu erilaisia
kategorioita, eri vähennysluokkia. Esimerkiksi kaupassa käyntihän ei ole kuulunut vähen-
nyksen piiriin, mutta siivoaminen esimerkiksi on. Erityisesti vanhusten kotona pärjäämi-
sen takia edellytykset siivous- ja kauppa-avun käyttämisen edistämiseen voisivat todennä-
köisesti olla kustannustehokkaita valtiontalouden kannalta. Totuushan on se, että kotitalo-
usvähennys vaikeuttaa tavallisen ihmisen palkka-apuun vastaamista. Siivoaminen ja pie-
net remontit voivat siirtyä harmaaseen talouteen. Sen takiahan aikoinaan kotitalousvähen-
nys perustettiin, että se torjui harmaata taloutta, ja tämän takia tämä on erityisesti hankala
tapa, mitä olette tekemässä. Toivoisin, että harkitsette vielä.

Perhevapaista sen verran, että perussuomalaisille on erittäin tärkeää, [Puhemies koput-
taa] että vanhemmat saavat itse päättää, miten perhe ja lapset hoidetaan.

Ensimmäinen varapuhemies Tuula Haatainen:  Luettelen nyt nämä, joille annan pu-
heenvuorot, ja sitten mennään vastauksiin: Torniainen, Könttä, Multala, Hassi, Ronkainen.

16.16 Ari Torniainen kesk (vastauspuheenvuoro): Arvoisa rouva puhemies! Hallitusoh-
jelma on viiden puolueen pitkien neuvottelujen jälkeinen yhteinen näkemys tulevaisuudes-
ta ja siitä, miten mennään asioissa eteenpäin. Ymmärrän itse, että siellä on sellaisia asioita,
joissa on jouduttu tekemään kompromisseja ja hakemaan yhteistä näkemystä. Siellä on vii-
den puolueen erilaisia näkemyksiä koottu yhteen.

Olen kuunnellut nyt tässä salissa esimerkiksi kokoomuslaisten edustajien puheenvuoro-
ja, varsinaisia puheenvuoroja, ja kun kuuntelin edustaja Kopran puheenvuoroa, siis kokoo-
muksen eduskuntaryhmän varapuheenjohtajan puheenvuoroa, hän ei nähnyt hallitusohjel-
massa mitään hyvää. Hän lyttäsi sen täysin maahan ja sanoi, että ne asiat, mitä siellä on,
ovat näpertelyä. En itse voi hyväksyä sitä, että ne ovat näpertelyä. Esimerkiksi kun on lii-
kenneministeri täällä paikalla, niin totean, että isot liikennehankkeet ovat isoja hankkeita,
ne ovat pitkälle tulevaisuuteen olevia hankkeita ja niitä tulee viedä eteenpäin. Ne ovat to-
della isoja asioita.

Sen sijaan kiitän edustaja Satosta siitä, että hän näki monia hyviä asioita hallitusohjel-
massa. Itse toivon, että me osaamme täällä salissa keskustella myöskin niistä hyvistä
asioista, mitkä ovat pitkälle tulevaisuuteen olevia asioita. Niitä on paljon siellä hallitusoh-
jelmassa.

16.17 Joonas Könttä kesk (vastauspuheenvuoro): Arvoisa rouva puhemies! Haluan kiit-
tää tuosta edustaja Satosen puheenvuorosta. Toivon, että tässä salissa käytäisiin nimen-
omaan tuollaista älyllistä debattia, jossa tunnistetaan paitsi niitä hyviä asioita niin myös
niitä haasteita, mitä hallitusohjelmassa on. 

On aika epärehellistä väittää, että tässä paperissa ei olisi yhtään hyvää asiaa tai etteikö
tästä paperista löytyisi myös niitä työllistäviä keinoja. Toden totta sieltä löytyy. Siellä sel-
vitetään ensimmäisen uuden työntekijän palkkaamista yksinyrittäjille. Kuvitelkaapa, jos
tässä onnistutaan, se tarkoittaa tuhansia, jopa kymmeniätuhansia työpaikkoja. Tai se, että
osatyökykyisten työllistymiseen panostetaan, että nuorille taataan mielekästä tekemistä ja
että ay-liikkeelle, kerrankin, annetaan nyt valtaa, että näyttäkää, saatteko te työpaikkoja
luotua — jos ette, niin kuten hallitusohjelmassa lukee, hallitus silloin tarttuu toimeen. 
64



Pöytäkirjan asiakohta PTK 16/2019 vp
Näitä panoksia löytyy, ja on selvää, että ei siellä varmasti riittävästi ole, tunnustetaan se
myös täältä hallituksen rivin puolesta. Mutta hallitus [Puhemies koputtaa] on sen verran
fiksu, että se kuuntelee asiantuntijoita ja luo niitä työpaikkoja tähän maahan. — Kiitos. 

16.18 Sari Multala kok (vastauspuheenvuoro): Arvoisa puhemies! Täällä edustaja Piirai-
nen aiemmin pyysi opposition edustajia kertomaan, mitä työpaikkoja on syntynyt. Ulla
Hannula ja Liisa Larja ovat 1.8.2018 julkaisseet tällaisen blogin, jossa he nimenomaisesti
valottavat tutkimukseen perustaen sitä, minkälaista työllisyyttä on syntynyt. Pääosa työlli-
syyden kasvusta on kokopäiväistä työtä. Heidän analyysinsa mukaan uusia kokopäiväistä
työtä tekeviä henkilöitä oli tuolloin elokuuhun mennessä lähes 80 000. 

Myös PTT toteaa syksyn talousennusteen yhteydessä, että työllisyyden kasvu on aitoa.
Jo ennen aktiivimallia vuodesta 2017 lähtien kasvu on tullut pääasiassa jatkuvista kokoai-
kaisista työsuhteista. Tilastot osoittavat, että työtuntien määrä on kasvanut lähes yhtä no-
peasti kuin työllisten määrä.

Se on muuten myös hyvä asia, jos osa-aikatyöllisten määrä on kasvanut, sillä työstä on
helpompi työllistyä kokopäivätöihin, vaikka tekisi aluksi niitä osa-aikaisesti. 

16.20 Satu Hassi vihr (vastauspuheenvuoro): Arvoisa puhemies! Vielä täydentäisin kes-
kustelua kotitalousvähennyksistä siteeraamalla hallitusohjelman asumisen hiilijalanjäljen
pienentämiskohtaa: ”Selvitetään energiaremonttien suunnittelukustannusten ottaminen
kotitalousvähennyksen piiriin, vähennyksen mahdollistaminen taloyhtiöiden osakkaille
sekä korkeamman vähennysprosentin soveltaminen energiatehokkuuden parantamiseen tai
fossiilisesta lämmitysjärjestelmästä luopumiseen tehtävien korjaustöiden osalta.”

16.20 Jari Ronkainen ps (vastauspuheenvuoro): Arvoisa rouva puhemies! Tämä kotita-
lousvähennys on melkoisen mielenkiintoinen. Tässä edustaja Hassi sanoi aikaisemmin,
että suurituloisimmat ovat niitä, jotka käyttävät sitä. [Satu Hassi: Eniten käyttää!] Muis-
taakseni ministeriaitiosta tuli se, että keskimäärin tuhannen euroa. 

No, sehän ei ole se ratkaisu siinä, vaan ideahan on se, mihin sitä käytetään. Kaikki ra-
kennuksiin tehtävät remontit paukuttavat varmasti yli sen tuhannen euron. Elikkä jos oste-
taan vaikka siivouspalveluja, niin se tuhat euroa on varmaan ihan realistinen hinta vuosi-
tasolla, mutta jos ostetaan jotain remontointipalvelua, putkiremonttia, kattoremonttia tai
jotain muuta vastaavaa, niin se varmasti tulee olemaan siellä maksimissa. 

No, ketkä sitten käyttävät näitä siivouspalveluja? Ei niillä köyhillä ihmisillä tai vähäva-
raisemmilla ihmisillä ole rahaa ostaa mitään siivouspalveluja, mutta niitten on pakko kor-
jata mökkiä sillä mahdollisella maksimilla. Elikkä minun mielestäni silloin tämä maksimi
palvelee nimenomaan niitä vähempivaraisia ihmisiä. [Satu Hassin välihuuto]

Ensimmäinen varapuhemies Tuula Haatainen: Nyt annan seuraavaksi vastauspuheen-
vuorot ministereille. Ensin pääministeri Rinne, 3 minuuttia, ja sitten ministeri Ohisalo.

16.21 Pääministeri Antti Rinne: Arvoisa puhemies! Edustaja Vestman esitti kysymyk-
sen, johonka yritän vastata. Sain siihen äsken tuolta vastauksen asiantuntijalta. Elikkä näis-
tä sosiaalivakuutusmaksuista: ne kyllä nousevat eläke- ja sairausvakuutusmaksujen osalta
nyt. Se liittyy näihin kiky-sopimuksen viimeisimpiin maksumuutoksiin, joilla siirrettiin
työnantajalta palkansaajille maksuja. Mutta edellinen hallitus on jo tulkinnut omilla kom-
65



Pöytäkirjan asiakohta PTK 16/2019 vp
pensaatioillaan näitten kiky-maksujen tulleen kompensoiduiksi, varsinkin 2017 — tulove-
roja alennettiin silloin paljon. Tämä on oikea tulkinta tälle. Elikkä siis tämän hallituksen
toimenpiteistä ei tällä hetkellä vielä tiedä yhtään mitään, tulevatko ne nostamaan. Se sel-
viää vasta sitten, kun työttömyysvakuutusrahasto oman arvionsa esittää tähän. 

Sitten tähän vähennykseen, kotitalousvähennykseen. Tämä muutos, että se tipahtaa
muistaakseni 150 euroa sieltä katosta alaspäin ja sitten tämä korvausprosentti tipahtaa kor-
jausremonteissa 40:een 50:n sijasta, ei merkitse asiantuntijoitten arvioiden mukaan sitä,
että tämän käyttö tulisi vähentymään, koska edelleenkin saa 40 prosenttia vähennettyä niis-
tä kuluista, jotka tästä syntyy, ja tämä kohdistuu nimenomaan kahteen ylimpään tulodesii-
liin, jotka käyttävät näitä palveluita. Tosiasia on se, että se keskimääräinen käyttö on vä-
hän päälle 1 000 euroa per tapahtuma, ja se tarkoittaa käytännössä sitä, että tästä menetyk-
sestä kärsivät vain ja ainoastaan ne, joilla on eniten tuloja. 

Ensimmäinen varapuhemies Tuula Haatainen: Ministeri Ohisalo, 3 minuuttia.

16.23 Sisäministeri Maria Ohisalo: Arvoisa puhemies! Edustaja Mäenpäälle — ja toi-
von, että ryhmätoverit voivat vaikka välittää viestiä hänelle, ja mielelläni keskustelen tästä
asiasta jatkossakin: Minä tiedän, mitä eriarvoisuus on, minä tiedän, mitä köyhyys on tässä
yhteiskunnassa. Olen tehnyt väitöskirjani siitä, miten leipäjonoissa käyvät ihmiset näkevät
elämässään tulevaisuutensa tai kokevat hyvinvointinsa ja huono-osaisuutensa. Näitä asioi-
ta ei pidä asettaa vastakkain. Ihmisiä ei pidä asettaa vastakkain. 

Tämän hallitusohjelman otsikko kuuluu: Osallistava ja osaava Suomi. Ja siitä on kyse,
että ihan jokainen ihminen on mukana ja ihan jokainen ihminen kokee olevansa osallinen
tässä yhteiskunnassa. Silloin ei myöskään synny ihmisryhmien välille niitä jakoja, joita täl-
lä hetkellä valitettavasti paikoin on. Sen takia tämä hallitus tekee töitä erittäin paljon sen
syrjäytymisen ehkäisyksi, joka on muun muassa sisäministeriön raporteissa useaan ottee-
seen todettu suomalaisen yhteiskunnan suurimmaksi sisäisen turvallisuuden uhaksi. Syr-
jäytyminen on sisäisen turvallisuuden suurin uhka. Tämän eteen hallitus tekee töitä muun
muassa korottamalla sitä perusturvan tasoa, jota ei ole aikoihin korotettu, madaltamalla
asumisen hintaa, uudistamalla sosiaaliturvaa, ja tässä kutsun mukaan nimenomaan ihan
kaikki. Tässä on parlamentaarinen työ käynnistymässä. Se kestää kaksi hallituskautta, ja
siinä ehditään varmasti yhdessä tehdä töitä sen eteen, että köyhyys tästä yhteiskunnasta vä-
henee. 

Lisäksi on tulossa sisäisen turvallisuuden selonteko, joka ylittää hallinnon rajat. Tämä
tapahtuu vuoden 21 loppuun mennessä. Kuulen mielelläni tästäkin ajatuksia. Ja poliisien
määrän lisäys onkin moneen kertaan täällä jo nostettu. Meillä on tosi monta keinoa siihen,
miten eriarvoisuuteen tässä yhteiskunnassa puututaan, sen takia, että ihan jokainen voisi
luottaa tähän yhteiskuntaan, luottaa viranomaisiin, luottaa kanssaihmisiin.

Ensimmäinen varapuhemies Tuula Haatainen: Ministeri Kulmuni, 3 minuuttia.

16.25 Elinkeinoministeri Katri Kulmuni: Arvoisa rouva puhemies! Täällä nousivat esil-
le edustaja Viitasen puheenvuoron päätteeksi luovat alat, ja hän on aivan oikeassa siinä,
miten merkittävä kasvumahdollisuus liittyy siihen, että me saisimme monipuolistettua
meidän vientirakennetta ja ylipäänsä meidän elinkeinoelämän kokonaisuutta. Kuten aikai-
semmassa vaiheessa tätä salikeskustelua oli esillä, Suomessahan luovien alojen osuus mei-
66



Pöytäkirjan asiakohta PTK 16/2019 vp
dän bkt:stä on suhteellisen pieni verrattuna muihin Pohjoismaihin tai eurooppalaisiin kil-
pakumppaneihin, joten on aivan selvää, että me haluamme sille alalle kasvua luoda, ja se
on myös hallitusohjelmassa vahvasti kirjattu paitsi kulttuurin osalta myös elinkeinoelä-
män ja viennin potentiaalin osalta. Merkittävä asia on esimerkiksi juurikin tämä audiovi-
suaalisen median kannuste, joka viime vaalikaudella tuli voimaan ja joka nyt saa jatkoa, ja
sitä pyritään myös laajentamaan sen kautta, että saataisiin luotua myös muita luovan alan
mahdollisuuksia. Joten olen luottavainen sen suhteen, että luovien alojen edistäminen me-
nee eteenpäin.

Toisekseen haluaisin vielä kommentoida, kun edustaja Kärnä otti esille yrittäjyyteen
liittyvät asiat ja myöskin vienninedistämisestä täällä oli puhetta: 

Totisesti iso osa tämän hallituksen työllisyyden tavoitteiden lisäämisestä liittyy siihen,
että yrittäjyys voi hyvin tässä maassa ja kannattaa yrittää. Yrittäjien verotus ei kiristy, yri-
tysten verotus ei kiristy, mikä on tietenkin aivan keskeistä siinä, että tämä on houkutteleva
investointiympäristö.

Hallitusohjelmassa on monia kirjauksia siitä, miten koetetaan parantaa yksinyrittäjien
asemaa niin sosiaaliturvan osalta kuin myös tukipalveluiden kautta ja tullaan tekemään
yrittäjyysstrategia, kotimaisen omistajuuden ohjelma ja myös viennin ja kansainvälisen
kasvun ohjelma pitkälle 2030-luvulle, joilla pyritään monipuolistamaan meidän vientisek-
toriamme.

Lisäksi täytyy tietenkin huomioida se, että meidän yritysrahoitusmarkkinoilla on ollut
jonkin verran pullonkauloja, joita täytyy pystyä helpottamaan. Edustaja Huttunen aivan oi-
kein nosti esille kohtaanto-ongelman, mikä liittyy isoksi osaksi siihen, että saadaan työvoi-
maa kaikkialle tässä maassa, ja tämä tietenkin liittyy myös maahanmuuttoon työperäisen
maahanmuuton osalta. Moni meidän sesonkiluonteinen ala, esimerkiksi maatalous, ei pys-
tyisi ollenkaan pyörimään siinä määrin, ellei saisi työvoimaa riittävästi kausittain. Hallitus-
ohjelmaan on myös kirjattu esimerkiksi ensimmäisen ulkopuolisen työntekijän palkkaami-
seen liittyvä tuki.

Aivan kuten pääministeri Rinne totesi jo tästä epäilystä, että kotitalousvähennyksen var-
sin maltillinen muutos, 150 euroa, vaikuttaisi siihen, että harmaa talous lisääntyisi, niin sitä
ei kyllä pidetä todennäköisenä, koska kuitenkin enin osa kotitalousvähennyksen käyttäjis-
tä käyttää sitä sen 1 043 euroa ja hyvin hyvin harva on pystynyt käyttämään täysimääräi-
sesti sitä 2 400:aa euroa.

Ensimmäinen varapuhemies Tuula Haatainen: No niin, tämän debatin jälkeen me me-
nemme puhujalistaan. Täällä on 56 etukäteen varattua puheenvuoroa odottamassa.

16.29 Katja Hänninen vas: Arvoisa rouva puhemies! Täytyy heti tähän alkuun ennen vi-
rallista puheenvuoroa todeta arvostamalleni kollegalle, edustaja Juvoselle, että tällä hetkel-
lä valitettavasti perhevapaissa ei ole sitä valinnanvapautta. Sen takia me tarvitsemme tasa-
arvoa edistävän perhevapaauudistuksen, jossa totta kai perheiden hyvinvoinnin, lapsen
edun ja niin edelleen täytyy olla keskiössä, [Arja Juvonen: Kiintiö!] ja näin me myös toi-
mimme ja näin me myös teemme. Mutta tällä hetkellä tosiaan tilanne on juuri se, että ei isil-
lä monesti ole mahdollisuutta niitä perhevapaita käyttää, vaikka sitä kovasti tahtoisivat, ja
myös heillä on siihen minun mielestäni täysi oikeus.

Arvoisa puhemies! Nyt on pitkä kevät kääntynyt kesäksi ja Suomessa on uusi Antti Rin-
teen johtama keskusta-vasemmistolainen hallitus. Hallitusohjelmaa neuvoteltiin touko-
67



Pöytäkirjan asiakohta PTK 16/2019 vp
kuun ajan Säätytalolla, ja lopputuloksena on kahdeksan yhteiskunnallisen ilmiökokonai-
suuden ympärille rakentuva, tulevaisuuteen katsova ja ihmisten hyvinvointiin investoiva
hallitusohjelma. 

Itse olin neuvotteluissa mukana miettimässä sosiaali- ja terveyspalveluiden uudistuksen
rakenteita. Sote-palveluiden järjestäminen rakentuu tulevaisuudessa 18 maakunnan va-
raan. Maakunnat tuottavat palvelut pääosin julkisena palveluna, ja kokoomuksen ajama
markkinamalli on onneksi unohdettu. Maakuntien päättäjät valitaan vaaleilla, ja maakun-
nille tulee verotusoikeus, josta käynnistetään parlamentaarinen valmistelu. Tulevissa sote-
keskuksissa panostetaan perustason palveluiden saatavuuteen ja parannetaan hoitotakuuta
niin, että hoitoon pääsee viikon kuluessa hoidontarpeen arvioinnista. Tämä uudistus edel-
lyttää noin tuhatta yleislääkäriä lisää terveyskeskuksiin. 

Perusterveydenhuollon vahvistamisen lisäksi tarkastellaan sosiaali- ja terveydenhuol-
lon palveluiden kokonaisuutta. Hallitusohjelmasta löytyy myös kirjaus siitä, että keskus-
sairaaloiden päivystystoiminta ja osaajien riittävyys turvataan tarvittaessa erityisin päätök-
sin, mikä on selkeä parannus nykyiseen tilanteeseen. Onneksi vasemmistoliitto on saanut
tärkeän sote-ministerin paikan, ja uskon, että ministeri Pekosen avulla ja kautta pystymme
vaikuttamaan erityisesti alueellisten palveluiden saatavuuteen ja totta kai myös näiden tar-
peellisten uudistusten sisältöihin. 

Vanhusten hoivaa myös parannetaan säätämällä ympärivuorokautisen hoivan yksiköis-
sä hoivahenkilöstön mitoitukseksi 0,7. Myös kotihoitoa ja omaishoitoa parannetaan. Hoi-
vahenkilöstön mitoituksessa tulee kuitenkin varmistaa, että 0,7 tarkoittaa nimenomaan hoi-
vatyötä tekeviä, päteviä henkilöitä eikä esimerkiksi talkkareita tai haamuhoitajia lasketa
hoivatyön henkilöstön mitoitukseen.

Hallitusohjelma puuttuu laajasti eriarvoistumiseen ja köyhyyden torjuntaan. Alle 1 000
euron kuukausieläkkeitä korotetaan noin 50 eurolla kuukaudessa. Lapsiperheiden tilannet-
ta helpotetaan lapsilisän yksinhuoltajakorotuksella, ja korotuksesta hyötyvät myös toi-
meentulotuella olevat perheet. Myös opintotukeen tehdään 25 euron huoltajakorotus ja nel-
jännen ja viidennen lapsen lapsilisää korotetaan. 

Eriarvoisuutta vähennetään myös sosiaaliturvan, palkkatyön, yrittäjyyden ja muiden tu-
lojen paremmalla yhteensovittamisella. Sosiaaliturvan kokonaisuudistus käynnistetään
laajapohjaisena komiteatyönä ja työttömiä syyllistävä aktiivimalli onneksi puretaan. Toi-
meentulotukiriippuvuutta vähennetään ja tuen hakemisen byrokratiaa karsitaan ja koko jär-
jestelmän läpinäkyvyyttä ja asiakaslähtöisyyttä parannetaan. Palveluiden oikea-aikaisuus
on tärkeä osa tätä kokonaisuutta. 

Arvoisa puhemies! Yksi hallituksen merkittävimmistä uudistuksista on oppivelvollisuu-
den pidentäminen 18 vuoteen ja sen ulottaminen myös toisen asteen opintoihin. Uudistusta
on verrattu jopa peruskoulun synnyttämiseen, joka ei ollut mikään helppo harjoitus ja vaati
useamman vaalikauden laajapohjaisen valmistelun ja asteittaisen käyttöönoton. Koulutus
on ollut jo vuosikymmenten ajan hyvinvointivaltiomme kulmakiviä ja ylpeydenaiheita.
Maamme tunnetaan maailmalla erittäin laadukkaasta ja ennen kaikkea tasa-arvoisesta kou-
lutusjärjestelmästä. Nyt tämä ylpeydenaihe päivitetään tähän päivään. 

Koska aika loppuu, niin mennäänpä sitten tuonne loppuun.
Arvoisa puhemies! Kaikkea ei voi saada, elikkä tämä on kuitenkin viiden eri puolueen

pitkälle menevä kompromissi mutta valuvioista huolimatta erittäin hyvä askel eteenpäin, ja
nyt meillä on pitkästä aikaa Suomessa hallitus, joka leikkauslistojen sijaan uudistaa ja ke-
hittää maatamme paremmaksi paikaksi elää meille kaikille, ei vain harvoille. 
68



Pöytäkirjan asiakohta PTK 16/2019 vp
16.34 Heidi Viljanen sd: Arvoisa puhemies! Käsissämme oleva hallitusohjelma on mo-
nessakin mielessä edistyksellinen ja Suomea sosiaalisesti kestävämpään suuntaan vievä tu-
levaisuusohjelma. Pohjoismaisen hyvinvointimallin turvaaminen on yksi keskeisimpiä ja
tärkeimpiä teemoja tässä liki 200-sivuisessa ohjelmassa. Pohjoismaisen hyvinvointimallin
kulmakiviä ovat ihmisten yhdenvertaisuus ja tasa-arvo, verorahoitteiset hyvinvointi- ja
koulutuspalvelut, suuri sosiaalinen liikkuvuus ja aktiivinen kansalaisyhteiskunta, se, että
kannamme vastuuta toinen toisistamme ja yhteisestä tulevaisuudesta. Ihmisillä tulee olla
Suomessa tulevaisuudessakin tieto siitä, että minusta pidetään huolta silloinkin, jos en itse
siihen kykene. Näin meillä on haluttu toimia jo vuosikymmeniä, näin meillä halutaan toi-
mia myös tulevaisuudessa.

Olemme tässä salissa kuulleet varsin kattavasti niistä toimenpiteistä, joihin Rinteen hal-
litus on sitoutunut hallitusohjelmassaan. On kuultu myös varsin kriittisiä, ehkä pelokkaita-
kin puheenvuoroja siitä, mihin suuntaan Suomi on menossa. Uskon, että Suomi on menos-
sa inhimillisempään suuntaan, uudistusten suuntaan ja vahvasti kohti tulevaisuutta. En kui-
tenkaan väitä, että tämä tie tulisi olemaan helppo, eikä kukaan meistä tässä salissa pysty en-
nustamaan sitä, mitä kaikkea tulevaisuus tuo tullessaan.

Haluan ottaa esiin asioita, jotka toistaiseksi ovat keskustelussa jääneet pienemmälle
huomiolle mutta koskettavat hyvin, hyvin monia, asioita, jotka koskettavat niitä lukuisia
ihmisiä, jotka ovat meiltä näkymättömissä, mutta vaikkei heitä näkyisi, he ovat silti ole-
massa. Meidän tulee huolehtia siitä, ettei näiden näkymättömien joukko tulevaisuudessa
kasva. 

Arvoisa puhemies! Olen erityisen tyytyväinen tässä hallitusohjelmassa oleviin kirjauk-
siin ja toimenpiteisiin kaikkein haavoittuvimmassa asemassa olevien ihmisten paremman
tulevaisuuden turvaamiseksi. Tämä hallitusohjelma on erityisesti lapsi- ja perheystävälli-
nen ohjelma. Hallitus sitoutuu päätöksenteossa lapsivaikutusten arviointiin ja edistämään
lasten ja nuorten osallisuutta. Lasten ja nuorten mielenterveyspalveluiden saamisen kyn-
nystä madalletaan ja alaikäisten päihdepalvelut turvataan. Tällä hetkellä meillä on alueita,
joissa nämä palvelut ovat puutteellisia ja täysin riittämättömiä.

Tätä hallitusohjelmaa kiitän siitä, että vihdoinkin on kuultu huoli lastensuojelun sosiaa-
lityöntekijöiden asiakasmääristä. Vuonna 2017 tehdyn THL:n selvityksen mukaan Suo-
messa oli avohuollon asiakkuudessa yli 55 000 lasta ja nuorta. Sijoitettuna oman kodin ul-
kopuolelle oli 18 000, joista huostaanotettuja 10 000 lasta. Ajatelkaa, 10 000, lähes yhtä
monta lasta kuin kotikaupungissani on asukkaita. Nämä lapset ja heidän perheensä tarvit-
sevat lastensuojelun työntekijät, joilla riittää aikaa ja jaksamista tärkeään ja haastavaan
työhön. Lastensuojelu on jo pitkään ollut kriisissä ja maassamme aliresursoitu tarpeeseen
nähden. Nyt hallitus lupaa tarttua tähänkin asiaan. Kaikkein haavoittuvimmassa asemassa
olevien lasten oikeuksien ja hyvinvoinnin turvaamiseksi ollaan asteittain määrittelemässä
vähimmäishenkilöstömitoitus lastensuojeluun. Myös lastensuojelun jälkihuoltoa kehite-
tään ja turvakotipalveluiden saatavuutta lisätään. Tämä jos mikä on mielestäni vastuullista
politiikkaa.

Arvoisa puhemies! Meillä on myös hallitus, joka on valmis tekemään töitä vakavasti
otettavien kansantautiemme parissa päihde- ja mielenterveyspalveluita kehittämällä. Pel-
kästään päihteiden aiheuttamat kulut yhteiskunnallemme ovat miljardeja vuosittain, inhi-
millisistä kärsimyksistä puhumattakaan. Siinä riittää työsarkaa. Hallituksen tavoite on vä-
hentää riippuvuuksia sekä päivittää päihdestrategiaa. Huumehoidon tehokkuutta paranne-
taan ja käytön haittoja vähennetään. Pelihaittojen ehkäiseminenkin on huomioitu. Myös
69



Pöytäkirjan asiakohta PTK 16/2019 vp
mielenterveysstrategia laaditaan ja mielenterveys- ja päihdelainsäädäntö uudistetaan. Eri-
tyisen tärkeää on, että päihdeäitien ja päihdeperheiden riittävät palvelut turvataan. Kuten jo
aiemmin sanoin, tämä hallitusohjelma on lapsi- ja perheystävällinen ohjelma.

Pitkän linjan sosiaalityöntekijänä ja kaikkein heikoimmassa asemassa olevien ihmisten
parissa elämäntyöni tehneenä voin ylpeydellä todeta, että meillä on hallitus, joka korostaa
myös sosiaalialan merkitystä terveydenhuollon rinnalla. Emme voi unohtaa niitä näkymät-
tömiä ihmisiä, heitä, jotka tarvitsevat tukea ja apua hyvin erilaisista syistä: lapsia, nuoria,
mielenterveyskuntoutujia, asunnottomia, vammaisia, päihderiippuvaisia, ikäihmisiä ja niin
edelleen. Heille tämä hallitusohjelma antaa uskoa parempaan. Yhteiskunnasta kertoo pal-
jon se, miten se heikoimpiaan kohtelee. Meidän jokaisen tässäkin salissa on syytä muistaa,
että avuntarvitsija voit joskus olla myös sinä tai minä.

Arvostamaani Maarit Feldt-Rantaa lainatakseni tähän loppuun sanon, kuten hän totesi
puolueestaan: ”Tämä on toivon ohjelma ihmisille paremmasta huomisesta.” [Pia Viitanen:
Loistava puheenvuoro!]

16.39 Paula Werning sd: Arvoisa rouva puhemies! Haluan puhtautta, syödä tai tulla syö-
tetyksi ilman kiirettä. Haluan tuntea ihmisen kosketuksen. Haluan ymmärtää ja tulla ym-
märretyksi. Haluan, että minulle on aikaa. En halua olla ulosteet vaipoissa enkä halua maa-
ta pissaisessa vuoteessa. En halua olla yksin omassa huoneessani, koska minua ei ennätetä
nostaa ylös koko päivänä. — Tässä muutama toive, joita sairaanhoitajana olen kuullut ym-
pärivuorokautisessa hoivassa asuvilta vanhuksilta, ja uskon, että yksikään tässä salissa ei
voi vähätellä tai pitää kohtuuttomina pitää näitä toiveita.

Tuntuu hyvältä huomata, että myös näin oppositiossa ollessaan kokoomus kantaa voi-
makkaampaa huolta hoitajamitoituksesta kuin hallituksessa ollessaan. No, parempi myö-
hään kuin ei ollenkaan. Hallitusohjelmaan kirjattu hoitajamitoitus 0,7 on muutakin kuin
pelkkää desimaali. Se on mahdollistava tekijä, jotta voidaan vastata monien vanhusten har-
taisiin toiveisiin tulla hoidetuksi inhimillisesti. Vanhukset tarvitsevat riittävästi ammatti-
taitoisia, koulutettuja hoitajia hoitamaan heitä. Vanhuksilla on oikeus hyvään, turvalliseen
ja laadukkaaseen hoitoon ikääntyneiden ympärivuorokautisessa hoiva-asumisessa.

Arvoisa rouva puhemies! Olen erittäin iloinen siitä, että hallitusohjelmassa halutaan
nostaa tasa-arvo voimakkaasti esille. Tasa-arvokysymykset näkyvät hallitusohjelmassa
kautta linjan. Erittäin myönteisenä pidän sitä, että miesten ja naisten palkkaero tunnuste-
taan ja sen kaventamiseksi on tulossa toimenpiteitä. 

Tällä hallituskaudella on tehtävä konkreettisia toimenpiteitä sen eteen, että myös koulu-
tetun hoitohenkilökunnan palkkoja vihdoinkin saadaan nostettua ja kaivettua pois syvältä
palkkakuopasta. Pelkkä hoitajamitoituksen kirjaaminen lakiin ei riitä, vaan niin työolot
kuin palkkauskin on saatava oikealle tasolle. Jotta turvataan osaava ja ammattitaitoinen
hoitohenkilöstö jatkossa myös ikääntyneiden palveluissa, tulee sote-alan vetovoimaa pa-
rantaa. Pelkkä kutsumus ei enää riitä, vaan palkalla pitää tulla myös toimeen. 

Uskon meidän kaikkien voivan olla samaa mieltä siitä, että haluamme suoda ikäänty-
neille parhaan mahdollisen hoivan ja hoidon riittävillä resursseilla.

16.42 Kim Berg sd: Arvoisa rouva puhemies! Rinteen hallituksen hallitusohjelma on tuo-
nut kansalaisille uskoa yhteiskuntaan, toivoa sekä luottamusta tulevaisuuteen. Hyvät edus-
tajat, eikö juuri usko tulevaisuuteen ole tärkeä voimavara, mikä on vienyt ja vie myös jat-
70



Pöytäkirjan asiakohta PTK 16/2019 vp
kossa Suomea eteenpäin? Viime hallituskausi ei valitettavasti juurikaan tuonut tätä toivoa
ja uskoa. Päinvastoin, usko tulevaisuuteen on ollut ihmisillä todella koetuksella.

Arvoisat edustajakollegat! Rinteen hallitus lähtee nyt rakentamaan parempaa Suomea.
Hallitus lisää kansalaisten uskoa tulevaisuuteen investoimalla osaamiseen, koulutuk-

seen ja tulevaisuuteen. Hallitus pitää huolen suomalaisten osaamisesta myös tulevaisuu-
dessa laajentamalla oppivelvollisuutta 18 vuoteen, lisäämällä korkeakoulujen pysyvää ra-
hoitusta ja vahvistamalla ammatillista koulutusta.

Hallitus korjaa liikenneverkostoomme kertynyttä korjausvelkaa panostamalla muun
muassa perusväylänpitoon ja investoimalla raiteisiin.

Hallitus huolehtii myös niistä, jotka eniten apua elämässään tarvitsevat. Hallitus vähen-
tää eläkeläis- ja lapsiperheköyhyyttä, hallitus säätää lakiin sitovan hoitajamitoituksen, tiu-
kentaa hoitotakuuta perusterveydenhuollossa, käynnistää sosiaaliturvauudistuksen valmis-
telun, toteuttaa julkissektorivetoisen sote-uudistuksen sekä purkaa epäoikeudenmukaisen
ja epäonnistuneen aktiivimallin.

Ja mikä tärkeintä, tämä hallitus pitää myös huolen siitä, että kunnilla on riittävät resurs-
sit elinvoiman kehittämiseen ja palveluiden järjestämiseen päättämällä väliaikaiset val-
tionosuusleikkaukset ensi vuonna ja turvaamalla riittävät resurssit kuntien mahdollisiin li-
sätehtäviin.

Kun salissa kritisoidaan hallitusohjelman ilmastotavoitteita ja työllisyystavoitteiden
epärealistisuutta, on myös hyvä huomioida, että hallituksen toimet ilmastonmuutoksen hil-
litsemiseksi ja kestävän kehityksen tavoitteiden toteuttamiseksi luovat Suomelle ja ener-
giateknologia-alan yrityksillemme ensiarvoisen mahdollisuuden toimia globaalina tien-
näyttäjänä osaamisensa johdosta ja luoda tätä kautta työpaikkoja lisää Suomeen.

Itse pidän hyvin tärkeänä sitä, että Rinteen hallitus on valmis johtamaan Suomea yhdes-
sä sopien. Yhdessä opposition, yhdessä työmarkkinaosapuolten ja yhdessä eri järjestöjen
kanssa. Yhdessä, tillsammans, kuten Suomi 100 -slogan kuului.

Arvoisa rouva puhemies! Lopuksi vielä kommentti opposition viljelemään talouskritiik-
kiin täällä salissa. Kuten pääministeri Rinne sekä useat muut edustajat ovat täällä varsinkin
eilen todenneet, pohjoismaisessa hyvinvointivaltiossa taloutta hoidetaan ihmistä varten, ei
päinvastoin. Äänestän todella mielelläni huomenna osallistavan ja osaavan Suomen, sosi-
aalisesti, taloudellisesti ja ekologisesti kestävän yhteiskunnan puolesta. Äänestän hyvin
mielelläni käsittelyssä olevan hallitusohjelman puolesta.

Nyt kun tässä näyttää vähän aikaa olevan, niin käytän sen hyödykseni. Edustaja Juvo-
nen on itse asiassa todella ymmärrettävästi puheenvuoroissaan tänäänkin peräänkuulutta-
nut hallitusohjelman hoivahenkilökuntakirjauksen määritelmää. Hoivahenkilökunnalla
tarkoitetaan tässä hallitusohjelmassa koulutettua sosiaali- ja terveysalan hoitohenkilökun-
taa, ja on todella tärkeätä, että tämä tulee näin lakiin kirjattua.

Sitten vastaus siihen, miksi hoitajat eivät toivottavasti marssi ensi keväänä torille. Hal-
litusohjelmaan on kirjattu myös sivulle 132, että palkkatasa-arvoa edistetään jatkamalla sa-
mapalkkaisuusohjelmaa, jonka on oltava — nyt huomio — aiempaa kunnianhimoisempi ja
vaikuttavampi.

16.47 Matias Marttinen kok: Arvoisa puhemies! Lähden liikkeelle hallitusohjelman
myönteisistä asioista, sillä niitäkin on ohjelmassa paljon. 

Olen tyytyväinen siihen, että ohjelmassa panostetaan koulutukseen ja tutkimukseen. Pi-
dän erittäin tärkeänä, että uusi hallitus huomioi Puolustusvoimien ja sisäisen turvallisuu-
71



Pöytäkirjan asiakohta PTK 16/2019 vp
den resurssit. Poliisien määrää muun muassa nostetaan. Ihmisten pääsyä lääkäriin ja hoi-
toon helpotetaan. Sitäkin on helppo oppositiosta tukea. Omalle maakunnalleni Satakunnal-
le on erittäin tärkeää, että Puolustusvoimien laivuehankinnat toteutetaan suunnitellusti.
Hanke tuo paljon työtä Rauman telakalle ja koko alihankintaverkostoon. Myös infran ke-
hittämiseen ohjataan uutta rahoitusta. Siitäkin kiitän hallitusta.

Arvoisa puhemies! Ennen kuin käyn läpi hallitusohjelman heikkoja kohtia, niin haluan
korostaa, että toivon Rinteen hallituksen onnistuvan julkisen taloutemme ja työllisyyden
vahvistamisessa. Se on totta kai yhteinen toiveemme, että Suomi menestyy. Toivon myös
viisautta, rohkeutta uusille ministereille sen vallan käyttämisessä, mikä teille on nyt annet-
tu. Olette paljon vartijoina. Seuraamme oppositiosta tarkasti hallituksen tavoitteiden toteu-
tumista rakentavalla mutta rohkealla oppositiopolitiikalla.

Arvoisa puhemies! Pääministeri Rinteen hallituksen talous- ja työllisyysohjelma herät-
tää kuitenkin kysymyksiä ja kritiikkiä minusta aivan aiheellisesti. Kyse on siitä, miten tämä
kaikki hyvä aiotaan rahoittaa, ja ennen kaikkea siitä, kuka tämän kaiken maksaa. Ensinnä-
kin hallitus on korottamassa ympäristö- ja haittaverotusta yli 700 miljoonalla eurolla muun
muassa polttoaine- ja energiaveroja korottamalla sekä lopettamalla asuntolainojen korko-
vähennyksen budjetin menojen kattamiseksi. Hyväksyisin kaikki nämä korotukset, jos te
hallituksessa samalla keventäisitte tavallisten työtätekevien ihmisten ja eläkeläisten vero-
tusta vastaavasti kuin miten te olette nyt näitä veroja korottamassa. — 700 miljoonan eu-
ron kiristykset ovat enemmän kuin 200 miljoonan euron kevennykset, arvoisa hallitus.

Toiseksi: Rinteen hallituksen koko ohjelman talouslinja on rakennettu hiekan päälle.
Tavoittelette julkisen talouden tasapainoa vuonna 2023, mikä nojaa olennaisesti 75 prosen-
tin työllisyysasteeseen ja 60 000 uuteen työlliseen. Nämä ovat erinomaisia tavoitteita, mut-
ta konkreettiset keinot loistavat poissaolollaan. Miten voitte rakentaa hallitusohjelman kes-
keiset talouspolitiikan tavoitteet tällaisten toiveiden varaan? Sen sijaan että olisitte päättä-
neet rohkeasti työllisyystoimista jo hallitusohjelmassa, siirrätte työllisyystoimien valmis-
telun kolmikannalle. Haluaisin uskoa, että tulosta syntyy, mutta valitettavasti tätä epäilen.
Kaikki helpot keinot työllisyyden hyväksi on jo tehty edellisten hallitusten aikana. Halli-
tukselta vaaditaan nyt rohkeutta ja kykyä päätöksiin, jotta tuo tärkeä tavoite työllisyyden
osalta saavutetaan. 

Meidät on, hyvät kollegat, valittu tänne siksi, että kansalaiset ovat meitä äänestäneet. He
ovat meihin luottaneet, että me kansanedustajat päätämme asioista, kannamme vastuun ja
laitamme itsemme likoon. Kansaa edustavat kansanedustajat, ei Hakaniemi tai Eteläranta.
On olennaisen tärkeää, että hallitus säilyttää itsellään vallan ja vastuun työllisyyden edis-
tämisessä. 

Kolmanneksi: hallitus julistaa tekevänsä mittavat tulevaisuusinvestoinnit, joihin ohja-
taan 3 miljardia euroa hallituskauden aikana myymällä valtion omaisuutta. Omaisuuden
myynti on perusteltua, mikäli varat suunnataan tulevaisuuden kasvun ja työllisyyden vah-
vistamiseen. Budjetin tilkkeeksi omaisuutta ei ole järkeä myydä. Lista tulevaisuusinves-
toinneista on pikemminkin kokoelma hallituspuolueiden vaalilupauksia, joille ei ole löyty-
nyt budjetista muuta rahoitusta. Näiden tulevaisuusinvestoinneiksi kutsuttujen menojen
joukosta löytyy kaikkea hyvää kaikille aina porotaloudesta lähetystörakennusten korjaami-
seen, laajakaistaohjelmaan ja maksuttomaan ehkäisyyn. Rinteen hallituksen tulevaisuusin-
vestointi tarkoittaakin sitä, että menot lisätään nyt mutta lasku maksetaan vasta tulevaisuu-
dessa. Tuottavaa valtion omaisuutta laitetaan lihoiksi, jotta puolueiden vaalilupaukset saa-
daan maksettua. 
72



Pöytäkirjan asiakohta PTK 16/2019 vp
Arvoisa puhemies! Isänmaata voi palvella myös oppositiosta. Tulemme kokoomuksesta
tekemään rakentavaa oppositiopolitiikkaa ja esittämään teille vaihtoehtoja. Seuraamme
erityisen tarkasti hallituksen työllisyystavoitteen etenemistä. Haluan toivottaa hallituksel-
le menestystä alkavaan työhön rakentavassa yhteistyössä hallituksen ja opposition välillä.
— Kiitos.

16.52 Matti Semi vas: Arvoisa rouva puhemies! Täällä on paljon keskusteltu näistä hy-
vistä asioista. Niitä on tuotu esille ja hallitusta on sillä tavalla kehuttu, joten minä en tee sii-
tä luetteloa enää, mutta muutamia asioita, mitkä ovat itselle tulleet tärkeiksi ja mitä olen
huomannut, ovat ainakin turvallisuusasioiden parantaminen, koulutuksen lisääminen ja
varhaiskasvatukseen panostaminen. Näissä on niitä tavoitteita, mitä tulevaisuudessa tarvi-
taan, ja meidän pitää tehdä sillä tavalla näitä, että lapsemme menestyvät ja vievät tätä maa-
ta eteenpäin. Toisaalta meidän on myös huolehdittava heikommassa asemassa olevista ih-
misistä, ja heidän asemaansa pitää parantaa. 

Minusta on hyvä, että aktiivimalli ja sen päivärahaleikkuri poistetaan työttömiltä. Sen
poisto on hyvä ja tarkoituksenmukainen, koska sillä ei ole saatu niitä tavoitteita, mitä sille
asetettiin. 

Minusta on myös hyvä tämä asia, että kolmannen sektorin palkkatuesta tämä 4 000 hen-
kilötyövuoden rajoite poistetaan, sillä kolmannella sektorilla on erittäin paljon mahdolli-
suuksia työllistää ja saada ihmisiä työn ääreen oikealla tavalla hankkimaan omaa työkun-
toaan paremmaksi. Etenkin pitkäaikaistyöttömät tarvitsevat tämmöistä pehmeätä laskua
siihen työhommaan, jotta tavallaan heidän työrytminsä palautuisi, työkuntonsa palautuisi
ja syrjäytyminen vähenee, kun he saavat uusia ystäviä sieltä työmarkkinoilta, ja tavallaan
he saattavat löytää jopa uuden tavoitteen: lähteä opiskelemaan itselleen uutta ammattia.
Minusta on erittäin hyvä asia, että tästä luovutaan. Edellisestä hallituksesta jäi mieleen se,
että kun katsoin noita vuoden 2019 talousarviopäätöksiä, niin siellä jätettiin käyttämättä yli
160 miljoonaa euroa työllistämismäärärahoja tämän leikkurin takia. Jos miettii sitä aktiivi-
mallia vastakohtana, niin säästetään rahasta mutta rangaistaan työtöntä eikä anneta sitä
työllistymismahdollisuutta, joten minusta tämänkin purkaminen on erittäin hyvä asia. 

Arvoisa puhemies! Tämä hallitus on minusta ihmisten asialla. Tämä hallitus auttaa ta-
vallisia ihmisiä. Tavalliset ihmiset saavat lapsensa päivähoitoon. Tavalliset ihmiset voivat
kouluttaa lapsensa ammattiin. Tavallisille vanhuksille taataan hyvä hoito. Minulle kaikki
ihmiset ovat tavallisia ihmisiä, ja tämä on kaikkien mahdollisuus nyt tässä, kaikille ihmi-
sille. 

Kaiken kaikkiaan kun tätä hallitusohjelmaa katsoo ja lukee, niin tämä on erittäin hyvä
hallitusohjelma siinä mielessä, että nyt meillä on mahdollisuus jakovaraan ja me käytäm-
me sitä oikeaoppisesti ja oikeisiin kohteisiin ja oikeaan tulevaisuuteen. Minusta tämä on
hyvä ja positiivinen hallitusohjelma. 

16.56 Sari Multala kok: Arvoisa rouva puhemies! Yhdeksän hyvää ja kymmenen kaunis-
ta. Tämä ilmaisu sopii mielestäni erinomaisesti kuvaamaan hyvin tätä nyt käsittelyssämme
olevaa Rinteen hallituksen ohjelmaa. Ohjelma sisältää paljon kannatettavia ehdotuksia. Sa-
maan aikaan se herättää myös useita kysymyksiä sen toteuttamisen realistisuudesta. Suuri
osa pysyvistä menoista ollaan rahoittamassa kertaluontoisilla tuloilla. 

Keskustalaisten suulla olemme useaan kertaan kuulleet, kuinka viime hallituskaudella
laitettiin taloutta ja työllisyyttä kuntoon. Näin olikin, mutta viime kaudella toteutettujen
73



Pöytäkirjan asiakohta PTK 16/2019 vp
monin paikoin vaikeidenkin toimien tavoitteena ei ollut se, että tämä hallitus vie Suomen
takaisin siihen pisteeseen, josta lähdimme. Tavoitteena oli Suomen talouden laittaminen
siihen kuntoon, että meillä olisi varaa panostaa koulutukseen ja osaamiseen, vanhusten pal-
veluihin ja myös tulonsiirtoihin paitsi nyt, myös neljän ja vielä kymmenenkin vuoden pääs-
tä, silloinkin, kun meidän lapsemme ovat aikuisia.

Arvoisa puhemies! Politiikkaa tulisi tehdä mahdollisimman pitkäjänteisesti. Uudistus-
ten tulisi kestää parlamentaarisesti yli hallituskausien. Lyhytjänteinen ja tempoileva poli-
tiikka ei ole kenenkään etu. Pitkäjänteisyys korostuu erityisesti lasten ja nuorten palveluis-
sa. Koulutusjärjestelmän on kestettävä aikaa, eikä pelkkien vaalilupausten varjolla tule to-
teuttaa äkillisiä kurssin muutoksia. Onkin hienoa huomata, että viime kaudella tehtyjen uu-
distusten toimeenpanoa pyritään tukemaan eikä mitään näistä, mukaan lukien SDP:n vas-
tustama varhaiskasvatuslain uudistus, peruta. Lisäksi hallitusohjelmassa sitoudutaan vii-
me kaudella aloitettuun korkeakoulutuksen visioon, jossa tavoitellaan 4 prosentin osuutta
tutkimus- ja tuotekehitysmenoja bkt:sta sekä korkeakoulutettujen 50 prosentin osuutta ikä-
luokasta. 

Valitettavasti hallitusohjelman tulopuoli ei juuri tämän tavoitteen saavuttamista tue yhtä
vahvasti kuin olisi toivonut. Kokoomus olisi panostanut tutkimukseen ja tuotekehitykseen
300 miljoonaa euroa sekä pääomittanut yliopistoja valtion omaisuuden myyntituloilla.
Näin olisi varmistettu korkeakoulutuksen ja tutkimuksen laatu ja vahvistettu yliopistojen
autonomiaa pitkäjänteisesti. Hyvää tällä puolella on se, että hakusumaa pyritään purka-
maan. Toivottavasti kuitenkaan ei ole niin, että nyt yliopisto- ja korkeakoulutukseen teh-
dyt panokset menevät täysin näiden lisäpaikkojen rahoittamiseen.

Uuden hallituksen toimesta ollaan tekemässä myös monia muita hyviä asioita. Panos-
tukset varhaisiin vuosiin ovat tutkitusti tehokkaimpia keinoja puuttua koulupudokkuuteen
ja syrjäytymisen ehkäisyyn. On hienoa, että hallitus on käynnistämässä niin varhaiskasva-
tuksen kuin perusopetuksen tasa-arvo-ohjelman. Viime kaudella aloitettiin aloitteestani
opetusministeri Grahn-Laasosen toteuttamana varhaiskasvatuksen tasa-arvorahoitus, sillä
peruskoulun puolella sillä on saavutettu hyviä tuloksia. Varhaiskasvatuksen osallistu-
misasteen nosto on myös erittäin hyvä tavoite, ja toivottavasti kaksivuotisen esikoulun to-
teuttaminen etenisi selvittämisestä toteuttamiseen.

Arvoisa puhemies! Rinteen hallitus on nostanut oppivelvollisuusiän pidennyksen yh-
deksi kärkitavoitteekseen ja suurimmaksi pysyväksi menolisäyskohteeksi koulutuksen
puolella. Toisen asteen koulutus on nykyään edellytys työllistymiselle, ja siksi on erittäin
hyvä tavoite, että jokaisella olisi vähintään toisen asteen koulutus. Koulutuspolitiikan ko-
kenut konkari edustaja Gustafsson totesi täällä salissa eilen osuvasti, että oppivelvollisuu-
siän nosto ei yksinään auta tämän tavoitteen saavuttamisessa, vaan tarvitaan kaikki ne hy-
vät asiat varhaiskasvatuksen laadun ja perusopetuksen vahvistamiseksi sekä oppimisen
tuen parantamiseksi. Siksi ihmettelenkin sitä, miksi nämä kaikki hyvän tavoitteen toteutta-
miseksi tarvittavat toimet on päätetty rahoittaa kertaluontoisilla tuloilla. Tarkoittaako tämä
sitä, että koulutuksen tasa-arvoa ja perustaitoja pyritään vahvistamaan vain kolmen vuo-
den ajan? Ymmärrätte varmaan itsekin sen, hyvä hallitus, että tämä ei toimi. Tarvitaan pit-
käjänteistä perustaitojen vahvistamista, ei vain kolmevuotista sellaista. Kirjaus oppivelvol-
lisuuden pidentämisestä on hallitusohjelmassa vielä hyvin epämääräinen, joten uskon, että
tähän asiaan palataan, kun valmistelu ministeriössä on edennyt. Tässä vaiheessa epäsel-
väksi jää esimerkiksi se, tavoitellaanko pidennyksellä aidosti tutkinnon saavuttamista vai
ei. Toivoisin myös, että koulutuspolitiikkaa voitaisiin suunnitella parlamentaarisesti.
74



Pöytäkirjan asiakohta PTK 16/2019 vp
Arvoisa puhemies! Hallitusohjelmasta löytyy paljon kannatettavia tavoitteita, ja nostan
vielä esiin panostukset liikuntaan ja urheiluun. Viime kaudella tehty liikuntapoliittinen se-
lonteko oli historiallinen ja siitä sivistysvaliokunnassa tehty mietintö yksimielinen, ja tämä
näkyykin nyt hienosti hallitusohjelman kirjauksissa. Hienoa nähdä, kuinka tämä konkretia
sitten toteutuu.

17.01 Noora Koponen vihr: Arvoisa rouva puhemies! Erilaisuuden hyväksymistä, tuke-
mista ja tunnistamista tarvitaan nyt enemmän kuin koskaan. Maailmassa ja meillä Suomes-
sa on tuhansia ihmisiä, jotka elävät kanssamme tässä samassa maailmassa, mutta jotka ei-
vät voi kokea sitä samalla tavalla omanaan. Kaikilla meillä ei ole mahdollisuutta oppia esi-
merkiksi puhumaan, kuten me tänään täällä — koskaan. Kaikilla meillä ei ole mahdolli-
suutta oppia vaikkapa aakkosia, jos saatavilla ei ole siinä auttavaa aikuista. Kaikilla meillä
ei ole mahdollisuutta löytää ystävää tai oppia ajamaan polkupyörällä. Osan heistä on jokai-
nen meistä tavannut: lapsen, joka vipsuttaa kädelläään vaahteranlehtiä, äidin, joka pelkää,
että hänen lapsensa jää ilman tarvitsemaansa tukea, puolison, joka kannattelee toista jak-
samaan, ihmisen, joka on jäänyt yksin, nuoren, joka unohtui, eikä löytänyt enää tietään ta-
kaisin muiden luo. Suurin osa meistä tuntee heidät.

Tämä hallitusohjelma on lapsi- ja lapsiperhemyönteinen. Se haluaa panostaa tulevaisuu-
teen, niin kuin kuuluukin. Samalla se haluaa panostaa lasten ja nuorten parempiin oppimis-
mahdollisuuksiin ja koulutukseen, myös heihin, jotka tarvitsevat erityistä tukea. Varhais-
kasvatuksen ryhmäkokoja pienennetään, subjektiivinen päivähoito-oikeus palautetaan ja
peruskoulun tasa-arvo-ohjelmalla ehkäistään eriarvoistumista. Perhevapaiden uudistami-
sella lisätään vanhempien välistä tasa-arvoa. Ennaltaehkäisevän kuntoutuksen merkitys ih-
misten hyvinvoinnissa on ymmärretty, ja myös siihen halutaan nyt panostaa ja peruster-
veydenhuoltoa vahvistaa. Vanhustenhoivan laatua halutaan parantaa. Vammaisten oikeut-
ta kuulua tasa-arvoisemmin yhteiskuntaan parannetaan, ja esimerkiksi autismin kirjo mai-
nitaan hallitusohjelmassa vihdoin. Omaishoitajia ei unohdeta.

Arvoisa rouva puhemies! Mikä näistä olisi huono asia ihmisten hyvinvoinnin ja yhden-
vertaisuuden lisääntymisen kannalta? Suomessa ihmiset ovat marssineet ilmastonmuutok-
sen torjumisen puolesta. Lapset ja nuoret ovat tuoneet itsensä ja huolensa luoksemme joka
viikko toivoen, että turvaisimme heille terveen ja turvallisen tulevaisuuden. Eriarvoistumi-
sen ehkäiseminen, koulutukseen panostaminen, tasa-arvon vahvistaminen ja ilmastonmuu-
toksen torjuminen ovat maamme turvallisuuden kannalta tärkeimmät asiat, ja niihin on nyt
tartuttu. Vähemmistöryhmien ja syrjäytymisvaarassa olevien henkilöiden yhdenvertaisuu-
den parantaminen lisää tasa-arvoa. Ihmisten koulutuksesta ja hyvinvoinnista huolehtimi-
nen on suora sijoitus myös ilmastonmuutoksen torjumiseen. Ne kulkevat käsi kädessä, ja
meidän täytyy antaa ihmisille eväät ja keinot sen työn toteuttamiseen, että kaikki jaksavat
ja kaikki pystyvät siihen osallistumaan.

Kun kaksi kuukautta sitten tulin valituksi eduskuntaan ensimmäisen kerran ja kerroin
asiasta lapselleni kotona, hän vastasi: ”Äiti oikeasti, mahtavaa, nyt muistatte pitää meistä
sitten hyvää huolta.” Tänään vastaan hänelle ja kaikille Suomen lapsille, että kyllä, me pi-
dämme teistä hyvää huolta. Ja me tulemme puhumaan heidän äänellään, joilla itsellään sitä
ei ole. 

17.05 Anu Vehviläinen kesk: Arvoisa puhemies! Tiedonantokeskustelu hallitusohjel-
masta on aina suuri keskustelu, avaa tämän koko hallituskauden isosti täällä eduskunnassa,
75



Pöytäkirjan asiakohta PTK 16/2019 vp
ja olen aika tarkasti seurannut tämänkin päivän keskusteluja. Täällä on ollut paljon myös
rakentavia ja hyviä puheenvuoroja, mutta samalla kyllä hieman yhdyn edustaja Kanervan
pohdiskeluun siitä, olisiko ehkä jatkossa, tulevaisuudessa, eduskunnan työtapojen kannal-
ta järkevää, että tämä keskustelu olisi jotenkin teemoiteltu tai ilmiöpohjainen — jos tässä
kohtaa uskaltaisi näin sanoa.

Mutta sitten muutamia sisällöllisiä huomioita:
Ensinnäkin totean sen, että mikään hallitusohjelma ei voi olla koskaan täydellinen. Me

aina löydämme, olipa edustaja oppositiossa tai hallituspuolueessa, sieltä yksityiskohtia,
jotka ovat kritiikin aiheena, mutta samalla myös muistutan siitä, että kaikki eduskuntapuo-
lueet tekevät aina myös päätöksiä hallituksessa ollessaan, sellaisia päätöksiä, että ne eivät
voi kaikkia miellyttää. Se on realismia se.

Itse ajattelen tästä hallitusohjelmasta, että vaikka itsekin olisin ehkä vielä jotain sinne
halunnut tai jotain ottaa pois, niin kokonaisuus kyllä aina sitten ratkaisee, ja tämä kokonai-
suus on minun mielestäni erittäin hyvä. Tässä kokonaisuudessa on hyvää minun mielestäni
sosiaalinen oikeudenmukaisuus, alueellinen tasa-arvo ja myös yrittäjyys. Ne ovat hyvällä
tavalla tässä kaiken kaikkiaan esillä. Ja tunnettua on, kun katsomme vaalitulosta, että eihän
keskusta olisi voinut olla tässä hallituksessa mukana, ellei olisi myös meille tärkeitä tavoit-
teita ja näitä kynnyskysymyksiä saatu tänne mukaan.

Ratkaisevaa kaiken kaikkiaan isossa kuvassa totta kai on talouden ja työllisyyden kehi-
tys, ja niissä tässä on hyvin kunnianhimoiset tavoitteet: 75 prosentin työllisyysaste ja
60 000 uutta työpaikkaa. Ne ovat kunnianhimoisia, se täytyy sanoa, ja meillä, hallituksella
tulee olemaan paljon työtä eri asioita löytää, uusia toimenpiteitä, joilla päästään sitten näi-
hin tavoitteisiin.

Samalla haluan kuitenkin muistuttaa siitä, että neljä vuotta sitten, kun Sipilän hallitus
aloitti, ei kovin moni myöskään uskonut sen tavoitteisiin 72 prosentin työllisyysasteesta ja
100 000 uudesta työpaikasta — lopulta oli sitten 140 000 uutta työpaikkaa. Taisi muun
muassa uusi, tuore pääministeri Rinnekin aika tavalla skeptisesti suhtautua silloin meidän
tavoitteisiimme, mutta ne kyllä saavutettiin.

No, sitten tähän kysymykseen, mitä tehdään, jotta me saamme tätä työllisyyttä parem-
maksi ja aidosti ihmisiä työhön. Me kaikki tiedämme sen, että mitä korkeampaa työllisyys-
astetta tavoitellaan, sitä vaikeampaa on tavallaan juuri sitä ihmisten kovaa ydintä saada
työhön, ja itse pidän erittäin tärkeänä sitä, että me pystymme uudistamaan myös meidän
työvoimapalveluitten sisältöä, tekemään niistä parempia, poikkihallinnollisempia, otta-
maan enemmän mukaan sitä sotea sinne ja luopumaan pitkälle tavallaan siitä digitaalisesta
nettityöllistämisestä, joka tietyllä tavalla oli vähän muotia siellä 2000-luvun alkupuolella.
Ihminen tarvitsee kasvoja siihen apuun, kun työtä haetaan.

Kotitalousvähennyksen osalta haluan tässä keskustelussa vielä tuoda esille näkökulma-
ni. Minusta edustaja Juvonen pohdiskeli aivan oikein sitä, että siinä varmasti on kehitettä-
vää. Minusta ei ole dramaattinen tämä pienennys, mikä tähän tulee, mutta jaan sen ajatuk-
sen, että kotitalousvähennys ei nykyisessä muodossaan riittävällä tavalla pysty turvaa-
maan niiden heikompituloisten ja ikääntyneiden ihmisten palveluita, joilla olisi tarvetta
saada niitä palveluita — kyllä kotitalousvähennys on erityisesti hyvätuloisten pariskuntien
apuna erityisen paljon. Jos me löytäisimme siihen niitä muotoja, miten saataisiin ikäihmi-
siä kotitalousvähennyksen piiriin enemmän, niin se olisi tärkeää.

Hyvät kuulijat, vielä totean tästä sote-uudistuksesta, jota myös olin Säätytalolla teke-
mässä siinä ryhmässä, että minusta on tärkeätä, että me teemme sote-uudistuksen hallitusti
76



Pöytäkirjan asiakohta PTK 16/2019 vp
ja vaiheistaen, ja sen totean, että sille ei voi olla enää jatkossa vaihtoehto vapaaehtoinen
kuntien tekemä malli. Siitä ei yksinkertaisesti tule mitään. Me tarvitsemme laajemmat,
vahvemmat hartiat ja pystymme sitä kautta viemään tämän pitkäaikaisen tavoitteen vih-
doin maaliin. Itse katson niin, että perusterveydenhuolto on kaikista tärkein ja sitä pitää
pystyä parantamaan. Lastensuojelu, mielenterveyspalvelut ja päihdetyö ovat erityisiä, ja
niiden osalta pitää peruspalveluissa koko maassa yhdenvertaisuuden toteutua huomatta-
vasti nykyistä paremmin.

17.10 Jari Ronkainen ps: Arvoisa puhemies! Hallitus ei ole oppinut mediassa uutisoi-
duista turvapaikanhakijoiden tekemistä seksuaali- ja väkivaltarikoksista. Sen sijaan, että
hallitus laajentaisi säilöönoton käyttämistä, se kaavaileekin kielteisen päätöksen saanei-
den turvapaikanhakijoiden teknistä valvontaa. Jalassa kulkevalla valvontapannalla tai
muullakaan seurantalaitteella ei kuitenkaan estetä yhtä ainoata raiskausta tai muuta väki-
vallantekoa. Mieluusti kuulisin, kuinka laajaa käyttöönottoa teknisellä valvonnalla hae-
taan.

Laittomasti maassa olemisen ajatus menettää merkityksensä myös muilla tavoilla. Hal-
litus pyrkii edistämään työllistyneiden kielteisen turvapaikkapäätöksen saaneiden henki-
löiden oleskeluluvan saamista työn perusteella. Se, että hallitus luo uusia kanavia ohittaa
kielteinen turvapaikkapäätös, ei poista sitä faktaa, että nämä henkilöt ovat saapuneet maa-
han vilpillä ja vääryydellä. Siitä heitä ei tulisi palkita, vaan kielteisen päätöksen tulisi joh-
taa aina palautukseen.

Arvoisa puhemies! Se, mikä hallitusohjelmassa on hyvää, on poliisien määrän nosto 300
henkilötyövuodella vuoteen 2022 mennessä. Tätä tavoitetta tuetaan poliisien koulutusmää-
riä nostamalla. Istuin viime kauden poliisiasiain neuvottelukunnan puheenjohtajana ja tie-
dän tasan tarkkaan, että tämä ei tapahdu sormia napsauttamalla. Poliiseilla on jo nyt täys-
työllisyys. Lisäksi kymmenen vuoden sisällä nykyisistä poliiseista 18 prosenttia jää eläk-
keelle. Kaikki uudet poliisit tulevat opiskeluiden kautta, ja määrä lisääntyy vain, jos elä-
köityvien poliisien korvaajien lisäksi opiskelijoiden määrää saadaan nostettua. Opiskelijoi-
den määrää on lisätty edellisinä vuosina. Aloituspaikkoihin on kuitenkin joinain vuosina
ollut vaikeaa löytää pääsyvaatimukset täyttäviä oppilaita. Lisäksi kaikki opintonsa aloitta-
neet eivät valmistu ajallaan tai ollenkaan.

Hallitusohjelmaan on kirjattu, että erilaisista etnisistä taustoista tulevien hakeutumista
poliisikoulutukseen pyritään edistämään sekä poliisin kielitaitoon kiinnitetään huomiota.
Nämä kaksi tavoitetta tuntuvat heti ristiriitaisilta. Kuitenkin kaikilta vaaditaan samaa vir-
kamiesruotsin hallintaa. Yksi hakijoiden suurimmista haasteista on ruotsin kielen osaami-
nen. Tilannetta vaikeuttaa entisestään hallituksen kirjaus pakkoruotsin paluusta ylioppilas-
kirjoituksiin. Minkäänlaisia oikopolkuja etnisen taustan omaaville en toivo näkeväni. Kri-
teereiden tulee olla aina samat kaikille hakijoille. Fakta kuitenkin on, että lisää poliiseja
tarvitaan näkymään ja kuulumaan turuilla ja toreilla. Lisäksi kansalaisten luottamusta po-
liisiin tulee vahvistaa myös rajulla rikosten selvitysasteen nousulla. Mikään ei nakerra
luottamusta virkavaltaan enemmän kuin se, että rikokset jäävät selvittämättä.

Arvoisa puhemies! Hallitusohjelmassa hallitus lupaa ottaa sisäilmasairaiden asian tar-
kasteluun — hyvä niin. Tällä hetkellä sisäilmasairaat ovat asemassa, jossa heillä on selkei-
tä sairauden oireita mutta ei yhteiskunnan tunnustamaa sairautta. Se tarkoittaa, että he jää-
vät vaille niitä etuuksia, jotka sairaille kuuluvat. Tämä liittyy vahvasti viime kaudella te-
kemääni työhön vakuutuslääkärijärjestelmän muuttamiseksi. Vakuutusyhtiöillä ja sen
77



Pöytäkirjan asiakohta PTK 16/2019 vp
käyttämillä asiantuntijalääkäreillä on mahdollisuus määritellä sairauden rajat. Hallitus on
tunnustanut osan ongelmasta ohjelmassaan, jossa todetaan, että nykyisin työttömyysetuuk-
sien piirissä on henkilöitä, jotka eivät tosiasiassa ole työkykyisiä.

Eduskunta päätti yksimielisesti viime kaudella, että sosiaali- ja terveysministeriö val-
mistelee esityksen vakuutuslääkärijärjestelmän epäkohtien korjaamiseksi ja antaa edus-
kunnalle ehdotuksen lainsäädännön muutoksista vuoden 2020 kevätistuntokaudella. Tässä
asiassa edustaja Arja Juvosen kädenjälki näkyy vahvasti. Hallituksen tehtävänä on valvoa,
että ministeriöstä valmistellaan sellainen esitys, että se johtaa todelliseen muutokseen ja
korjaa järjestelmän väliin pudonneiden ihmisten tilanteen. Tärkeintä on, että etuuksia
myöntävä taho voi kumota hoitavan lääkärin arvion vain ja ainoastaan tutkituin lääketie-
teellisin perustein.

17.16 Minna Reijonen ps: Arvoisa rouva puhemies! Ensi lukemalta tämä hallitusohjel-
ma tuntui oikein mielenkiintoiselle. Onhan sillä tietysti paksuuttakin semmoinen 200 si-
vua, niin että totta kai siinä mielenkiintoa riitti. On sillä hyviä tavoitteita, todellakin hyviä
tavoitteita. Täälläkin salissa sitä kuvattiin toiveiden tynnyriksi. Minun mielestäni tässä on
kyllä aika lailla semmoisia yltiöhaaveellisiakin asioita. Ja miksi tuntuu sille? No, se tuntuu
sen takia sille, kun asioilla ei ole hintalappua. Ei tiedetä, mitä mikäkin kustantaa, mitä mi-
käkin maksaa, ja kun ei ole hintalappua, niin tuntuu, että onko aina realismiakaan. Onko
realistista tämmöisiä asioita saavuttaa, ja miten nämä kaikki rahoitetaan? 

Hallitusohjelmassa tuli hyvin usein esille, että selvitetään asioita. Selvitetään, selvite-
tään ja selvitetään sitä ja tätä. Mutta itse selvittäminenhän ei vielä takaa, että asiat muuttu-
vat parempaan suuntaan. Kun asioita selvitetään, niin sitä ei tiedä vielä, mitä siellä selvite-
tään. Pitäisi tehdä toimenpiteitä, ennen kuin asiat muuttuvat parempaan suuntaan. Tulkin-
nalle jää siinä aika iso osa. Siellä kerrottiin muun muassa, että selvitetään mahdollisuudet,
selvitetään muutostarpeet, selvitetään säännöksiä, selvitetään keinoja, selvitetään kestä-
vyys, selvitetään kokonaisvaltaisesti, selvitetään käyttöönottoa. Ja mitä ne maksavat? Tun-
tuu sille, että kun neljä vuotta on kulunut, niin varmaan aika paljon on selvitelty asioita,
aika paljon. Varmaan paljon asioita selviää, vai selviääkö sittenkään. Toivottavasti koko
Suomesta ei ole tehty selvää siihen mennessä. En haluaisi, että Suomi joutuu selvitystilaan.

Talouttakin täytyy ajatella, vaikka hallituksen väri onkin nyt vihreää ja punaista. Häm-
mästelen ohjelmassa montaa asiaa. Otetaan muutama esimerkki. Esimerkiksi koulutus. Si-
vulla 164 mainitaan, että korotetaan oppivelvollisuusikä 18 vuoteen. Tämä ei välttämättä
aina ole hyvä asia. Eivät kaikki halua välttämättä pakolla olla koulussa pitkään. Eikö olisi
parempi panostaa niihin, jotka enemmän tarvitsevat sitä apua ja tukea ja kannustusta? Jo-
kainen meistä on kuitenkin erilainen, niin ovat opiskelijatkin ja koulukkaat. Tästäkään ei
kukaan tiedä, mitä se maksaa, ei tunnu tietävän. 

Nyt hallituksen ratkaisu tuntuu semmoiselle, että on vähän niin kuin yksille napille teh-
ty ratkaisu. Ihan voisin verrata yhteen semmoiseen tietynlaiseen asiaan esimerkiksi Intias-
sa. Intiassahan kävi kerran niin, että siellä haluttiin kitkeä harmaata taloutta. Sitten keksit-
tiin ratkaisu, miten se tehdään. Se ratkaisu oli, että poistetaan käytöstä tietyn kokoinen se-
teli. Se oli ratkaisu siihen asiaan. Ratkaisu ei ollut minun mielestäni kokonaisvaltainen. Ei
harmaata taloutta sillä poisteta. Jotenkin tuntuu, että tässä on vähän samankaltaisia elkeitä.
Ei se näin voi mennä.

Ja tämä ruotsin kielen lisääminen, se ei tunnu kaikista kivalle. Nyt on tapahtunut sem-
moinen niin kuin ruotsin kielen pakkopalautus ylioppilaskirjoituksiin. En oikein pidä siitä.
78



Pöytäkirjan asiakohta PTK 16/2019 vp
Yksi asia on ilmastonmuutos. Miksi Suomi tuntuu tukahduttavan omaa etuaan? Näissä
asioissa pitää olla hyvin tarkka ja realistinen. Ei voi olla niin, että me Suomessa yksin
otamme vastuun kaikista muun maailman asioista. Meidän kilpailukykymme voi olla vaa-
rassa, jos me hienostelemme ihan liian paljon. Ei ajeta maatamme ahdinkoon, vaan turva-
taan se kilpailukyky. 

Keskustan edustaja Kurvinen kyseli — ja taisi tulla puhetta tältä edustaja Arhinmäeltä-
kin — ovatko perussuomalaiset lukeneet hallitusohjelmaa. Kyllä me olemme lukeneet,
voitte uskoa, että olemme lukeneet. Olihan siellä kirjaimia yli 200 sivulla. Ja kun olemme
lukeneet, niin olemme huomanneet, että sieltä puuttuu jotakin. No, mitä sieltä puuttuu?
Sieltä puuttuu numeroita, sieltä puuttuu numeroita. Siellä ei sanota, paljonko mikäkin mak-
saa, ja sen me huomasimme sen takia, kun me luimme sen. 

Vähän pöyristyneenä luin kohtaa, missä kerrottiin, hallitusohjelmassa mainittiin, että
Suomi laatii kokonaisvaltaisen Afrikka-strategian ja varmistaa Suomen Afrikka-politiikan
johdonmukaisuuden. Tarvitsemmeko me oikeasti tätä Afrikka-juttua, ja mitä se maksaa
veronmaksajille, meille kaikille? Tässähän piti olla kyse nimenomaan Suomen hallitusoh-
jelmasta. Tietenkin toivoisin enemmän Suomeen painottuvaa politiikkaa. Mitä hallitus ai-
koo tehdä haitalliselle maahanmuutolle? 

Eräänä yksityiskohtana hallitusohjelmassa olisin kaivannut omaishoitoon tietynlaista
vahvaa panostusta. Miksi ei hallitusohjelmassa vihdoin sanottu, että omaishoidon tuesta
olisi tullut verotonta, eikö olisi jo sen aika? Eikö olisi nyt sen aika jo? [Puhemies koputtaa]
Tuntuu kummalliselle kuulla, että täällä puhuttiin asioiden olevan hallitusohjelmassa kes-
tävällä pohjalla, mutta sitten kuulimme myös, että ei ole keinoja. Ei ole keinoja!

Arvoisa puhemies! Eikö tässä ole ristiriita? On siinä.

Ensimmäinen varapuhemies Tuula Haatainen:  Vastauspuheenvuoron on pyytänyt mi-
nisteri Haavisto. Myönnän sen, 3 minuuttia, olkaa hyvä.

17.22 Ulkoministeri Pekka Haavisto: Arvoisa puhemies! Edustaja Kanerva aikaisem-
min täällä totesi, että hyvin vähän puhutaan ulkopolitiikasta, ja se on hyvin ymmärrettä-
vää, kun nyt ennen kaikkea puhutaan tietysti kotimaan asioista: taloudesta, sosiaalipolitii-
kasta ja muusta. Mutta kun edustaja Reijonen mainitsi, miksi tarvitaan Afrikka-strategia,
se liitti tämän nyt hyvin tähän ulkopoliittiseen keskusteluun. Uskon, että edustaja Reijonen
ja muut ovat nähneet, että hyvin monet asiat Euroopassa saavat vaikutusta siitä, mitä Afri-
kassa tapahtuu. On tämä pakolaiskriisikysymys, mutta on myöskin laaja ilmastonmuutok-
sen torjuminen, johon me monella tavalla tarvitsemme myöskin Afrikan mannerta mu-
kaan. Siellä pitää estää Saharan aavikoituminen ja siellä pitää saada hyvin monet afrikka-
laiset maat tekemään myöskin oman osansa näissä ilmastonmuutoksen torjumiskysymyk-
sissä.

Lisäksi kun katsotaan, missä Euroopalla on kasvumahdollisuutta osaamisellamme, tie-
totaidollamme, digitaalisella osaamisellamme tai meidän ympäristöteknologiallamme,
niin hyvin moneen maanosaan sitä jo viedään, mutta Afrikassa on valtavasti kasvavat
markkinat tällä hetkellä kaikelle tälle osaamiselle. Kun hallitusneuvotteluissa puhuttiin sii-
tä, missä on niitä uusia aluevaltauksia ja ehkä uutta tietotaitoa, jota Suomessakin tarvitaan,
niin kyllä Afrikan manner on yksi näistä, eikä se ole vain Suomelle tärkeä. Se on tietysti
koko Euroopan unionille hyvin tärkeä kumppani, ja kaikki ne tapahtumat, joita Välimeren
alueella on nähty, vain alleviivaavat sitä, miten tärkeää tämä yhteistyö on. Hyvin useinhan
79



Pöytäkirjan asiakohta PTK 16/2019 vp
puhutaan pakolaiskriisin ja maahanmuuton yhteydessä siitä, että pitäisi puuttua niihin al-
kusyihin, jotka panevat ihmisiä liikkelle, oltiin sitten Lähi-idässä tai Pohjois-Afrikassa tai
Afganistanin kaltaisessa maassa, ja itse ainakin ajattelen niin, että konfliktien ennalta tor-
juminen ja ilmastonmuutoksen ehkäisy — siihen vaikuttaminen, että ympäristö ei pilaan-
nu ja ihmiset joudu sen takia lähtemään — on kaikki sitä konfliktien ennalta ehkäisemistä,
mitä tarvitaan maailmassa tänä päivänä yhä enemmän.

Sen vuoksi on tärkeää, että hallitus miettii näitä toimia keskitetysti ja ei vain kehitysyh-
teistyön kannalta, vaan poliittisen yhteistyön kannalta ja sen kannalta, mitä voidaan tehdä
Afrikan unionin ja Euroopan unionin välillä. Se tulee myöskin jo tässä meidän EU-puheen-
johtajuuskaudessamme vahvasti esille. Kun ulkoministerit ensi viikolla tapaavat, niin kyl-
lä siellä yksi keskustelunaihe muiden maailman kriisien ohella on esimerkiksi Sudanin tä-
mänhetkinen tilanne, jossa on sellainen epävarmuustilanne joka sitten, jos konflikti siellä
syvenee ja kärjistyy, voi luoda uusia ongelmia ensin Sudanin naapurimaille ja sitten ehkä
lopulta meillekin täällä Välimeren pohjoisella puolella. Nämä ovat ehkä niitä syitä, miksi
Afrikka siellä on mainittu. Toivottavasti edustaja Reijoselle tässä tuli vastaus.

17.25 Perhe- ja peruspalveluministeri Krista Kiuru: Arvoisa puhemies! Tässä oli hy-
viä kysymyksenpoikasia, joita tuossa äsken puhujakorokkeella sivuttiin. Ensinnäkin Veh-
viläinen arvuutteli tätä sosiaali- ja terveydenhuollon uudistuksen tulevaa vaiheistusta ja sii-
hen liittyen myöskin alueellista yhteistyötä. On hyvä sanoa, että hallitusohjelman kirjauk-
set siitä ovat hyvin selkeitä: malli on olemassa, ja tämän ensimmäisen vaiheen uudistus
koskee sote-rakennetta, joka tehdään hallituksen joukoin hyvin nopeassa aikataulussa kui-
tenkin huolellisesti valmistellen. Siihen liittyen on mahdollisuus edetä näissä alueellisesti
omien alueellisten erityispiirteiden osalta, ja tältä osin tätä rahoitusta on meillä myöskin
käytettävissä. Mutta on hyvä todeta, niin kuin tässä esiin jo kävikin, että siltä osin tuo so-
siaali- ja terveydenhuollon rakenteellinen uudistus on linjattu ja siinä ei ole mahdollisuutta
millään alueella aloittaa uusiksi. Mutta alueelliset erityispiirteet toki otetaan huomioon, ja
siltä osin tätä rahoitustakin on.

Edustaja Ronkainen kysyi vakuutuslääkärijärjestelmästä, ja haluankin teille iloisia uuti-
sia antaa. En tiedä, huomasitteko vai ettekö ottaneet sitä vain muutoin esille, mutta sivulla
150 on teille ja tälle eduskunnan tekemälle työlle annettu tunnustus. Nimittäin hallitusoh-
jelmaneuvotteluissa käytiin tästäkin asiasta keskustelu, ja tuon työryhmän vetäneenä on
hyvä todeta, että halusimme laittaa nyt kirjoihin ja kansiin sen, että vakuutuslääkärijärjes-
telmän epäkohtia korjataan valiokunnan yksimielisen mietinnön mukaisesti. Tämän enem-
pää, edustaja Ronkainen, ei varmasti yleensä saa, varsinkaan kun ette ollut hallitusohjel-
maneuvotteluissa edes mukana. Tältä osin ajattelen, että siinä on lupausta kyllikseen.

Mitä tulee sitten sisäilmasta sairastuneiden osaan, tämäkin asia oli hyvin vahvasti kes-
kusteluissa mukana, ja siltä osin ongelma on se sisäilmasta sairastuneiden joukko, joka ei
putoa näihin perinteisiin diagnooseihin tavalla, joka antaisi myöskin turvaa sekä sairauden
hoitoon että toimeentuloon liittyen. Tältä osin olemme linjanneet, että selvitetään sisäil-
masta sairastuneiden tilanne niin, että sisäilman vuoksi työkyvyttömät ja työpaikkakyvyt-
tömät eivät jää ilman toimeentuloa, ja tämä edellyttää myöskin sairauksien hoidon puolel-
la aivan erilaista otetta kuin ennen, ja tältä osin näiden ihmisten asemaa ei vain tunnusteta,
vaan halutaan myöskin ryhtyä toimenpiteisiin heidän toimeentulonsa turvaamiseksi.
80



Pöytäkirjan asiakohta PTK 16/2019 vp
17.28 Ympäristö- ja ilmastoministeri Krista Mikkonen: Arvoisa rouva puhemies!
Edustaja Ronkainen otti todella nämä sisäilmaongelmat esille, ja niin kuin me kaikki tie-
dämme, niin se on valtava ongelma. Se on ollut jo pitkään tässä maassa iso ongelma, ja sitä
ovat myös eduskunta ja edelliset hallituksetkin yrittäneet parhaansa mukaan ratkoa. Työ-
hän alkoi aikoinaan siitä, kun tarkastusvaliokunta silloisen puheenjohtajansa Tuija Braxin
johdolla teki tämän laajan selvityksen, ja sen jälkeen sekä silloinen että myös edellinen hal-
litus ja tämä hallitus ja sitä edeltävä hallitus ovat halunneet kaikki jatkaa tätä työtä, sillä on
aivan kestämätöntä, että meillä on valtava määrä rakennuksia, ennen kaikkea julkisia ra-
kennuksia, joissa on sisäilmaongelmia, ja siellä koululaisista, päiväkotilapsista alkaen jou-
dutaan pitkiä aikoja viettämään, niin lapset kuin henkilökunta, samoin esimerkiksi terveys-
keskuksissa. Varuskunnat ovat myös semmoisia paikkoja, missä on paljon näitä sisäil-
maongelmia.

Tämä hallitus siis jatkaa tätä taistelua sisäilmaongelmia vastaan. Ministeri Kiuru kertoi
äsken tässä, mitä voimme sairastuneiden kohdalla tehdä ja parantaa heidän asemaansa,
mutta sitten minun ministeriöni toimialalla on tämä asumisen puoli. Siellä aiotaan nyt sekä
panostaa tutkimukseen, niin että voimme paremmin ennaltaehkäistä ongelmien syntymis-
tä, että myös korjausrakentamisen kohdalla huomioida, miten se pitää tehdä, jotta todella
saadaan muutosta aikaan. Yhtä lailla aiotaan panostaa rakentamisen laatuun ja myös niihin
vastuukysymyksiin, koska se on se iso ongelma, että kun hankkeita ketjutetaan, niin se vas-
tuu tuntuu katoavan siinä matkan varrella, ja tähän halutaan saada nyt selvät vastuutahot.

Sitten myös terveystarkastajien ja työsuojeluviranomaisten toimivaltuuksia lisätään
niin, että he voivat velvoittaa paremmin korjaustoimiin, ja myös kuntotarkastustoimintaan
tulee selkeät pätevyysvaatimukset, jotta näitä kuntotarkastuksia tehdessä sitten voidaan
luottaa siihen, että ne todellakin on asianmukaisesti tehty. Ja koska valitettavasti silti edel-
leen tapahtuu paljon sitä, että ostetaan talo tai asunto, josta myöhemmin löytyy näitä on-
gelmia, niin tähän halutaan puuttua niin, että selvitetään, miten oikeusturva voidaan näit-
ten talojen tai asuntojen ostajille turvata, jos he sitten tulevat kärsimään sisäilmaongelmis-
ta. Samoin selvitetään niitä tukimahdollisuuksia, mitä sisäilmaongelmista sairastuneet voi-
vat korjaukseen mahdollisesti saada. 

Ensimmäinen varapuhemies Tuula Haatainen:  Mennään puhujalistaan, koska meillä
on niin iso määrä etukäteen varattuja puheenvuoroja. Katsotaan, jos debatin tarvetta on,
niin voidaan tietysti sitä käydä vielä myöhemmin.

17.31 Sheikki Laakso ps: Arvoisa rouva puhemies! Tämä kirja tässä, lueskelin läpi sen,
[Puhuja näyttää käsissään olevaa hallitusohjelmakirjaa] ja oikeastaan ensimmäisenä mi-
nulle tuli mieleen, että onko tämä taikuri- vai satukirja. No, se tietysti jo tuossa aikaisem-
minkin vasemmistoliiton edustajan puheessa selvisi, että satukirjahan tämä ilmeisesti on.
Satukirja siitä syystä, että tästä puuttuu oikeasti se konkretia. Tämä on kieltämättä hieno
satu, mutta oikeassa elämässä se ei aina pääty onnellisesti, koska tämän satukirjan toteut-
tamiseen eivät yksinkertaisesti riitä rahat.

Joka tapauksessa ongelma, minkä takia ne rahat eivät riitä, perustuu siihen utopistiseen
talouskasvuun, mistä on moneen kertaan tänään kuultu — sen takia en kauheasti puhu siitä
sen enempää — samaten utopistiseen työllisyyskasvuun. Jo edellinen hallitus ei oikeasti
tehnyt sitä työllisyysnousua, vaikka siitä yritettiinkin ottaa niin sanotusti itselle se kunnia.
Oman yrityksenikin henkilöstömäärä on tuplattu. Yksikään työpaikka ei tullut edellisen
81



Pöytäkirjan asiakohta PTK 16/2019 vp
hallituksen aikaansaamisista vaan maailmantilanteen parantumisesta. Nyt, tänään, eilen ja
huomenna tilanne on toinen, joudumme jopa miettimään, joudummeko lomauttamaan po-
rukkaa, ja sekään ei johdu ei edellisestä hallituksesta eikä tästä hallituksesta, vaan se joh-
tuu yksinkertaisesti maailman taloudellisesta tilanteesta.

Hyvää tässä on paljon, ja kieltämättä allekirjoitan todella paljon sellaisia asioita kuin se,
että vanhustenhoito on pakko saada kuntoon, nuorten ongelmiin pitää saada ratkaisuja ja
moneen, moneen muuhun. Mutta tässä nuorten ongelmassa esimerkiksi nyt tehdään tämä
toisen asteen koulutuksen pakko niin kuin ruotsipakkokin, mikä on täysin järjetön ideolo-
gia korjata tätä nuorten ongelmaa. Minä ymmärrän sen hyvin: tässä salissa on hyvin harva
joutunut elämään näitten nuorten elämää, kun se elämä potkii päähän ja muutenkin syrjäy-
tyminen on todella suurta. Mutta tällainen edustaja niin kuin minä olen, joka on sen henki-
lökohtaisesti kokenut, tietää täysin sen, mitä ne ongelmat ovat. Ne eivät ole sitä, että minut
olisi pakotettu silloin oppimaan ruotsia tai minut olisi pakotettu ammattikouluun. Menin
sinne ammattikouluun, rämmin sen melkein kokonaisuudessaan läpi, syrjäydyinkin jos-
sain vaiheessa todella paljon. Mutta tällä nykyisellä hallitusohjelmalla niihin ongelmiin ei
tulla kauheasti tekemään mitään kovin ratkaisevia toimenpiteitä. Korkeintaan se pitää
paikkansa — mikä löytyy sitten muilta sivuilta — että siihen syrjäytymiseen muilta osin
puututaan, ja se on yksi niistä tämän hallituksen ja tämän satukirjan hyvistä puolista.

Tietysti nyt tässä vielä on sellainen ongelma, että tämä hallitus todennäköisesti itsekin
tulee tietämään sen, että tämä rahahomma ei riitä, ja tästä tietysti todennäköisesti tietyt
puolueet jo tarkoituksella tekivät tällaisen ilmastohömpän ennen vaaleja, että sen varjolla
voidaan sitten ruveta jossain vaiheessa verottamaan lisää. Kun ollaan puhuttu siitä poltto-
aineen viiden sentin korotuksesta, niin emme me neljää vuotta mene, etteikö sitä koroteta
lisää. Sehän on nyt vain se ensimmäinen viisi senttiä, mikä nyt tässä kohtaa on.

Hyvin huolestuneena näen tämän asian, että kun raha ei riitä, niin minkälainen tappelu
alkaa tässä ministeriaitiossa. Jonkun on luovuttava omista tavoitteistaan. Kuka sitten jou-
tuu luopumaan — en tiedä, tuskin kovin helposti kukaan, ja en yhtään ihmettelisi, jos vas-
taava kuin sixpack-hallituksen aikana käynyt pako tuolta ministeriaitiosta tulee, koska
veikkaan, että todennäköisesti keskustankin taktiikka on se, että se tulee mukamas pelas-
tamaan sitten tämän kurjuuden vuosi ennen seuraavia vaaleja ja niin sanotusti pelastamaan
tämän asian. En tule uskomaan, että tämä hallitus pysyy koossa, juuri sen takia, että raha ei
tämän satukirjan toteuttamiseen riitä.

17.36 Arja Juvonen ps: Arvoisa rouva puhemies! Hyvät kansanedustajat! Ihan ensim-
mäisenä haluan kannattaa perussuomalaisten Ville Tavion esittämää epäluottamuslausetta.

Perussuomalaisten kansanedustaja Minna Reijonen, kyllä, omaishoidon tuen tulisi olla
veroton. Sen aika olisi nyt. Työnantajalla tulisi myös olla velvollisuus antaa työntekijälle
omaishoidon ajaksi, esimerkiksi saattohoidon ajaksi, vapautus työstä. Tällä hetkellähän se
on mahdollisuus. 

Edustaja Ronkainen, kyllä, teidän lakialoitteenne johdosta vakuutuslääkärijärjestelmän
epäkohdat nousivat eduskunnassa esiin, ja se toimi suunnannäyttäjänä. Kiitos siitä, ja kii-
tos, hallitus, että viette asiaa eteenpäin. Kiitos myös sosiaali- ja terveysvaliokunta, että laa-
ditte pontevan lausuman edistämään asiaa.

Talouskasvun tai tuottavuuden eväitä ei tällä hallitusohjelmalla kuitenkaan tulla saavut-
tamaan. Suomen Pankin eilinen ennustus talouskasvun hidastumisesta pysäytti. Kasvuen-
nustettaan alentanut keskuspankki ennakoi, että bkt kasvaa tänä vuonna 1,6 prosenttia ja
82



Pöytäkirjan asiakohta PTK 16/2019 vp
ensi vuonna 1,5. Vuonna 2021 kasvu on hidastumassa lähelle potentiaalista vauhtiaan eli
1,3 prosenttiin. Suomen hidastuva taloudellinen kehitys voi romuttaa ison osan tästä halli-
tusohjelmasta. Ohjelman epämääräisyys ja ehdollisuus ja viiden puolueen osallistuminen
takaavat sen, että varmasti monesta kohdasta tullaan vielä vääntämään kättä, ja se voi joh-
taa siihen, että syntyy riiteleminen ja heikko aikaansaaminen.

Työllisyystavoite, 75 prosenttia, on korkea, ja siihen tulisi kyllä pyrkiä, mutta 60 000
työpaikkaa tuntuvat karkaavan kauas. Siihen pääsemiseksi ei ole esitetty mitään keinoja.
Pallo työllisyyden parantamisesta on heitetty kolmikannalle — te ulkoistatte työpaikkojen
teon työmarkkinajärjestöille.

Luvassa on kuitenkin kansalaisille selkeitä kurjistavia leikkauksia: 
Polttoainevero näkyy pahimmin kukkarossa autoilevilla ja korkean kulutuksen ajoneu-

voa käyttävillä. Tämä ei erityisesti nosta yksityisautoilijan taakkaa, mutta ammattiautoili-
joille ja kuljetusalalle tämä on kallista. Se heikentää kuljetusalan yritysten katteita ja se
siirtyy hintoihin, jotka loppuasiakkaat maksavat. Se kallistaa syrjäseutujen elinkustannuk-
sia selvästi. 

Kotitalousvähennyksen leikkaaminen osuu tavallisen ihmisen kukkaroon. Syntyy ky-
synnän ja tarjonnan laki: pienyrittäjät, esimerkiksi kotitalous- ja siivouspalveluja tuotta-
vat, joutuvat tinkimän hinnoistaan. Tätäkö feministinen hallitus haluaa? Nämä pienyrittä-
jät ovat juurikin usein naisia. Kotitalousvähennyksen leikkaaminen lisää harmaata talout-
ta, sillä kotitöitä ja remontteja siirrytään teettämään pimeänä toimintana. Sen sijaan kotita-
lousvähennykseen oikeuttavien töiden lista tulisi päivittää. Katsoin sen juuri äsken, ja on
kyllä sellaisia toimia, jotka tulisi saattaa myös kotitalousvähennyksen piiriin.

Omistusasunnon korkovähennyksen poistaminen kurjistaa asuntovelallisia, juuri niitä
perheellisiä ihmisiä, erityisesti pieni- ja keskituloisia, joiden kaikki tulo menee nyt jo elä-
miseen. 

Hallituksen tulisi satsata turvallisuuteen. On hyvä, että poliisien määrää lisätään, mutta
myös hoitajia tarvitaan lisää. Näissä hankinnoissa palkkapolitiikalla on suuri merkitys. On
kohtuutonta, että alat, joilla turvataan ihmisten henkeä ja koskemattomuutta, ovat niin ma-
talapalkattuja. 

Hallitus on sanonut olevansa feministisin hallitus ikinä — huolehtikaa siitä, että naisval-
taisten alojen ja pienellä eläkkeellä sitkuttavan yksinäisen naisen taloudellinen turvalli-
suus taataan.

Hallituksen ei tule tukea haittamaahanmuuttoa. Kannustimia ei tule lisätä. 
Seksuaalirikostuomioiden alarajoja tulee kiristää, erityisesti kun kyseessä ovat lapsiin

kohdistuvat seksuaalirikokset, ja hyvä jos tämä asia etenee.
Sitten lopuksi vielä sote, saattohoito, potilasturvallisuus ja hoitajamitoitus: Lääkärille

pääsy turvattava — lääkärikoulutusta lisää. Saattohoito kuntoon — laki velvoittamaan. Po-
tilasturvallisuus — jokainen hoitovirhe on liikaa. Hoitajamitoitus — vain yksi virke, vain
yksi kuukausi: olkaa sanojenne mittainen hallitus ja tuokaa hoitajamitoitus vanhuslakiin
heti. Ja mitoitukseen tulee laskea vain hoitoalan koulutetut työntekijät.

17.41 Piritta Rantanen sd: Arvoisa rouva puhemies! Niin kuin tässä olemme saaneet to-
deta, hallitusohjelma on todella laaja kokonaisuus monenlaisia asioita. Se ei tee maailmaa,
ei edes Suomea, valmiiksi, mutta se muuttaa kyllä sitä suuntaa, johon olemme viime vuo-
sina olleet menossa. Tämä hallitusohjelma on oikeudenmukainen ja tulevaisuuteen suun-
83



Pöytäkirjan asiakohta PTK 16/2019 vp
tautunut, ja sen itsetarkoitus ei ole muuttaa kaikkia niitä asioita, joita edelliset hallitukset
ovat tehneet, mutta joitakin merkittäviä korjauksia ja suunnanmuutoksia siinä on.

Aktiivimallin purkaminen on yksi niistä eriarvoisuutta poistavista korjauksista, jotka on
pakko tehdä. Nykyinen aktiivimalli on monelle aidosti aktiivisuudesta huolimatta vain
työttömyysturvan leikkuri, ja se on korjattava. Onneksi toimenpiteet sen purkamiseksi on
jo aloitettu ja muutos viedään läpi nopeasti.

Hallitusohjelman tavoite työllisyyden parantamiseksi tarvitsee muunkinlaisia toimia.
Hallitusohjelmassa on otettu vahvasti kantaa siihen, että työllisyyttä nostavia keinoja val-
mistellaan kolmikannassa. Siellä jos missä näitä asioita voidaan tuloksekkaasti, oikeuden-
mukaisesti ja yhteisesti viedä eteenpäin.

Tällä hallitusohjelmalla pääsemme vaikuttamaan merkittävästi myös lapsiperheiden ar-
keen. Erityisen iloinen olen siitä, että vihdoinkin myös uusperheet on otettu huomioon täs-
sä ohjelmassa. Hallitus haluaa parantaa vuorovanhemmuusperheiden asemaa asumistues-
sa ja muussa sosiaaliturvassa. Lisäksi hallitus haluaa parantaa yksinhuoltajien ja monilap-
sisten perheiden toimeentuloa. Meidän kaikkien yhteinen huolenaihe on takuulla merkittä-
vä syntyvyyden lasku Suomessa, ja senkin suunnan muuttamista on kaikkien yhteisesti
tuettava monin eri keinoin.

Arvoisa rouva puhemies ja hyvät kollegat! Myös vanhustenhoito on otettu tässä ohjel-
massa keskiöön. Vanhusten huonoon kohteluun on viimeksi tänään ottanut kantaa muun
muassa Keski-Suomen eläkeläisjärjestöjen neuvottelukunta, joka toi tänään terveisiä ja
kantoi huolta vanhustemme kohtelusta. Heidänkin huoleensa on vastattu. Henkilöstömitoi-
tuksen saaminen lakiin on tärkeää, mutta samalla meidän on muistettava, että hoitohenki-
lökunnan työoloja ja työn kuormaa on pystyttävä korjaamaan. Hoitajien saatavuudesta on
pystyttävä huolehtimaan houkuttelevalla ja motivoivalla työnkuvalla ja riittävällä palkalla.

Tämän hallituksen yhteinen tahtotila on korjata pienimpien eläkkeiden tasoa, ja tällä
hallituskaudella eläkeläisköyhyyttä tullaan vähentämään. Eläkkeensaajatkin ilmaisivat nä-
kemyksenään, että nyt on vihdoin toivoa paremmasta suunnasta, ja se on myös tämän hal-
litusohjelman selkeä tahtotila. Tarvitsemme toivoa paremmasta.

Tuota toivoa paremmasta tuo myös ne hallitusohjelman kirjaukset, joilla koko Suomen
saavutettavuutta parannetaan. Investoinnit raideliikenteeseen, väyliin ja liikenneturvalli-
suuteen ovat erittäin tärkeitä matkustajaliikenteelle, mutta ennen kaikkea ne ovat tärkeitä
meidän vientiteollisuudellemme.

Täällä on tänään käyty keskustelua ja kuultu erittäin hyviä puheenvuoroja muun muassa
edustaja Kanervalta ja edustaja Vehviläiseltä siitä, kuinka tätä hallitusohjelman käsittelyä
tulisi ehkä tarkastella jatkossa jotenkin järkevämmäksi. Täytyy kyllä yhtyä siihen, että täl-
laisena uutena edustajana on ollut erittäin mielenkiintoista seurata tämän kokouksen ja näi-
den päivien ja puheenvuorojen edistymistä, ja toivon todella, että tähän asiaan voidaan jat-
kossa jonkinlaista parannusta saada aikaiseksi. Samoin edustaja Satonen piti jo aiemmin
päivällä puheenvuoron siitä, kuinka tätä politiikkaa pitäisi pystyä uudistamaan niin, että
tämä hallitus- ja oppositioasetelma saataisiin sellaiseksi, että tämä keskustelu tässä salissa
pysyisi edes jotenkin järkevänä, ja tähänkin on kyllä erittäin helppo yhtyä.

Kokonaisuudessaan tähän hallitusohjelmaan voin olla erittäin tyytyväinen ja oikein mie-
lelläni tukea sen äänestystä huomenna.

17.46 Iiris Suomela vihr: Arvoisa puheenjohtaja! Viimeisen kahden päivän aikana on
keskusteltu paljon siitä, mitä tämä hallitus tekee yhdenvertaisuuden ja ihmisoikeuksien
84



Pöytäkirjan asiakohta PTK 16/2019 vp
mutta toisaalta myös työllisyyden ja talouskasvun edistämiseksi. Voin opposition iloksi
vakuuttaa, että ensinnäkään nämä kaksi aihekokonaisuutta eivät ole toisistaan irrallisia,
vaan kun puhutaan yhdenvertaisuudesta, puhutaan samalla myös työllisyydestä, koska täs-
sä maassa työtä tekevät myös naiset, myös ne naiset, joilla on lapsia kotona. Nämä kaikki
asiat ovat olleet tärkeitä tavoitteita, kun hallitusohjelmaa on laadittu, ja sen tähden ne to-
della näkyvät tässä ohjelmassa.

Tässä salissa on keskusteltu paljon syntyvyydestä. Syntyvyydestä ei voi kuitenkaan pu-
hua ilman, että puhuu nuorten ja erityisesti nuorten naisten asemasta tässä yhteiskunnassa.
Meitä ei voi sivuuttaa tässä keskustelussa, sillä tässä keskustelussa on kyse ennen kaikkea
meidän kehoistamme, meidän elämästämme ja meidän tulevaisuudensuunnitelmistamme.
Meidän ajatuksiamme ei tarvitse myöskään arvailla tai spekuloida, tai toisaalta myöskään
ei tarvitse ajatella niin, että me nuoret naiset tässä salissa yksinään joutuisimme puhumaan
tuhansien ihmisten puolesta, sillä tästä aiheesta on tehty lukemattomia kyselytutkimuksia. 

Mitkä sitten ovat ne isoimmat esteet perheellistymiselle? Miksi osa nuorista ei uskalla
täyttää tai pysty täyttämään toiveitaan lapsista? Paljon on puhtaasti henkilökohtaisia teki-
jöitä, joihin me poliitikot emme pysty puuttumaan ja joihin meidän ei pidäkään yrittää
puuttua, mutta paljon on myös sellaista, mitä me voimme tehdä. 

Tutkitusti isoimpia syitä siihen, että nuoret eivät lapsia hanki, ovat oman tulevaisuuden
epävarmuus, heikko toimeentulo ja huoli siitä, kuka hoitaa lasta, kun on itse töissä. Entä
kuka hoitaa lasta, jos lapsi sairastuu? Kuinka nopeasti lapsi pääsee lääkäriin? Johtaako äi-
tiys syrjintään työmarkkinoilla? Miten työnantaja suhtautuu isän perhevapaisiin? — Täs-
tähän me tutkitusti tiedämme, että melkoisen nihkeästi. — Mitä tapahtuu, jos jää kokonaan
työttömäksi, miten sitten selviää? Osalla huolet ovat paljon perustavanlaatuisempia: Miten
vanhemmuus onnistuu, jos äitejä onkin yhden sijasta kaksi: jääkö lapsi byrokratian rattai-
siin? Kiusataanko lasta koulussa? Joutuuko lapsi kuuntelemaan, kun häntä ja hänen van-
hempiaan loukataan yhteiskunnan huipulla asti?

Nämä ovat niitä suurimpia kysymyksiä, joita nuoret pohtivat, ja näihin kysymyksiin
tämä hallitus on tarttumassa toden teolla. Raskaussyrjintään ja sukupuolittuneisiin palkka-
kuoppiin puututaan kunnolla. Perhevapaat uudistetaan tasa-arvoa ja perheiden valinnanva-
pautta edistäen. Varhaiskasvatukseen panostetaan, jotta vanhemmat pääsevät töihin mutta
jotta myös jokainen lapsi saa tuen siihen kasvuun ja oppimiseen, jotta myös se koulunkäyn-
nin aloittaminen sujuu sitten aikanaan hyvin. Kuten edustaja Rantanen tässä hyvin nosti
esiin, olemme helpottamassa myös vuorovanhemmuutta ja sateenkaariperheiden asemaa. 

Jokaiselle lapselle taataan maksuton koulutus aina tohtoriksi asti, myös sitä toista astetta
myöten. Sosiaali- ja terveydenhoidon puolella taataan kiireetön hoito vähintään seitsemäs-
sä päivässä. Samalla varmistetaan yksilölliset ja oikea-aikaiset palvelut sukupuolivähem-
mistöihin kuuluville lapsille ja heidän perheilleen. Translakia uudistetaan kokonaisvaltai-
sesti. [Juha Mäenpää: Sairasta!] — Siinä ei ole mitään sairasta, että täällä tunnustetaan jo-
kaisen oikeus olla oma itsensä. — Syrjintään puututaan yhä tiukemmin, oli perusteena
mikä tahansa. Samalla lisätään tietoisuutta vähemmistöjen kohtaamisesta ja erityistarpeis-
ta niin sote-alalla kuin koulutuksessa, ja jatkossa, toivottavasti, myös täällä eduskunnassa. 

Helpottava on tämän hallituksen viesti myös niille, jotka kärsivät lähisuhdeväkivallasta
tai sukupuolittuneesta väkivallasta, myös miehille, niille 50 000 ihmiselle, jotka joutuvat
vuosittain raiskauksen kohteeksi ja joista vain murto-osa saa teon jälkeen tukea, apua tai
oikeutta. Tällä hallituksella on vahva yhteinen tahto edistää yhdenvertaisuutta ja puuttua
väkivaltaan, etenkin lähisuhde- ja seksuaaliväkivaltaan. Koko seksuaalirikoslaki uudiste-
85



Pöytäkirjan asiakohta PTK 16/2019 vp
taan niin, että jokaiselle ihmiselle taataan koskemattomuus ja oikeus päättää oman kehon-
sa rajoista itse. Tämä ilahduttaa minua aivan erityisesti, sillä olen tänään ollut mukana tuo-
massa eduskuntaan Suostumus2018-aloitetta, joka tarttuu juuri näihin hallitusohjelman hy-
viin tavoitteisiin 14 oikeustieteen professorin ja muun asiantuntijan voimalla ja yli 55 000
suomalaisen tuella. 

Ennen kaikkea tärkeää on, että samalla panostetaan turvakoti- ja tukipalveluihin sekä
pakkoavioliittojen ja silpomisen estämiseen. Näin Suomi asettuu niiden satojentuhansien
suomalaisten naisten puolelle, jotka ovat kokeneet häirintää tai muuta seksuaalista väkival-
taa. Näin me sanomme, että nyt riittää, joku raja. Me tahdomme, että jokainen tässä maassa
kasvava lapsi saa päättää kehonsa rajoista itse ja että yksikään ihminen ei joudu enää kos-
kaan miettimään, oliko väkivallanteko hänen oma vikansa, sillä väkivalta ei ole ikinä uhrin
vika. Me asetumme tässä nyt naisten, lasten, nuorten ja heikommassa asemassa olevien
puolelle, ja se on hieno asia. — Kiitos. 

17.51 Ano Turtiainen ps: Arvoisa rouva puhemies! Niin kuin kaikissa ohjelmissa, myös
hallitusohjelmassa on voittajat ja häviäjät. Suomen eduskunnan kuuluisi ajaa ensisijaisesti
suomalaisten etua kaikessa, ihan kaikessa, ja luonnollisesti sen pitäisi näkyä erittäin vah-
vasti myös hallitusohjelmassa. Nyt hallitusohjelman häviäjiä ovat tavalliset, pienituloiset
suomalaiset. Erityisesti ohjelmasta kärsivät ne suomalaiset, jotka käyvät vielä töissä ja
maksavat itse asumisensa, ja varsinkin ne, jotka käyttävät autoa työmatkoihinsa ja lämmit-
tävät Caruna-huijauksen jälkeen velkaista taloaan puuklapeilla. Hallitusohjelmasta saa sel-
laisen kuvan, että ilmastotekona edellä mainitut ilmeisesti joutaisivat kuolemaan pois.

Hallitusohjelman suurimpia voittajia ovat työssä käymättömät ulkomaalaiset suurper-
heelliset, joiden vastikkeettomat tulonsiirrot nousevat. Heidän elämäänsä helpotetaan
moni tavoin, ja raha siihen kaivetaan suomalaisen duunarin taskusta. Ohjelmasta paljastuu
siis maailman kieroutunein työväen aate. Samoin satoja miljoonia pumpataan lisää kehi-
tysavun nimellä kulkevaan korruptioon. Mitä enemmän Afrikkaan lapioidaan suomalais-
ten rahaa, sen surkeammin siellä menee. Avustusjärjestöt ja niiden johtajat vain rikastuvat. 

Arvoisa rouva puhemies! Taloushallinnon ja kirjanpidon asiantuntija Pauli Vahtera on
laskenut, että suomalainen keskituloinen perhe maksaa jopa 74 prosenttia tuloistaan vero-
ja. Professori Matti Virenin mielestä veroaste on 67 prosentin tienoilla. Neuvostoliitossa
todellinen varallisuusveroprosentti oli periaatteessa 100. Sekö on tämän hallituksen tavoi-
tetaso?

Kaiken huipuksi hallitus kehuskelee olevansa vähäosaisen asialla. Silti se aikoo kyykyt-
tää öljyllä lämpiävien vanhojen talojen asukkaita. Suurin osa heistä on syrjäseutujen köy-
hiä vanhuksia, joiden taloilla ei ole enää juuri enää arvoa. Heitä ollaan jo nöyryytetty muun
muassa paskalailla ja heidän kiinteistöveroaan ollaan korotettu jo monta kertaa.

Arvoisa rouva puhemies! Hallituksen suurin intohimo tuntuu olevan haitallisen maahan-
muuton kasvattaminen keinolla millä hyvänsä ja julkisen sektorin ei-suorittavan portaan
edesvastuuton paisuttaminen. — Kiitos. 

17.55 Belaynesh Forsgrén vihr: Arvoisa rouva puhemies! Suurin osa suomalaisista lap-
sista ja perheistä voi hyvin. Perheiden omat resurssit riittävät, ja he saavat oikeita palvelui-
ta oikeaan aikaan. Avun hakeminen on helpottunut, vaikka kynnys siihen on edelleen pai-
koitellen korkealla. Tilannetta on helpottanut avoimuuden lisääntyminen. Samalla on li-
sääntynyt tietoisuus siitä, että erilaisia haasteita voi tulla kenelle tahansa. 
86



Pöytäkirjan asiakohta PTK 16/2019 vp
Olemme myös ottaneet takapakkia. Vaikka lapsiperheiden asema on Suomessa kansain-
välisesti hyvä, on lapsiköyhyys ollut pitkään kasvussa. Myös lasten ja nuorten mielenter-
veysongelmat ovat yhä yleisempiä. Suomessa elää köyhissä lapsiperheissä yli 130 000 las-
ta. Se on vauraalle Suomelle häpeä. Hyväosaisten ja huono-osaisten kokemusmaailmat
ovat pelottavasti eriytyneet. Toisissa perheissä voidaan tehdä monien satojen, jopa tuhan-
sien eurojen ostoksia silmiä räpäyttämällä, kun toisissa perheissä kituutetaan samalla sum-
malla jopa kuukausia. Juuri tällaisissa arjen kokemuksissa kiteytyy yhteiskunnan polari-
saatio. Köyhyys näkyy myös katukuvassa. Leipäjonot ovat jopa satojen metrien mittaisia.
Niissä käy yhä enemmän ihmisiä eri taustoista. Myös moni lapsiperhe on joutunut turvau-
tumaan hyväntekeväisyyteen. Tuntuu toisinaan siltä, että leipäjonoihin ja eriarvoisuuteen
olemme tottuneet. 

Arvoisa rouva puhemies! Olen erityisen ylpeä siitä, että tämä hallitus panostaa lasten ja
lapsiperheiden asemaan sekä köyhyyden torjuntaan. Me vähennämme lapsiperheiden köy-
hyyttä kehittämällä samanaikaisesti etuuksia sekä palveluita. Riittävä perusturva on kai-
ken ytimessä. Siksi panostamme perusturvan nostamiseen sekä yksinhuoltajien ja moni-
lapsisten perheiden toimeentuloon. Me haluamme myös edistää lapsiperheiden ennalta eh-
käiseviä ja hyvinvointia tukevia palveluita. 

Arvoisa rouva puhemies! Etenkin mielenterveyspalveluiden saatavuudessa on ollut on-
gelmia. Tästä syystä madallammekin lasten ja nuorten mielenterveyspalveluiden kynnys-
tä, parannamme oikea-aikaisuutta ja saavutettavuutta osana peruspalveluja. Jatkamme
myös jo hyviksi todettuja malleja, kuten lapsi- ja perhepalvelujen muutosohjelmaa. Levi-
tämme perhekeskustoimintamallia ja kehitämme neuvoloita edelleen. Tarvitsemme myös
toimenpiteitä kaikkein haavoittuvimmassa asemassa olevien lasten oikeuksien ja hyvin-
voinnin turvaamiseksi. Säädämme asteittain kiristyvän vähimmäishenkilömitoituksen las-
tensuojeluun niin, että mitoitus on 30 asiakasta ammattilaista kohden. Tavoitteena on, että
jo vuonna 2022 mitoitus on 35. Lastensuojelu yksin ei pysty vastaamaan paljon tukea tar-
vitsevien lasten ja nuorten ja perheiden tarpeisiin. Onkin erittäin tärkeää, että samalla ke-
hitämme myös lastensuojelun jälkihuoltoa. Meidän täytyy antaa nuorille riittävä tuki mat-
kalla aikuisuuteen. 

Arvoisa rouva puhemies! Tämä hallitus panostaa myös koulutukseen. En voikaan koros-
taa tarpeeksi, kuinka tärkeää koulutuksen kunnian palautus on lapsiperheille. Suomalainen
laadukas peruskoulu on tärkeä perhetuki ja vähentää lasten eriarvoisuutta. Tulevalla halli-
tuskaudella pystytään puuttumaan lasten ja lapsiperheiden asemaan yhä useammalta kan-
nalta. Lasten elämään vaikuttavien instituutioiden on kyettävä tekemään yhä tehokkaam-
min yhteistyötä, jotta nyt tehtävät panostukset todella vaikuttavat. Siihen tarvitsemme
myös koko eduskunnan tukea. Suomen tulevaisuus lepää lapsissa. Tämän takia hallitus si-
toutuu arvioimaan päätösten lapsivaikutuksia, edistämään lapsibudjetointia sekä lisää-
mään lasten ja nuorten osallisuutta. 

Arvoisa puhemies! Lapsiköyhyys on saatava vähenemään, sillä se on kenties yksi eniten
yhteiskuntaamme rikkovia ilmiöitä. Se tuottaa ulkopuolisuutta ja osattomuutta, se jättää
lasten elämään pitkät varjot. Jokaisella lapsella on oltava oikeus riittävään toimeentuloon
ja huolenpitoon, sanoo jo perustuslakimme. Lapsiperheiden hyvinvointi ja köyhyyden hä-
viäminen riippuu yhteiskunnallisista päätöksistä, niistä, joita me olemme täällä tekemässä.
Meillä on aito mahdollisuus tämän hallitusohjelman puitteissa tehdä lapsiystävällisempää
Suomea. — Kiitos.
87



Pöytäkirjan asiakohta PTK 16/2019 vp
18.00 Ville Kaunisto kok: Arvoisa herra puhemies! Kuten täällä on jo useamman kerran
kokoomuksen puolelta todettu, Antti Rinteen vasemmistohallituksen hallitusohjelmassa
on paljon hyvää. Suomessa pitkään jatkuneen vyönkiristyksen jälkeen hallitusohjelman ta-
loudellisista realiteeteista vapaat lupaukset tuntuvat varmasti monille hyviltä.

Otan kuitenkin esimerkin urheilumaailmasta. Jos valmentaja lupaa kaikille joukkueen
pelaajille paikan aloituskentälliseen, niin kyllähän se hetken riemastuttaa. Mutta kun todel-
lisuus lupauksen mahdottomuudesta iskee kasvoille, niin moni joutuu pettymään.

Rinteen toiveikkaan hallitusohjelman talous pohjautuu pitkälti työllisyysasteen nosta-
miseen 75 prosenttiin, huomattavasti ennusteita korkeampaan talouskasvuun sekä massii-
viseen, yli 3 miljardin euron valtion omaisuuden myymiseen. Kansallisomaisuutta voi
myydä vain kerran. Miettikää tarkoin, miten sen käytätte. Työllisyysasteen nostaminen en-
tisestään, 75 prosenttiin, tulee myös vaatimaan merkittäviä ja kipeitä päätöksiä. Hyvä hal-
litus, onko teistä siihen? Joko näitä konkreettisia keinoja on vielä pidetty visusti salassa tai
niitä ei ole. Hallituspuolueiden esiin nostama keino lupausten rahoittamiseen eli vahva
usko ja luotto parempaan huomiseen ei tunnu riittävältä, kun on kysymys ihmisten elämis-
tä. Meillä kokoomuksessa on vahva usko siihen, että rahat kuuluu tienata ennen niiden
käyttöä. Siinä on aika merkittävä ero.

Hallitusohjelman löyhät kirjaukset konkretisoituvat koko Kaakkois-Suomen ja Itä-Suo-
men lähes miljoonaa ihmistä koskevan itäradan kohdalla. Vahvasta yhteistyöstä huolimat-
ta yhdeksän maakunnan hanke on taas jäähyllä. Vaikka puhutaankin suhteellisen kaukana
tulevaisuudessa olevasta investoinnista, niin aloituspiste siirtyy taas kauemmas. Miten se-
litätte tämän jatkuvasti syrjään jääville kaakkois- ja itäsuomalaisille? Jos kaikille hyvää lu-
paamisen sijaan tehtäisiin priorisointeja, niin toimivat ratayhteydet olisivat erinomainen
tulevaisuusinvestointi niin ihmisten, luonnon, työllisyyden kuin koko Suomen hyväksi.

Kasvatus- ja koulutuspuolella on paljon hyvää. Olen äärimmäisen tyytyväinen, että hal-
litus jatkaa kokoomuksen aloittamaa varhaiskasvatuksen kehittämistä. Siellä pystytään
vaikuttamaan parhaiten nuorten tulevaisuuteen. Myös liikuntaan panostaminen on ainoa
oikea tie. Tämän jälkeen Rinteen hallitusohjelma kääntyykin pakottamisen puolelle. Jos
mietitään tulevaisuuden maailmaa, niin haluammeko, että meidän nuorista kehittyy val-
veutuneita omiin valintoihin kykeneviä aikuisia, vai tyydymmekö siihen, että valtio ohjaa
meitä ja meidän valintojamme hautaan saakka? Nuoren identiteetti ei rakennu pelkkiä pa-
kollisia askelia noudattaen vaan omien valintojen tekemisen ja niiden kanssa elämisen
kautta. Vapaus on onnellisuutta.

Epäselvät vastaukset täällä salissa ja hallitusohjelmassa ihmetyttävät sekä huolestutta-
vat minua. Mutta kritiikistä huolimatta toivon uudelle hallitukselle onnea. Ennen kaikkea
toivon, että minulle tärkeät panostukset liikuntaan ja liikkumiseen sekä lasten ja nuorten
elämään eivät jää jumiin vaihtopenkillä. — Kiitos.

18.04 Sandra Bergqvist r: Värderade talman, arvoisa puhemies! För många är skärgår-
den någonting av ett semesterparadis. Det är dit man far då man har ledigt, och det är dit
man far då man vill koppla av. För oss som bor där betyder skärgården något helt annat.

Meille saaristolaisille saaristo ei ole pelkkä lomaparatiisi, se on meidän kotimme, ja palve-
luita tarvitaan myös lomien jälkeen. Tarvitaan toimivia yhteyksiä sekä heinäkuussa, mar-
raskuussa että maaliskuussa, ja tarvitaan yhdenvertaisia mahdollisuuksia tavalliseen elä-
mään.
88



Pöytäkirjan asiakohta PTK 16/2019 vp
Under de senaste månaderna har hot om indragen postutdelning och chockhöjning av fast-
ighetsskatter drabbat skärgården mycket hårt. Det är inte skäligt att tvingas betala 14 000
euro i fastighetsskatt för ett område som till största delen är naturskyddsområde. Ett områ-
de där man varken kan bruka marken eller får bygga något.

Isot muutokset ja suuret uudistukset ottavat yleensä huonosti huomioon saariston ja maa-
seudun erityispiirteet ja erityistarpeet.

Om städerna ses som utgångspunkt lider landsbygden och skärgården, och tar man lands-
bygden som utgångspunkt passar det dåligt ihop med de utmaningar som städerna har i
dag. Det är därför viktigt att man ger möjligheter att utveckla olika lösningar för att nå sam-
ma resultat. One size fits all är en dålig modell att följa inom den offentliga sektorn. Fokus
kan och ska inte ligga på hur strukturerna ser ut, utan i stället på vad man ska uppnå. Det är
det man ska fokusera på, vilken service som ska ges.

Ett bra företagarklimat är någonting som ligger varmt om SFP:s hjärta. Vi behöver fler
företagare och många nya företag för att uppnå en sysselsättning på 75 procent.

Tietämättömyys on elinvoimaisen maaseudun ja saaristolaisten toimivan arjen suurin uh-
ka. Siksi olen iloinen, että hallitusohjelmassa nostetaan esille se, miten eri alueet voivat ke-
hittyä omien vahvuuksiensa kautta. Ohjelmaan on kirjattu, että postinjakelun on toimittava
saaristossa ja kiinteistöverotusta tarkistetaan siten, että maksukyky huomioidaan ja luon-
nonsuojelualueet vapautetaan kiinteistöverosta.

Okunskap är det största hotet mot en levande landsbygd och en levande skärgård. Jag är
därför glad över att man i regeringsprogrammet lyfter fram element som gör att regionerna
kan utvecklas utgående från sina egna styrkor. Att där står att postutdelningen i skärgården
ska fungera, att fastighetsskatten ses över, att man tar betalningsförmågan i beaktande och
befriar naturskyddsområden från fastighetsskatt.

Det att skärgårdstrafikens tonnage ska förnyas skapar trygghet för invånarna och tar mil-
jön i beaktande. Jag är glad över att den här regeringen har förståelse för skärgården och
landsbygden och att det ibland faktiskt behövs särlösningar. De här särlösningarna finns till
för att garantera allas rätt till service. Det här är en av de mest grundläggande rättigheterna
vi har.

Suomi on monipuolinen maa, siksi tarvitaan myös monipuoliset ratkaisut.

18.08 Satu Hassi vihr (vastauspuheenvuoro): Arvoisa puhemies! Selvyyden vuoksi vain
toteaisin siitä asiasta, joka edellisessä puheenvuorossa tuli esille — siitä, että yksityisistä
luonnonsuojelualueista on kiinteistönomistaja joutunut monissa tapauksissa maksamaan
kiinteistöveroa — että hallitusohjelma korjaa tämän asian. Ohjelmassa todetaan, että sel-
laiset alueet myös yksityisessä omistuksessa, jotka on suojeltu luonnonsuojelulain nojalla,
vapautetaan kiinteistöverosta.

18.09 Hanna-Leena Mattila kesk: Arvoisa puhemies! Hallitusohjelmaan on kirjattu mo-
nia hyviä oppimiseen ja koulutukseen liittyviä asioita, joita voi pitää kannatettavina. Hal-
litusohjelmassa on kiinnitetty erityistä huomiota lasten ja nuorten jaksamiseen eri oppias-
89



Pöytäkirjan asiakohta PTK 16/2019 vp
teilla. Sitä varten on tulossa merkittäviä panostuksia mielenterveyden tukitoimiin, mikä
käytännössä näkyy koulupsykologien ja koulukuraattoreiden määrien kasvattamisena.
Kuntapäättäjänä tiedän, että koulupsykologeja on ollut vaikea saada kouluihin koko maas-
sa. Ongelmaan on saatu helpotusta esimerkiksi koulupsyykkareiden avulla, jotka ovat
mahdollistaneet matalan kynnyksen avun koululaisille tulla juttelemaan pulmistaan, en-
nen kuin ne kehrääntyvät isommiksi solmuiksi. Itsetarkoituksena ei varmasti ole mahdol-
lisimman korkeasti koulutettujen ammattilaisten kiintiökirjaaminen lakiin vaan se, että
alan koulutuksen saaneet aikuiset pääsevät tekemään mielenterveyden ennalta ehkäisevää
työtä.

Itse kannan huolta myös opettajien jaksamisesta. Maailma muuttuu, ja niin muuttuu
koulumaailmakin. Viimeisen kymmenen vuoden aikana opettajan työhön on tullut paljon
lisätyötä, jossa opettajat on velvoitettu laatimaan yhä yksilöllisempiä oppimissuunnitel-
mia ja poikkeusohjelmia oppijoille. Tämä on tullut pysyväksi lisäksi tuntien suunnittelun,
oppituntien pitämisen ja kokeiden korjaamisen perustyöhön. Lisäksi opettajat pitävät van-
hempainvartteja, järjestävät vanhempainiltoja, viestivät Wilmassa ja kehittävät koulua il-
man erillistä korvausta. Koulujen työrauha on heikentynyt monestakin syystä, ja se on
väistämättä vaikuttanut sekä opettajien että oppilaiden kouluviihtyvyyteen. Lasten ja nuor-
ten häiriökäyttäytyminen on lisääntynyt, ja samaan aikaan opettajilta on viety keinoja
puuttua työrauhaan. Uutena ilmiönä koulumaailmaan on tullut teknologian väärinkäyttö,
josta on tullut sekä oppilaisiin että opettajiin kohdistuvan koulukiusaamisen seurauksil-
taan arvaamaton muoto.

Arvoisa puhemies! Kaiken kaikkiaan koulumaailman kuormittavuus on alkanut näky-
mään siinä, ettei opetusala enää ole yhtä houkuttava kuin ennen. Nuoret opiskelijat hakeu-
tuvat muille aloille, koska kokevat koulumaailman rankaksi nykyopettajalle. Myös yhä
useampi opettaja luopuu opettajan työstään ja hakeutuu muihin tehtäviin, kun kokee opet-
tajan työn tulleen henkisesti liian haastavaksi. 

Olen tyytyväinen, että hallitusohjelmaan on kirjattu tavoite tarkastella inkluusiota opet-
tajien jaksamisen näkökulmasta. Inkluusion tavoite tuoda erilaiset oppilaat saman opetuk-
sen pariin oli ajatukseltaan kaunis mutta ei ole toiminut siihen osoitettujen olemattomien
resursointien vuoksi toivotulla tavalla. Kuten itsekin opettajana olen kokenut, jopa yli 30
oppilaan opetusryhmä on hallittavissa, kun oppijat muodostavat taidoiltaan homogeenisen
ryhmän. Senkin tiedän, että yksi ongelmainen pistää pienenkin ryhmän sekaisin vieden
työrauhan muilta oppijoilta ja opettajalta. 

Toivoisin, että uusi opetusministeri ottaisi sydämenasiakseen opettajien jaksamisen
työssään. Tarvitaan kartoitus kentältä, työssä olevilta opettajilta siitä, ovatko nykyiset kou-
lu- ja työrauhaa turvaavat toimet riittäviä. Tarvitaan myös toimia, että opettajien työnku-
vaan ei lisätä loputtomasti uusia velvoitteita, jotka kuormittavat opettajaa ja ovat pois pe-
rustyöstä. On tulevaisuuden Suomen asia, että lapsiamme ja nuoriamme olisivat jatkossa-
kin opettamassa parhaat opettajat. Nykykehityksellä tämä tavoite ei tule toteutumaan.

18.13 Oikeusministeri Anna-Maja Henriksson: Arvoisa puhemies! Tässä on hyvä aika
nyt kommentoida muutamaa puheenvuoroa. Tämä kirjahan ei ole mikään satukirja. Se on
hallitusohjelma, ja tässä muun muassa edustaja Laakso esitti, että tässä ohjelmassa ei ole
mitään konkretiaa. Minun mielestäni tässä ohjelmassa on erittäin paljon konkretiaa, ja on-
neksi moni edustaja on tässä myös löytänyt sen konkretian.
90



Pöytäkirjan asiakohta PTK 16/2019 vp
Muun muassa edustaja Suomela nosti hienosti esille sen, mitä nyt tullaan tekemään kos-
kien seksuaalirikoslainsäädäntöä. Me tulemme uudistamaan tätä lainsäädäntöä niin, että ri-
koslain raiskausmääritelmä muutetaan suostumuksen puutteeseen perustuvaksi. Me tulem-
me laajentamaan seksuaalirikoksen uhrien tukikeskusten palvelutarjontaa ja myös laajen-
tamaan sitä ympäri Suomenmaata. Me tulemme ylipäänsä panostamaan enemmän rikok-
sen uhrin auttamiseen. Minun mielestäni nämä ovat kaikki erittäin hyviä esimerkkejä siitä,
mitä konkretiaa tämä hallitusohjelma sisältää. 

Tässä meidän hyvässä maassamme on kuitenkin edelleen ongelmia. Yksi sellainen iso
ongelma — voidaan kutsua sitä myös häpeäpilkuksi Suomelle — on se, että naisiin koh-
distuva väkivalta on aivan liian yleistä. Sen takia tämä hallitus haluaa myös puuttua tähän
ongelmaan laatimalla muun muassa naisiin kohdistuvan väkivallan torjuntaohjelman ja pa-
nostamalla rikosuhrin aseman vahvistamiseen. Tuomioistuimissa tullaan tekemään uudis-
tuksia, jotka tarkoittavat, että käytännössä rikoksen uhri tai todistaja tai ylipäänsä myös
syytetty voisi esittää asiansa kertaalleen ja että sitä samaa todistelua, mitä on alioikeudessa
esitetty, voitaisiin käyttää sitten seuraavissa oikeusasteissa, esimerkiksi hovioikeudessa.
Näin ollen myös helpotetaan rikosuhrin asemaa. Uhri ei joutuisi monta kertaa kertomaan
siitä vaikeasta, vaikeasta kokemuksesta, jonka hän on kohdannut.

Näin ollen tässä hyvässä hallitusohjelmassa on erittäin paljon konkretiaa, ja kehotan
kaikkia edustajia lukemaan sitä sillä tarkkuudella. Tästä löytyy kyllä paljon hyvää, ja on
hyvä, että myös siellä takarivissä nähdään, että tässä on paljon hyvää.

Sanon viimeiseksi, että on äärimmäisen tärkeätä, että hallitus on nähnyt sen, että tarvi-
taan lisäpanostuksia koko oikeudenhoidon ketjuun. Poliisien määrää tullaan lisäämään,
mutta myös syyttäjät, tuomioistuinlaitos ja ulosotto saavat lisää resursseja. Ja sitä tarvitaan
Suomen kaltaisessa oikeusvaltiossa, jossa pidetään vahvasti huolta oikeusvaltioperiaatteis-
ta.

Toinen varapuhemies Juho Eerola:  Näin, ja takaisin puhujalistaan. 

18.16 Riitta Mäkinen sd: Arvoisa herra puhemies! Pääministeri Rinteen hallitusohjelma
osoittaa, että suomalaisten vaatima politiikan suunnanmuutos on viimein totta. Julkista
keskustelua on leimannut epäuskoisuus ja tietoinen pelkojen lietsonta. Eilen ja tänään täs-
sä salissa on käytetty lukuisia puheenvuoroja, jotka osoittavat, ettei hallitusohjelman kir-
jauksiin ole välttämättä perehdytty. Kyse voi olla tahallisesta väärinymmärtämisestä, mut-
ta mikäli näin ei ole, herää vakava huoli korkeinta poliittista päätöksentekovaltaa käyttävi-
en sisälukutaidosta. Eilen aamujunassa olikin virkistävää kuulla, kuinka eräs biotalouteen
keskittyvä elinkeinoelämän edustaja kertoi silmät loistaen, yllättyneenä, että tässä ohjel-
massahan on vaikka kuinka paljon hyvää, kunhan sen vain oikeasti lukee. 

Työ on kuitenkin vasta alkamassa. Hallituksen toteuttamaa politiikkaa tulee arvioida
kriittisesti. En usko, että kansalaisten luottamusta tulevaisuuteen saati poliittiseen päätök-
sentekoon vahvistetaan kaivamalla syviä poteroita jo kauden alkumetreillä. Kansa vaatii
kykyä rakentavaan yhteistyöhön. Koetaan vastata tähän vaatimukseen kunnialla.

Laaja-alainen yhteinen näkemys yli puoluerajojen on se, että meidän on suhtauduttava
vakavasti julkisen talouden kestävyyttä uhkaaviin riskeihin. Maailmantalouteen liittyvät
epävarmuustekijät ja siitä pitkälle riippuvainen työllisyyskehitys ovat varmasti näitä asioi-
ta. Jokaiseen hallitusohjelmaan sisältyy riskejä. Siksi on todettava, että asiantuntijoita
kuunnellaan ja toimintaympäristön muutoksia seurataan. Toteutettava politiikka on mitoi-
91



Pöytäkirjan asiakohta PTK 16/2019 vp
tettu vastaamaan valtiovarainministeriön suhdanne-ennusteita. Nyt sosialistiseksi haukut-
tu finanssipolitiikka vastaa linjauksia, joita kansainvälisestikin entistä vahvemmin edelly-
tetään. Kasvun hidastuessa pelkät leikkaukset syövät vähätkin edellytykset menestyä. Sik-
si meidän on pakko katsoa pidemmälle tulevaisuuteen.

Jokainen edustaja tietää, kuinka pitkissä kantimissa yhteiskunnalliset muutokset ovat.
Viime vuosien tempoileva koulutus- ja työllisyyspolitiikka on tullut kalliiksi. Pitkäjäntei-
nen ja vastuullinen politiikka ja tutkitun tiedon hyödyntäminen ovat tasa-arvoisuutta, oi-
keudenmukaisuutta ja inhimillisyyttä korostavassa hallitusohjelmassa läpileikkaava punai-
nen lanka.

Hallitusohjelma pitää sisällään runsaasti toimenpiteitä, joilla vahvistetaan taloutta, työl-
lisyyttä sekä tuetaan yrittäjyyttä. Elinvoimaa lisäävät myös mittavat liikenneinfraan koh-
distuvat hankkeet sekä MAL-sopimusten laajentaminen nykyisestä. Lämpimät kiitokset
näistä kirjauksista myös Keski-Suomen ja Jyväskylän puolesta.

Hallitus panostaa vahvasti osaamiseen, koulutukseen ja tutkimukseen sekä tavallisten
ihmisten peruspalveluihin, hoivaan ja huolenpitoon. Tapasimme tänään Keski-Suomen
eläkeläisjärjestöjen neuvottelukunnan. He esittivät kiitoksen kirjauksista, joilla paranne-
taan eläkeläisten ja ikäihmisten hyvinvointia. He velvoittivat myös pitämään huolta, että
uudistukset toteutetaan. Tähän meidän kaikkien on varmasti helppo yhtyä.

Ohjelma puuttuu ilmastonmuutokseen ja luo samalla edellytyksiä tuotekehittelylle ja
uusille nouseville vientialoille. Heikoimmassa asemassa olevista pidetään parempaa huol-
ta, jakamatonta ihmisarvoa kunnioitetaan. On erikoista, miten valtavaa vastustusta nämä
tavoitteet nyt saavat osakseen. Yksikään hallitus tai hallitusohjelma ei ole täydellinen. Rin-
teen hallitus korjaa kuitenkin hyvinvointiyhteiskunnan rikottuja rakenteita, vahvistaa luot-
tamusta politiikkaan ja yhteiskunnalliseen oikeudenmukaisuuteen. Se turvaa kasvun edel-
lytykset.

Arvoisa puhemies! Ymmärrys siitä, ettei yhteiskuntaa johdeta, kehitetä eikä hyvinvoin-
tia lisätä vain markkinoiden ehdoilla, on yhteinen. Tämä ei tarkoita, etteikö elinkeinoelä-
män lainalaisuuksia ymmärrettäisi, viennin edellytyksiä tai esimerkiksi yrittäjyyden mer-
kitystä arvostettaisi — päinvastoin. Nyt on hallituksella näytön paikka, ja sama koskee
myös oppositiota. Suurin näytön paikka on kuitenkin tällä salilla kokonaisuudessaan. Hal-
litus—oppositio-asetelma kuuluu demokraattiseen kansanvaltaan, ja tiukalle debatille on
tarvetta. Suomalaiset kuitenkin odottavat, että panettelu ja tahallinen toisen lokaaminen ja
väärinymmärtäminen ja ennen kaikkea poliittinen teatteri loppuvat. Tiedän, että tässä sa-
lissa istuu paljon edustajia, jotka jakavat tämän näkemyksen. Yli puoluerajojen vaalikaam-
me sitä.

Ja lopuksi itsestäänselvyytenä osoitan lämpimästi luottamukseni pääministeri Rinteen
hallitusohjelmalle.

Toinen varapuhemies Juho Eerola:  Täällä muutamat edustajat aina silloin tällöin nou-
sevat pystyyn ja kokeilevat vastauspuheenvuoroa. Nyt on semmoinen linja, että otetaan
näitä ennalta tilattuja puheenvuoroja ainakin jonkun aikaa, ennen kuin lähdetään debattiin.
— Edustaja Peltokangas.

18.22 Mauri Peltokangas ps: Arvoisa puhemies! Hallitus on nopealla aikataululla saanut
valmiiksi pitkälti unelmiin perustuvan eepoksen, jota ainakin minä realistina en voi purek-
92



Pöytäkirjan asiakohta PTK 16/2019 vp
simatta hyväksyä. Toki siellä on hyviäkin kirjauksia, mutta suuri osa on verotuksen kiris-
tämiseen ja tavallisen duunarin elinolojen heikentämiseen johtavia toimenpiteitä.

Hallituksen 700 miljoonan määrärahahaave kehitysapuun on vastuutonta politiikkaa.
Asiantuntijoiden mukaan rahat ohjautuvat usein, osin, suurten kehitysyhteistyötä tehnei-
den organisaatioiden kuluihin. Herääkin kysymys, onko jaetuilla miljardeilla aikojen saa-
tossa rakennettu niitä väitettyjä kaivoja ja kouluja vai maksettu korruptoituneiden virka-
miesten hyvinvointia ja heimopäälliköiden uudet jeepit.

Tämä hallitus nöyränä pyytää ja anoo Euroopan unionilta hallitusohjelmansa mukaan
arvonlisäveron rajan korottamista 15 000 euroon, kun se tällä hetkellä esimerkiksi Euroo-
pan unioniin kuuluvalla Virolla on jo pitkään ollut 40 000. No, te kehtaatte tuoda luetta-
vaksi tällaisen hallitusohjelman, jossa kuljetaan nettomaksumiehenä hattu kourassa ympä-
ri Eurooppaa, sitä Eurooppaa, joka haluaa nielaista meidän itsemääräämisoikeutemme ko-
konaan. Itsenäisen Suomen säilyvyyttä ei hallitusohjelmassa liioin korosteta. Kun katson
hallituksen kokoonpanoa, en ihmettele.

Arvoisa puhemies! Yritän ymmärtää niitä suomalaisia ihmisiä, jotka haluavat pelastaa
koko maailman Suomen teollisuuden kustannuksella. Ymmärrän hyvin, että kaikille ei ole
tasan jaettu ymmärrystä siitä, että Suomi ei tule toimeen ilman teollisuutta, mutta minun ei
poliitikkona tarvitse hyväksyä ilmastohysterian mukana tulevaa järjettömyyttä ja pelotte-
lun ilmapiiriä, jota lietsomalla pyritään pääsemään ilmastogurun maineeseen maailmalla,
vaikka Suomen päästöt tässä maailmankaikkeudessa ovat kuin hiekanmuru Saharassa.

Kaupunkiseutujen ruuhkamaksut, bensan hinnankorotukset, fossiilisten polttoaineiden
käytöstä sakottaminen lisäävät esimerkiksi kuljetusyrityksen kuluja ja ajaa pienimmät eit-
tämättä konkurssiin. Kutsutteko te tätä kestäväksi kehitykseksi? Ilmastopolitiikallanne
ajatte teollisuudellemme lisää ylitsepääsemättömiä haasteita ja vaatimuksia ja ajatte esi-
merkiksi turveyrittäjät työntekijöineen kortistoon. Mitä tekee keskusta tälle? Mitä tekee
keskusta, kun vihreät tulevat vaatimaan maaseudulta turkistarhauksen lopetettavaksi? Kes-
kustaa ei paljon ole salissa. 

Puhutte kotitalouksien ostovoiman myönteisestä kehittämisestä ja samalla laskette koti-
talousvähennystä verotuksessa. Onko myönteinen kehittäminen sitä, että perheen tupakoit-
sija maksaa askistaan tupakkaa tällä hallituskaudella 1,8 euroa enemmän ja lapset viikon-
loppulimuistaan toiset mokomat päälle?

Olette poistamassa kannattamattoman tuulivoiman rakentamisen hallinnollisia kaavoi-
tukseen liittyviä ja muita esteitä, kun samalla byrokratia hakkaa lähes jokaista yrittäjää
alasta riippumatta. Pekkarinenko sinne on päästetty kirjaamaan? Anteeksi: edustaja Pekka-
rinen. 

Ihmettelette sähkön siirtohintoja samalla, kun annatte ministerinsalkun miehelle, joka
toimi vastuuministerinä, kun sähköverkkomme myytiin. Ministerin omien sanojen mu-
kaan sähköverkko myytiin väärien tai puutteellisten tietojen valossa. Kova on luottamus
tänä päivänä. No, toisaalta silloinen pääministerikin lupasi ja vannoi, etteivät sähkön siir-
tomaksut nouse pilviin, kun valtio niiden kehitystä valvoo. Nukkuiko valtio, vai puhuiko
silloinen ministeri pelkästään vastoin parempaa tietoaan, kuten kaikki, joiden kädenjälki
sähköverkkojen myynnissä lepää?

Luettuani läpi hallitusohjelman huomasin, että hallitus aikoo selvittää reilut 130 asiaa ja
haaveilee, että noin 60 000 ihmistä ajautuu töihin kepin ja kyykytyksen avulla. Lisäksi au-
toilusta halutaan tehdä synti. Millainen hallitus kertoo tavoitteekseen 60 000 ihmisen työl-
93



Pöytäkirjan asiakohta PTK 16/2019 vp
listämisen ja samaan aikaan mainitsee, että jos näin ei tapahdu, niin sitten teemme jotain
muuta? Mitä muuta, kysyn, ja millä se ”jotain muuta” rahoitetaan?

Arvoisa puhemies! Tartun vielä nopeasti hallitusohjelmassa mainittuun kirjaukseen vi-
hapuheesta. Koska se on nyt virallisessa hallitusohjelmassa mainittu, tulen esittämään kir-
jallista kysymystä. Nyt on löydyttävä kattava ohjeistus, mitä se on, missä järjestyksessä ja
mitkä sanat ovat vihapuhetta. Tulkinta ei voi olla menettelytapana länsimaisessa yhteis-
kunnassa. — Kiitos.

18.27 Kaisa Juuso ps: Arvoisa puhemies! Vielä vähän aikaa sitten, ennen vaaleja, mel-
kein jokainen puolue lupasi pikimmiten nostaa hoitajamitoituksen ympärivuorokautisessa
hoivassa 0,7:ään. Silloin sen laskettiin maksavan 200—250 miljoonaa euroa. Se lupaus
löytyy nyt hallitusohjelmasta, mutta hallitusohjelman liitteestä käy ilmi, että tälle on varat-
tu rahaa vain 70 miljoonaa euroa. Jokainen ymmärtää, että tällä rahalla saadaan vain mur-
to-osa siitä, mitä te olette äänestäjillenne luvanneet. Syvä pettymyksen aalto tulee käy-
mään hoitajien, vanhusten ja heidän omaistensa parissa. Pettymys on suuri, ja luottamus
poliitikkoihin saa taas kolauksen. Kuka viitsii kohta enää äänestää? Kuka uskoo enää sa-
naakaan siitä, mitä te ja me ennen vaaleja lupasimme? 

Arvoisa puhemies! Syyksi vatuloinnille on kerrottu, että mitoituksen nosto vaatisi 4 000
uutta hoitajaa, joita meillä ei ole, mutta me kaikki tiedämme, että Suomessa on kymmeniä-
tuhansia hoitajia, jotka tekevät jotain ihan muuta kuin hoitotyötä.

Olin toissa päivänä Rovaniemellä Lapin Yrittäjien tapaamisessa, jossa eräs K-kauppia-
syrittäjä kertoi, että hänellä on kolme sairaanhoitajaa töissä. Siis K-marketissa. Ongelma ei
ole siinä, etteikö meillä olisi hoitajia, vaan siinä, että he pakenevat hoitotyöstä ja että heille
on sälytetty työtehtäviä, jotka eivät kuulu hoitotyöhön. Näitä muita töitä eräs hoitaja listasi
näin: ”Tiskaan, katan pöytiä, pesen pyykkiä, pyyhin pöytiä, siivoan wc-tiloja, pesen pyö-
rätuoleja, suihkutiloja, lakaisen lattioita, valmistan iltapalaa, laitan ruokaa, lämmitän ruo-
kia, tilaan vaippoja, huollan ja tilaan apuvälineitä, pidän palavereja omaisten ja edunval-
vojien kanssa, hankin asukkaalle tarvittavat hankinnat kaupasta, siirrän postit edelleen
omaisille. Koko ajan tulee enemmän ja enemmän ei-hoitotyöhön liittyvää työtä.” Hallitus-
ohjelmassa on maininta siitä, että henkilöstön työnjakoa tukipalveluiden osalta selkeyte-
tään, ja sitä todellakin tarvitaan. On resurssien tuhlausta teettää ruoanlaittoa, siivousta ynnä
muuta koulutetuilla hoitajilla. Osa tuosta 4 000 hoitajan puutteesta korjautuisi jo sillä, että
palkattaisiin näihin avustaviin tehtäviin lisää keittiötyöntekijöitä ja siivoojia. 

Arvoisa puhemies! Hoitajapako joko muihin töihin tai hoitotyöhön ulkomaille on suuri
ongelma. Norja ja Ruotsi houkuttelevat paremmilla palkoilla ja paremmilla työehdoilla.
Myös hoitajien rokotuspakko Suomessa ajaa hoitajia muualle töihin. Muissa Pohjoismais-
sa tätä pakkoa ei ole. Totuus on, että suomalaiset hoitajat ovat alipalkattuja, pakkorokotet-
tuja, ylityöllistettyjä ja aliarvostettuja.

Joku viime hallituskauden ministereistä — en muista kuka — esitti ratkaisuksi tuonti-
hoitajia Filippiineiltä. Toivottavasti tämä hallitus ei koskaan vajoa näin alas. Suomalaisten
hoitajien koulutus, työmoraali ja ammattitaito ovat kysyttyä valuuttaa ulkomailla. Meidän
pitää ymmärtää tehdä kaikkemme, että he jäisivät Suomeen ja tekisivät hoitotyötä Suomes-
sa. Olen vakuuttunut siitä, että kun työolosuhteet vanhustyössä hoitajien lisäämisen myötä
korjaantuvat ja hoitajilta otetaan pois keittiötyöt ja siivous, niin hoitajia alkaa löytymään.
Rokotuspakon poisto ainakin vuosittaisen influenssarokotuksen osalta vähentäisi osaltaan
hoitajapakoa, samoin joustavammat vuorojärjestelyt. Myös palkkaukseen on pakko jatkos-
94



Pöytäkirjan asiakohta PTK 16/2019 vp
sa tulla lisää rahaa, sillä muuten me jäämme Ruotsin ja Norjan jalkoihin. Ei voi olla niin,
että Suomessa koulutetaan hoitajia muiden Pohjoismaiden tarpeisiin. Norjassa sairaanhoi-
taja ansaitsee ilman ylitöitä ja yövuoroja tuplasti sen mitä Suomessa. Myös Ruotsissa on
hoitajien palkkakehitys ollut viime vuosina huikeaa.

Ensimmäinen askel hoitajien työviihtyvyyden ja työtaakan korjaamiseksi vanhusten
ympärivuorokautisessa hoivassa on nostaa hoitajamitoitus siihen luvattuun 0,7:ään mah-
dollisimman nopeasti. Tämä vaatii sekä rohkeutta että hieman lisää rahaa. Rahaa teiltä tun-
tuu löytyvän, mutta löytyykö teiltä rohkeutta?

18.33 Veikko Vallin ps: Arvoisa puhemies! Tässä puheessa otan kantaa muutamaan hal-
litusohjelman ristiriitaisuuteen.

Ensin kuitenkin vastaan edustaja Kärnän eilen esittämään kysymykseen. Hän kysyi,
miksi me perussuomalaiset emme halua lähettää lisää satoja miljoonia euroja suomalaisten
veronmaksajien rahoja Afrikkaan. Se johtuu siitä, edustaja Kärnä, että me perussuomalai-
set haluamme käyttää ne rahat suomalaisten vanhusten ja sairaiden hyvinvoinnin paranta-
miseen tässä ja nyt. Kehitysapuun ei pitäisi lisätä satoja miljoonia euroa, koska sellaista ja-
kovaraa ei yksinkertaisesti ole, ja sellaisille valtioille, jotka eivät ota vastaan Suomesta kar-
kotettavia kansalaisiaan, ei pitäisi kehitysapua antaa ollenkaan. Suomi on ollut jo pitkään
velkaantuva valtio, ja kuten edustaja Lepomäkikin eilen sanoi, tämä hallitusohjelma näyt-
tää vahvasti siltä, että velkaantuminen vain jatkuu ja jopa kiihtyy. Mielestäni ne sadat mil-
joonat eurot, jotka Rinteen hallitus aikoo nyt tuhlata Afrikkaan, pitäisi suunnata esimerkik-
si suomalaisten pieneläkeläisten elintason ja elämänlaadun parantamiseen. Tällä hetkellä-
hän puhutaan vappuviisikymppisestä, eli siitä luvatusta vappusatasestakin suli jonnekin jo
puolet. Mutta niin se menee politiikassa liian usein: paljon lupauksia, vähemmän tekoja. —
Sivuhuomautuksena voin mainita, että vaalien alla luvattiin 650 poliisia lisää, mutta nyt
poliiseja tuleekin vain 300 lisää, mikä on aivan liian pieni määrä, jotta kansalaisten turval-
lisuus ja omaisuudensuoja olisivat riittävällä tasolla.

Arvoisa puhemies! Hallitus aikoo nostaa autojen polttoaineen, tupakan, alkoholin ja
lämmityspolttoöljyn veroja. Lisäksi leikataan kotitalousvähennystä. Faktatietona tässä vä-
lissä kerron, että Suomessa on noin 200 000 öljylämmitteistä pientaloa, joista noin
100 000:ssa asuu eläkkeellä olevia ikääntyneitä ihmisiä. Kysymys siis kuuluu, sulaako se
vappuviisikymppinen näihin hallituksen veronkorotuksiin ja kotitalousvähennyksen leik-
kauksiin vai jääkö pieneläkeläinen jopa tappiolle.

Kotikuntani Tampere on kuluneen vuoden aikana korottanut tai on korottamassa terve-
yskeskus- ja hammashoitomaksua, bussilippujen ja pysäköinnin hintaa sekä kiinteistöve-
roa. Meille tuli myös hulevesimaksu uutena verona. Nämä edellä mainitut verojen ja mak-
sujen korotukset Tampereella ja muissa kunnissa osuvat myöskin pieneläkeläisiin.

Mielestäni on kriittisen tärkeätä tarkastella, miten erilaiset verojen ja maksujen korotuk-
set sekä leikkaukset kohtelevat pienituloisia ihmisiä. Suomessa elää köyhyysrajan alapuo-
lella ainakin 600 000 ihmistä. Heistä ei saa tehdä entistä köyhempiä millään syyllä tai edes
ilmastohysterian verukkeella, vaan heidän taloudellista asemaansa pitää parantaa. Kun
käytetään sanaa ”eriarvoistuminen”, niin sen pitää tarkoittaa jokaista suomalaista. Talous-
teorioiden ja Excel-taulukoiden lisäksi pitää ottaa myös aistihavainnot mukaan päätöksen-
tekoon ja kuunnella herkällä korvalla niitä pieniä ihmisiä, jotka eivät pysty itseään puolus-
tamaan poliitikkojen suuria linjauksia vastaan.
95



Pöytäkirjan asiakohta PTK 16/2019 vp
Arvoisa puhemies! Lopuksi: Haluan muistuttaa hallitusta siitä, että kun kansalaisten ve-
rokuormaa lisätään, ei se tarkoita automaattisesti enempää verokertymää valtion kassaan.
Tämän sai muun muassa Viro kokea edellisen hallituksen aikana: kun he korottivat alko-
holijuomien verotusta, kertymä romahti. Nyt Viron uusi hallitus alentaa alkoholijuomien
verotusta 25 prosenttia, koska heillä on pyrkimyksenä nostaa verokertymää muun muassa
lisääntyneen ostosmatkailun ja siihen liittyvän muun liiketoiminnan kautta. Näin Suomen-
kin pitäisi jo vihdoin oppia ajattelemaan verotuksen syy—seuraus-suhteita. Kunnioittavas-
ti sanon, että teidänkin, pääministeri Rinne, pitäisi tulla pois historian väärältä puolelta
muutamassa asiassa. Verotus on yksi niistä asioista. Kun kahden maan välillä on raja ja sen
rajan toisella puolella verotus on merkittävästi maltillisempaa kuin toisella puolella, niin il-
man korkeakoulututkintoakin pystyy päättelemään, kumpaan maahan yritystoimintaa,
kaupankäyntiä ja tuottavia työpaikkoja syntyy helpommin.

Keskustalle sanon, että te ette voi kehuskella sillä, että yritysverotusta ei korotettu. Jos
olisitte pystyneet alentamaan yritysten ja yrittäjien verotusta, niin siitä olisitte saaneet su-
lan hattuun. Nyt sitä sulkaa ei tule.

18.38 Sami Savio ps: Arvoisa puhemies! Hallituksen muodostamisen ensisijaisena lähtö-
kohtana tulisi olla suurimpien puolueiden yhteistyö. Tällä kertaa ennätyksellisen tiukkaa
vaalitulosta ei kuitenkaan maltettu kunnioittaa. Täysin poikkeuksellisesti sekä eduskun-
nan toiseksi että kolmanneksi suurin puolue sysättiin syrjään jo hallitustunnustelujen päät-
tyessä. Kansanvallan näkökulmasta olisi ollut tärkeää yrittää muodostaa hallitus kahden tai
kolmen suurimman puolueen perustalle. Suuren vaalitappion kärsineet puolueet ovat pe-
rinteisesti siirtyneet vapaaehtoisesti oppositioon, mutta nyt nämä aikojen saatossa hyväksi
havaitut periaatteet kuitenkin jostain syystä hylättiin. 

Arvoisa puhemies! Antamiensa runsaiden vaalilupausten ja kansalaisille syntyneiden
suurten odotusten lunastaminen tulee olemaan hallituspuolueille hyvin vaikeaa. Sen vä-
hemmistöpuolueet keskusta ja RKP ovat ainakin aiemmin olleet tuoreita vihervasemmis-
tolaisia hallituskumppaneitaan selvästi tiukemman talouslinjan kannalla — saa nähdä,
ovatko enää jatkossa. Viiden puolueen muodostama hallitus ei muutoinkaan näytä kaikilta
osin järin yhtenäiseltä, eikä tilanne varmaankaan helpotu, kun vaalikausi pääsee kunnolla
vauhtiin. 

Arvoisa puhemies! Jo ennen hallituksen nimittämistä keskustan ja vihreiden vaikeasti
yhteensoviteltavat ympäristö- ja elinkeinopoliittiset näkemyserot nousivat pintaan uusista
sellutehdashankkeista käydyn julkisen keskustelun myötä. Perussuomalaiset vaativat hal-
litusta takaamaan suomalaisen työnteon, yrittäjyyden ja teollisuuden toimintaedellytykset.
Muussa tapauksessa hallitusohjelmalta ja siinä vaaditulta 2 prosentin talouskasvulta pu-
toaa taloudellinen pohja kokonaan. 

Arvoisa puhemies! Rinteen hallituksen tavoite tasapainottaa julkinen talous vaalikau-
den loppuun mennessä on sinällään oikea, mutta lukuisiin tuleviin selvityksiin tukeutuva
hallitusohjelma ja erityisesti sen talouslinjaukset kaipaavat runsaasti lisää realismia ja
konkretiaa. Hallitus aikoo kertainvestointien lisäksi kasvattaa julkisia menoja pysyvästi yli
1,2 miljardilla eurolla ja kattaa syntyvää vajetta muun muassa valtion omaisuudesta saata-
villa tuloilla. Tuottavasta omaisuudesta ei kuitenkaan kannata luopua, ei ainakaan hinnalla
millä hyvänsä. Se olisi hyvin lyhytnäköistä, joskaan ei missään nimessä ennennäkemätön-
tä politiikkaa. 
96



Pöytäkirjan asiakohta PTK 16/2019 vp
Arvoisa puhemies! Velkaantumisen pysäyttäminen edellyttää myös työllisyysasteen
nostoa vähintään 75 prosenttiin. Työllisyystoimien etsiminen on kuitenkin ulkoistettu työ-
markkinajärjestöille, jotka ovat pitäneet niille asetettua aikataulua varsin kunnianhimoise-
na. Talouden mahdollinen laskusuhdanne vaikeuttaisi entisestään hallituksen tavoitteiden
toteutumista. 

Arvoisa puhemies! Kuten täällä on moneen otteeseen jo todettu, tässä Rinteen hallitus-
ohjelmassa on tietenkin myös useita myönteisiä tavoitteita. Niihin lukeutuvat esimerkiksi
aktiivimallin leikkurin poistaminen ja tuloverotuksen pienimuotoinen keventäminen. Sa-
malla hallitus aikoo kuitenkin muun muassa pienentää kotitalousvähennystä ja kiristää
lämmityspolttoaineiden verotusta, korottaa polttoaineveroja 250 miljoonalla eurolla sekä
mahdollistaa tiemaksujen käyttöönoton kaupunkiseuduilla. Monen pieni- ja keskituloisen
asumis- ja liikkumiskustannukset uhkaavat nousta merkittävästi, samoin työssäkäynti ja
yrittäminen vaikeutuvat. 

Koulutuksen saralla sinänsä aivan oikein kunnostautumaan pyrkivä hallitus kaavailee
varsin hämmästyttävästi lukio-opintojen valinnanvapauden kaventamista palauttamalla
ruotsin kielen ylioppilastutkinnon pakolliseksi aineeksi äidinkielen rinnalle.

Ennätyspitkään hallitusohjelmaan sisältyvät myös esimerkiksi jo ennestään velanotolla
kustannettujen kehitysyhteistyömäärärahojen tuntuva korotus ja maahanmuuttopolitiikan
höllennykset. Hallitus suunnittelee pakolaiskiintiön nostoa ja nykyistä joustavampaa työ-
lupien myöntämistä kielteisen turvapaikkapäätöksen saaneille henkilöille. Samalla kasvaa
halpatyömarkkinoiden syntymisen riski. 

Arvoisa puhemies! Nyt ovat siis tiedossa ne linjaukset, joilla maata aiotaan seuraavat
neljä vuotta hallita. Hallituksen ensimmäiset merkittävät lakiesitykset ehtivät kuitenkin
eduskunnan käsittelyyn vasta syksyllä, ja Rinteen hallituksen antaessa ensimmäisen ta-
lousarvioesityksensä selvinnevät myös keinot, joilla hallitusohjelman runsaat lupaukset ai-
otaan rahoittaa. Silloin nähdään, mitä hallitusohjelman kirjausten konkretisoituminen tar-
koittaa tavalliselle suomalaiselle veronmaksajalle.

18.44 Marko Kilpi kok: Arvoisa puhemies! On äärimmäisen hyvä ja kunnioitettava ta-
voite rakentaa Suomesta turvallinen maa asua ja elää, jossa jokaisesta pidetään huolta, joka
on tasa-arvoinen ja oikeudenmukainen. Kukapa ei sellaista haluaisi? Miten kukaan voisi
sellaista vastustaa? Kannustan kaikkia tekemään niin, sillä sellainen antaa toivoa, se antaa
uskoa — jälleen asioita, joita on hyvin vaikea vastustaa eikä sellaiseen ole aihettakaan.
Mutta kuinka realistinen tilannekuva hallituksella on niistä haasteista ja ongelmista, joihin
se ohjelmallaan lupaa apua? Raotan hieman realismia turvallisuudesta.

Huumausainerikollisuus on räjähtänyt valtakunnallisesti täysin käsiin. Ei tarvitse men-
nä kuin muutamien satojen metrien päähän tuohon Rautatieasemalle, ja voitte seurata itse-
kin, kuinka huumausainerikollisuus rehottaa kukkeana keskellä päivää ohikulkijoiden sil-
mien alla, eikä aineiden käyttöäkään salata enää millään tavalla. Sen pitemmälle ei tarvitse
mennä tilannetta toteamaan. Muutos tässä asiassa on häkellyttävän suuri. Nuorimmat pil-
venpolttorinkeihin osallistuvat ovat hädin tuskin kymmentä vuotta täyttäneitä. Hätkäyttä-
vintä näissä naperopilviringeissä on se, että niissä ei pidetä huumausaineiden käyttöä mi-
nään, vaikka paikalle sattuu aikuinen kyselemään lasten touhuilusta. 

Anonyymiverkoissa tapahtuva huumausainekauppa on äärimmäisen helppoa, ja kiinni-
jäämisriski on hyvin matala. Entistä enemmän tapahtuu niin, että nuoret ihmiset ennättävät
kehittää itselleen erittäin syvän riippuvuuden kovilla aineilla eivätkä he välttämättä kos-
97



Pöytäkirjan asiakohta PTK 16/2019 vp
kaan päädy viranomaisten käsiin tai se tapahtuu aivan liian myöhään. Tämä on myös uusi
ilmiö. On sanomattakin selvää, että anonyymiverkoissa tapahtuva rikostutkinta on erittäin
työlästä ja aikaavievää. Se vaatii resurssia.

Tässä salissa on nostettu seksuaalirikokset useasti esille. Onko mitään käsitystä siitä,
millaista sellaisten rikosten tutkinta on, varsinkin kun ne kohdistuvat lapsiin? Ei pidä unoh-
taa, että näitä rikoksia tekevät myös kantasuomalaiset, ja useasti ne ovat julmuudeltaan täy-
sin käsittämättömiä. Tällaisissa rikoksissa lasten kuulustelu on äärimmäisen vaativaa ja ai-
kaavievää ja samalla henkisesti erittäin kuluttavaa. Näitä rikoksia tutkivat poliisit jäävät
täysin yksin, sillä tapaukset ovat niin sairaita ja kieroutuneita, ettei kukaan halua vaurioit-
taa itseään niistä kuulemalla. Käytännössä nämä tapaukset invalidisoivat henkisesti niitä
tutkivia poliiseja. Tunne on hyvin vahva, että on pudottu syvään, kylmään kaivoon, josta ei
ole enää koskaan pois pääsyä. Sijaistraumatisoituminen on hyvin väkevää, eikä raju, vuo-
sia kasaantunut kumulatiivinen stressi tilannetta helpota. Tilanne heijastelee koko elä-
mään. Mutta mietitäänpä uhreja — kuinka syvästi he ovat vaurioituneita, kuinka yksin he
ovat? 

Nämä ovat vain muutamia pilkahduksia siitä realistisesta tilannekuvasta, joka on ole-
massa tämän kuplan ulkopuolella, jonka sisällä me täällä olemme ja päätämme ihmisten
asioista. Esimerkeissä riittäisi kyllä.

Kuuntelin eilen huolestuneena tuoreen sisäministerin lausuntoa, jonka mukaan hallitus-
ohjelmalla taataan kansalaisten perusturvallisuus. Jokainen Säätytaloon marssinut puolue
oli sitoutunut lisäämään poliiseja 650:lla. Se olisi ollut ehdoton minimimäärä, joka olisi
tuonut helpotusta pahimpaan hätään, mutta töitä olisi siitä huolimatta riittänyt. Säätytalolta
tultiin ulos 300 poliisin lisäyksellä. Onhan se eteenpäin vaikka nokalleen kaatuu, mutta
käytännössä tuo lisäys ei näy missään. 

Painotukset hallitusohjelmassa ovat myös kummallisia tässä asiassa. Helpotusta ei oh-
jata sinne, missä sitä eniten tarvitaan. Huutava pula lisäkäsistä on varsinkin rikostutkinnas-
sa, jossa tutkijat ovat hukkuneet valtaviin juttupinoihinsa jo vuosia. Hälytystehtävistäkin
jää hoitamatta vuodessa 100 000, koska ei ole ketään sinne lähettää.

Edustajat Lohi ja Kärnä totesivat, että poliisin näkymistä harva-alueilla lisätään ja polii-
sille linjataan enimmäisvasteaika. Kannattaa jälleen olla tarkkana näiden asioiden kanssa.
Varsinkin edustaja Kärnä tietää, että mitä pohjoisemmaksi mennään, sitä pidemmät ovat
etäisyydet. Ilman riittävää resurssin lisäystä on turha laatia tiukkoja vasteaikoja. Enim-
mäisvasteaika tulee kattamaan koko maan, mikä tarkoittaa sitä, että ilman riittävää resur-
sointia poliiseja on siirrettävä keskuksista harva-asutusalueille. Vastahan ne sieltä hallin-
torakennemuutoksen kautta pois otettiin.

Edustaja Lindtman toi ansiokkaasti esille, kuinka ensimmäistä kertaa kymmeneen vuo-
teen ollaan nyt nostamassa poliisien määrää. [Antti Lindtman: Yli!] — Juuri näin. — Mut-
ta tuo määrä on päästetty kymmenen vuoden aikana tippumaan niin alhaiselle tasolle, että
muutaman sadan korotus ei korjaa tilannetta.

Arvoisa puhemies! On hyvä, että hallitusohjelmassa lisätään poliisien määrää, mutta on
virheellistä kuvitella, että tällä lisäyksellä kansalaisten perusturvallisuus on turvattu, kuten
ministeri Ohisalo totesi. On hyvä, että tällä hallitusohjelmalla luvataan kansalaisille uskoa
ja toivoa varsinkin niille, joilla sitä ei ole. Suurin huoleni on se, että entäs sitten, jos lupauk-
sia ei täytetäkään. Entäs sitten, jos realismi onkin jotain muuta kuin mitä hallitus kuvitteli,
minkä varaan tämä ohjelma on kirjoitettu? Meillä on liikaa ihmisiä, joilla ei ole mitään
98



Pöytäkirjan asiakohta PTK 16/2019 vp
muuta kuin kaksi asiaa: uskoa ja toivoa. Toivon sydämestäni, että he eivät tule pettymään.
— Kiitos.

Toinen varapuhemies Juho Eerola: En sen kummemmin avaa nyt debattia, mutta kun
täällä edustaja Lindtmanin nimi mainittiin, niin sen verran.

18.50 Antti Lindtman sd (vastauspuheenvuoro): Arvoisa puhemies! Arvostan edustaja
Kilven asiantuntemusta oikeudenhoidon ja viranomaistoiminnan saralla. Haluan kuitenkin
sanoa kaksi asiaa: 

Se on totta, että poliisien määrä on laskenut kutakuinkin 12 vuotta kuin lehmänhäntä, ja
juuri nuo 12 vuotta kokoomus on ollut hallituksessa ja useimmiten juuri vaatimassa eniten
säästöjä. Ja nyt ensimmäistä kertaa suunta käännetään. Ja pidän hieman omituisena sitä lo-
giikkaa, että kun samaan aikaan moititaan hallitusta siitä, että se käyttää liikaa rahaa pysy-
viin menoihin, niin samaan aikaan täällä moititaan, että nyt tulee liian vähän poliiseja, eten-
kin kun ollaan oltu leikkaamassa. Mutta tähän ei Kilpi tietysti ole syyllinen. 

Ja vielä, mitä tulee näihin seksuaalirikoksiin: Viime vaalikaudella kaikki eduskuntaryh-
mät sopivat, että seksuaalirikosten rangaistuksia tiukennetaan. Valitettavasti silloinen hal-
litus, kokoomus etunenässä, priorisoi sote-uudistuksen perustuslakivaliokunnassa ja se jäi
toteuttamatta. Nyt se toteutetaan. 

Ja vielä kolmanneksi: rikoksen uhrin asemaa parannetaan. 

Toinen varapuhemies Juho Eerola:  Myös ministeri Ohisalo tuossa mainittiin, annetaan
hänelle myös puheenvuoro.

18.51 Sisäministeri Maria Ohisalo: Arvoisa puhemies! Kiitos edustaja Kilvelle erittäin
hyvästä puheenvuorosta. Jos edustaja Kilpi on ollut täällä nämä kaksi päivää kuuntelemas-
sa, niin olen useaan kertaan nostanut esille sen, että poliisien määrä ei suinkaan ole se ai-
noa keino, jolla tämä hallitus puuttuu eriarvoisuuteen, syrjäytymiseen, kansalaisten turval-
lisuudentunteeseen. Olen useaan otteeseen maininnut, että kokonaisturvallisuus syntyy lu-
kuisista eri asioista liittyen muun muassa siihen, kuinka ihmiset tulevat toimeen tässä yh-
teiskunnassa, onko kattoa pään päällä ja ruokaa lautasella.

Toinen varapuhemies Juho Eerola:  Nyt takaisin puhujalistaan.

18.51 Sebastian Tynkkynen ps: Arvoisa herra puhemies! Tänään olin käveleskelemässä
tuossa eduskunnan pääaulassa ja katselin siitä ikkunoista pylväitten ohi tuonne aukiolle, ja
siellä Oodi-kirjaston luona ja muualla oli aika paljon ihmisiä, Mannerheimintiellä oli pal-
jon liikennettä, ja aikaisemmin siinä muutama ihminen leikkasi nurmikkoa. Mietin siinä
kohtaa vain sitä, että niin, näillä ihmisillä ei ole mahdollisuutta vaikuttaa turvallisuuteensa
täällä Suomessa. Sen sijaan he panevat toivonsa meidän varaan, että me teemme sen. Nuo
pylväät erottavat meidät näistä kansalaisista siinä, että meillä on valta, heillä ei ole.

Tuntuu siltä, että kun tähän saliin pääsee ihmisiä, niin jossain kohtaa se arki tuntuu
unohtuvan. Pylväitten toisella puolella olevat ihmiset eivät pysty esimerkiksi, kun mene-
vät kotiin pimeän aikaan, ottamaan taksia alleen, kun he käyvät kuntosalilla, lenkillä, eivät
pääse ministeri-Audeillaan menemään suoraan eduskunnan ovelta kotiin. Heillä se arki
kulkee koko ajan mukana.
99



Pöytäkirjan asiakohta PTK 16/2019 vp
On aivan käsittämätöntä, että täällä tämä turvallisuus ei ole ykkösprioriteetti meillä kan-
sanedustajilla ja varsinkaan nytten hallituksella, kun lukee teidän ohjelmaanne lävitse. Sen
sijaan näille ihmisille sanotaan, että te voitte vaikuttaa, te voitte äänestää, ja nämä ihmiset
äänestivät edellisissä vaaleissa. Vielä pari kuukautta sitten perussuomalaisilla oli 17 kan-
sanedustajaa, ja siitä 17:stä meillä nousi se määrä 22:lla. Sen sijaan keskustalla se laski
18:lla. Tässä on eroa 40 kansanedustajaa, kun katsotaan sitä muutosta, ja kuka istuu halli-
tuksessa tällaisen vaalituloksen jälkeen? No, se on keskusta. Keskusta tukee tätä viherva-
semmistolaista hallitusta, ja on tosi kiva tämän jälkeen mennä sanomaan kansalaisille, että
kyllä, te voitte vaikuttaa, teidän äänillänne on merkitystä, koska nämä äänet on pistetty vie-
märistä alas.

Miten keskustan saa pois vallasta, kun sataan vuoteen surkeimman vaalituloksen jäl-
keen te koette, että teidän paikkanne on hallituksessa? Kun katsoo, minkälaista hallitusoh-
jelmaa te lähdette toteuttamaan, niin siellä on yli parikymmentä sivua hiilinieluista ja muis-
ta. Sitten kun me katsomme turvapaikka- ja pakolaispolitiikkaa: yksi ja puoli sivua. Mikä
on se sisältö? No, siellä esimerkiksi helpotetaan perheenyhdistämisiä, mikä tarkoittaa hu-
manitaarisen maahanmuuton moninkertaistumista. Siellä parannetaan turvapaikanhakijoit-
ten oikeusturvaa, mikä käytännössä tarkoittaa sitä, että turvapaikanhakijoilla todennäköi-
syys sille, että he pääsevät jäämään tähän maahan, paranee.

Mitä tulee näihin jalkapantoihin, mistä niin paljon puhuttiin, niin vihreitten eduskunta-
ryhmän varapuheenjohtaja meille selvensi, mitä tämä todellisuudessa tarkoittaa. Arvoisa
herra puhemies, tämä tarkoittaa sitä, että kun meillä on säilöönottoyksikköön menossa ih-
misiä, jotka on laittomasti maassa, jotka on analysoitu turvallisuusriskiksi, heille laitetaan
jalkapanta ja heidät päästetään vapaaksi suomalaisten keskuuteen. Tiedättekö, kun jossain
Hesperian puistossa tai vaikkapa Oulussa tuolla Itä-Tuiran kaupunginosassa sitä nuorta
tyttöä vastaan tulee tämmöinen laittomasti maassa oleskeleva turvapaikanhakija, niin sillä
ei ole mitään väliä, onko sillä turvapaikanhakijalla pantaa vai eikö sillä ole, sen tytön nä-
kökulmasta, jota aletaan ahdistelemaan. Sillä ei ole yhtään mitään väliä, eikä se paranna ol-
lenkaan turvallisuutta.

En voi kuin hämmästellä sitä, että hallitus ei ota tosissaan tätä turvallisuusriskiä, minkä
tämä humanitaarinen maahanmuutto ja nämä laittomasti maassa oleskelevat aiheuttavat
Suomelle, ja sen sijaan samaan aikaan tosiaan me priorisoimme Afrikkaa maantieteellises-
ti kehitysyhteistyössä. Jo esimerkiksi Kongon demokraattisen tasavallan pääkaupungissa
olisi kaksinkertainen määrä ihmisiä asumassa, jo siihen kaupunkiin panostamalla meillä
olisi aivan riittävästi hommaa, jo siihen maahan panostamalla meillä olisi riittävästi hom-
maa, mutta ei, kokonainen maanosa. Minä toivon, että tämä hallitus tulee tekemään aivan
erillisen, kunnollisen maahanmuutto-ohjelman, jossa otetaan tosissaan tämän maan tyttö-
jen, naisten, vanhempienkin naisten turvallisuus, koska tuo hallitusohjelma on aivan ros-
kaa, kun me katsomme sitä maahanmuutto-osuutta.

Minä tulen vahtimaan henkilökohtaisesti, Antti Rinne, pääministeri, että te oikeasti teet-
te toimenpiteitä turvallisuuden parantamiseksi. Tuntuu, että Sipilän linja jatkuu mutta vaan
heikompana.

Toinen varapuhemies Juho Eerola:  Nyt ministeri Marin on pyytänyt puheenvuoron.

18.57 Liikenne- ja viestintäministeri Sanna Marin: Arvoisa puhemies! On aivan erin-
omaista, että tässä salissa keskustellaan suomalaisten ihmisten turvallisuudesta. Varmasti
100



Pöytäkirjan asiakohta PTK 16/2019 vp
voimme kaikki olla samaa mieltä siitä, että tämä on todella tärkeä kysymys, ja meidän
kaikkien pitää siihen yhdessä, niin oppositiopuolueiden kuin hallituksen, kiinnittää huo-
miota.

Hallitusohjelmassa on turvallisuuskysymys otettu erittäin vakavasti, erittäin laajasti,
kattavasti, huomioon. Ministerit Ohisalo ja Henriksson ovat omalta osaltaan tänään vastan-
neet niin poliisien määrän lisäämisestä kuin naisiin kohdistuvan väkivallan vastaisesta tor-
juntaohjelmasta, siitä, että nyt laitetaan panostuksia ja resursseja siihen, että jokaiselle täs-
sä maassa niin laajan turvallisuuden näkökulmasta kuin sitten esimerkiksi juuri naisten ja
tyttöjen aseman parantamisen osalta saadaan lisävahvistuksia ja lisäresursseja.

Liikenteen osalta: Myös liikenteen turvallisuuteen kiinnitetään hallitusohjelmassa eri-
tyistä huomiota. Täällä todetaan muun muassa seuraavaa: ”Liikenneturvallisuuden paran-
taminen otetaan uudelleen mukaan liikenteen ja liikennejärjestelmän kehittämiseen. Ta-
voitteena on vastata EU:n nollaskenaarioon: nolla liikennekuolemaa vuoteen 2050 men-
nessä.” Turvallisuuskysymys on siis erittäin laaja. Se on huomioitu täällä hallitusohjelmas-
sa yhtä laajasti sisäisen turvallisuuden osalta, laajan turvallisuuden osalta kuin sitten esi-
merkiksi liikenneturvallisuuden parantamisen osalta, ja tässä kokonaisuudessa on tieten-
kin se, että meillä ovat niin tiet, raiteet kuin kaikki muutkin väylät asianmukaisessa
kunnossa. Kun hallitus nyt panostaa erittäin vahvan panostuksen perusväylänpitoon, niin
tämä kaikki parantaa suomalaisten ihmisten turvallisuutta ja voimme varmistaa sen, että
jokainen tässä maassa voi elää turvassa turvallista elämää.

18.59 Mikko Kinnunen kesk: Arvoisa puhemies! Sain kehitysvammaiselta ystävältäni
viestin, jossa hän kysyy: Milloin te saatte sen soten valmiiksi? Hän ei ole ainoa kysyjä.
Luen hallitusohjelmasta: ”Hallitus käynnistää sote-uudistuksen valmistelun. Valmistelus-
sa otetaan huomioon edellisten vaalikausien valmistelu ja perustuslailliset reunaehdot. Uu-
distus tehdään hallitusti ja vaiheistaen. Sosiaali- ja terveydenhuollon toiminnan painopis-
tettä siirretään perustason palveluihin ja ennaltaehkäisevään toimintaan.”

Keskustelin maanantai-iltana pienen maalaiskunnan huolestuneiden luottamushenkilöi-
den kanssa. Nämä vastuunkantajat vetosivat: ”Viekää hyvät ihmiset se uudistus viimein
loppuun. Iisakin kirkkokin saatiin aikanaan valmiiksi. Huoltosuhteen vinoutuessa ja väen
ikääntyessä sote-palvelut tulee saada mitä pikimmin isommille hartioille. Me emme selviä
ilman sitä, olemme jo nyt pulassa.” Näin pienen kunnan vastuunkantajat evästivät meitä.
Soten loppuun saattaminen on koko eduskunnan yhteinen tehtävä. Uudistuksella on kiire.
Siirretään jalka jarrulta kaasulle. Viedään sote tällä aika lailla keskustalaisella mallilla
maaliin, jotta päästään kehittämään myös sosiaaliturvaa. 

Mielessäni ovat erityisesti nuoret, joiden parissa olen tehnyt pitkään työtä. Miten halli-
tusohjelma satsaa nuorisoon? Ohjelma lisää nuorten harrastusmahdollisuuksia. Liikuntaan
ja liikkumiseen panostetaan, opiskelijahuoltoa ja opinto-ohjausta vahvistetaan, kansano-
pistot ja työpajat pääsevät toteuttamaan yksilöllisiä opintopolkuja osana oppivelvollisuu-
den pidentämistä. Lisärahaa suunnataan etsivälle nuorisotyölle, joka tekee monella paik-
kakunnalla hyvää yhteistyötä Ohjaamojen kanssa.

Haluan puhua hetken näistä Ohjaamoista. ”Parasta ikinä”, ovat sanoneet nuoret, jotka
ovat löytäneet Ohjaamon. Ohjaamot ovat matalan kynnyksen paikkoja, joihin nuori voi tul-
la ja joissa eri alojen asiantuntijat kohtaavat nuoret kasvokkain ja auttavat heitä samalta
luukulta. Nuorten palvelut ovat samassa paikassa samaan aikaan. Ketään ei pompotella.
Nuori saa tukea nopeammin, kootummin, yhtenäisemmin ja helpommin, ja jonotusajat ly-
101



Pöytäkirjan asiakohta PTK 16/2019 vp
henevät. Kynnys hakea apua madaltuu. Eri puolilla Suomea toimii 70 vähän eri konsepteil-
la toimivaa Ohjaamoa, jotka tekevät yhteistyötä niin etsivän nuorisotyön, koulujen, järjes-
töjen kuin Puolustusvoimien kanssa. Toiminta on pääosin kuntien rahoittamaa. Viime
vuonna Ohjaamoissa toteutui esimerkiksi 142 000 nuoren tapaamista, 72 000 yksilökäyn-
tiä, 3 000 jalkautuvaa tapaamista ja 66 000 ryhmätapaamista. Nuoret hakivat Ohjaamoista
tietoa ja kyselivät työstä, yrittäjyydestä, koulutuksesta, opiskelusta, taloudesta, terveydes-
tä, kodista ja vapaa-ajasta. Ohjaamo-toiminta on nostanut esille selkeän puutteen: meillä ei
ole riittävästi nuorten mielenterveyspalveluja. Näitä satsauksia hallitusohjelma lupaa.

Jatkossa tarvitaan tämän tärkeän Ohjaamo-toiminnan koordinaatiota, jota voisi tehdä
esimerkiksi hallitusohjelmassa mainittu lasten ja nuorten ministeriryhmä. Huolehditaan
yhdessä siitä, että jokaisella nuorella on toiveikas näkymä tulevaisuuteen, mielekäs polku
ja välineet edetä kohti koulutusta ja työtä. Ohjaamot ovat löytäneet useita ihmisiä, jotka
ovat olleet täysin yhteiskunnan ulkopuolella. Huolehditaan siitä, että tämä työ voi jatkua.

19.04 Pasi Kivisaari kesk: Arvoisa puhemies! Olemme kuulleet parin päivän aikana lu-
kuisia puheenvuoroja aiheista maan ja taivaan väliltä, mihin hallitusohjelman kokonaisuus
toki antaakin mahdollisuuden. Tässä yhteydessä keskityn hallitusohjelman yhteen merkit-
tävään kokonaisuuteen, joka koskee hallitusohjelman kirjauksia valtakunnallisen liikenne-
verkon kehittämisestä.

Liikenneverkossamme on 2,5 miljardin euron suuruinen korjausvelka, ja verkon kunto
heikentyy vuosi vuodelta. Ihmisten ja tavaroiden turvallinen ja saumaton liikkuminen on
uhattuna yhä useammalla alueella. Tämän tunnistavat varmaan kaikki eri vaalipiirien edus-
tajat. Esimerkiksi päärataverkon kehittäminen, matka-aikojen nopeuttaminen ja liikenteen
välityskyvyn parantaminen ovat saavuttamassa toiminnallisen kipupisteen, johon tämä
hallitus on voimakkain askelin askeltamassa. Suomen infraverkkoon liittyvät hallitusohjel-
man kirjaukset rakentuvat ja tukevat tasapainoisesti koko maan huoltovarmaa, kilpailu- ja
uudistuskykyistä, resurssiviisasta ja kokonaisvaltaista kehitystä.

Erityisesti rataverkkoa ja raideliikennettä koskeville hankkeille on syytä tehdä laaja-
alainen vaikutusten arviointi sekä suunnitella ja rakentaa ne nykyisen verkon kanssa toimi-
vaksi kokonaisuudeksi. Suoran budjettirahoituksen rinnalle nostetaan varsin järkevällä ta-
valla erillisrahoituksen mahdollisuus hankekohtaisesti. Raideliikenteeseen tehtävät toi-
menpiteet tuovat lisää matkustajia raiteille ja tukevat järkivihreää ajattelua. Pääradan osal-
ta hallitusohjelma huomioi myös, että päärata on juurikin kokonaisuus, ja uskon, että esi-
merkiksi Tampere—Seinäjoki-välin kaksoisraiteisuuden suunnittelutarpeet ovat hallituk-
sella hyvin tiedossa. Hallitusohjelmassa mainittu 12-vuotinen liikennejärjestelmäsuunnit-
telutyö käynnistetään, ja siinä tunnistetaan koko Suomen väyläverkostoon liittyvät tarpeet.
Hallitus tekee tässäkin asiassa voimakasta aluepoliittista ohjelmaa, mistä maakuntien Suo-
mi kiittää. 

Perusväylänpitoon tehdään parlamentaarisen työryhmän esityksen mukaan vuodesta
2020 eteenpäin 300 miljoonan euron vuosittainen tasokorotus. Nostolla varmistetaan, ettei
korjausvelka kasva ja että olemassa olevaa korjausvelkaa pystytään purkamaan. Myös
alemman tieverkoston kuntoon panostetaan. Tieliikenneinfran kriittiset erityistarpeet teol-
lisuuden ja elinkeinoelämän kannalta otetaan myös huomioon.

Arvoisa puhemies! Hallitusohjelma liikenneverkon kehittämisestä on kunniallinen ja
konkreettinen osoitus siitä, että hallitusohjelma edistää tosissaan Suomen kansalaisille ja
kaikkialla Suomessa asuville mahdollisuutta sujuvaan, turvalliseen ja toimintavarmaan
102



Pöytäkirjan asiakohta PTK 16/2019 vp
liikkumiseen. Liikenteeseen kohdistuvat toimenpiteet ovat myös osa työllisyyttä, osa kan-
sallista infraylpeyttä, joka tuo jokaiselle suomalaiselle ja maakuntien Suomelle parempaa
arkea.

Arvoisa puhemies! Hallitusohjelmaa voi ja pitääkin haastaa monella tapaa. Yhdessä
asiassa se on kuitenkin vaikeaa. Liikenneinfraan liittyvät kirjaukset antavat voimakkaan
viestin siitä, että hallitus on tosissaan tekemässä liikenteellisiä toimenpiteitä. Näille toimil-
le tarvitaan koko eduskunnan tuki vailla hallitus—oppositio-asetelmaa, koska puhumme
jokaiselle meille mandaattimme antaneiden asioista. 

19.09 Pekka Aittakumpu kesk: Arvoisa herra puhemies! Käydyssä keskustelussa halli-
tusohjelmasta on kiitelty niitä monia hyviä toimia, joita hallitus esittää ja aikoo tehdä esi-
merkiksi perusturvaan, sairaiden, vammaisten, vanhusten hyvinvointiin. Lapsiperheiden
kannalta hallitusohjelma on aivan erinomainen, jopa mullistava. Siinä on todella hyviä lin-
jauksia siitä, miten me saamme maastamme lapsille, nuorille ja perheille entistäkin parem-
man. 

On selvää, että nyt esitetyt pysyvät menolisäykset vaativat korkeampaa työllisyyttä, ja
hallitus on sitoutunut 60 000 uuden työpaikan lisäämiseen. Mielestäni merkittävin hallitus-
ohjelman linjaus työllisyyden kannalta on se, että läpi hallitusohjelman kulkee vahva aja-
tus siitä, että haluamme luoda maastamme sellaista yhteiskuntaa, jossa entistäkin enem-
män arvostetaan työn tekemistä. Me tarvitsemme työn arvostamista ja sellaista ajattelua,
että jokainen työ on arvokasta ja että millä paikalla sitä työtä tekeekin, niin on mukana ra-
kentamassa tätä yhteiskuntaa. Oma edesmennyt isoäitini antoi minulle tärkeän opetuksen,
kun nuorena miehenä etsin ensimmäistä työpaikkaa. Hän sanoi, että mene aluksi vaikka ai-
danseipääksi. Kunhan jotakin työtä teet, saat jalan työelämän ovenrakoon ja siitä se sitten
lähtee. Ja niin se lähtikin. 

Hallitus päätti ohjelmassaan myös, että käynnistämme laajan sosiaaliturvan uudistami-
sen, joka valmistellaan parlamentaarisesti. Siihen on mahdollista kaikkien eduskuntapuo-
lueitten lähteä mukaan, ja se on lähtökohtakin. Tuossa sosiaaliturvan uudistamisessa kes-
keisenä tavoitteena on se, että haluamme helpottaa työn ja sosiaaliturvan yhteen sovitta-
mista, kannustaa ottamaan työtä vastaan, tehdä työnteosta ylipäätäänkin kannattavampaa.

Työllisyyden lisäämiseksi tässä hallitusohjelmassa on konkretiaa, toisin kuin ehkä jot-
kut ovat nähneet. Hallitus muun muassa pyrkii auttamaan osatyökykyisiä nykyistä parem-
min työmarkkinoille ja helpottamaan työperäistä maahanmuuttoa. Hallitus päättää harjoit-
taa aktiivista työvoimapolitiikkaa. Ja se on huomattava, että myöskään edellinen, Sipilän
hallitus, jonka työllisyys- ja talouspolitiikan ansioita ei voine kukaan faktojen pohjalta
kiistää, ei ohjelmassaan määritellyt kaikkia työllisyyskeinojaan yksityiskohtaisesti, vaan
näitä keinoja etsittiin matkan varrella. Elämme muuttuvassa maailmassa. Samalla tavalla
täytyy toimia nytkin. Tuossa meidän hyvässä ohjelmassamme linjataan tällä tavalla, että
ellei tätä tavoitetta saavuteta, hallitus ryhtyy määrätietoisiin toimiin tavoitteen saavuttami-
seksi, ja mitään työllisyyttä parantavaa keinoa ei suljeta tarkastelun ulkopuolelle. Ellei
puolta tuosta 60 000 työpaikan tavoitteesta, siihen tähtäävistä toimista, ole valmiita elo-
kuun 2020 budjettiriiheen mennessä, hallitus arvioi aiemmin päätettyjä menojen lisäyksiä. 

Joku totesi, että tässä ohjelmassa ei yrittäjyyden osalta ole kehumista pelkästään sen pe-
rusteella, että verotus ei kiristy, mutta kuitenkin tämä ohjelma on saanut varsin runsaasti
kiitosta yrittäjiltä. Minkä vuoksi? Siksi, että jo edellisellä hallituskaudella toteutettiin mo-
103



Pöytäkirjan asiakohta PTK 16/2019 vp
nia todella hyviä yrittäjiä koskevia päätöksiä ja ne saavat nyt jatkua. Yrittäjien verotukses-
sa on aivan erityisen tärkeää ennustettavuus ja vakaus. Kannattaa yrittää. Kannattaa yrittää. 

Myös maatalouteen kohdistuvat täsmätoimet ovat merkittäviä koko maan elinvoiman
kannalta, ja niitä on tässä hallitusohjelmassa paljon. Vielä yhden asian haluan nostaa tuos-
ta ohjelmasta: Siinä puututaan hyvin jämäkästi koko maata vaivaavaan sisäilmaongel-
maan ja tarjotaan siihen monia konkreettisia ratkaisuja. Se on erinomainen asia. 

19.15 Janne Sankelo kok: Arvoisa puhemies! SDP:n ryhmäpuheenjohtajan mukaan, siis
eilen sanottuna, äänestäjät antoivat eduskuntavaaleissa muutosviestin. Tämähän pitää
paikkansa. [Antti Lindtman: Kyllä!] Muutosviesti tuli, mutta ongelma on, että tätä viestiä
ei kuunneltu eikä noudatettu ainakaan hallituskokoonpanon osalta. [Jukka Gustafsson:
Kyllä vasemmisto ja vihreät saivat hyvin ääniä!] Mutta tämähän ei ole laitonta, ei siitä ole
kysymys. Tämä on politiikkaa ja tästä Rinteen hallitus kantaa jossain vaiheessa vastuunsa
suomalaisille. [Jukka Gustafsson: Kaikki kantaa!]

Arvoisa puhemies! Työllisyystavoitteen saavuttaminen vaatii monia toimenpiteitä. Yksi
niistä on suomalaisen viennin ja sen avainalan, metsäteollisuuden, tulevaisuuden turvaa-
minen. Rinteen hallituksen ministereiden erilaiset linjaukset metsien käyttöön liittyvissä
kysymyksissä herättävät huolta ja kysymyksiä siitä, voiko Suomeen tehdä tulevaisuudessa
mittavia investointeja. Tämän näkymän pitäisi olla parinkymmenen vuoden mittainen,
mutta viestit hallituksen suunnasta ovat olleet ristiriitaisia. Siis riittääkö puuta tuleviin teol-
lisuuden investointihankkeisiin vai ei? Mikä on hallituksen linja? Tämä on vakava asia:
sähkö ei tule töpselistä eikä raha pankkiautomaatista. Elinkeinoelämä tarvitsee selkeää nä-
kymää ja Suomi kipeästi investointeja.

Metsät kasvavat tällä hetkellä noin 110 miljoonaa kuutiota vuodessa, eikö niin? Viime
vuonna hakattiin puuta noin 75 miljoonaa kuutiota. Tämän vuoden ennakkotiedot näyttä-
vät siltä, että hakkuumäärät olisivat vähäisemmät kuin viime vuonna. [Raimo Piirainen: Ei
pidä paikkaansa, suuremmat ovat!] 

Mutta nyt kun meillä on ministeri Mikkonen paikalla, niin häneltä olisi hyvä kysyä tässä
debatin yhteydessä, mikä on hallituksen linja metsähakkuiden osalta. Onko nyt niin, että
hallituksen erilaiset ongelmat lakaistaan maton alle ja syksyllä sitten ryöpsähtää?

Arvoisa puhemies! Oma lukunsa ovat metsien käyttöön liittyvät perustuslailliset kysy-
mykset. Siis itse asiassa kuka ylipäätänsä voi määrätä rajoituksia yksityiselle omaisuudel-
le? Kuka määrää, että Antin metsästä voi hakata, mutta Mikan metsästä ei? [Antti Lindt-
man: Ei kukaan!] — Juuri näin. — Ja koska tämä asia vaikuttaa hyvin teoreettiselta, niin
pelko on kyllä siitä, jos mietitään metsien käyttöä ja rajoituksia hallituksen toimesta, että
ne kohdistuisivat valtion metsiin, joita sijaitsee Itä-Suomessa, Pohjois-Suomessa, juuri
niillä alueilla, joissa kaikkein kipeimmin isoja metsäteollisuuden investointeja tarvitaan. Ja
tästä tarvittaisiin kyllä nyt varmuus, että myös valtion metsiä käytetään sen mukaan kuin ne
kasvavat ja niitä voidaan oikeasti hyödyntää.

Siis oma viestini tässä keskustelussa on se, että huolehditaan yritysten vakaasta toimin-
taympäristöstä. Suomalaisten yritysten ympäristövastuu on omaa luokkaansa. Me olemme
edelläkävijöitä. Ei meidän tarvitse potea huonoa omaatuntoa, vaan voimme olla ylpeitä sii-
tä, mitä suomalainen teollisuus on tehnyt.

Toinen varapuhemies Juho Eerola: Ja pääministeri Rinne, muutama minuutti. 
104



Pöytäkirjan asiakohta PTK 16/2019 vp
19.19 Pääministeri Antti Rinne: Arvoisa puhemies! Kiitos puheenvuorosta. Joudun läh-
temään tästä muihin työtehtäviin, ja ajattelin käyttää omalta osaltani tähän keskusteluun
päätöspuheenvuoron ja kiittää siitä asiallisesta ja hyvästä keskustelusta, jonka eduskunta
on hallitusohjelman ympärillä käynyt, ja monista arvokkaista viesteistä myös opposition
puolelta, jotka on hallituksessa noteerattu ja tullaan tämän vaalikauden aikana toiminnaksi
muuttamaan. Kiitos siis keskustelusta.

Edustaja Sankelo, olen varmaan neljä kertaa tämän keskustelun aikana palannut tähän
samaan aiheeseen, mutta nyt yritän sen tehdä niin, että varmasti tulee selväksi tämä metsän
käytön politiikka:

On erittäin tärkeä asia eläville sukupolville, tuleville sukupolville ja ylipäätään maapal-
lon koko sivilisaation tulevaisuudelle se, miten me kykenemme ilmastonmuutosta, ilmas-
ton lämpenemistä, hallitsemaan. Se edellyttää sitä, että puututaan sekä päästöihin että nie-
luihin, jokainen valtio omalta osaltaan, kun valtioitten rajat eivät aseta esteitä hiilidioksi-
dipäästöjen tai ylipäätään päästöjen kulkeutumiseen eri puolille. Se vaatii jokaiselta val-
tiolta, jokaiselta kansakunnalta omia vastuullisia tehtäviä.

Meillä on hallitusohjelmassa tavoite omalta osaltamme päästä 2035 tilanteeseen, jossa
Suomi on hiilineutraali ja sen jälkeen pian hiilinegatiivinen, ja ne toimenpiteet pitää aloit-
taa tänään — ei huomenna eikä ylihuomenna vaan tänään. Sen takia on tärkeätä, että sekä
päästöjen puolella että myöskin sitten nielun puolella tehdään kaikki ne asiat, jotka järke-
västi johtavat tähän hiilineutraalisuuteen ja sitten hiilinegatiivisuuteen tulevaisuudessa.
Meidän täytyy ilmakehästä saada pois näitä sinne jo päästettyjä hiilidioksideja niitten nie-
lujen avulla, koska maapallo lämpenee 50 vuotta sen jälkeenkin. Vaikka tänään saman tien
lopetettaisiin kaikki päästöt, niin 50 vuotta vielä lämmetään, ja se vaikuttaa lasten, lasten-
lapsien ja tulevien sukupolvien elämään. Tästä syystä on tärkeätä huolehtia, että me teem-
me oikeita ratkaisuja.

Aivan yhtä tärkeätä on se, että Suomi kehittyy elinvoimaisena kestävän talouden näkö-
kulmasta, ekologisesti kestävänä, sosiaalisesti oikeudenmukaisena valtiona ja yhteiskunta-
na, ja tähän liittyy hyvin tärkeänä osana se, että meillä on työpaikkoja riittävästi. 

Puuntuotannon näkökulmasta tällä hetkellä hakkuitten määrä voisi liikkua varmaan
tuolla 110 miljoonan kuution paikkeilla. Sitten täytyy ottaa luonnon monimuotoisuus huo-
mioon, mikä vähentää hakkuitten määrää, ja sitten myöskin ilmaston lämpeneminen, joka
vähentää myöskin hakkuitten määrää. Tällä hetkellä meillä ei ole tutkittua tietoa riittävästi,
jotta me pystyisimme määrittämään, miten paljon siitä puun tuotannollisesta tasosta pitäisi
tulla alaspäin, mutta arviot tällä hetkellä, ne parhaimmat asiantuntija-arviot, liikkuvat sillä
tavalla, että osa näistä tällä hetkellä liiketaloudellisesti arvioitavana olevista hankkeista tul-
laan toteuttamaan ja Suomessa meidän puuraaka-aine siihen riittää.

Olen keskustellut Metsä Groupin ihmisten kanssa liittyen Kemin hankkeeseen, olen kes-
kustellut Kemijärven hankkeesta Heikki Nivalan kanssa ja monista muista hankkeista Suo-
messa, ja kyllä näitten hankkeitten toteuttamista miettivien yhtiöitten näkökulmasta on tie-
tenkin tärkeätä, että on suurin piirtein arviot siitä, miten paljon metsää kestävästi voi käyt-
tää, ja kyllä he arvioivat ihan itsekin ilmaston lämpenemisen näkökulmasta ja luonnon mo-
nimuotoisuuden näkökulmasta, miten paljon puita voi hakata. Oleellista tässä on se, että
täytyy löytää sellainen tasapaino, jolla kaikki erilaiset intressit oikealla tavalla voidaan to-
teuttaa. Päällimmäisenä on tietenkin huoli siitä, miten tämä maapallo säilyy jälkipolville,
ja siitä meidän, niin kuin totesin, täytyy kantaa oma vastuumme.
105



Pöytäkirjan asiakohta PTK 16/2019 vp
Mutta olen ymmärtänyt, että näitten yritysten näkökulmasta keskeinen asia on se, miten
nämä investoinnit ovat liiketaloudellisesti perusteltuja — liiketaloudellisesti perusteltuja
— ja siihen kuuluu se arvio siitä, miten Suomesta pääsääntöisesti yksityisten metsistä mut-
ta myös valtion metsistä voi puuraaka-ainetta saada. Näissä asioissa käydään tietenkin
luottamuksellisia keskusteluja valtion osalta ja käydään keskusteluja, jotka sitten varmis-
tavat sen, että se yksityisten metsien raaka-aineen saanti on oikeissa mittasuhteissa ainakin
näitten kaikkien kolmen eri intressitahon näkökulmasta semmoisella tavalla kuin äsken ku-
vasin.

On myös muistettava, että jos tämä ilmaston lämpeneminen kulkee eteenpäin oletetulla
tavalla, niin se 8 asteen lämpeneminen, joka tämän 4 asteen globaalin lämpenemisen seu-
rauksena Suomessa on kohtaamassa talviaikana, tulee tarkoittamaan sitä, että meidän met-
sien tuotto tulee pienenemään. Sinne tulee tuholaisia, ja se vaikuttaa metsän kasvuun mer-
kittävästi. Sen takia meidän täytyy ihan omista lähtökohdistakin, oman metsäteollisen tuo-
tantomme näkökulmasta rakentaa kunnolla siltoja sinne hiilivapaaseen Suomeen.

Tämän halusin nyt selkeästi vielä tuoda esille tässä, että tämä hallitus ei ole esteenä lii-
ketaloudellisesti järkeville hankkeille, mutta me pidämme huolen siitä, että ilmaston läm-
peneminen tämän hallituksen vallassa ollessa lähtee pienenemään ja tehdään päätöksiä,
jotka vaikuttavat sinne pitkälle tulevaisuuteen. — Kiitoksia.

Toinen varapuhemies Juho Eerola: Sitten puhujalistaan takaisin.

19.25 Jani Mäkelä ps: Arvoisa puhemies! Ensimmäisenä täytyy palata erääseen vastaa-
mattomaan kysymykseen. Onneksi ministeri Ohisalokin on nyt vielä paikalla. Eli kieltei-
sen turvapaikkapäätöksen saaneiden jalkapantarangaistuksesta on useaan kertaan kysytty,
onko se säilöönottoa korvaava vai täydentävä järjestely. Eli jos henkilö olisi muuten me-
nossa säilöön, voiko hän vapautua säilöönmenosta sillä, että ottaa jalkapannan, vai mistä
tässä on kysymys? Tähän haluan ehdottomasti kuulla vastauksen.

Mutta noin muuten tässä vaiheessa keskustelua haluan keskittyä sellaisiin asioihin, jois-
ta ei kenties ole niin paljon tähän mennessä puhuttu. On paljon jopa vitsailtu siitä, miten
monta sataa asiaa hallitus aikoo selvittää, mutta ehkä kannattaisikin kiinnittää huomio sii-
hen, mitä hallitus ei aio selvittää, mitä hallitusohjelmassa ei ole mainittu syystä tai toisesta.
Otan kolme esimerkkiä esille.

Ensimmäisenä suomalainen omistajuus, pääomapaon estäminen, se, miten Suomi vält-
täisi päätymästä tytäryhtiötaloudeksi: Miten välttäisimme sen, että nyt kun meillä on me-
nestyvä yritys, kasvuyritys, joka laajentaa toimintaansa, niin ollaan heti siinä tilanteessa,
että tulee joku ulkomainen sijoittaja ja ostaa sen yrityksen pois? Sen jälkeen sen yrityksen
kohtalo on hyvä tai huono, mutta ei enää kuitenkaan suomalaisten käsissä. Miten päästäi-
siin sellaiseen tilanteeseen, että suomalaisilla olisi varaa sijoittaa kasvavien yritysten, kan-
sainvälistyvien yritysten toimintaan?

Toinen kysymys: Miten piensijoittaminen turvataan? Miten päästäisiin terveeseen kan-
sankapitalismiin eli siihen, että Suomessakaan ei elettäisi kädestä suuhun vaan suomalai-
silla olisi varallisuutta ehkä huononkin päivän varalle? Suomalaisten varallisuushan on to-
della paljon huonommalla tasolla kuin monessa muussa läntisen Euroopan maassa. Mitä
parannuksia tähän on tulossa? Entä perintöverotuksen epäkohdat? Tästäkään ei ole mitään
mainintaa hallitusohjelmassa. Millä tavoin aiotaan parantaa perintöverotuksen sudenkuop-
piin joutuvien asemaa? Miten niitä epäkohtia aiotaan korjata tällä kaudella? Miten mahdol-
106



Pöytäkirjan asiakohta PTK 16/2019 vp
listetaan paremmin yritysten sukupolvenvaihdokset? Ne ovat aivan keskeisiä kysymyksiä
hallituksen työllisyystavoitteen kannalta. Silti hallitusohjelma ei millään tavalla huomioi
näitä kysymyksiä. 

Kolmantena viime kaudella hyvin käyntiin lähtenyt alkoholipolitiikan vapautus: Miten
sitä aiotaan tällä kaudella edistää? Puhutaan vain alkoholiveron nostamisesta, joka tulee
johtamaan väistämättä siihen, että ulkomainen tuonti vain kasvaa. Suomen verotuotto al-
koholista ei ainakaan lisäänny. Rahat kiertävät ulkomaille, haitat jäävät Suomeen. Tässä-
hän ei ole mitään järkeä. Tämä tavoite sahaa omaa oksaansa. Eikö hallitus todellakaan aio
tällä kaudella millään tavalla vapauttaa alkoholipolitiikkaa ja siirtää sitä kohti eurooppalai-
sia juomatapoja?

Yhtenä suurena asiana, josta hallitusohjelmassa on kyllä maininta, EU: Siellä puhutaan
paljon EU:sta, mutta siinä paljossa puheessa tuntuu olevan kovin vähän asiaa. Itse aina-
kaan suuressa valiokunnassa jonkin aikaa istuneena en juurikaan saa kiinni siitä, mitä
konkreettista hallitusohjelmassa itse asiassa EU:n suhteen luvataan. EU:n nettojäsenmak-
su, satojen miljoonien lisäys vuosittain. Ainoana mainintana se, että pyrimme kohtuullis-
tamaan näitä maksuja. Mitä se kohtuullistaminen tarkoittaa? Toisena mainintana se, että
pyrimme saamaan Suomelle EU:lta rahoja takaisin. Mitä se tarkoittaa? Mitä EU:n suhteen
aiotaan tehdä? Miten tämä myötämielisyys, jota me EU:n suuntaan esitämme, konkretisoi-
tuu suomalaisten kannalta? Mitä Suomen etuja ja intressejä hallitus aikoo nyt Euroopassa
konkreettisesti edistää? Ainut, mistä vähän sain kiinni siinä ohjelmassa, on se, että hallitus
aikoo syventää EU:n sosiaalista ulottuvuutta, mutta tämähän on Suomen näkökulmasta
huono tavoite. Suomessahan on parempi sosiaaliturva kuin monessa muussa EU:n maassa.
Jos EU:n sosiaalista ulottuvuutta syvennetään, sehän tarkoittaa käytännössä silloin sitä,
että suomalaiset maksavat muiden EU-maiden sosiaaliturvaa. Ei kai tämä voi olla hallituk-
sen tavoitteena, että suomalaiset maksavat muiden EU-maiden sosiaaliturvaa? [Jukka Gus-
tafsson: Yliopistot saavat 300 miljoonaa euroa Horisontti-ohjelmasta!] 

Lopuksi vielä mainitsen ratahankkeista. Niissä korostaisin kyllä järjen käyttöä ja harkin-
taa. Ei meillä oikeasti ole varaa yhteenkään näistä uusista tunnin juna -ratahankkeista tai
mistään muustakaan. Jokainen tässä salissa sen tietää tai ainakin pitäisi tietää, jos näihin
tehtäviin on lähtenyt. Nyt pitäisi hoitaa kuntoon korjausvelka olemassa olevalla rataverkol-
la, että saataisiin Tampereelle nyt ainakin se puolentoista tunnin juna ja Karjalan radan
puutteet korjattaisiin, niin että junien myöhästeleminen loppuisi, ja niin edespäin ja niin
edespäin. Se on miljardiluokan korjausvelka. Senkään korjaamiseen ei käytännössä olisi
rahaa, mutta se pitäisi korjata. Ottakaa nyt järki käteen ja korjatkaa ne olemassa olevat ra-
dat ja tiet ensin ja puhukaa vasta sen jälkeen uusista hankkeista. 

Toinen varapuhemies Juho Eerola: Siellä ministerit Haavisto ja Ohisalo pyytävät pu-
heenvuoroa.

19.30 Ulkoministeri Pekka Haavisto: Arvoisa puhemies! Edustaja Mäkelä kysyy, mitä
konkreettista EU-yhteistyöstä — ja tietysti paljonkin konkreettista, mutta sanon muuta-
man sanan. Ensinnäkään EU-kysymys ei ole vain jäsenmaksukysymys, vaan meillehän on
tavattoman tärkeää, mitä tässä brexit-prosessissa tapahtuu. Pyrimme tietysti synnyttämään
sellaisen ratkaisun, jossa Suomen taloudelliset edut ja meidän kauppamme Britannian
kanssa jatkuu ja vahvistuu edelleen siten, että brexit ei maksa meille sitä kautta, että nämä
107



Pöytäkirjan asiakohta PTK 16/2019 vp
kauppasuhteet heikkenevät. Meillä hyvin monet yritykset ovat riippuvaisia myöskin ulko-
maankaupasta Britannian suuntaan.

Toinen asia: hallitus pyrkii vahvistamaan EU:n ulko- ja turvallisuuspolitiikkaa niin, että
EU käyttää yhtä ääntä ja toimii yhdellä äänellä tämän päivän maailmassa, jossa, niin kuin
tiedetään, EU on monella tavalla puristuksessa sekä kauppapoliittisesti että poliittisesti.
Pyritään tätä kautta myöskin EU:ta vahvistamaan.

Kun edustaja Mäkelä otti sitten kolmantena asiana tämän EU:n sosiaalisen ulottuvuu-
den vahvistamisen, niin katsomme sitä myös siitä näkökulmasta, että kaikkien maiden tu-
lisi kantaa näitä omia sosiaalisia kustannuksiaan ja huolehtia minimitoimeentulosta ja kan-
salaisten edusta. Se myöskin tasoittaa kilpailuetuja maiden välillä, kun näin on. Olette juu-
ri oikeassa siinä, että Suomessa nämä asiat on hyvin järjestetty, mutta toivomme tietysti,
että sama minimiturva on muissakin EU-maissa.

19.32 Sisäministeri Maria Ohisalo: Arvoisa puhemies! Tähän aiempaan esille nostet-
tuun kysymykseen teknisestä valvonnasta: Hallitusohjelmassahan ei virallisesti määritellä
vielä siinä kohtaa, mitä se on. Luen suoran kirjauksen ohjelmasta: ”Käynnistetään laki-
muutos ulkomaalaislain muuttamiseksi siten, että säilöönotolle ja asumisvelvollisuudelle
vaihtoehtoisena vähemmän rajoittavana ja yhteiskunnan kannalta tarkoituksenmukaisem-
pana turvaamistoimena säädetään kielteisen oleskelulupapäätöksen saaneen henkilön tek-
ninen valvonta.” Käytännössä tämä voi tarkoittaa esimerkiksi puhelimen paikkatietojen
seurantaa tai muuta. Jalkapannasta on puhuttu täällä, mutta siitä ei puhuta hallitusohjel-
massa lainkaan. Mutta näitä keinoja aletaan selvittämään vasta tässä, eli mitään konkreet-
tista tässä kohtaa ei vielä ole antaa.

Toinen varapuhemies Juho Eerola:  Ei mennä nyt debattiin. Täällä muutamat edustajat
pyytävät, mutta pysytään mieluummin tässä puhujalistassa nyt.

19.33 Pirkka-Pekka Petelius vihr: Arvoisa puhemies, värderade talman! Kuten täällä on
jo useammasta suusta aiemmin kuultu, on montakin syytä kiittää erinomaista hallitusohjel-
maa, mutta tahdon vielä muutamalla sanalla painottaa sen historiallista merkitystä luon-
non tämänhetkisen hätätilan ymmärtämisessä. Tuorein Suomen lajien uhanalaisuuskartoi-
tus kertoo karkeasti, että joka kymmenes lajimme on uhanalainen ja tämä huono kehitys
jatkuu lähes kaikissa elinympäristöissämme — rannoilla, metsissä, soilla, dyyneillä, ke-
doilla ja pelloilla — ja Suomen noin 400 erilaisesta luontotyypistä puolet, 200, on uhan-
alaisia. 

Nyt tämä hallitus ymmärtää ilmastokriisin ja sen torjumiseen tarvittavien toimien kii-
reellisyyden ja laaja-alaisuuden. Hallitusohjelma antaa erinomaiset puitteet konkretisoida
ja kiirehtää tavoitteisiin pääsemistä muun muassa luonnon monimuotoisuuden kadon tor-
jumiseksi. Yksikään valtio maailmassa ei ole vielä onnistunut pysäyttämään luonnon mo-
nimuotoisuuden heikkenemistä. Mikään hallitusohjelma ei koskaan aiemmin ole pyrkinyt
suojelemaan luontoa ja pysäyttämään sen monimuotoisuuden heikkenemistä näin moni-
naisin ja sosiaalisesti oikeudenmukaisin ja kestävin toimenpidekirjauksin. Ja ennennäke-
mättömän hienoa minusta on se, että luonnonsuojelun rahoitus on vuositasolla nostettu 100
miljoonaa euroon, summaan, josta vuosikausiin ei ole rohjettu juuri unelmoidakaan. 

Hallitusohjelma lupaa vihdoin saavuttaa YK:n biodiversiteettitavoitteet. Se korottaa
Metso-ohjelman rahoitusta ja laajentaa sitä uusille elinympäristöille sekä toteuttaa soiden-
108



Pöytäkirjan asiakohta PTK 16/2019 vp
suojelun täydennysohjelman. Toimenpidekirjossa on kattavuutta ja täälläkin penättyä
konkretiaa. Siinä muun muassa, kuten edustaja Hassi jo aiemmin mainitsi, vapautetaan
luonnonsuojelulain nojalla suojellut alueet kiinteistöverosta, pilotoidaan ekologisen kom-
pensaation käyttöä isoissa infrastruktuurihankkeissa, edistetään talousmetsien luonnonhoi-
toa, lahopuiden ja kantojen jättöä, kulotusta, tekopökkelöitä, riistatiheikköjä, suojavyöhyk-
keitä. Metsähallituksen mailla edistetään jatkuvan kasvatuksen menetelmiä. Edelleen: vie-
raslajien torjuntaa tehostetaan ja rahoitusta lisätään sekä virtavesien suojeluun ja turhien
patojen purkamiseen ryhdytään. Ja vielä vesilain muuttamisella turvataan vaelluskalojen
parempi nousu kutupaikoille ynnä muuta. 

Hallitusohjelma tehostaa luonnonsuojelun kansainvälistä yhteistyötä ilahduttavasti
muun muassa osana EU:n Itämeri-strategiaa. Tämä hallitusohjelma ymmärtää luonnon it-
seisarvoisen merkityksen sekä sen ihmiselle tuottamat terveysvaikutukset ja elintärkeät
hyödyt, niin sanotut ekosysteemipalvelut, muun muassa makean veden, puuraaka-ainetuo-
tannon, kasvien pölytyksen, tulvien säätelyn sekä puhtaan ilman. 

Arvoisa puhemies, värderade talman! Som vi alla kanske redan vet satsar regeringen i sitt
nya regeringsprogram framför allt på utbildning, på att minska ojämlikhet och på kampen
mot klimatförändringen. Finland ska vara kolneutralt 2035, förlusten av biologisk mång-
fald stoppas i Finland, regeringen förnyar energibeskattningen så att den stöder utveckling-
en mot ett klimatneutralt Finland. Användningen av torv som energikälla minskas kraftigt
och så vidare.

Kansainvälisillä elinympäristöjen heikkenemisen torjuntatoimilla edistetään vakautta sekä
ehkäistään konflikteja, mitkä puolestaan voivat johtaa satojen miljoonien ihmisten pako-
laisuuteen. 

Edustaja Kurvinen käytti täällä eilisessä puheenvuorossaan osuvasti ilmaisua ”pitävin
liima” kuvatessaan hallitusyhteistyötä, ja tämä ilmaisu sopii mainiosti kuvaamaan myös
luontoa. Se on meille kaikille yhteistä kansallista pääomaa, ideologioista riippumatta. Se
yhdistää meitä, ja on kaikkien etu, että se voi hyvin. Silloinhan mekin voimme hyvin.

Rehellisyyden nimissä on myös todettava, ettei tämäkään hallitusohjelma sentään kaik-
kea luonnonsuojelun suhteen pysty korjaamaan, mutta se tekee sen tärkeimmän: muuttaa
suunnan parempaan. Se kääntää kurssin meille ihmisille välttämättömään suuntaan, sillä il-
man monimuotoisuutta, monimuotoista luontoa me emme tule toimeen. Luonnonsuojelun
kansainvälisen yhteistyön merkitys tulee edelleen korostumaan, ja voimme syystä ylpeinä
todeta, että tämä hallitusohjelma luonnonsuojelullisine ulottuvuuksineen on taatusti maa-
ilman kunnianhimoisin. — Kiitos.

19.39 Pia Lohikoski vas: Arvoisa puhemies! Viime hallituskauden aikana tasa-arvo istui
oppositiossa. Oikeistohallitus romutti päivähoidon tasa-arvoisuutta, leikkasi koulutukses-
ta, heikensi työelämää kurjistamalla pienipalkkaista, naisvaltaista julkista sektoria sekä
vaati työttömiltä aktiivisuutta mutta vastasi porkkanan sijasta kepillä leikaten aktiivimal-
lilla työttömyysturvaa. Kansalaiset halusivat vaaleissa muutosta edellisen hallituksen leik-
kauspolitiikkaan, ja sitä he nyt saavat.

Arvoisa puhemies! Eduskuntavaaleissa voittajat, siis eniten kannatustaan edellisistä,
vuoden 2015 eduskuntavaaleista lisänneet puolueet olivat SDP, vihreät ja vasemmistoliit-
to. On luonnollista, että nämä vaalien voittajat ovat nyt hallituksessa ja yhteistyössä nimen-
109



Pöytäkirjan asiakohta PTK 16/2019 vp
omaan niiden puolueiden kanssa, jotka halusivat tehdä yhteistyötä, niiden puolueiden
kanssa, jotka tunnustivat tämän ajan suurimmat kysymykset: ilmastonmuutoksen haasteet
ja eriarvoisuuden vähentämisen tärkeyden. Hallituksella on myös selkeä enemmistö edus-
kunnassa, 117 kansanedustajaa, joten äänestäjien tahto toteutuu vahvasti.

Arvoisa puhemies! Nyt politiikan suunta muuttuu: Suomea kehitetään kaikkien hyväk-
si, ei vain harvojen. Siksi olen ylpeä siitä, että uusi hallitus on nyt palauttamassa subjektii-
visen päivähoito-oikeuden ja pienentämässä varhaiskasvatuksen ryhmäkokoja. Varhais-
kasvatus on monien tutkimusten mukaan fiksuimpia tapoja vahvistaa osaamista ja vähen-
tää lasten syrjäytymistä. Perusopetuksen puolella hallitus käynnistää laatu- ja tasa-arvo-
ohjelman oppimistulosten parantamiseksi ja eriarvoisuuden vähentämiseksi. Onkin todel-
la tärkeää, että myös oppimisen tuen resursseja tarkistetaan oppilaiden yhdenvertaisuuden
ja opettajien jaksamisen näkökulmasta.

Kotikaupungissani Keravalla kaikille lapsille on haluttu tarjota mahdollisuus harrastaa.
Koulupäivien yhteyteen on järjestetty maksuttomia harrastuskerhoja. On hienoa, että hal-
litus haluaa jatkaa työtä ja monistaa tätä Islannin mallin mukaista mallia valtakunnalliseksi
toimintatavaksi.

Arvoisa puhemies! Viime hallituskaudella ammatillisessa koulutuksessa toteutettiin
yksi sen historian suurimmista reformeista. Samaan aikaan oikeistohallitus leikkasi amma-
tillisen koulutuksen rahoitusta, ja jälki oli hurjaa. Keskeyttämisten määrät ammattikouluis-
sa kasvoivat, ja yhteydet työelämään heikkenivät. Uusi kansanrintamahallitus aikoo rau-
hoittaa tilannetta lisäämällä merkittävästi rahoitusta ja vahvistamalla myös ammatillisen
opetuksen lähiopetusta. Kaikilla nuorilla pitää olla mahdollisuus menestyä ja kukoistaa
myös tulevaisuudessa. Siksi oppivelvollisuuden laajentaminen 18 ikävuoteen ja toisen as-
teen maksuttomuus ovat hallitusohjelman keskeisiä ja tasa-arvoa lisääviä uudistuksia.

Työelämässä hallitus aikoo edistää tasa-arvoa toteuttamalla perhevapaauudistuksen, jat-
kaa samapalkkaohjelmaa sekä purkaa epäoikeudenmukaisen aktiivimallin.

Arvoisa puhemies! Itse pidän erityisen tärkeänä, että hallitus lähtee laskemaan asumi-
sen hintaa. Myös pienipalkkaisilla työntekijöillä on oltava oikeus asua pääkaupunkiseudul-
la lähellä työpaikkaa ja muissakin suurissa kasvukeskuksissa, ja siksi on tärkeää, että koh-
tuuhintaista ARA-asuntotuotantoa lisätään merkittävästi. Tavoitteena on rakentaa vuosit-
tain vähintään 10 000 uutta kohtuuhintaista vuosittain, joista yli puolet Helsingin seudulle.
Lisäksi hallitus etsii keinoja ehkäistä kohtuuttomia vuokrankorotuksia. Samoin vahviste-
taan vuokralaisten asemaa uudistamalla 31 vuotta vanha yhteishallintolaki, joka säätelee
asukkaiden päätösvaltaa valtion tuella rakennetuissa vuokra- ja asumisoikeusyhteisöissä.
Uusi hallitus aikoo myös puolittaa asunnottomuuden tämän vaalikauden aikana, ja pitkän
aikavälin tavoite on, että asunnottomuus poistetaan kahdessa vaalikaudessa.

Arvoisa puhemies! Yhteiskunnan arvoa ei mitata miljonäärien määrällä vaan sillä, kuin-
ka se huolehtii heikoimmistaan. Uusi hallitus tarkoittaa kovan oikeistolaisen leikkauspoli-
tiikan loppua ja suunnanmuutosta suomalaisessa politiikassa. Tuore hallitus on askel kohti
tasa-arvoisempaa ja oikeudenmukaisempaa Suomea.

19.45 Mari-Leena Talvitie kok: Arvoisa puhemies! Käymme keskustelua valtioneuvos-
ton tiedonannosta Rinteen hallituksen ohjelmasta. Ilmapiiri niin politiikassa kuin yhteis-
kunnassammekin on sen kaltainen, että tarvitaan enemmän sillanrakentajia kuin muurin
suunnittelijoita. Sillan rakentaminen on näyttö osapuolten yhteisestä tahdosta, sitoutumi-
sesta. Jos toiselta puolelta suunnitellaan mutta toiselta puolelta hajotetaan tai jopa polte-
110



Pöytäkirjan asiakohta PTK 16/2019 vp
taan, on vaikea nähdä, että silta toimisi saati siitä joku pystyisi kulkemaan tai jotain kuljet-
tamaan. Tarvitaan siis yhteistä tahtotilaa. Viimeistään syksyllä mitataan, missä asioissa
hallituksella on tahtoa sillan rakentamiseen. Nähtäväksi jää, miten Rinteen hallitus haluaa
eduskunnan mukaan esimerkiksi sosiaaliturvan uudistamiseen tai vastaaviin. Hallitusoh-
jelmasta sitä ei suoranaisesti löytynyt. 

Rinteen hallitusohjelma muistuttaa monessa kohdin enemmän joulupukille kirjoitettua
kirjettä kuin hallitusohjelmaa. Joskus lapsi kirjoittaa joulupukille sellaisen kirjeen, jossa on
monet mahdolliset toiveet vailla realistista pohjaa. Hallituksella on toivelistaan täysi oi-
keus, ja hienoa, että se on sen tehnyt. Toteutumisen me näemme sitten puoliväliriihessä.
Silloin näemme, mitä joulupukki tuo ja mitkä lahjat on päätetty jättää toteuttamatta. Tässä
vaiheessa on lapsen lailla toivottava, että joulupukki tonttuineen on ahkerana. 

Keskityn puheessa muutamaan asiaan: näkemykseen, jonka mukaan nuorten syrjäyty-
minen korjataan nostamalla oppivelvollisuusikä 18 vuoteen, kotitalousvähennyksen ka-
ventamiseen sekä työllisyyttä lisääviin toimiin — tai oikeastaan siihen, mitä ne voisivat ol-
la. 

Olin jo debatissa valmiina antamaan pääministeri Rinteelle kiitosta. Totean sen nyt täs-
sä vielä. Rinne totesi, että hallitus on alkutaipaleellaan avoinna kaikille keinoille, joilla
työllisyys jatkaa nousuaan. Hallitusohjelmassakin tämä hallituksen hyvä tahto on kirjattu
seuraavasti: ”Hallitus ei sulje mitään työllisyyttä parantavaa keinoa tarkastelun ulkopuo-
lelle.” Hyvä niin. 

Tässä olisikin viiden kohdan lista, joka toteutuessaan lisäisi työllisyyttä. Mitä sanoo
pääministeri Rinne, onko työllisyyden nosto, johon kaikki hallituksen hyvät toiveet nojaa-
vat, aito tavoite? Ehdotan, että jaetaan perhevapaiden kustannukset tasaisemmin, mahdol-
listetaan paikallinen sopiminen kaikissa työpaikoissa, toteutetaan perhevapaauudistus il-
man lisäkiintiöitä, luovutaan byrokraattisesta saatavuusharkinnasta ja toteutetaan yksin-
kertainen, osallistava sosiaaliturva, joka kannustaa opiskeluun tai työntekoon eikä joute-
noloon. 

Miten olisi siis perhevapaiden kaikkien kustannusten jako koko yhteiskunnalle? Nythän
osan maksuista maksavat vain äitien työnantajat. 

Mahdollistatteko, että jokaisessa yrityksessä ja työpaikassa voisi sopia asioista paikalli-
sesti? Suurin osa työpaikoista syntyy ja on syntynyt 2000-luvulla pk-yritykseen. Hallitus-
ohjelmassa lukee kuitenkin, että paikallista sopimista edistetään vain työ- ja virkaehtoso-
pimuksin. Järjestäytymättömät työntekijät ja työnantajat eivät voi soveltaa työehtosopi-
musten paikallisia joustoja. Miten tämä olisi hyvä ratkaista 2020-luvun Suomessa? Tie-
dämme, miten se on ratkaistu viime vuosituhannella. 

Teettekö perhevapaauudistuksen, joka huomioi erilaisten perheiden monenlaiset elä-
mäntilanteet — myös meidän äitien tahdon tehdä töitä ja rakentaa yhteiskuntaamme? Pelk-
kä isäkuukausien nosto voi kuulostaa hyvältä, mutta se laskee työllisyyttä ja olisi kallis toi-
menpide yksinään. 

Puratteko asteittain ulkomaisen työvoiman saatavuusharkinnan? Voin kertoa monta,
monta tarinaa viime kaudelta, joissa rehellistä yrittäjää on hallinnon edessä vain pomputet-
tu eikä hän ole saanut palkata jouhevasti uusia työntekijöitä vain sen takia, että yhdellä
työntekijällä ei ole EU-passia. 

Toteutetaanko oikeasti yksinkertainen ja osallistava sosiaaliturva? Sellainen, joka pur-
kaa kannustinloukkuja ja kannustaa aina työntekoon. Tukiviidakkojen purkuun tarjoamme
pohjavaihtoehdoksi yleistukimallia. 
111



Pöytäkirjan asiakohta PTK 16/2019 vp
Viimeisen 15 vuoden aikana aivan liian moni nuori on syrjäytynyt. Yleisesti ajatellaan,
että ongelma ja syy on siinä, että lapsi tai nuori jää koulutuksen ulkopuolelle. Syy on kui-
tenkin toisaalla. NEET-nuorilta kyselytutkimuksessa 2017 tuli kolme suurinta syytä: ystä-
vien puute, mielenterveysongelmat ja syrjintä. Kaukana, ei edes top kympissä, oli koulu-
tuksen puute. Olisi siis syytä panostaa varhaisiin vuosiin ja peruskoulutukseen, jotta jokai-
nen, taustasta riippumatta, saisi valmiudet suoriutua jatkotoimenpiteistä. 

Loppuun: Koska hallitusohjelmassa, tässä listassa joulupukin, on niin paljon selvityksiä
ja pilvilinnoja, toivon todella, että voima olkoon hallituksen kanssa. Olkoon Suomi-voi-
maa ministereiden, yli 80 avustajakunnan ja selvityshenkilöiden työssä siten, että aidosti,
sosiaalisesti, ekologisesti ja taloudellisesti kestävät ratkaisut, järki ja suomalaiset ihmiset
voittaisivat. 

19.51 Juha Mäenpää ps: Arvoisa puhemies! Hyvät hallituspuolueiden edustajat, tässä
teidän ohjelmassanne on jotain hyvää, ja mielelläni lähden tukemaan niitä asioita. 

Sivulla 175 puhutaan urheilusta ja sanotaan, että ”edistetään vammaisurheilua ja ikään-
tyneiden liikkumista”. Suosittelisin, että lisätään myös urheilu tuohon lauseeseen. Täällä
on hyviä asioita: nostetaan seuratukea, ja erityisesti tästä olen tyytyväinen, että ”lisätään
huippu-urheilun rahoitusta ja lajeille jaettavaa tehostamistukea ja tehdään selvitys huippu-
urheilulain tarpeellisuudesta liikuntapoliittisen selonteon mukaisesti”. On paljon puhuttu
tasa-arvosta, ja Suomi on yksilöurheilun kehitysmaa, jos verrataan moneen muuhun maa-
han. Olisikin erittäin tasa-arvoista, jos suomalaisille urheilijoille annettaisiin tasa-arvoiset
mahdollisuudet harjoitella omaa lajiaan ja valmentautua oikeasti kunnolla. Olen tässä ollut
hyvin pitkään maksajan roolissa, ja en puhu ainoastaan itsestäni, vaan kaikkien muidenkin
nuorten, jotka aikovat menestyä yksilölajeissa, vanhemmille tuleva rahallinen taakka on
aivan sietämätön.

Toisen asteen — kuten olen itse muotoillut sen — opinto- tai opiskeluvelvollisuudesta:
Me olemme puhuneet paljon opintojen pakollisuudesta, ja nyt kun toinen aste tulee opinto-
tai opiskeluvelvollisuuden piiriin, niin siinä on hyviäkin puolia, ja uskon, että se saattaa nyt
tuntua pakolta, mutta jos se onnistuneesti tehdään, niin se ehkä 5—10 vuoden päästä tun-
tuu vain velvollisuudelta. Näin saamme ilman tutkintoa jäävistä mukaan erityistä tukea tar-
vitsevia oppilaita, ja olen varauksella valmis tukemaan tätä toisen asteen pakollisuutta.
Kun on puhuttu, että se oppivelvollisuuden ikäraja nostetaan 18 vuoteen, niin itse mietin,
onko se joku juridinen ratkaisu, että siinä mainitaan se ikä, kun ehkä viisaampaa voisi olla,
että se olisi toisen asteen suorittaminen loppuun.

Tässä on kuitenkin semmoisia haasteita, mitä tähän tulee: 
Toisen asteen ammatillisiin oppilaitoksiin pitää valitettavasti perustaa erityisryhmiä,

niin etteivät näistä heikommista häiriköt pääse terrorisoimaan normaaliopiskelijoita — en
tietenkään tarkoita, että heikommat terrorisoivat, vaan tarkoitan häiriköitä.

Sitten haasteeksi tulee myös se, että jos jotkut eivät pääse sille haluamalleen linjalle am-
mattioppilaitokseen, heille tulee taata mahdollisuus suorittaa kymppiluokka sillä tavalla,
että he voivat korottaa numeroita.

Sellainen asia, mikä tässä mietityttää ja mikä on tuonut paljon kuluja tähän asti vanhem-
mille, on se, että kun lukioiden kirjat on uusittu lähes kahden vuoden välein, niin onko nyt
tarkoituksenmukaista sitten ostaa kaikille oppilaille uudet kirjat vai onko tarkoitus, että
tämä menee kuntakohtaisesti, niin että valitaan kirja ja näitä kirjoja kierrätetään sitten siel-
112



Pöytäkirjan asiakohta PTK 16/2019 vp
lä. En tiedä, mikä on oikea raja, mutta varmaan kustantamot saattavat nostaa vielä pienen
äläkän tästä uudistuksesta. Tämä ehkä tästä.

Ehkä semmoinen pieni luonnonsuojeluun liittyvä kysymys nousi Peteliuksen puheen-
vuorosta vielä esille: mikä on sellainen luonnonsuojelualueeksi kelpaava kiinteistö, jossa
on tällä hetkellä kiinteistövero, kun Petelius sanoi, että ne vapautetaan kiinteistöverosta,
jotka siihen liittyvät. — Kiitoksia.

Toinen varapuhemies Juho Eerola: Muistutan edustajia tästä noin 5 minuutin aikarajas-
ta. Nyt ei ole ennalta pyydettyjä puheenvuoroja, ja olen vähän joustavampi. Sitten muistu-
tan edustajia myös siitä, että kun puhutaan edustajatovereista, sanotaan aina esimerkiksi
”edustaja Petelius”.

19.57 Ruut Sjöblom kok: Arvoisa puhemies! Hallitusohjelmassa on paljon hyviä asioita
ja näkemyksiä siitä, millainen on unelmayhteiskunta: metsät ja puistot vihertävät, lapset
syntyvät tasa-arvoiseen maailmaan, jossa kaikkia kunnioitetaan, kaikki saavat ikään katso-
matta hyvän elämän. Kuka tahansa meistä voi maalata tällaisen kuvan unelmayhteiskun-
nasta, mutta hallitusohjelmasta täytyy löytyä myös keinot sen toteuttamiseksi. Tämä halli-
tusohjelma nojaa pitkälti työllisyyden kasvuun, mutta todelliset ja tehokkaat keinot työlli-
syyden kasvattamiseksi puuttuvat. Tukityöllistäminen on arvokasta ja tärkeää sinänsä,
mutta se ei ole ratkaisu 75 prosentin työllisyystavoitteen saavuttamiseen. 

Työllisyyden kasvun avainsana on yrittäjyys. Yrittäjyys on se, joka luo työpaikkoja ja
vahvistaa taloutta. Sen vuoksi yrittäjyydestä on huolehdittava ja sen toimintaedellytykset
on varmistettava. Hallitusohjelmassa on hyviä asioita pienyrittäjän näkökulmasta. Ongel-
ma tulee siinä, kun täytyy siirtyä konkretian puolelle, esimerkiksi — tässä suoria siteerauk-
sia — ”yritysten kasvua ja uudistumista mahdollistetaan erilaisten yritysten tarpeet tunnis-
taen” tai ”madalletaan kynnystä yritystoiminnan aloittamiseen ja kasvattamiseen yrittäjä-
myönteistä ilmapiiriä ja työelämätaitoja vahvistamalla muun muassa lisäämällä yrittämi-
seen ja työelämään liittyvää ymmärrystä”, ja niin edelleen. Eli hienoja ja tärkeitä sanoja,
mutta pelkkä yrittäjämyönteinen asenne ei riitä, vaan oikeasti tarvitaan konkreettisia toi-
menpiteitä. Asenne on tietysti ensimmäinen askel.

Jotta työllisyyttä saataisiin oikeasti nostettua, tarvitaan merkittäviä uudistuksia ja paran-
nuksia. Esimerkiksi kannustinloukut täytyy poistaa ja byrokratiaa purkaa. Hallitusohjelma
ei tarjoa selkeitä ratkaisuja näihin. Välillisesti yrittäjyyteen vaikuttavia asioita ei ole vali-
tettavasti osattu ottaa huomioon hallitusohjelmassa. Esimerkkinä mainittakoon ruuhka-
maksut sekä muut autoiluun liittyvät verot. Moni yrittäjä tarvitsee renkaat alleen, ja logis-
tiikkakustannukset kasvavat. Nämä korotukset näkyvät sekä yrittäjillä että lopullisella ku-
luttajalla mahdollisesti esimerkiksi hintojen nousuna, koska kustannukset kasvavat. 

Yksi iso syy, miksi Suomessa ei haluta lähteä yrittäjäksi, on se, että jos epäonnistuu, niin
seuraukset ovat liian ankarat. Pahimmillaan yrittäjä menettää koko omaisuutensa, jää vas-
taamaan henkilökohtaisesti veloista ja jää pitkäaikaiseen velkaloukkuun. Hallitusohjel-
massa viitataan yrittäjän ”uuteen alkuun” erikoisesti lainausmerkeissä. Mitä tarkoittavat
nämä lainausmerkit?

Joka tapauksessa on hyvä, että hallitusohjelmassa mainitaan EU:n maksukyvyttömyys-
direktiivin täytäntöönpano ja arvioidaan kokonaistoimivuus, mutta se ei yksin riitä siihen,
että yrittämisestä saataisiin kiinnostava vaihtoehto ja konkurssin ankarat seuraukset saatai-
siin kohtuullisiksi ja vähemmän lannistaviksi. Mitä hallitus aikoo tehdä tämän eteen? Kos-
113



Pöytäkirjan asiakohta PTK 16/2019 vp
ka pienet ja keskisuuret yritykset luovat eniten työpaikkoja ja hallitusohjelman kaikki hyvä
nojaa työllisyyden kasvuun, pitäisi huolehtia, että yrittäjyys on oikeasti kiinnostava vaih-
toehto ja epäonnistumisen seuraukset eivät ole kohtuuttomat. 

Arvoisa puhemies! Hallitusta voi kiittää kunnianhimoisesta ilmastopolitiikasta ja ohjel-
masta. Täytyy kuitenkin muistaa, että kaikki sitä koskevat lainsäädäntötoimet koskevat
kansalaisia, yrityksiä ja yhteisöjä. Heidän täytyy tehdä muutoksia hallituksen linjausten
mukaisesti, tehdä investointeja, joihin ei kaikilla välttämättä ole varaa. Olen siitä varma,
että jokainen haluaa kantaa kortensa kekoon mahdollisuuksiensa mukaan ilmastonmuutok-
sen torjumiseksi, ja sen vuoksi toivon viisautta hallitukselle näiden linjausten toteuttami-
sessa.

Toinen asia, josta haluan hallitusta kiittää, on lastensuojeluun panostaminen. Lasten oi-
keudet ja hyvinvointi täytyy turvata, ja heidän täytyy saada tarvitsemansa tuki ja apu. Tur-
vakotien saatavuus ja lastensuojelun jälkihuoltoon panostaminen ovat tärkeitä asioita. Sy-
dämestäni toivon, että nämä uudistukset saadaan tehtyä, mutta esitän syvän huoleni siitä,
että hallitusohjelma ei näytä tarjoavan uskottavia keinoja näiden uudistusten rahoittami-
seksi.

20.02 Mikko Lundén ps: Arvoisa herra puhemies! Miksi pitäisi äänestää? Ihmiset äänes-
tävät sen vuoksi, että he saisivat omia ajatuksiaan päätöksentekoon. Onko nyt käynyt niin?
Eduskuntavaalien toiseksi ja kolmanneksi suurimmat puolueet eivät ole nyt siellä, missä
heidän kuuluisi olla. Vaalien rökäletappion saanut puolue istuu nyt hallituksessa, siis puo-
lue, jolle kansa ei ole luottamusta antanut. Kun tätä hallitusta on muodostettu, on demokra-
tialle käännetty selkä, mitä pidän äärimmäisen valitettavana. Saman puolueen tippuneet
edustajat tulevat nyt hyvä veli -järjestelmän kautta muun muassa valtiosihteereiksi, rahaa
palaa. Kyllä tämä touhu on niin härskiä kuin vain voi olla. 

Rinteen hallitusohjelma on kaikesta huolimatta pääkohtaisesti kohtalainen tavoitteiden
osalta. Ainoa ongelma siinä on se, miten nämä kaikki tavoitteet toteutetaan. Sivusta sivuun
puhutaan kauniita asioita, mutta realismi puuttuu. Eräs edustaja sanoi, että Rinteen halli-
tuksen ohjelma on kaikkien aikojen paras. Mutta kenelle? Ei ainakaan suomalaisille, vaan
afrikkalaisille. Ymmärrän, että rahaa ei ole kaikille, mutta sitä en ymmärrä, miksi suoma-
laisten etu ei mene kaiken edelle. 

Eilisissä ryhmäpuheenvuoroissa hallituspuolueiden edustajat eivät puhuneet taloudesta
paljon mitään. Mistä tämä kertoo? Tämä kertoo siitä, että tämä hallitusohjelman toiveiden
tynnyri nojaa epärealistiseen talouskasvuun ja työllisyyden nousuun. Mikään, mikään taho
ei valitettavasti allekirjoita hallituksen ennusteita, vaikka tavoitteet olisivat kuinka hyviä. 

Rinteen hallituksen toivoma kahden prosentin talouskasvu ei perustu yhtään mihinkään.
Eilen julkaistu pitkän aikavälin ennuste on, että talous kasvaa noin 1,2 prosentin vuosi-
vauhtia. Mikä on niin sanottu plan B, arvoisa pääministeri Rinne, jos ja kun talouskasvua ei
tule ja työllisyysaste ei nouse siihen kuuluisaan 75 prosenttiin? Sekin olisi kiva tietää. Hal-
litusohjelma verottaa jo nyt suomalaisia aivan tarpeeksi, ja pelolla odotan, mitä tapahtuu
tulevaisuudessa, jos tavoitteisiin ei päästä. 

Arvoisa puhemies! Valtion omaisuutta ei pidä eikä saa myydä. Jos kuitenkin jostain
syystä valtion omaisuutta täytyy myydä, ei myydystä omaisuudesta tulleita tuottoja aina-
kaan Afrikkaan pidä lähettää. Hallitus on kaikesta huolimatta myymässä valtion omaisuut-
ta 3 miljardilla eurolla. Mihin hallitus sitten rahat käyttää? Liikenneyhteyksiin? Osaami-
seen tai korjauksiin? Ei, hallitus käyttää nämä kulutukseen. Kallis hinta vaalilupausten kat-
114



Pöytäkirjan asiakohta PTK 16/2019 vp
tamiseen. Mitä sitten tehdään, kun rahat on käytetty? Myydäänkö lisää, vai alkaako holti-
ton velanotto? 

Arvoisa puhemies! Turvapaikkapolitiikka on hallituksen esityksessä aivan kestämätön-
tä luettavaa. Miten ihmeessä voi olla mahdollista, että laittomasti — huom. laittomasti —
maassa olevat pitäisi hallituksen toimesta laittaa töihin? Esimerkiksi Irakista tai Somalias-
ta voi surutta tulla Suomeen ilman minkäänlaista pelkoa, että ko. henkilöitä palautettaisiin.
Jos jostain syystä joku pyrittäisiin palauttamaan, nykyisen hallituspuolueen edustaja var-
maan pyrkii estämään tämän. Tämä on ennenkin nähty. Lisäksi Suomen löysää maahan-
muuttopolitiikkaa ollaan hallituksen esityksessä keventämässä entisestään. Kuten aiem-
min mainitsin, suomalaisten edun pitäisi tulla aina ensimmäisenä. Miksi näin ei ole? Hait-
tamaahanmuuttoon menevillä miljardeilla saataisiin paljon aikaan kantaväestön asioiden
parantamiseksi. 

Arvoisa puhemies! Merkintä hallitusohjelmassa: ”Hillitään päivittäistavarakauppojen
ylivoimaista neuvotteluasemaa lainsäädännöllisin toimin, muun muassa private label -tuot-
teet.” Mitä ihmettä tämä tarkoittaa? Tarkoittaako tämä sitä, että hallitus määrää, mitä kau-
pat saavat myydä? Julkisuudessa on ollut puhetta tämän kirjauksen tarkoittavan jopa kaup-
pojen edullisten omien merkkien poistoa. Kun hallitus rummuttaa sitä, että se vähentää eri-
arvoisuutta, niin voin kertoa usean vuoden kaupan alan kokemuksella, että äärimmäisen
monet ostavat juuri näitä edullisempia tuotteita. Onko hallituksen tarkoitus, että ihmisellä
ei ole enää varaa ruokaan? Toivon todellakin, että olen täysin väärässä. — Kiitos.

20.06 Kimmo Kiljunen sd: Arvoisa puhemies! Aivan ensimmäiseksi en halua kiittää
Suomen uutta hallitusta hallitusohjelmasta vaan uudesta toimintakulttuurista. Minulla on
kohtalaisen pitkä parlamentaarikkoura, ja olen nähnyt näitä hallitusohjelmakeskusteluja
eduskunnassa aikaisemmin. Olen täysin häkeltynyt, että hallitus on ottanut näin vakavasti
tämän eduskunnan keskustelun. Te olette täällä läsnä, ette ainoastaan yksittäisenä ministe-
rinä vaan ryhmänä. Tämä kertoo uudentyyppisestä vuoropuhelusta eduskunnan ja hallituk-
sen välillä, ja sille tietenkin kiitos. [Jukka Gustafsson: Helppo yhtyä sanoihin!]

Arvoisa puhemies! Minä keskitän puheenvuoroni tässä tapauksessa sekä kansanedusta-
jana että Suomen Senioriliikkeen puheenjohtajana yhteen ainoaan teemaan: miten tässä
hallitusohjelmassa puhutaan ikääntyneistä ihmisistä, käsitellään eläkkeensaajia. Mehän
kaikki tiedämme, että eläkeläisten etuuksia on viimeisen parinkymmenen vuoden aikana
heikennetty enemmän kuin minkään toisen väestöryhmän itse asiassa koko Suomen histo-
rian aikana, ja tämä koskee todellakin yli hallituskausien viimeistä pariakymmentä vuotta.
Eläkkeensaajat ovat Suomessa ainoa tulonsaajaryhmä, jonka elintaso lakisääteisesti laskee
— kiitos taitetun indeksin. Nämä ovat ne peruslähtökohdat, joista joudun arvioimaan tätä
hallitusohjelmaa. 

Täällä on paljon puhuttu vaalien alla ja myöskin nyt tässä salissa siitä, että nyt on muu-
toksen aika. Katsotaan, onko tässä muutoksen aika. Minä, arvoisa puhemies, keskitän pu-
heenvuoroni tähän hallitusohjelmaan ja vertaan tätä hallitusohjelmaa edellisen hallituksen
hallitusohjelmaan samoissa kysymyksissä. Näemme, onko Suomessa tapahtumassa muu-
tos vai ei, ainakin hallitusohjelmien tasolla.

Edellinen hallitusohjelma, jos te katsotte sen tarkasti, kirjaa ensimmäisellä sivullaan tie-
tenkin Suomen suurimmat saavutukset ja kakkossivulla Suomen suurimmat heikkoudet. Ja
mikä on maamme heikkous numero yksi edellisen hallitusohjelman mukaan? Sitaatti:
115



Pöytäkirjan asiakohta PTK 16/2019 vp
”Suomen taloutta ja kilpailukykyä hankaloittaa väestön ikääntyminen.” Suomen heikkous
numero yksi, edellinen hallitus.

Entä Rinteen hallitusohjelma? Niin, katsokaa, mitä Rinteen hallitusohjelma kirjaa, mi-
ten se kirjataan. Ikääntyneet nähdään voimavarana, ei heikkoutena. Tämä hallitusohjelma
haluaa taata — ja tämä on kirjaimellisesti hallitusohjelman sanoja — ”kaikille arvokkaan
vanhuuden”, ketään ei jätetä yksin. Nämä ovat siis hallitusohjelman sanoja. ”Yhdenkään
ikäihmisen ei pidä pelätä vanhenemista”, lukee tässä hallitusohjelmassa. Jos näitä kahta
hallitusohjelmaa arvioidaan arvojen lähtökohdasta, kirkkaasti voimme sanoa: meillä on
muutos, asenneilmapiiri on toinen.

No, luonnollisesti me politiikassa totumme retoriikkaan, sanoihin. Entä teot, minkälai-
sia konkreettisia toimia? Niin, katsotaan edellisen, Sipilän hallitusohjelman konkreettisia
toimia. Minä luen aivan konkreettisesti hallitusohjelman toimia neljä vuotta sitten, samoja
asioita tässä salissa puhuttiin neljä vuotta sitten.

1) Palvelumaksujen korotus: hintalappu 150 miljoonaa. 2) Lääkekorvausten pienentä-
minen: 150 miljoonaa. 3) Potilaiden, kuntoutujien matkakorvausten lasku, kun lasketaan
niitä: 20 miljoonaa. 4) Vanhuspalveluhenkilöstön vähennys: 70 miljoonaa. 5) Vanhuspal-
velusuunnitelmien heikentäminen, siis heikentäminen: 10 miljoonaa. 6) Kansaneläkein-
deksin jäädytys: 355 miljoonaa. 7) Eläketulovähennyksen pienentäminen: 419 miljoonaa.
8) Sosiaalietuuksien hintaindeksin heikennys: sille ei annettu edes hintalappua. 9) Eläke-
läisten asumistuen heikennys: 123 miljoonaa. 10) Eläkkeisiin ei verotuksen ansiotulovä-
hennystä: sillekään ei hintalappua. Ja kaikkein kummallisin 11) Jollei yhteiskuntasopimus-
ta saada aikaan, ellei kiky-sopimusta saada aikaan, siitä ei rankaista työmarkkinaosapuolia
vaan hallitusohjelman mukaan työeläkkeiden indeksikorotus puolitetaan.

Tämä oli edellisen hallitusohjelman leikkauslista ikäihmisille Suomessa. Jos 20 vuoden
aikana eläkkeensaajien etuuksia on heikennetty, tämä oli historiallinen listaus. Onneksi
tätä koko listausta ei viety lävitse, kiitos oppositiolle, joka täällä silloin toimi ja pystyi tor-
jumaan joitakin osia tästä hallitusohjelmasta. 

Arvoisa puhemies! Entä tämä muutoksen hallitusohjelma? Nyt meillä on sitten muutok-
sen hallitusohjelma. [Puhemies koputtaa] Katsotaanpa kirjauksia. [Puhemies: Aika!] —
Jaaha, siinä tapauksessa minun täytyy lopettaa puheenvuoro tähän. Minäpä pyydän toisen
puheenvuoron, jatkopuheenvuoron, että voimme katsoa sen muutoksen hallitusohjelman
samasta kulmasta. [Puhemies: Olkaa hyvä!]

20.12 Joonas Könttä kesk: Arvoisa rouva puhemies! Tämä sali on tietysti täynnä taitavia
retorikkoja. Täällä on puhuttu älyllisestä keskustelusta ja sellaisesta epärehellisestä kes-
kustelusta. Vaikka nyt hallituspuolueeseen kuulunkin, niin on tietysti todettava, että ajat
vaihtelevat ja eri ajassa tarvitaan erilaista politiikkaa. Tämä hallitus nyt onneksi pystyy te-
kemään uudenlaista politiikkaa, kiitos sen hyvän politiikan, mitä edellinen hallitus teki. Eli
vaikka retoriikkaa itsekin tutkin aikanaan opiskellessani, niin täytyy hieman muistaa, että
ajat ovat olleet erilaiset.

Arvoisa puhemies! Suomi on osa kansainvälistä maailmanjärjestystä, jossa monenkes-
kisyys ja sääntöperustaisuus ovat paras tae isänmaamme menestykselle. Mitä paremmin
olemme verkottuneet, sen parempi Suomelle ja suomalaisille. Tunnetumpi, vaikuttavam-
pi, luotetumpi — nämä ovat hyviä ohjenuoria maamme pitkäjänteiselle ulkopolitiikalle.

Suomen EU-pj-kaudella on mahdollisuus vaikuttaa paitsi EU-politiikkaan myös kansa-
laisten näkemyksiin unionista ja sen mahdollisuuksista. On kuitenkin realistinen pelko,
116



Pöytäkirjan asiakohta PTK 16/2019 vp
että EU-puheenjohtajuus jää kansalaisille etäiseksi. Kaikki epäviralliset ministerikokouk-
set on päätetty keskittää Helsinkiin. Pääministeri on puhunut lämpimästi sen puolesta, että
Suomen EU-pj-kauden epävirallisia ministerikokouksia tulisi pitää myös muualla kuin
pääkaupungissa. Voisimme samalla esitellä kaunista maatamme muutoinkin kuin kauniin
pääkaupunkimme osalta. Raha ei ole este, logistiikka ei ole este, eikä tahtokaan saisi olla
este. Tiedän myös omasta kokemuksestani, että tällaisen kokouksen järjestäminen vaikka-
pa Keski-Suomessa on täysin mahdollista. Esimerkiksi maa- ja metsätalousministerien
epävirallinen kokous olisi luontevaa järjestää maa- ja metsätaloudesta elävän Keski-Suo-
men pääkaupungissa Jyväskylässä.

Arvoisa puhemies! ”Suomi kokoaan suurempi maailmalla” — näin kuuluu ulkopolitiik-
kaa linjaava osio hallitusohjelmassa. ”Kokoaan suurempi maailmalla” ei ole nollasumma-
peliä, jossa panostukset maailmalla olisivat pois kotimaasta, päinvastoin. Elämme viennis-
tä, ja tätä kautta meidän on edistettävä myös laajan ja monipuolisen edustustoverkon kaut-
ta. On myös hyvä muistaa, että globaaleihin pakolais-, ilmasto- ja resurssikysymyksiin vai-
kutamme parhaiten toimimalla uskottavasti myös kansainvälisellä areenalla. On selvää,
että Suomen tulee tulevaisuudessa tavoitella YK:n turvaneuvoston vaihtuvan jäsenen paik-
kaa jälleen menestyksekkäästi edistäen yhteispohjoismaisia arvoja ja ihanteita.

Arvoisa puhemies! Suomella tulee olla vahvempi läsnäolo Länsi-Afrikassa. Tällä het-
kellä Abujan suurlähetystö Nigeriassa on Suomen ainoa edustusto alueella. Ranskankieli-
sessä Saharan eteläpuolisessa Afrikassa Suomella ei ole ainuttakaan edustustoa. Suomen
tulisi avata edustusto Abidjaniin ranskankieliselle Norsunluurannikolle. Abidjan on yksi
Länsi-Afrikan talouskeskuksista, ja siellä sijaitsee Afrikan kehityspankin päämaja. Lukui-
sat mahdollisuudet odottavat siellä suomalaisyrityksiä. Nämä tuovat kipeästi kaivattuja eu-
roja myös kotimaan haasteisiin vastaamiseksi. Norsunluurannikon naapurimaassa Ghanas-
sa talous kasvaa niin ikään suotuisasti, ja Accra on merkittävä alueellinen talouskeskus.
Suomen läsnäolon tulisi olla vahvempi myös Ghanassa.

Arvoisa rouva puhemies! Sahelin alueen epävakaudella on ja tulee olemaan tuntuvat
heijastusvaikutukset Eurooppaan. Suomen tulisi olla edustautunut alueella, jotta voimme
olla voimakkaammin mukana sen vakauttamispyrkimyksissä. Mali on keskeinen palanen
kokonaisuudessa. Suomella tulisi olla edustusto pääkaupunki Bamakossa Ruotsin, Tans-
kan ja Norjan tavoin.

Ehkä muutama sana myös Euroopasta. Uzbekistanin avautumisen myötä edustustoa
Taškentissa tulisi valmistella. Suomen pitää olla positiivisten moottoreiden joukossa tuke-
massa hyvää kehitystä, siis edistämässä demokratiaa ja oikeusvaltiokehitystä ja kitkemäs-
sä radikalisoitumisen juuria. Samalla saisimme omat silmät ja korvat Keski-Aasiaan, jon-
ka luonnonvarat, kasvava geopoliittinen merkitys ja Afganistanin läheisyys riittävät yksin
perusteluiksi lähetystön avaamiselle.

Arvoisa puhemies! Tiedän, että tämä listaus ei toteudu hetkessä. Tiedän myös, että tämä
on aika laaja. Haluaisin silti tiedustella ulkoministeri Haavistolta: millaisia mahdollisuuk-
sia ja prioriteetteja te näette Suomelle maailmalla, ja missä teidän mielestänne Suomen tu-
lisi lisätä vaikuttavuutta ja näkyvyyttä? — Kiitos.

20.17 Niina Malm sd: Arvoisa rouva puhemies! Edelleen ruodimme tätä hallitusohjel-
maa, ja tässä on valitettavasti käynyt aika monta kertaa niin, että täällä asetetaan asioita
vastakkain. Tässä omassa esimerkissäni otan nyt esiin ympäristön ja teollisuuden vastak-
kainasettelun.
117



Pöytäkirjan asiakohta PTK 16/2019 vp
Meillä on Suomessa jo nyt hyvin puhdasta teollisuutta, ja siitä olemme kyllä kaikki ol-
leet yksimielisiä tässä salissa. Suomalainen teollisuus on huipputekniikkaa, tai vanhalla
tekniikalla saadaan ainakin huipputulos aikaan ja sitä puhdasta höyryä tai savua sieltä pii-
pusta. Tähän me olemme osaltamme päässeet siksi, että lainsäädännöllä on luotu raamit,
joissa päästöjen on pysyttävä. Toiseksi tähän on vaikuttanut myös kuluttajien käyttäytymi-
nen. Kuluttajat haluavat, että tuotteet on tuotettu työehtoja noudattaen, turvallisuutta arvos-
taen ja ympäristöä kunnioittaen. Siksi myös teollisuus on joutunut erilaisten lakien, mutta
myös asiakkaiden vaatimusten, auditointien takia muuttamaan suuntaa.

Meillä on siis olemassa cleantech-osaamista, jota vasta muualla maailmassa suunnitel-
laan. Meillä on terästeollisuus, joka panostaa koko ajan enemmän päästöttömään tuotan-
toon. Erikoisterästuotteita voidaan tehdä romuraudasta. Lopputuotteena on älykästä teräs-
tä, jolla on ihan omanlaisia ominaisuuksia: työstettävyys, kylmänkesto, kovuus, jousta-
vuus, kuumuuden- ja vedonkestävyys.

Paperitehtaan sivuvirroista voidaan tehdä lämmitysenergiaa tai vaikka biopolttoainetta.
Sellusta voidaan tehdä kippoja, kuppeja, vaatteita, pakkausmateriaalia, paperia tai neste-
pakkauksia. Puusta voidaan rakentaa vaikka mitä. Esimerkiksi Imatralle nousee juuri tällä
hetkellä Suomen suurin puukoulu. Lappeenrannan yliopisto voi poimia ilmasta ruokapro-
teiinia tai polttoainetta. Suomessa valmistetaan vedenpuhdistimia ympäri maailmaa,
pumppuja kaivoksiin, maarakentamiseen ja muihin kohteisiin.

Meillä osataan työstää teräksestä vaikka minkälaisia komponentteja edellisiin tarkoituk-
siin — teräksestä, joka on valmistettu siitä romusta, jota voidaan käyttää aina uudelleen ja
uudelleen — ja näistä kaikki edellä mainitut ovat ympäristötekoja. Tämän takia meidän ei
kannata asettaa vastakkain ympäristöä ja teollisuutta vaan viedä niitä rohkeasti rinnakkain
kohti puhtaampaa huomista samalla lisäämällä työpaikkoja. Muuttuva työelämä on myös
mahdollisuus. Ollaan siis mukana muutoksessa puhtaamman Suomen puolesta.

20.20 Ari Koponen ps: Arvoisa rouva puhemies! Jatkan päivällä aloittamaani puhetta.
Valtiovarainministeriön julkaisussa ”Enemmän ongelmien ehkäisyä, vähemmän korjai-

lua?” 2013/11 todetaan: ”Kansainvälisen tutkimuksen valossa lasten ja nuorten ongelmien
ehkäiseminen on miltei aina tuloksellista ja taloudellisesti kannattavaa.” Siltikään juuri en-
naltaehkäisyyn ei panosteta riittävästi. Suomen laissa on säädetty suojasta koulukiusaamis-
ta vastaan, mutta lain käytännön toteutumisessa on puutteita. Suomi ei tarvitse enää yhtään
koulukiusaamisella työkyvyttömäksi saatettua ihmistä. Näistä koituvia kuluja maksamme
tulevaisuudessa me kaikki.

Arvoisa puhemies! Seniorikansalaisten joukossa on yhä vajaat kymmenentuhatta sota-
veteraania. Olen tavannut heitä viimeisien vuosien aikana säännöllisesti, ja aina on nous-
sut esille se, että monilla heistä olisi halua kuntoutukseen ja muuhun mielekkääseen teke-
miseen mutta niihin ei ole tarjolla riittävästi varoja. Olisi tärkeää, että hallitus ymmärtäisi
kuunnella ja kohdella sotaveteraaneja yksilöinä ja olla mukana tukemassa heitä juuri siinä,
mikä olisi heille mielekästä. Vaikka tämä sali olisi täynnä edustajia, kukaan meistä ei is-
tuisi täällä ilman sotaveteraanien panosta, mutta se tuntuu unohtuvan kovin helposti. He
ovat ansainneet viimeisinä elinvuosinaan kaiken mahdollisen tarvittavan tuen, jota heille
voidaan antaa.

Arvoisa puhemies! Tapaan työssäni säännöllisesti omaishoitajia, ja heidän viestinsä hal-
litukselle on ollut poikkeuksetta varsin selvä: Omaishoitajat säästävät yhteiskunnallisesti
hurjan määrän valtion varoja. Omaishoidon ohjeistuksia pitäisi yhdenmukaistaa ja palkki-
118



Pöytäkirjan asiakohta PTK 16/2019 vp
oiden pitäisi olla sellaiset, että niistä jäisi oikeasti rahaa pakollisiin tarpeisiin ja ne tukisi-
vat sitä raskasta työtä, mitä tehdään monesti vuorokauden ympäri.

Arvoisa puhemies! ME/CFS on huonosti tunnettu mutta melko yleinen invalidisoiva sai-
raus, jota potee Suomessa ainakin kymmenentuhatta ihmistä ja jonka aiheuttamat vuotui-
set kustannukset valtiolle ovat noin 200—300 miljoonaa euroa. Sairaus liitettiin ensim-
mäistä kertaa jo puoli vuosisataa sitten ICD-tautiluokitukseen neurologisten sairauksien al-
le, jossa se on edelleen koodilla G93.3. Tällä hetkellä on muodostumassa kansainvälinen
konsensus siitä, että kyseessä on itsenäinen sairaus, jota tulee tutkia ja hoitaa. Duodecimil-
le on myönnetty viime joulukuussa 200 000 euron rahoitus ME/CFS:n hoitosuositusten
laatimiseen, ja työt ovat sen parissa alkamassa tänä syksynä. Eduskuntaan perustetaan lä-
hipäivinä virallinen ME/CFS-työryhmä. Huolimatta näistä edistysaskelista potilaiden oi-
keuksia poljetaan Suomessa räikeästi. Potilaiden tunnetutkin sairaudet voidaan jättää hoi-
tamatta stigman tai asenteiden takia. Oireita helpottavaa hoitoa ja elämää ylläpitävää hoi-
toa ei välttämättä anneta. Hoitosuhteet julkisella sektorilla voidaan katkaista kokonaan.
Potilaat jäävät usein vaille sairausperusteista sosiaaliturvaa, eikä yhdenvertaisuus toteudu.
Toivon, että hallitus sitoutuu puolustamaan ME/CFS-potilaiden oikeuksia ja pitämään
huolen siitä, että hallitusohjelmaan kirjattu maininta etuuksien saannin edellytyksistä ja
etuuksien sitomisesta toimintakykyyn huomioidaan myös ME/CFS-potilaiden kohdalla.

Arvoisa puhemies! Valtion kassaa voitaisiin kasvattaa nykytilanteessa poistamalla suur-
yrityksille myönnettävien kymmenien ja kymmenien miljoonien eurojen arvoisia yritystu-
kia, jotka kuitenkin jaetaan osinkoina omistajille, tai vaihtoehtoisesti voitaisiin tukea
enemmän pieniä yrityksiä, mistä voisi löytyä valtavaa potentiaalia. Esimerkiksi aivan vii-
me päivinä on uutisoitu yrityksestä, joka on kehittänyt tavan tehdä betonia jätteistä, sekä
teknologiasta, missä sellutehtaiden savukaasuista voisi valmistaa polttoainetta koko Suo-
men autoille. Tällaiset läpimurrot voisivat olla merkittävässä roolissa uusien työpaikkojen
luojina Suomessa.

Arvoisa puhemies! Hallitusohjelman onnistumista pystytään punnitsemaan vasta sitten,
kun selviää, kuinka siinä esitetyt tavoitteet, lupaukset ja kirjaukset siirtyvät käytäntöön.
Tällä välin kuka vain pystyy puhumaan mitä vain. Lopulta kuitenkin vain teot ratkaisevat.
Nyt jos koskaan hallituksella olisi mahdollisuus näyttää, että yksin tekemisen sijaan se
kuuntelee myös oppositiosta tulevia neuvoja. Uskon, että yhdessä pystymme tekemään
parhaat päätökset Suomessa asuvien ihmisten hyväksi. [Pia Lohikoski: Rakentava puhe!]

20.25 Heikki Vestman kok: Arvoisa puhemies! Sähkönjakelumaksujen paikoin voima-
kas nousu on puhuttanut syystäkin suomalaisia jo muutaman vuoden ajan. Hintojen nousu
on nostanut elämisen kustannuksia. Tätä kehitystä on perusteltu toimitusvarmuuden paran-
tamisella, jota laki vaatii. Jakelumaksujen nousu on koettu epäoikeudenmukaisena varmas-
ti myös siksi, että sähköverkot ovat monopoli. Ne ovat monopoli paitsi lain nojalla myös
luonnostaan. Toisin sanoen, vaikka sähköverkot vapautettaisiin kilpailulle, kilpailua ei
syntyisi.

Luonnollinen monopoli on luonnostaan perso rahalle ja altis kustannustehottomuudelle.
Se tarvitsee omistajasta riippumatta järkevää ja tiukkaa julkista sääntelyä ja valvontaa. Ny-
kyinen pääministeri Rinne sekä keskustan puheenjohtaja Sipilä vaativat eduskuntavaalien
alla, että kaikki sähköverkot tulisi siirtää julkiseen omistukseen vastauksena hintojen nou-
suun. Nyt kun lukee hallitusohjelmaa, niin voi todeta, että tässä tapauksessa taisi olla kyse
bluffista, kuten niin monessa muussakin hallituspuolueiden antamassa vaalilupauksessa.
119



Pöytäkirjan asiakohta PTK 16/2019 vp
Kävikö niin, että talouden realismi astui kehiin eikä sähköverkkojen takaisin ostamiseksi
tarvittavia miljardeja löytynytkään, ainakaan sen jälkeen, kun valtion omaisuutta myymäl-
lä saatavat tulot päätettiin laittaa juoksevien menojen katteeksi?

Arvoisa puhemies! Hallitusohjelman kirjaus, joka koskee sähkönjakelumaksujen hillit-
semistä, on sinänsä kannatettava ja järkevä. Jakelumaksujen korotusten hillitsemiseksi ai-
otaan toteuttaa sähköverkonhaltijan alituottojen tasausjakson pidennys eli uudistus, jota
kokoomus esitti ennen vaaleja. Tämä olisi järkimuutos, koska se tasaisi paineita korottaa
jakelumaksuja nykyistä neljän vuoden valvontajaksoa pidemmälle aikavälille. Tarvittava
lainmuutos voidaan tehdä nopeastikin. Jäänkin odottamaan ministeri Kulmunilta ripeitä
toimenpiteitä, jotta tämä muutos lakiin saadaan.

Tämän lisäksi hallitusohjelmassa on todettu, että hallitus aikoo kehittää vaihtoehtoisia
tapoja varmistaa sähkön toimitusvarmuus erityisesti haja-asutusalueilla. Erittäin tärkeä
asia. Nythän on niin, että nykyinenkään laki ei velvoita maakaapeloimaan toimitusvarmuu-
den parantamiseksi. Ongelma on siinä, että verkonhaltijoilla saattaa olla kannustimia maa-
kaapeloida silloinkin, kun asiakkaiden kannalta olisi kustannustehokkaampia tapoja järjes-
tää lain vaatima laatutaso. Kehotankin, että kiinnittäisitte, arvoisa ministeri Kulmuni, tä-
hän asiaan tarkasti huomiota.

Hiilineutraalisuus on hallitusohjelman keskeinen tavoite. Toivottavasti hallitus tekee
järkevää politiikkaa, ettei ihmisten ja yritysten taakkaa päästöjen vähentämisessä nosteta
kohtuuttomaksi. Tuotannon ajaminen alempien päästönormien tai kestämättömän metsän-
hoidon piiriin lisäisi globaaleja päästöjä ja vähentäisi suomalaisia työpaikkoja. Hallitus
näyttää ymmärtävän EU:n päästökaupan merkityksen ja aikoo vaikuttaa siihen, että pääs-
tökauppa toimisi entistä paremmin. Järkevä ilmastopolitiikka on aina vähintään EU:n laa-
juista, mieluiten kansainvälistä. Hallitusohjelmaan sisältyy kirjaus päästöoikeuden lat-
tiahinnasta. Kummeksun hieman sitä, että hallitus olisi valmis Pohjoismaissa sovelletta-
vaan lattiahintaan. Tällainen alueellinen erillisratkaisu ei ole järkipolitiikkaa. Jos päästöoi-
keuden lattiahintaan lähdetään, niin sen pitäisi olla EU:n laajuinen. Ylipäätään varoitan
hallitusta turvautumasta kansallisiin erillisratkaisuihin ja sooloiluun ilmastoasioissa. Pääl-
lekkäiset ohjauskeinot sotkevat ja kasaavat kohtuutonta taakkaa.

Lopuksi haluan antaa erityistä tunnustusta hallitukselle kirjauksesta, joka koskee niin
kutsutun hiilitullin käyttöönottoa. Hiilitullin ideahan on, että se pistäisi EU:n ulkopuolella
tuotetut tuotteet yhtä lailla maksamaan päästöistään kuin EU:ssa tuotetut tuotteet. Suomen
EU-puheenjohtajuuskausi on ovella. Nyt hallituksella on näytön paikka ilmastopolitiikas-
sa. Me suomalaiset emme voi hyväksyä kiinalaisten tuotteiden vapaamatkustusta sisä-
markkinoilla. Viekää hiilitulli EU:n pöytiin ja turvatkaa suomalaisten tuotteiden kilpailue-
dellytykset. Ilmasto kiittää tästä.

20.30 Tiina Elo vihr: Arvoisa rouva puhemies! Täällä on käyty tänään tärkeää keskuste-
lua kaupunkipolitiikasta. Hallitusohjelma tunnistaa erityisesti metropolialueen ja suuret
kaupungit koko maan kannalta strategisesti merkittävinä kasvun ja kestävän kehityksen
alueina. 

Vuonna 2013 Suomen väestöstä 70 prosenttia asui kaupungeissa ja niiden kehysalueil-
la. Oma kotikaupunkini Espoo kasvoi viime vuonna yli 4 500 asukkaalla. Kaupungistumi-
sen jatkuessa kasvukaupungeilla on keskeinen rooli kestävän kasvun ja työllisyyden edis-
tämisessä, ilmastonmuutoksen torjunnassa ja syrjäytymisen ehkäisyssä. Näiden kestävyys-
120



Pöytäkirjan asiakohta PTK 16/2019 vp
haasteiden ratkomisessa tarvitsemme tiivistä yhteistyötä ja kumppanuutta kaupunkien ja
valtion välillä. 

Arvoisa rouva puhemies! On hienoa, että kaupungit ovat niin Suomessa kuin maailmal-
la ottaneet kestävän kehityksen ja ilmastokriisin torjumisen haasteen vastaan. Kaupungit
ovat kilvan, mutta vakavalla mielellä, asettaneet kunnianhimoisia ilmastotavoitteita ja pyr-
kivät määrätietoisesti niitä kohti osallistaen laajasti yrityksiä, muita kumppaneita ja asuk-
kaita. Tarvitaan uusia innovaatioita ja niiden käyttöönottoa, ja kaupungit toimivat tälle hy-
vinä kehitysalustoina. Hallitusohjelma tukee kaupunkeja rakentumaan kestävästi. MAL-
sopimuksilla rakennetaan hiilineutraaleja kaupunkiseutuja ja kasvatetaan kestävien liikku-
mismuotojen kulkutapaosuutta. MAL-sopimuksilla torjutaan segregaatiota ja asunnotto-
muutta sekä edistetään alueiden monimuotoista asuntotuotantoa. Valtio huolehtii riittävis-
tä panostuksista joukkoliikenneinvestointeihin. Tämä tehdään kaupunkien kanssa hyvässä
yhteistyössä.

Arvoisa rouva puhemies! Hallitusohjelmassa linjataan, että sote-uudistuksessa selvite-
tään Uudenmaan, pääkaupunkiseudun tai Helsingin alueen erillisratkaisu yhteistyössä
alueen kuntien ja kaupunkien kanssa tämän vuoden loppuun mennessä. Tämä työ on tär-
keä käynnistää viipymättä ja etsiä hyvässä yhteistyössä ratkaisua, joka on myös perustus-
lain mukainen. Edustaja Ikonen pohdiskeli päivällä puheenvuorossaan, miten sote-uudis-
tuksessa tunnistetaan muiden suurten kaupunkien tilanne ja rahoitus. Myös tämä on tärkeä
ottaa huomioon uudistuksen valmistelussa. 

Kasvukaupunkien elinvoimasta ja investointikyvystä on huolehdittava, jotta ne pysty-
vät kasvamaan kestävästi ja tarjoamaan kasvavalle asukasmäärälle sen tarvitsemat palve-
lut, myös sote-uudistuksen jälkeen: koulut, päiväkodit sekä liikunta- ja kulttuuripalvelut. 

Arvoisa rouva puhemies! Täällä on käytetty tärkeitä puheenvuoroja myös julkisten ra-
kennusten, erityisesti koulujen ja päiväkotien, sisäilmaongelmista. Sisäilmaongelmien rat-
kominen ja niistä kärsivien ihmisten tilanteen parantaminen on otettu hallitusohjelmassa
vakavasti. Sisäilmaongelmaisten koulujen ja päiväkotien korjaaminen on kallista erityises-
ti kasvukaupungeissa, joissa vanhojen korjaamisen lisäksi tarvitaan uusia kouluja ja päivä-
koteja kasvavan lapsimäärän tarpeisiin — ja ennen kaikkea, seinien lisäksi, myös riittävä
määrä opettajia ja muuta henkilökuntaa turvaamaan jokaisen lapsen ja nuoren oppiminen. 

Arvoisa rouva puhemies! Kaupunkien kestävä kasvu ja elinvoiman vahvistaminen on
koko maamme menestymisen kannalta aivan olennaista. Se ei ole muilta alueilta pois.
Osallistava ja osaava hiilineutraali Suomi, jossa kukaan ei syrjäydy, rakennetaan yhdessä
kaupunkien kanssa. 

20.34 Sebastian Tynkkynen ps: Arvoisa rouva puhemies! Uusi hallitus aikoo lähteä tuo-
maan takaisin jotakin sellaista, joka olisi pitänyt haudata syvälle historiaan, jonne se kuu-
luu, ja se on nimenomaan pakkoruotsi ylioppilaskirjoituksissa niin, että jokaisen lukiolai-
sen pitää se kirjoittaa. Minä olen saanut älyttömän paljon viestejä nuorilta, varsinkin jätkil-
tä, jotka ovat tästä tosi huolissaan. He tietävät, monet heistä, että he eivät tarvitse ruotsia, ja
he ovat tehneet valintoja sen mukaan, ja nyt yhtäkkiä hallitus on lätkäisemässä tällaisen es-
teen näitten nuorten jätkien eteen ja miksei tyttöjenkin. 

Minä sanon, että tämä uusi hallitus tekee siinä oikein, että se haluaa ehkäistä nuorten
syrjäytymistä, panostaa koulutukseen, mutta tämä päätös, että pakkoruotsi tuodaan yliop-
pilaskirjoituksiin, on aivan syvältä. Tämä tulee olemaan loukku, ja en voi ymmärtää sitä,
miten tämmöiset tulevaisuuteen katsovat puolueet — ainakin te näin mainostatte itseänne,
121



Pöytäkirjan asiakohta PTK 16/2019 vp
esimerkiksi vihreät ja vasemmistoliitto — voitte sallia tällaisen ansan, minkä RKP on aja-
nut läpi sinne hallitusohjelmaan, samoiten keskusta, jonka pitäisi puolustaa koko Suomea
ja pitäisi ymmärtää, että kaikkialla Suomessa ei tosiaankaan tarvitse sitä ruotsin kieltä. 

Minä luen vain muutaman viestin tästä, mitä olen saanut nuorilta jätkiltä. 
Esimerkiksi yksi kirjoittaa tällä tavalla: ”Kirjoitusten aikaan suurin osa tietää jo, mitä

haluaa tehdä. Itsekin elokuussa lukioon menevänä tuntuu suomenkielisten kiusaamiselta.
Näin siinä taas käy. RKP, olikohan 7 prosentin luokkaa kannatus, ja pistää kaikki suomea
puhuvat lukiolaiset kirjoittamaan ruotsin. Miksei ruotsalainen kansanpuolue voi päästää
meitä tästä piinasta ja antaa meille sen valinnanvapauden maailman valtakielistä?” 

No, sitten puolestaan toinen viesti. Nämä jätkät muuten kuuntelevat tätä suoraa lähetys-
tä. Pyysin heiltä luvan, että saako näitä lukea. ”Morjes, aloitan syksyllä lukion, ja näyttäisi
siltä, että ruotsi tungetaan pakolliseksi yo-kirjoituksiin. Onko siinä siirtymäaika, vai tulee-
ko se suoraan käytäntöön? Ei ole kovin häävi juttu, kun peruskoulun aikana kasi- ja ysiluo-
kan ruotsin opettajat eivät olleet kovin päteviä. Muun muassa ruotsin opettajan pätevyys
puuttui molemmilta. Ruotsin valtakunnallisesta kokeesta sain huikean arvosanan, neljä ja
puoli. Inarin kuntaan ei saatu päteviä opettajia, ja täällä käytetään ruotsia yhtä paljon kuin
saamea Perussa. Keskiarvo oli 8,3, lukioon pääsen sisään, mutta en välttämättä pois muuta
kuin keskeyttämällä, jos tämmöinen paska langetetaan kansan ylle.” 

Sitten sen lisäksi vielä yksi viesti: ”Nyt kun tuli tämä uusi hallitus ja hallitusohjelma jul-
kaistiin, niin eniten minulla 17-vuotiaana lukion opiskelijana iski silmään tuo ruotsin pa-
kollistaminen yo-tutkintoon. En ruotsiin ole panostanut yhtään, sillä olen suunnitellut jat-
ko-opintoni ja kieltä ei siinä tarvita. Nyt tulee paikka, jossa minun pitäisi sitten kirjoittaa ai-
ne, johon en ole panostanut yhtään ihan sitä varten, että vaan hakupisteeni romahtavat huo-
mattavasti. Suoraan sanoen vituttaa korvia myöten. Aivan järkyttävää. Haluan olla tukena-
si tämän päätöksen kumoamisessa.” [Jukka Gustafsson: Ei käy!] 

Ja näitä viestejä on tullut aivan valtavan paljon, arvoisa rouva puhemies. Meidän pitäisi
ymmärtää se, että jos me haluamme Suomena olla kansainvälinen, jos me haluamme lisätä
niitä linkkejä muuhun maailmaan yritysten välillä, niin me tarvitsemme useampia kieliä. Ja
jos kaikki pakotetaan vielä isommin kirjoittamaan ruotsin kieltä, niin se lisää sitä tarvetta
sille opettajien puolesta, ja näin ollen meillä ei ole taas riittävästi resursseja opettaa muita
kieliä, mitkä olisivat tarpeellisia. Eli minä pyydän todella, että hallituspuolueet voisivat
ymmärtää... RKP ei varmaan koskaan tule ymmärtämään, koska heille tämä on ylpeysasia,
ihan sama, vaikka nuorten elämä tuhoutuisi, kun he tippuvat lukiosta. Mutta muut puolu-
eet, minä toivon, että tämä jää historiaan ja tämä ei tule koskaan voimaan. Mennään eteen-
päin tässä yhdessä asiassa. — Kiitos.

Ensimmäinen varapuhemies Tuula Haatainen:  Edustaja Tynkkynen, huomautan pu-
heenvuorossanne käytetystä kielestä. Se ei ollut sopivaa. 

Arvoisa puhemies! Se oli tämän nuoren viesti. Se ei ollut minun sanaani.

Ensimmäinen varapuhemies Tuula Haatainen:  Vaikka siteeerattaisiin mitä, niin täällä
puhujapöntössä ei kiroilla. 
122



Pöytäkirjan asiakohta PTK 16/2019 vp
20.39 Matias Marttinen kok: Arvoisa puhemies! Jatkan vielä hieman näistä hallituksen
tulevaisuusinvestoinneista, mutta sitä ennen en malta olla kommentoimatta edustaja Kilju-
selle näistä vertauksista, joita hän täällä teki käydessään läpi edellisen hallituksen talous-
ohjelmaa ja siihen liittyneitä toimenpiteitä. Haluan kuitenkin muistuttaa siitä, että vuonna
2014 valtion tilinpäätös oli 6 miljardia alijäämäinen — 6 miljardia. Se tilanne, mistä edel-
linen hallitus lähti tätä maata pelastamaan, on aika erilainen kuin se, missä tällä hetkellä ol-
laan, ja minusta on kuitenkin rehellistä se todeta. Pitäydytään faktoissa ja verrataan asioita,
jotka toisiinsa liittyvät.

Arvoisa rouva puhemies! Näihin tulevaisuusinvestointeihin ja niihin liittyviin ongel-
miin: 

Totesin aikaisemmin puheenvuorossani, että mielestäni omaisuuden myynti on perustel-
tua siinä tilanteessa, mikäli varat suunnataan tulevaisuuden kasvun ja työllisyyden tukemi-
seen, mutta sen sijaan taas budjetin tilkkeeksi valtion omaisuutta ei ole perusteltua myydä.
Nyt hallitus aikoo tehdä juuri näin, eli otaksun, että hallitus on neuvotteluissa todennut, että
pysyviä menoja voidaan lisätä sillä 1,2 miljardilla eurolla, jonka lisäksi sitten puolueilla on
ollut melkoinen tukku muita pyyntöjä, mitä on pitänyt toteuttaa mutta jotka eivät ole taas
mahtuneet siihen menokehykseen, minkä myötä on päädytty sitten siihen, että valtion
omaisuutta laitetaan lihoiksi tällä 3 miljardilla, jotta näitä menolupauksia voidaan määrä-
aikaisesti rahoittaa, ja tätä minä en pidä missään tapauksessa perusteltuna enkä viisaana.

On myös todettava se, että myös edellinen hallitus käytti myyntituloja näiden niin sanot-
tujen kärkihankkeiden rahoittamiseen, mutta se perustavanlaatuinen ero tällä hallituksen
valitsemalla tiellä ja pääministeri Sipilän hallitusohjelmassa on se, että niiden kärkihank-
keiden tarkoituksena oli tuoda pysyvää muutosta, jonka tukemiseen haluttiin käyttää mää-
räaikaista rahoitusta, ja sen ymmärrän vielä aika paljon paremmin kuin sen tien, minkä ny-
kyinen hallitus on mennyt valitsemaan.

Kuten totesin, nyt tehdyn ehdotuksen mukaisesti nämä rahat ripotellaan yli sataan koh-
teeseen ilman, että on tehty minkäänlaista harkintaa siitä, miten nämä varat halutaan käyt-
tää. Heitänkin pallon nyt hallitukselle, kun meillä on ministereitä paikalla, että ottakaa
tämä tulevaisuusinvestointilista uudelleen harkintaan ja esimerkiksi pääomittakaa yliopis-
toja niillä varoilla, mitä te olette nyt laittamassa aivan tavallisten valtion budjetin menojen
tilkkeeksi. Pääomittakaa yliopistoja ja ammattikorkeakouluja, minkä kautta meidän kor-
keakoulujen taloudellinen riippumattomuus kasvaa, niiden vahvuus kasvaa, me pääsemme
kohti läntisen Euroopan tilannetta ja myös, mikä tärkeintä, meidän korkeakoulut tulevat
riippumattomammiksi talouden suhdanteista, kun me tiedämme, että tulevaisuudessa kui-
tenkin menopaineet meidän ikääntymisen myötä kasvavat ja meidän täytyy pitää kuitenkin
huolta meidän ikäihmisistä ja huolehtia siitä, että he saavat hyvän hoivan. Eli kuitenkin
haasteet ovat jatkossa melkoisia. 

Ottakaa tästä, arvoisat ministerit, koppia ja valmistelkaa uudelleen tämä investointilista
ja tehkää tulevaisuuteen aidosti vaikuttavia investointeja, jotka kyllä maksavat sitten itsen-
sä takaisin. [Jukka Gustafsson: Unifi on erittäin tyytyväinen hallitusohjelmaan!]

20.44 Mari-Leena Talvitie kok: Arvoisa puhemies! Jatkan vielä puhettani liittyen tuo-
hon oppivelvollisuusiän nostoon. Mutta ennen sitä: Yleisesti ottaen koulutuksen osalta voi-
daan myös kiittää siitä, että siinä rakennetaan osin tavoitteita viime kaudella tehdyn työn
jatkoksi, esimerkiksi satsaukset t&k-panostuksiin, joita viime vuonna lisättiin
123



Pöytäkirjan asiakohta PTK 16/2019 vp
112 miljoonaa euroa, ja korkeakoulu 2030 -visio. Mutta syvästi kummastelen kuitenkin ai-
keita pakkoruotsiin paluuseen ja oppivelvollisuusiän nostoon.

Viimeisen 15 vuoden aikana tosiaan aivan liian moni on syrjäytynyt. Aivan liian moni
nuori on syrjäytynyt tai on jätetty, syrjäytetty, yhteiskuntamme ulkopuolelle. Vuonna 2017
tehty tutkimus kertoi, että peruskoulunsa päättäneistä nuorista 10 prosentilla ei ole riittä-
vää lukutaitoa tai valmiuksia selvitä jatko-opinnoista. Yleisesti tosiaan ajatellaan, että syy
syrjäytymiseen on koulutuksen ulkopuolelle jäämisessä. Nuorisotutkimus teki syksyllä
2017 ensimmäisen kyselyn niin sanotuille NEET-nuorille — nuorille, jotka ovat koulutuk-
sen ja esimerkiksi työpajatoiminnan, kaiken muun, ulkopuolella — ja haastatteli nimen-
omaan heitä ja kysyi heiltä, mitkä ovat syitä syrjäytymiseen. Ja he kertoivat kolme suurinta
syytä: ystävien puute, mielenterveysongelmat ja syrjintä. Kaukana, ei edes siinä top kym-
pissä, oli koulutuksen puute ja työpaikan puute. Eli olisi siis syytä panostaa nimenomaan
varhaisiin vuosiin ja vielä vahvemmin peruskoulutukseen. En näe mitään syytä, miksi joku
oppilas — oma tytärkin on juuri menossa kolmannelle luokalle — pääsisi kolmannelle luo-
kalle niin, että hänellä ei ole luku- ja kirjoitustaitoa tai laskutaitoa. Ei niitä opi enää viiden-
nellä ja kuudennella luokalla, koska silloin on oltava ne perusvalmiudet, jotta pysyy mu-
kana.

Viime kaudella tunnistettiin tahto helpottaa toisen asteen opiskelijan arkea ja tehtiin lu-
kiolaisen ja ammattikoulutuksessa olevan opintotukeen satsauksia — esimerkiksi opetus-
ministeri Grahn-Laasosen johdolla — jotka astuvat voimaan nyt ensimmäinen elokuuta.
Nostimme lukiolaisen opintotukikuukausien määrää yhdeksästä kuukaudesta kymmeneen
kuukauteen, koska lukiossahan opiskellaan yleensä kymmenen kuukautta. Poistimme van-
hempien tulojen vaikutukset: jos nuori opiskelee toisella paikkakunnalla ja asuu omillaan,
niin vanhempien tulot eivät enää vaikuta ja vähennä tai jopa poista opintotukea. Viimei-
simpänä säädimme, kiitos ministeri Terhon aloitteen, oppimateriaalituen, vajaat 50 euroa
kuukaudessa, noin 450 euroa vuodessa, mikä tekee kolmen vuoden ajalta esimerkiksi luki-
olaiselle tai toisen asteen opiskelijalle lähes 1 500 euroa perheessä, jossa vanhempien tulot
ovat alle 41 400 euroa, eli juuri sellaisessa perheessä, joka on pienituloinen ja jonka lapset,
nuoret, käyvät toista astetta tai lukiota ja tarvitsevat sitä rahoitusta.

Käykö nyt niin, että kallis oppivelvollisuusiän nosto, josta on arvioita yli
100 miljoonasta eurosta lähemmäs 150 miljoonaan euroon, syö panostukset peruskoululta
ja muulta koulutukselta, kuten esimerkiksi alueellisesti Oulun yliopistolta ja ammattikor-
keakoululta? Yli puoluerajojen olemme pohjustaneet erillisrahoitusta Oulun yliopistolle,
jonka perusrahoitus on jäänyt jälkeen viimeisen kymmenen vuoden ajan yli 20 prosenttia
muista yliopistoista. Viime vuonnahan nostettiin tosiaan tätä t&k-rahoitusta
112 miljoonalla eurolla, josta Ouluun tuli pieni siivu. Mutta perusrahoituksen nosto tarvit-
see erillisrahoituksen.

Yleisesti panostuksien rahoitus tosiaan perustuu toiveeseen siitä työllisyyden noususta.
Niistä äskeisessä puheenvuorossa jo esitin viisi ehdotusta, joita hallitus voisi arvioida. Ra-
hoitus perustuu työllisyyden nousun lisäksi työssä käyvien verojen korotuksiin ja valtion
omaisuuden myyntiin. Se on kestämätön tie ja ratkaisu. Ketkä sen maksavat? Maksajina
ovat tavalliset työssä käyvät suomalaiset ihmiset: pienyrittäjät ja aivan erityisesti tulevai-
suuden tekijät, niin sanotut pienet ikäluokat. — Kiitos. 

20.49 Kimmo Kiljunen sd: Rouva puhemies! Ehkä kunnioitin tarpeettomasti äsken puhe-
miesneuvoston suositusta alle 5 minuutin mittaisista puheenvuoroista, koska se oli puheen-
124



Pöytäkirjan asiakohta PTK 16/2019 vp
vuoro, joka ei ollut varattu etukäteen, eli olisin voinut sen loogisesti viedä päätökseen.
Mutta ehkä tämän keskustelun kannalta saattoi olla hyväkin, että siihen tuli tämä keskey-
tys, sen vuoksi, että edustaja Köntällä oli välittömästi tarve todeta, että siinä oli retorista
voimaa paljon ja että faktat puhuvat.

Omassa puheenvuorossani luettelin edellisen hallitusohjelman lähtökohtia siinä, miten
ikäihmisiä kohdellaan Suomessa. Ne olivat faktoja siitä itse ohjelmasta. Edustaja Martti-
nen totesi ja myöskin edustaja Könttä totesi samalla, että taloudelliset olosuhteet ovat hy-
vin erilaiset ja silloin täytyy suhteuttaa sen hallitusohjelman panostukset ja tavoitteet sii-
hen kyseiseen tilanteeseen. Minä myönnän, että neljä vuotta sitten taloudellinen tilanne oli
Suomessa erilainen kuin tänä päivänä. Minun kysymykseni on tietenkin: miten eri hallitus-
ohjelmat kohtelevat eri väestöryhmiä? Voin sanoa, että edellisen hallituksen hallitusohjel-
man panostukset tuossa mielessä, että leikkauslistoja käydään lävitse — mitä minä kävin
lävitse — ylivoimaisesti eniten rasittivat ikääntyneitä ihmisiä. Se oli se lähtökohta. Sitä
minä vertailin. Ymmärrän nämä erot. 

Nyt sitten meillä on muutoksen hallitus. Nyt me olemme hakemassa muutosta. Katso-
taan, miten Rinteen hallitusohjelma eroaa tästä edellisestä, jonka 11 kohdan leikkausohjel-
man ikäihmisille siis äsken luettelin. 

Nämä ovat Rinteen hallitusohjelman kirjauksia nyt vuorostaan: 1) Laaditaan poikkihal-
linnollinen ikäohjelma. 2) Ympärivuorokautisen hoivan yksiköissä säädetään hoivahenki-
löstön vähimmäismitoituksesta tämä kuuluisa 0,7. 3) Ympärivuorokautisen hoivan rinnal-
la vahvistetaan kotihoidon resursseja ja laatua. 4) Toteutetaan kohdennettuja hyvinvointi-
tarkastuksia huomioiden erityisesti eläkkeelle jäävät. — Siinä muuten on seniorineuvola-
järjestelmän itu rakennettu tuonne hallitusohjelman sisään. — 5) Kiireettömässä tapauk-
sessa hoitoonpääsy taataan viikossa. 6) Perustetaan vanhusasiavaltuutetun toimi.

Nämä ovat kaikki merkittäviä palvelurakenteen kohennuksia, joista nimenomaan ikään-
tyneet ihmiset Suomessa tulevat hyötymään, ja se vahvistaa hallituksen arvopohjan sen
suhteen, että arvokkaalle vanhenemiselle annetaan tila ja kunnioitetaan ikääntyneitä ihmi-
siä. Heillä on oikeus saada samat peruselämänedellytykset Suomessa kuin kaikilla muilla-
kin Suomen kansalaisilla. Ikäystävällinen hallitusohjelma palvelurakenteiden osalta ja pal-
velujen osalta asennoitumisessa. 

Entä sitten kysymys toimeentulosta? Se on se iso kysymys, johon viittasin, kun totesin
eläkkeensaajien olevan ainoa tulonsaajaryhmä Suomessa, joka lakisääteisesti köyhtyy, kii-
tos taitetun indeksin. Hallitusohjelmassa on selkeä kirjaus: ”Erityisesti eläkeläisten ja lap-
siperheiden köyhyyttä ja köyhtymistä vähennetään kehittämällä samanaikaisesti etuuksia
ja palveluja. Tavoitteena on huolehtia kaikkien suomalaisten” — siis huolehtia kaikkien
suomalaisten — ”elintason kehityksestä ja tasaisemmasta tulonjaosta.” Erittäin, erittäin
selkeä kirjaus siitä, että hallitus pyrkii sekä vähentämään eläkeläisköyhyyttä että myös ta-
kaamaan eläkeläisten elintason säilymisen ja vähentämään eriarvoisuutta.

Nyt sitten on kysymys: kuinka tämä toteutetaan? Tämä on siis kirjaus, ohjelman tavoite,
mutta miten se toteutetaan? Siinä on kaksi selkeätä tavoitetta, jotka ovat erittäin merkittä-
viä: 

1) Ensiaskeleena alle 1 000 euron kuukausieläkkeisiin tehdään 50 euron tasokorotus
nettomääräisenä. Siis kysymys on kansaneläkkeen nostosta siten, että toimeentulo- ja asu-
mistuen etuudet eivät heikkene. Tämähän parantaa välittömästi noin 300 000 kaikkein pie-
nituloisimman eläkkeensaajan eläketurvaa. Me tiedämme, että se hintalappu valtion bud-
jetissa on noin 183 miljoonaa euroa. Sen se maksaa, ja siihen hallitus on varautunut. 
125



Pöytäkirjan asiakohta PTK 16/2019 vp
2) Toisena ohjelmallisena tavoitteena toimeentulon osalta ehkä on kaikkein merkittävin
kirjaus, eli kiinnitetään huomio myöskin varsinaiseen vanhuuseläkkeeseen. Täytyy siis
muistaa, että kansaneläke ja takuueläke eivät ole enää tänä päivänä Suomen vanhuuseläk-
keitä vaan perustoimeentulon turvaa, ja itse asiassa täyttä kansaneläkettä saavista 75 pro-
senttia on työkyvyttömiä ihmisiä. He ovat työkyvyttömyyseläkkeellä olevia ihmisiä eli
työikäisiä ihmisiä. Vain 25 prosenttia täyttä kansaneläkettä saavista, siis täyttä takuuelä-
kettä saavista, on yli 65-vuotiaita ihmisiä. Täytyy nyt tunnistaa tämä tilanne, että vuoden
95 kansaneläkkeen pohjaosan poiston kautta kansaneläke ei enää ole meidän vanhuuseläk-
keemme vaan sitä on työeläke. 

No niin, mitä hallitusohjelma kirjaa työeläkkeistä? Varsinaista vanhuuseläkettä eli työ-
eläkettäkin hallitus on valmis kohentamaan ohi normaalin indeksitarkistuksen. Tämä on
hyvin tärkeä huomio. Hallitusohjelma kirjaa seuraavaa: ”Käynnistetään kolmikantainen
selvitys siitä, miten työeläkejärjestelmän sisällä voitaisiin parantaa pienimmillä työeläk-
keillä olevien asemaa.” Tämä on siis suora sitaatti hallitusohjelmasta. Tässä siis haetaan
keinoja, joiden avulla voitaisiin nostaa alle 1 400 euron työeläkkeitä nettomääräisesti 100
eurolla. Tavoite on muuten erittäin kunnianhimoinen. Se avaa ensi kerran tien arvioida työ-
eläkeindeksin, siis taitetun indeksin, muutostarpeita. [Puhemies: Aika!] — Se oli siis suo-
situs! — Jos kaikkien 1 400 euroa kuukaudessa ansaitsevien työeläkettä kohennetaan tällä
vappusatasella, se maksaa noin 700 miljoonaa euroa. No tässä on tietenkin oma ongelman-
sa siinä suhteessa, että nämä rahathan tässä järjestelmässä tullaan silloin saamaan työelä-
kejärjestelmästä. Tämä vappusatanen tarkoittaisi myös rakenteellista uudistusta tähän tai-
tettuun indeksiin siksi, että eläkekorotus on euromääräinen, ei siis prosentuaalinen. Siten
se on solidaarinen ja tasoittaa tuloeroja, ja siihen hallitus pyrkiikin. 

Puheenjohtaja! Lopuksi totean sen, että tässähän on ongelma, tekninen ongelma ja saat-
taa olla perustuslaillinenkin. Kuinka se korotus sitten saadaan alle 1 400 euron eläkkei-
siin? Yksi vaihtoehto olisi tietysti antaa 100 euron korotus kaikkiin eläkkeisiin. Sen hinta-
lappu on 1,5 miljardia euroa. Sehän tarkoittaisi, että indeksitarkistusta ei tarvitsisi tehdä, ja
viime vuodenvaihteessa sen hintalappu oli 400 miljoonaa. Nyt on siis kysymys siitä, miten
se miljardi euroa rahoitetaan. Työeläkerahastot ovat kasvaneet viimeisten 20 vuoden aika-
na keskimäärin 8 miljardia euroa. Se olisi 1 miljardin euron hintainen, että annettaisiin 100
euroa kaikille työeläkettä saaville vanhuuseläkeläisille. 

Viimeinen huomio on se, että tämähän on järkevää, että tämä uudistus neuvotellaan kol-
mikantaisesti siten, että siinä ovat myöskin työmarkkinajärjestöt mukana, ja tärkeätä olisi
se, että tähän neuvonpitoon pääsisivät myöskin eläkeläisjärjestöt mukaan, niin kuin vuon-
na 2013, kun vastaava selvitys tehtiin.

Ensimmäinen varapuhemies Tuula Haatainen: Edustaja Kiljunen, pyydän saada huo-
mauttaa, että nämä puherajoitukset ovat yhdessä sovittuja. Ne ovat suosituksia, mutta kun
kaikki edustajat noudattavat niitä, niin me pelaamme samoilla pelisäännöillä. [Kimmo Kil-
junen: Ymmärsin, että se oli suositus!]

20.57 Jukka Gustafsson sd: Arvoisa puhemies! Onko suositus nyt 5 minuuttia? 
Asia, joka on pistänyt korvaan ja silmiin käydyssä keskustelussa, on perussuomalaisten

joka toisen edustajan valitusvirsi siitä, että hallitukseen on päässyt väärä puolue tai väärät
puolueet. Tämä tavallaan kohdentuu erityisesti keskustapuolueeseen, koska täällä on aiem-
126



Pöytäkirjan asiakohta PTK 16/2019 vp
min todettu, että niin sosiaalidemokraatit, vasemmistoliitto kuin vihreät pärjäsivät vaaleis-
sa hyvin.

Itse olen tuossa pohdiskellut sitä, kun olin hallitusohjelmaneuvotteluissa osaaminen—
sivistys—innovaatio-työryhmässä neuvotelijana, että mitenköhän olisi neuvotteluissa käy-
nyt, jos perussuomalaiset olisivat olleet mukana. Keskustapuolueen kanssa, joka edustaa
myöskin tällaista kansanliikettä ja on koko Suomen puolue, ollaan tehty vuosikymmenten
aikana paljon hyvää yhteistyötä ja nyt myöhemmin myöskin vihreiden kanssa. Minulla on
sellainen käsitys, että näitä keskeisiä koulutuspoliittisia tavoitteita ja asioita, jotka ovat
koko suomalaisen yhteiskunnan ja tulevaisuuden kannalta ydinkysymyksiä — jotka liitty-
vät varhaiskasvatuksen kehittämiseen, esiopetuksen aientamiseen, peruskoulun kehittämi-
seen, oppivelvollisuusiän pidentämiseen ja laajentamiseen — perussuomalaiset olisivat
vastustaneet tiukasti. En tiedä, ovatko arvostamani edustajat perussuomalaisten parhaim-
miston poikia. Edustaja Savio ja edustaja Koponen eivät ehkä edusta tällaista näkemystä,
joka tuntuu olevan vallalla perussuomalaisissa, että ei haluta nähdä politiikassa oikeastaan
kuin kaksi asiaa, joista puhutaan perussuomalaisten suulla: maahanmuutto ja jalkapanta.
Sen jälkeen on pitkä väli siinä, mikä kiinnostaa. Sanon tämän sillä tavalla aika koppavasti,
että kyllä perussuomalaiset ovat nyt itse ajaneet itsensä tietyllä tavalla paitsioon ja opposi-
tioon tällä tavallaan hyvin kapea-alaisella politiikalla.

Esimerkiksi minulle oppivelvollisuusiän nosto ja maksuton toinen aste on peruskoulu-
uudistukseen rinnastettava historiallinen tavoite. Kun taustalla on se, mikä täällä on kyllä
jo todettu, että meillä oli parikymmentä vuotta sitten Suomessa miljoona työpaikkaa, jois-
sa pärjäsi suunnilleen peruskoulun tiedon pohjalta, niin nyt ne ovat supistuneet noin
200 000:een, ja koko ajan niukkenee ja niukkenee. Meidän pitää nähdä se voimavara, mikä
nuorilla on, ja saada heidät mukaan koulutukseen ja toisen asteen tutkinnon suorittami-
seen. Se ei ole mikään yksittäinen toimi, joka riittää, vaan se vaatii rinnalleen vahvan, vah-
van peruskoulun kehittämisen mukaan lukien myöskin varhaiskasvatuksen ja sitten sen
päälle vielä koko valmistavan koulutuksen, räätälöidyt opintopolut mahdollisimman mo-
nelle. Sen takia tämä on tärkeä kysymys.

Arvoisa puhemies! Tuossa edustaja Kimmo Kiljunen kävi erittäin hyvin minusta läpi
tätä yhtä merkittävää epäoikeudenmukaisuuskysymystä, jota hallitus nyt on myöskin rat-
kaisemassa, ja se liittyy eläkeläisköyhyyteen, eläkeläisten toimeentuloon. Täällä eduskun-
nassa on aiemmin muutama kuukausi sitten erityisesti kokoomuksen taholta lähes ivattu —
sana ivattu on kenties liian voimakas — tai ei ole nähty sitä, että meillä on tosiaan
300 000—400 000 eläkeläistä, jotka saavat noin tuhannen euron eläkettä, osa jopa sen al-
le. On minusta moraalinen ja eettinen kysymys, että tähän nyt hallitus puuttuu, ja tämä asia
ei ole mikään Rinteen vappusatanen. Olen itse ollut tekemässä demarien puoluekokoukses-
sa päätöstä tästä asiasta. Se lähtee siis sieltä, ja sen takia se on meille niin tärkeä kysymys,
myöskin sitten tämä pientä työeläkettä saavien aseman korjaaminen tässä yhteydessä sitä
tietä pitkin, mitä edustaja Kiljunen tuossa omassa puheenvuorossaan viitoitti. 

No niin, 5 ja puoli minuuttia, kiitos puhemies. [Sami Savio pyytää vastauspuheenvuo-
roa]

Ensimmäinen varapuhemies Tuula Haatainen: Nimi mainittiin. Edustaja Savio, olkaa
hyvä, minuutti, vastauspuheenvuoro.
127



Pöytäkirjan asiakohta PTK 16/2019 vp
21.03 Sami Savio ps (vastauspuheenvuoro): Arvoisa puhemies! Täytyy tosiaan todeta
tässä, että sanoin omassa puheenvuorossani, jonka aiemmin pidin, että hämmästelen sitä,
että jo hallitustunnusteluvaiheen jälkeen toiseksi ja kolmanneksi suurin puolue jätettiin sit-
ten hallitusneuvottelujen ulkopuolelle. Olen yrittänyt etsiä historiasta, onko näin tapahtu-
nut suomalaisessa poliittisessa toiminnassa koskaan aiemmin. En ainakaan itse löytänyt
esimerkkiä siitä, että varsinkaan jo hallitustunnusteluvaiheessa jätetään toiseksi ja kolman-
neksi suurin puolue ulkopuolelle hallitusneuvotteluista, se on täysin poikkeuksellista.

Mitä tulee tähän edustaja Gustafssonin kysymykseen siitä, mitä perussuomalaiset olisi-
vat ajaneet koulutuksen saralla, me olemme vaatineet pitkään, muun muassa viime syksyn
vaihtoehtobudjetissamme, hyvin vahvasti muun muassa ammattikoulutuksen lähiopetuk-
sen lisäämistä ja edustaja Mäenpää on sitä tuonut aiemmin vahvasti esille myös täällä sa-
likeskustelussa. Myös lukioverkon laaja kattavuus on ollut vahvasti meidän sydämissäm-
me, muutenkin tietysti ammatillisten oppilaitosten ja koko oppilaitosverkon laaja saavutet-
tavuus koko maassa. Mielestämme nämä ovat hyvin tärkeitä asioita. Niitä ei missään ta-
pauksessa pidä sivuuttaa myöskään tämän hallituksen aikana. [Jukka Gustafsson: Samaa
mieltä!]

Toinen varapuhemies Tuula Haatainen:  Vastauspuheenvuoron on pyytänyt ministeri
Ohisalo. — Vastauspuheenvuoro, 1 minuutti.

21.05 Sisäministeri Maria Ohisalo (vastauspuheenvuoro): Arvoisa puhemies! Tässä
aiemmin edustaja Ronkainen nosti seksuaalisen väkivallan keskusteluun, ja se on hyvä
asia, koska hallitus haluaa torjua sitä myös. Hallitusohjelmassa on lukuisia tärkeitä kirjauk-
sia, kuten: ”Hallitus kiinnittää erityistä huomiota henkilökohtaiseen koskemattomuuteen
sekä henkeen ja terveyteen kohdistuvien rikosten, erityisesti lapseen kohdistuvien rikosten
sekä lähisuhdeväkivallan, vähentämiseen.” Myös raiskauslainsäädäntöä uudistetaan suos-
tumuksen puutteeseen perustuvaksi, ja monta muuta.

Kiitän itse ihan jokaista täällä salissa nyt ja aiemmin ollutta edustajaa rakentavasta kes-
kustelusta, hyvistä ideoista ja toivon, että jatkamme tästä eteenpäin. Varmasti tulee väitte-
lyäkin monesta asioista, mutta huomaan, että on paljon asioita, joista olemme myös yhtä
mieltä. Kiitos kaikille.

Ensimmäinen varapuhemies Tuula Haatainen:  Ja ministeri Mikkonen, vastauspuheen-
vuoro, 1 minuutti.

21.06 Ympäristö- ja ilmastoministeri Krista Mikkonen (vastauspuheenvuoro): Arvoi-
sa puhemies! Toivon, että voisin puhua pikkasen pidempään, kun täällä on tullut useampia
kysymyksiä, ja näin, että edustaja Mäenpää...

Ensimmäinen varapuhemies Tuula Haatainen:  Sovitaan, että 3 minuuttia.

Kiitos. — Edustaja Mäenpää palasi saliin, ja haluan vastata hänelle myös liittyen tähän
luonnonsuojelualueiden kiinteistöveroon.

Kaiken kaikkiaan kiitos niistä puheenvuoroista, joissa nostettiin esille se, miten tärkeää
ja hienoa on, että hallitusohjelmassa panostetaan nyt luonnonsuojeluun. Se on äärimmäi-
sen tärkeää. Meidän luontomme monimuotoisuus on hupenemassa kovaa vauhtia, ja on hy-
128



Pöytäkirjan asiakohta PTK 16/2019 vp
vä, että nyt voimme tehdä siihen merkittävän satsauksen, niin että voimme sekä hankkia
uusia luonnonsuojelualueita että tehdä perinnebiotooppien hoitotöitä tai erilaisia luonnon
ennallistamishankkeita.

Luonnonsuojelualueista. Meillähän on kaksi tapaa: valtio voi ostaa itselleen alueen suo-
jeltavaksi, tai sitten yksityinen maanomistaja voi suojella oman alueensa, ja siitä tulee täm-
möinen yksityinen luonnonsuojelualue. Jos yksityinen henkilö näin tekee, niin se muuttuu
tällaiseksi maatalouden joutomaaksi, mutta jos tämä henkilö ei ole maa- ja metsätalouden
harjoittaja, niin hän joutuu maksamaan tästä maasta kiinteistöveroa. Siellä ei ole siis asuin-
rakennuksia, mutta siitä maa-alasta voi tehdä tällaisen muutospyynnön, jolloin sen arvoa
voidaan alentaa 80 prosentilla, koska sille alueelle ei voi rakentaa.

Tämä on tullut nyt esille, koska viime hallituskauden aikana jo lähdettiin valmistele-
maan tätä kiinteistöverouudistusta ja näitä erilaisia tulkintoja on nyt tullut, ja yllättäen
maanomistajat ovat joutuneet sen eteen, että heille on tullut lasku tämmöisistä suojelualu-
eista, koska yksiselitteisesti laissa ei ole ollut kirjausta, että kaikki luonnonsuojelualueet on
vapautettu verosta. Silloin jos on maatalouden tai metsätalouden harjoittaja — meillähän ei
ole kiinteistöveroa maatalousmaasta eikä metsätalousmaasta — niin silloin ei myöskään
joudu maksamaan veroa tästä niin sanotusta maatalouden joutomaasta, joka on suoje-
lualue, mutta jos ei ole maa- ja metsätalouden harjoittaja, niin silloin on voinut käydä niin,
että näitä verolappuja on tullut, ja sen takia tähän halutaan nyt selkeä kirjaus, että luonnon-
suojelualueet on aina vapautettu kiinteistöverosta.

Sitten muun muassa edustaja Malm nosti tässä esille hyvin sen, miten teollisuus ja ym-
päristö eivät ole vastakkaisia. Kun me haluamme kunnianhimoista ilmastopolitiikkaa, me
haluamme samanaikaisesti mahdollistaa meidän yrityksillemme erinomaisia mahdolli-
suuksia vientimarkkinoilla. Me tiedämme, että koko maailma huutaa niitä energiatehok-
kaita, ympäristöystävällisiä cleantech-ratkaisuja. Me tiedämme, että kun asetetaan tiukko-
ja päästörajoituksia, normeja, niin se pakottaa teknologian kehittymään siihen suuntaan.
Esimerkiksi edustaja Koponen täällä hyvin nosti esille näitä innovaatioita, joista me olem-
me saaneet lukea viime aikoina lehdistä, kun polttoainetta tehdään ilmasta ja jätteestä se-
menttiä. Sen takia hallitus myös tätä tki-panostusta haluaa nostaa, jotta me voimme rahoit-
taa näitä uusia innovaatioita ja sitten saada niistä toimivia tuotteita, joita myydä myös maa-
ilmalle ja samalla torjua ilmastonmuutosta.

Ensimmäinen varapuhemies Tuula Haatainen:  Sitten mennään puhujalistaan.

21.09 Johannes Koskinen sd: Arvoisa puhemies! Aloitan tuolla samalla teemalla, josta
ilmasto- ja ympäristöministeri puhui. Siihen liittyen tuolla tulevaisuusinvestoinneissahan
on 200 miljoonaa käytettäväksi kehitysyhteistyöhön, ja sitten täällä tekstiosissa viitataan
erityyppisiin investointeihin. Sivuilla 60—61 mainitaan: ”Pyrkimyksenä on ohjata puolet
ilmastorahoituksesta sopeutumiseen muun muassa kansainvälisten rahastojen ja kansalais-
järjestöjen kautta. Investointien lainamuotoista rahoitusta jatketaan erityisesti ilmastora-
hoituksen vahvistamiseksi. ” Ja sitten edelleen: ”Varmistetaan Finnfundin toimintaedelly-
tykset ja jatketaan finanssisijoitusten käyttöä kehitysrahoituksessa.” Edelleen siellä tode-
taan: ”Nostetaan tehokkaiksi ja tuloksellisiksi todettujen YK-järjestöjen ja muun monen-
keskisen kehitysyhteistyön rahoitusta Suomen painopistealueisiin keskittyen”. Täällähän
on aika moneen suuntaan näitä toiveita, ja sinänsä on ensimmäisen kerran tämmöinen
isompi potti jo ennalta sovittu; niitähän on jo jonkun verran erillisratkaisuina pystytty te-
129



Pöytäkirjan asiakohta PTK 16/2019 vp
kemään esimerkiksi tämmöiseen kansainväliseen ilmastorahastoon tai sitten kehityspank-
kien rahastoihin, joiden kautta sitten toivotaan saatavan näitä tavoiteltuja tuloksia.

Kannustukseni hallitukselle on lähinnä se, että kannattaa hyvin avoimin mielin katsoa,
missä se panos—tuotos-suhde on kaikkein edullisin. Ei välttämättä tartuta heti siihen en-
simmäisen takinliepeessä roikkujaan, joita on ehkä aikaisemmin rahoitettu, vaan nyt on
syntynyt maailmalla monenlaisia tapoja vivuttaa tätä julkista sijoitus- tai sitten lahjarahaa
niin, että saadaan monikymmenkertainen yksityinen rahoitus päälle ja nämä niin ilmasto-
kuin kehitysvaikutuksetkin saadaan siten mahdollisimman tehokkaiksi. 

Kehottaisin katsomaan erityisesti näitä kehityspankkien yhteydessä virinneitä ilmasto-
ja kehitysrahastoja, alueellisia kehitysrahastoja, joissa sitten toteutuu myös tämä ministe-
rin juuri äsken viittaama toinen Suomelle tärkeä puoli eli se, että myöskin tätä suomalaista
teknologiaa pystytään kehittämään ja viemään hyviä malleja maailmalle. Tällaisilla sijoi-
tuspanoksilla pystytään suhteellisen pienelläkin miljoonamäärällä saamaan jalka ovenra-
koon ja pystytään vaikuttamaan sitten niihin isompiin kanavointeihin, joita tapahtuu esi-
merkiksi EU:n, maailman suurimman kehitysrahoittajan, rahojen käytössä ja sitten myös-
kin vaikkapa eurooppalaisten isojen pankkien ja rahoituslaitosten Afrikka- tai kehitysmaa-
sijoituksissa, ja kun ollaan näissä samoissa orgaaneissa mukana tekemässä yhteistyötä,
niin avautuu aina yhteistyömahdollisuuksia myös tämän suomalaisen työn ja viennin kan-
nalta.

Toinen asia on sitten — jatkona edustajien Kimmo Kiljunen ja Gustafsson puheisiin —
että tämä eläkeratkaisu 1 000—1 400 euron työeläkkeiden osalta on uraauurtava. Tällaista
mainintaa tai pyrkimystä ei ole ennen uskallettu tehdä, ja se vertautuu senkaltaisiin soli-
daarisuusratkaisuihin, joita on Suomessa tehty erityisesti silloin, kun työeläkejärjestelmä
60-luvun alussa tuli voimaan. Näille silloin pitkään töitä tehneille, joiden työstä ei ollut
maksettu penniäkään eläkerahastoihin, kuitenkin järjestettiin tämmöinen kohtuullinen
ikään kuin avauseläke, jos sitä työtä uuden eläkejärjestelmän aikana kuitenkin jonkun ver-
ran oli. Siinä subventoitiin hyvin reippaasti silloisten palkansaajien, työeläkkeen maksaji-
en, rahoja ja siirrettiin niitä niitten varttuneempien sukupolvien eduksi, jotka eivät olleet
koko työuraltaan ansioeläkettä kartuttaneet. Ja vähän samantapainen ratkaisuhan oli Sak-
san eläkejärjestelmässä: kun Saksan liittotasavaltaan yhdistyivät Itä-Saksan alueet, niin sil-
loinhan paitsi tehtiin näitä massiivisia verotukia niin myöskin eläkejärjestelmien puolella
tuettiin niitä nimellisesti hyvin pieniä eläkkeitä saavia, jotka olivat kuitenkin pitkään töitä
pakertaneet. On ikään kuin solidaarisesti jaettu siitä karttuneesta eläkevarannosta näille
pitkään raskasta työtä tehneille mutta pienen eläkkeen saajille. 

Minusta tässä nyt pitää vedota vahvasti työmarkkinaosapuoliin, että ei lähdetä mihin-
kään neliraajajarrutukseen, vaan avoimin mielin lähdetään hakemaan oikeudenmukaista
ratkaisua siihen, että Suomessa eläkeköyhyys vähenee ja jopa saadaan poistetuksi, ja
myöskin siihen, että tämmöinen oikeudenmukaisempi tulonjako eläkeläisväestön keskuu-
dessa toteutuu.

21.15 Pekka Aittakumpu kesk: Arvoisa rouva puhemies! Mielestäni kysymys siitä, mik-
si keskusta lähti roiman vaalitappion jälkeen hallitukseen, on täysin ymmärrettävä ja oi-
keutettukin. En ihmettele, että sitä kysytään ja ihmetelläänkin.

Emme puolueena pyrkineet hallitukseen, ja totesimme sen ääneen ja julkisuuteenkin,
että suuntamme on oppositioon. Olemme nyt hallituksessa sen vuoksi, niin kuin tässä on jo
hyvin todettukin, että SDP ei päässyt perussuomalaisten tai kokoomuksen kanssa yhteis-
130



Pöytäkirjan asiakohta PTK 16/2019 vp
ymmärrykseen tulevien vuosien politiikan suunnasta. On myös huomattava se, että keskus-
ta on maamme neljänneksi suurin puolue ja keskustaan luotti yli 420 000 suomalaista —
yli 420 000 suomalaista. Puolueen kuin puolueen tärkein tehtävä on vaikuttaa yhteiskun-
nan kehitykseen ja ihmisten arkeen. On myös syytä kysyä, kumpikohan on parempi paikka
vaikuttaa, oppositio vai hallitus, missä me puolueena ja kansanedustajina voimme vaikut-
taa äänestäjillemme ja suomalaisille tärkeisiin asioihin. Jos olisimme etsineet vain omaa
etuamme puolueena ja kansanedustajina, olisimme ehkä jääneet mieluummin oppositioon.
Nyt me kannamme vastuuta koko Suomesta, koska isänmaan asia menee politiikassa kai-
ken muun edelle. Meillä oli kynnyskysymyksemme, jotka huomioidaan täysimääräisesti
hallitusohjelmassa. Me olemme tyytyväisiä ohjelmaan ja uskomme, että tällä kokoonpa-
nolla, tällä hallituksella, yhteistyössä me voimme saada Suomen hyvinvointia rakennettua.
Toivon, että myös opposition kanssa syntyy hyvä yhteistyö. Olemme yhteistyöhön valmii-
ta ja odotamme sitä. 

Haluan todeta sen, että edustaja Koponen nosti esille hyvin tärkeitä asioita. Niistä nos-
tan esille erityisesti veteraanien ja omaishoidon tilanteen. Hallitusohjelmassa todetaan, että
sotiemme veteraanien ja sotainvalidien määrä vähenee, ja sanotaan myös, että ikääntymi-
sen myötä heidän ja heidän läheistensä tuen tarve lisääntyy. Siellä luvataan, että sotiemme
veteraanien tuki ja palvelut turvataan ja varmistetaan se, että palvelut toteutuvat laadukkai-
na kaikkialla maassamme. Vanhusten tilanteeseen ja sen parantamiseen hallitusohjelmas-
sa on todella paljon konkreettisia keinoja. Nämä vanhusten tilanteen kohentamiset tietysti
auttavat myös sotiemme veteraaneja ja sotainvalideja, jotka ovat vanhuksia.

Arvoisa rouva puhemies! Monet asiat tulevat ymmärrettävämmiksi ja läheisemmiksi,
jos niistä on omaa henkilökohtaista kokemusta. Oma isoisäni toimi omaishoitajana mum-
muni viimeisten vuosien aikana, ja hän on sotaveteraani, joka tällä hetkellä elää tyytyväi-
senä vanhusten ympärivuorokautisessa palveluasunnossa.

Tässä meidän hallitusohjelmassamme on todella monia hyviä päätöksiä omaishoitoon ja
vanhuspalveluihin liittyen. Siellä muun muassa luvataan perustaa vanhusasiavaltuutetun
tehtävä ja toimisto, ja siihen on varattu puolen miljoonan määräraha. Siellä todetaan, että
toteutetaan kohdennettuja hyvinvointitarkastuksia vanhuksille ja kehitetään heidän palve-
luneuvontaansa. Myöskin säädetään hoivahenkilöstön sitovasta vähimmäismitoituksesta,
0,7, ympärivuorokautisen hoivan yksiköissä ja niihin varataan 70 miljoonaa euroa. Sitten
siellä luvataan kehittää omaishoitoa ja kotihoidon resursseja 45 miljoonaa eurolla. Tärkei-
tä, tärkeitä vanhuspalveluiden parannuksia.

Myös edustaja Vestman nosti tärkeän asian esille. Hän puhui sähkönsiirtohinnoista. On
aivan totta, että niihin täytyy saada järki ja tolkku. Aikoinaan sähköverkot vapautettiin yh-
teiskunnan valvontavastuusta ja valtion, pääosakkaan, Fortumin sähköverkot myytiin pää-
osin ulkomaista omistusta omaavalle Carunalle. Sähkön verotusta nyt hallitusohjelmassa
ei aiota nostaa, ja on aivan totta, että meidän täytyy löytää yhdessä keinoja, joilla turvaam-
me kohtuuhintaisen sähkön kaikkialle Suomeen. 

21.20 Jukka Kopra kok: Arvoisa rouva puhemies! Edustaja Kilpi täällä muutama pu-
heenvuoro sitten todisti ansiokkaasti sitä, kuinka rikollisuus on kasvanut Suomessa ja po-
liisit nääntyvät työtaakkansa alle. Hän muun muassa kertoi, että jokainen meistä voi hyvin
pienellä vaivalla tai vahingossa joutua tekemiseen raa’an ammattirikollisuuden kanssa. Ei
tarvitse muuta kuin mennä tuonne rautatieasemalle ja katsoa, millaista huumekauppaa siel-
lä on. 
131



Pöytäkirjan asiakohta PTK 16/2019 vp
Poliisijärjestöt ovat ilmoittaneet, että poliisien lukumäärä tulee kasvattaa 7 850 poliisiin
lähivuosina, jotta poliisi ylipäätään selviäisi niistä tehtävistä, jotka sillä nyt on. Tähän oli-
vat sitoutuneet monet puolueet ennen vaaleja, erityisesti kokoomus on vaatinut tämän lu-
kumäärän, 7 850 poliisia, täyttämistä. Käsittääkseni myös hallituksessa istuu puolueita,
jotka olivat sitoutuneita tähän lukumäärään ennen vaaleja, mutta nyt kun me tarkastelem-
me hallitusohjelmaa, niin kuinkas onkaan käynyt? Määrä on puolittunut, ei mene poliisin
virkojen määrän lisäämisessä lähellekään sitä, mitä tarve olisi. 

Jos sisäministeri Ohisalo olisi nyt paikalla — hän ehti jo poistua — olisin halunnut hä-
neltä kysyä, onko todellakin niin, että viestinne poliisille seuraavan neljän vuoden ajan on,
että koettakaa pärjätä, enempää ei tule, nämä 300, mitkä hallitus nyt lupaa, on se, mihin tei-
dän pitää tyytyä. Miksi ette nyt samalla vaivalla, arvon hallitus, laita tätä asiaa kuntoon ja
nosta sitä poliisien määrää sille tasolle, mikä minimissään vaaditaan? Sillä sektorilla on
paljon tehtävää.

21.22 Kimmo Kiljunen sd: Arvoisa rouva puhemies! Ihan ensimmäiseksi edustaja Sa-
violle viitaten edustaja Gustafssonin aikaisemmin käyttämään puheenvuoroon. Joudun
vain kysymään sitä näin päin, kun te toteatte, että tämä hallitusratkaisu, joka on tehty, sotii
edustuksellisen demokratian pelisääntöjä vastaan: minun on hyvin vaikea ymmärtää, kuin-
ka on mahdollista, että te olette sitä mieltä, että tämä hallitus ei seuraisi kansan vaaleissa il-
maisemaa poliittista tahtoa tilanteessa, jossa meillä on 117 edustajaa 200:sta tämän halli-
tuksen takana. Kohtahan se nähdään, kun tämä hallitusohjelmaäänestys täällä käydään.
[Jukka Gustafsson: Voi olla, että 118 on oikea luku!] — Jos edustaja Gustafsson tietää kris-
tallipallosta tämän oikeankin luvun, niin se on joka tapauksessa selkeä enemmistö, ja sil-
loin se tarkoittaa, että tämä hallitus nauttii eduskunnan enemmistön kannatusta ja siinä
mielessä kansalaisten vaaleissa ilmaisemaa tahtoa. Vaikea nähdä tässä ristiriitaa.

Toinen asia, johon edustaja Gustafsson kiinnitti huomiota, on se tavallaan rajautunut
keskusteluteema tähän maahanmuuttoon maassa, jossa ulkomaalaisväestön määrä koko
Euroopassa on Albanian jälkeen suhteellisesti kaikkein pienin. Minun on vaikea ymmär-
tää, mistä tällainen keskustelu tänne syntyy. Ilmapiiri on outo, kun keskustelussa selkeästi
perusihmisoikeuskysymys muuntuukin ulkoiseksi ja sisäiseksi turvallisuuskysymykseksi
tilanteessa, jossa me olemme aikaisemmin ymmärtäneet pakolaisen hädänalaiseksi ihmi-
seksi, joka tarvitsee suojaa — ja siinä ovat vielä kansainväliset sopimukset takana sillä,
joka tätä suojaa on tarjoamassa — ja yhtäkkiä nämä hädänalaiset ihmiset tässä retorisessa
keskustelussa kääntyvät rikollisiksi, jotka ovat ihan rinnastettavissa terroristeihin tai huu-
mesalakauppiaisiin ja muihin. Meillä on käsittämätön ilmapiirin vaihdos aidossa ilmiössä,
joka on aito ilmiö, mutta tämä retoriikka luo ihan toisenlaisen todellisuuskuvan siitä, mistä
on kysymys, ja siinä mielessä edustaja Gustafssonin huomiot olivat tässä hyvin paikallaan.

Arvoisa puhemies! Halusin kiittää edustaja Gustafssonia ja Koskista myöskin siitä, että
he näkivät aidosti minun puheenvuoroni keskeisen sisällön, joka on tässä työeläkejärjestel-
mään kiinnitetyssä hallitusohjelman klausuuleissa. Kyllä, 100 euron korotus alle 1 000 eu-
ron eläkkeisiin toteutetaan hallitusohjelman mukaan kansaneläkejärjestelmän kautta. Mut-
ta siellä on selkeä ymmärrys myöskin siitä, että 1 000:sta 1 400 euroon tehtävästä 100 eu-
ron korotuksesta neuvotellaan kolmikannassa — aivan oikein, neuvotellaan kolmikannas-
sa, koska työeläkejärjestelmä on syntynyt työmarkkinajärjestöjen yhteisvaikutuksen tulok-
sena — ja haetaan sieltä ratkaisua, jolla tämä voidaan toteuttaa. Niin kuin sanottu, silloin
mennään eläkejärjestelmän sisälle, työeläkejärjestelmän rakenteisiin. Se on merkittävä
132



Pöytäkirjan asiakohta PTK 16/2019 vp
muutos, ja siinä on myöskin sisällöllinen muutos, koska nämä korotukset, indeksikorotuk-
set, aikaisemmin ovat olleet luonnollisesti prosenttikorotuksia, niin kuin palkankorotukset
ovat, kun on kyse myöhennetystä palkasta. Nyt puhutaan tasokorotuksesta, vaikkakin ra-
jatusta ryhmästä eli 1 400 euron alle. Se murtaa tämän taitetun indeksin luonteen määrää-
mässä sitä, millä eläkkeet on määrätty, ensimmäisen kerran sitten vuoden 1995. Eli siinä
suhteessa tässä on aito, uusi tilanne, ja minä alleviivaan sitä, että on erittäin tärkeää ja hie-
noa, että hallitusohjelma oivaltaa sen. 

Tämä on hyvä neuvotella kolmikannassa, ja esitin vain sen jatkotoivomuksen, että tähän
yhteyteen, kun puhumme eläkejärjestelmän perusteista, kannattaisi miettiä, että myöskin
eläkeläisjärjestöjä kuultaisiin ja ne olisivat mukana neljäntenä osapuolena tässä neuvotte-
lukuviossa silloin, kun tästä asiasta, eläkeläisten toimeentuloon liittyvistä asioista, tehdään
päätöksiä, koska viime kädessä 65 prosenttia eläkerahastoista tulleista rahoista on nykyis-
ten eläkkeensaajien tai juuri eläkkeelle siirtyvien eläkesäästöjä Telan laskelmien mukaan.
On järkevää, että heidän edustajansa ovat tässä mukana. Näin tehtiin ensi kerran vuonna
2013, kun oli tämä komitea, joka käsitteli näitä kysymyksiä.

21.26 Juha Mäenpää ps: Arvoisa puhemies! Olin jo liukenemassa täältä eduskunnasta
mutta sitten satuin kuulemaan edustaja Gustafssonin puheen tuolta televisiosta huoneessa-
ni [Kimmo Kiljunen: Erinomainen puhe oli!] ja päätin tulla tänne korjaamaan ne virheet,
joita hän siinä luetteli. Hän kertoi, että perussuomalaiset ovat puhuneet täällä kahdesta
asiasta. Hän kertoi, että olemme puhuneet maahanmuutosta ja jalkapannasta. Teillä, edus-
taja Gustafsson, on vikaa joko kuulossa tai jossain muualla, mutta haluan itsekin kertoa
sen, että olemme puhuneet täällä taloudesta, polttoaineen hinnasta, tuulivoimasta, urheilus-
ta, oppivelvollisuudesta, valtion omaisuuden myynnistä, työmotivaatiosta ja tasa-arvosta
ja aikaisemmin olemme puhuneet täällä tuolileikistäkin.

Se, mikä minut nyt tänne toi, on se, mistä olen muutamille edustajille jo puhunut tuolla
kahden kesken. Hallitusohjelmaanne on kirjattu merkittävä tuulivoiman kaavoituksen ja li-
särakentamisen edistäminen, ja ihmettelen suuresti sitä, että te lähdette tällaiseen kirjauk-
seen tietämättä, mitkä ovat tuulivoiman vaikutukset ihmisten terveyteen. Tulin tänne sen
takia, että tämä tulee nyt kirjatuksi eduskunnan pöytäkirjoihin. 

Tuulivoima on semmoinen asia, joka vaikuttaa mukavalta. Sanotaan, että se on puhdas-
ta energiaa, mutta oletteko te varmoja siitä, että se ei autioita maaseutuamme tai että se ei
aiheuta meille huoltovarmuusongelmaa sillä tavalla, että maatalousihmiset kärsivät siitä?
Minun mielestäni teidän pitäisi ehdottomasti ottaa siinä aikalisä, teettää siitä oikea terveys-
selvitys sellaisella taholla, joka pystyy sen tekemään puolueettomasti. Toki en tiedä, löy-
tyykö Suomesta sellaista tahoa, joka puolueettomasti pystyy tämmöisen selvityksen teke-
mään. Te tiedätte, että sillä on ollut ja on edelleen huomattavia vaikutuksia joidenkin ih-
misten terveyteen. Saattaa olla, että se on yksilökohtaista, aivan kuten kaikki ihmiset eivät
ole pähkinöille allergisia mutta toiset ovat. Sillä on todettu ulkomailla olevan vaikutusta
eläinten lisääntymiskykyyn. Sillä on todettu olevan vaikutusta jo Suomessakin joidenkin
ihmisten terveyteen. Te olette nyt laajamittaisesti edistämässä sellaista teollisuudenalaa,
joka vaatisi oikeasti laajamittaisen terveysselvityksen, että se voidaan turvallisesti ottaa
käyttöön ja miettiä sille riittävät turvaetäisyydet. Ongelma on siinä, että tuulivoima-alueita
halutaan rakentaa aina sähköverkon läheisyyteen ja yleensä sähköverkkoja on vain siellä,
missä on asutusta. 
133



Pöytäkirjan asiakohta PTK 16/2019 vp
Minä sydämestäni toivon, että te teette tämän sillä tavoin, että siihen saadaan oikea to-
tuus. Minua hämmästyttää se, että meille rynnii tänne ulkomailta semmoisia yhtiöitä, jotka
mielellään tekevät tänne tuulivoimaa. Uskon, että nämä osaavat tehdä myös semmoiset
omistusjärjestelyt, että he eivät tule maksamaan Suomeen juurikaan verotuloja tästä tuote-
tusta energiasta. Jäljelle jää vain raiskattu luonto, ja todennäköisesti sitten, kun tuulivoi-
man hinta tai laitteet ovat loppuun kaluttuja, käytettyjä, valtion kontolle tulee jäämään
myös näiden tuulivoimaloiden purkaminen ja näiden maiden ja metsien ennallistaminen. 

Tämä on oma pyyntöni, että tämän asian selvitätte huolella ennen rakentamista.

Ensimmäinen varapuhemies Tuula Haatainen:  Edustaja Gustafsson, minuutti.

21.32 Jukka Gustafsson sd (vastauspuheenvuoro): Aivan lyhyesti:
Edustaja Mäenpää, olin eilen paikalla täällä, kun puhuitte tästä tuulivoima-asiasta, ja

kuuntelin silloinkin sitä hyvin mielenkiinnolla ja huomasin, että teillä on asiantuntemusta
ja näkemyksellisyyttä. Pahoittelen sitä, että puheenvuorossani varmaan jonkun verran kär-
jistin näitä perussuomalaisten kärkikysymyksiä. Täällä seuraavana käyttää puheenvuoron
edustaja Juvonen, myöskin perussuomalaisista, ja tiedän, että hänkin puhuu hyvin asian-
tuntevasti muun muassa vanhusten tilasta ja aseman parantamisesta, niin että toki taval-
laan tätä rikkauttakin löytyy.

Mutta nämä pääviestit minä kävin sitten läpi, esimerkiksi tämän koulutus- ja osaamis-
alueen, ja meillä oli sen kaltaisia kynnyskysymyksiä, jotka eivät sopineet perussuomalais-
ten tavoitteisiin. Erityisesti korostan erinomaisen tärkeää varhaiskasvatusta, oppivelvolli-
suusiän nostoa. [Puhemies koputtaa] Ei siitä olisi mitään tullut. [Arja Juvonen: Pakkoruot-
sia?] — En minä siitä nyt puhunut.

21.33 Veikko Vallin ps: Arvoisa rouva puhemies! Itsellänikin vähän särähti korvaan, kun
edustaja Gustafsson totesi, että me emme puhu muusta kuin maahanmuutosta ja jalkapan-
noista. Kyllähän tässä on puhuttu tämänkin päivän aikana lähes kaikesta, mitä tuossa hal-
litusohjelmassa on. [Johannes Koskinen: Jalkapallosta! Gustafsson on hyvä siinä!] —
Niin. — Mutta minä jatkan. Sitten vielä edustaja Kiljuselle sanoisin: sanoitte, että kun Suo-
messa tilanne ei ole vielä niin paha tässä massamaahanmuuttoasiassa kuin jossain muissa
maissa, niin pitäisikö se sellaiseksi järjestää kuin esimerkiksi Ruotsissa, jossa on 60 lähiö-
tä jo, joita sanotaan ongelmalähiöiksi. En usko, että se olisi järkevä suunta. Eli me olemme
proaktiivisia tässä, emme reaktiivisia, pyrimme ennakoimaan, niin kuin kaikkien poliitik-
kojen pitäisi. 

Mutta jatkan tästä puheenvuoroani koskien hallitusohjelmaa. 
Tässä Rinteen hallituksen ohjelmassa yritetään tehdä suomalaisista autoilijoista syylli-

siä ilmastonmuutokseen, vaikka suomalaisten autoilulla ei ole ollut eikä tule koskaan ole-
maankaan siihen osaa eikä arpaa. Päästömme ovat niin pieniä maailman mittakaavassa var-
sinkin, kun vielä huomioidaan jo nyt suuret hiilinielumme. Ministeri Haavisto ehkä muis-
taa ulkoa, onko Suomella maailman suurimmat suhteelliset nielut tai ainakin suurimmasta
päästä — muistan lukeneeni tällaisen jostain, että Suomella on niin paljon metsää ja muuta
luontoa nielemässä. Voitte sitten tarkentaa sieltä, onko näin. 

Autoilun verojen korotukset ovat todella kummallisia, suorastaan epäloogisia isossa ku-
vassa, koska autoilijoilta ja muilta suomalaisilta kerätyillä veroilla aiotaan lisätä kehitys-
apua Afrikkaan. Oletteko koskaan ajatelleet, mitä Afrikassa tapahtuu, jos onnistutte suo-
134



Pöytäkirjan asiakohta PTK 16/2019 vp
malaisilta kerätyillä rahoilla kohottamaan Afrikan maiden elintasoa? Eli mitä tekee peru-
safrikkalainen nuori mies, jos hän saa kasaan muutaman tonnin rahaa? Hän ostaa auton,
eikä se perusafrikkalainen nuori mies osta Teslaa tai muuta kallista sähköautoa, vaan hän
ostaa kolmen tonnin Corollan. Eräs tuttuni myy näitä Euroopasta Afrikkaan rahdattavia
muutaman tonnin autoja Ghanassa. Autoilu lisääntyy siellä todella nopeasti. Tästä on
muistaakseni joskus puhunut myös ainoa oikea vihreä, ympäristöfilosofi Pentti Linkola.
Linkola on sanonut, että mitä laajemmalla alueella ihmisten elintaso nousee, sitä enemmän
myös luonnonvaroja kulutetaan ja sitä enemmän saastutetaan luontoa. Tämän voi jokainen
todeta, jos on hiukan matkustellut. Köyhissäkin maissa autojen määrä lisääntyy sitä mu-
kaa, kun elintaso nousee. Siksi pidän tätä hallituksen ohjelmaa erittäin epäloogisena ja suo-
rastaan harhaanjohtavana autoilun verotuksen osalta. Pelkistäen voisi sanoa, että suomalai-
selle autoilijalle annetaan keppiä ja porkkanoilla edistetään autoilua Afrikassa.

21.37 Arja Juvonen ps: Arvoisa rouva puhemies! Hyvät kansanedustajat! Kyllä todella-
kin meillä on täällä ollut tänään paljon erilaisia aiheita, joista olemme keskustelleet. Pää-
viestejä on tullut joka osa-alueelta, ja perussuomalaiset ovat sillä asialla, että me haluam-
me parantaa suomalaisten asioita ja tuoda hyvinvointia kaikille. Me olemme nuorten,
ikäihmisten, aikuisten, vanhusten, me olemme kaikkien asialla, mutta toki me suhtaudum-
me maahanmuuttoon kriittisesti varsinkin silloin, kun kysymyksessä on haittamaahan-
muutto, ja silloin me myös puhumme jalkapannoista ja maahanmuutosta. 

Arvoisa rouva puhemies! Terveisiä Orimattilasta. Kävin siellä tupaillassa, ja pitihän ne
terveiset tulla tuomaan vielä tänne iltaeduskuntaan. Siellä nousi esille, kuten täälläkin tä-
nään monta kertaa, tämä pakkoruotsi. 

Edustaja Gustafsson kun totesi tuossa, että minkäänlaista yksimielisyyttä ei muun muas-
sa liittyen koulutusteemoihin ollut perussuomalaisten kanssa, niin katsoin tuossa meidän
antamamme vastaukset liittyen näihin aiheisiin. Oli kysymys, ja siellä oli neljä asiakohtaa,
joihin me olemme vastanneet. Siellä kysyttiin muun muassa investoinneista koulutukseen,
miten toisen asteen koulutukseen suhtaudutaan ja mitä ajatuksia se herättää. Esimerkiksi
meille erittäin tärkeänä teemana on ollut se, että koulutetaan niihin ammatteihin, joille löy-
tyy töitä. Eli kyllä meidän vastauksemme olivat erittäin kehityskelpoisia, rakentavia, mi-
ten me nuorten koulutukseen ja näihin investointeihin suhtaudumme. 

Mutta tasan varmasti tämä pakkoruotsi on asia, johon me emme suhtaudu myötämieli-
sesti, ja ne terveiset tuon teille tänne, myös toki monilta nuorilta. Pakkoruotsin palauttami-
nen ylioppilaskirjoituksiin on rangaistus. On kohtuutonta, että kannatustaan jopa heikentä-
nyt RKP on pystynyt sanelemaan tämän asian hallitusohjelmaan. Te ette kysyneet opetta-
jilta, ette rehtoreilta ettekä nuorilta. Pakkoruotsi tulee lisäämään ruotsin kielen vastustusta
entisestään. Se on selkeä, psykologinen signaali opiskelijoille. Se, joka tarvitsee ruotsin
kieltä työssään, opiskelee sen kyllä. En usko, että hallituksen toive on se, että ruotsin kieltä
ryhdytään inhoamaan ja sitä ruvetaan vihaamaan. Ei, sitä tarvitaan tietyillä aloilla, kuten
esimerkiksi hoitoalalla, jolla itse olen työskennellyt, ja silloin kun sille alalle menee, niin se
on myös pakote siihen, että kieltä on opittava. 

Minä katselin tuossa äänimääriä. Täällä kerrottiin, että 1,7 miljoonaa oli hallituspuolu-
eiden äänimäärä yhteensä. No, sehän on enemmistö, mutta 7 666 oli se äänimäärä, mikä
erotti SDP:n ja perussuomalaiset, joka itse asiassa tällä hetkellä on Suomen suosituin puo-
lue. Eli onhan se luojan lykky, että vaalit olivat silloin. Jos ne olisivat olleet vähän myö-
hemmin, niin tilanne olisi todellakin toinen.
135



Pöytäkirjan asiakohta PTK 16/2019 vp
RKP:n äänimäärä oli 139 640 Tilastokeskuksen mukaan, elikkä tällä äänimäärällä pa-
lautetaan ruotsin kieli ylioppilaskirjoituksiin. Minusta se on aika, aika hurjaa. Se on todel-
la, todella kohtuutonta, ja se viesti, mikä tulee nuorilta, mikä tulee opiskelijoilta, niin kyllä
he ovat käärmeissään. Kyllähän te ymmärrätte ja tiedätte sen, että kun pakolla ruvetaan
asioita sanelemaan, niin eihän siitä hyvä tule. Mutta nämä ovat ne terveiset.

No, sitten tämä oppivelvollisuuden pidentäminen. Tämä hallitusohjelmahan pakottaa
nyt koulun penkille sellaisiakin, joita välttämättä se koulu ei kiinnosta. Me tiedämme, että
oppimisissa on eroja ja pitäisi kovasti panostaa sinne kymppiluokkiin ja siihen varhaiseen
tukemiseen ja jo yläasteelle siirryttäessä ottaa koppia nuoresta ja olla siellä tukena. Tarvi-
taan koulukuraattoreita, tarvitaan koulupsykologeja ja terveydenhuollon sektori siellä kun-
toon, että jokainen saa sen ajan.

Nuoret kehittyvät myös eri tahdissa. Kun nuorella aikuisella vielä kolmekymppisenä ai-
vot kehittyvät, ei ole välttämättä tietoisuutta siitä, mikä on se tulevaisuuden ala, niin tällä
pakolla ei välttämättä nuorta saada sinne koulun penkkiin, vaan se varhaisen tukemisen
malli on se kaikkein tärkein.

Todellakin vanhustenhoidosta täällä on puhuttu paljon, ja edelleen tässä korostan sitä,
että toivon, että se ikäihmisten hoito laitetaan täällä kuntoon, että hoitajamitoitus saadaan,
se saadaan mahdollisimman nopeasti, se saadaan mahdollisimman ripeästi. 

Vielä tähän illan päätteeksi — kello käy näin paljon — haluan lähettää terveisiä: oma äi-
tini täyttää tänään vuosia, elikkä jos katsot tätä, niin sydämelliset onnittelut sinne Siilinjär-
velle.

21.42 Sami Savio ps: Arvoisa puhemies! Tässä tosiaan edellisissä puheenvuoroissa tuli jo
ilmi se, että me perussuomalaiset olemme nostaneet näissä kahtena päivänä käydyissä kes-
kusteluissa esille hyvin monia yhteiskunnan kannalta, tulevan kehityksen kannalta tärkeitä
teemoja. Toki maahanmuutto on yksi sellainen, mutta on myös monia muita, joista olem-
me paljon puhuneet. Turvallisuus, maanpuolustus, niihin liittyen veteraanien asiat — ne
pitää ehdottomasti korjata tulevaisuudessa. Olemme pitäneet monta puheenvuoroa myös
suomalaisen työn ja yrittäjyyden sekä teollisuuden toimintaedellytysten tärkeydestä ja tu-
lemme pitämään näitä asioita esillä hyvin vahvasti jatkossakin.

Edustaja Juvonen on ottanut moneen otteeseen puheenvuoron, jossa hän on hyvin, hy-
vin laajasti ja vahvalla kokemuksella puhunut vanhustenhoidon tärkeydestä. Muun muas-
sa tätä hoitajamitoitusta me kannatimme jo viime kaudella. Valitettavasti se ei silloin il-
meisesti aikataulusyistä mennyt eteenpäin. Toivottavasti se lopulta tällä kaudella menee.

Olemme tehneet paljon työtä myös aloitteiden muodossa jo viime kaudella ja aiemmin-
kin sisäilmasairastuneiden aseman parantamiseksi. Samoin tämä vakuutuslääkäriasia on
edustaja Ronkaisen sydämellä ollut, ja nythän se on myös tässä hallitusohjelmassa. Toivot-
tavasti se myös etenee ripeästi.

Perussuomalaisilla olivat myös vaaliohjelmassa vahvasti esillä asumisen ja liikkumisen
kustannuksiin liittyvät tärkeät kysymykset. Nyt valitettavasti tämän hallitusohjelman pe-
rusteella näyttää, että nämä kustannukset tulevat nousemaan merkittävästi seuraavan vaa-
likauden aikana. Me olemme myös pitäneet tärkeänä asiana esillä julkisen talouden tasa-
painoa, ja itse asiassa se taisi olla se tosiasiallinen kynnyskysymys, jonka takia sosiaalide-
mokraatit eivät perussuomalaisia kutsuneet hallitusneuvotteluihin.

Täällä on myös ihmetelty, eivätkö perussuomalaiset hyväksy sitä parlamentarismin tär-
keää periaatetta, jonka mukaan hallituksen tulee nauttia eduskunnan luottamusta. Toki se
136



Pöytäkirjan asiakohta PTK 16/2019 vp
enemmistö voi koostua mistä tahansa ryhmistä tai jopa yksittäisistä edustajista, ja nyt näyt-
tää siltä, että tämä tulevakin hallitus toki täyttää tämän vaatimuksen. Silti eräitä hallitusko-
koonpanoja voidaan kuitenkin pitää muita vaihtoehtoja keinotekoisempina ja siten vai-
keammin perusteltavissa olevina. Ainakin minulta ovat lukuisat kansalaiset heti vaalien
jälkeen kysyneet, onko äänestäjällä todellisuudessa tosiasiallinen vaikutusmahdollisuus
vaikuttaa asioihin, siis voiko äänestämällä vaikuttaa vai kannattaako jäädä vaalipäivänä
kotiin lepäämään. Kyllä minä olen kannustanut heitä äänestämään sitä puoluetta, jonka he
katsovat parhaiten voivan hoitaa Suomen asioita.

Totean vielä tähän lopuksi, että kun tällä hallituksella on nyt tämä 117 paikan edustaja-
määrä, niin sama edustajamäärä olisi ollut myös kolmella suurimmalla puolueella, sosiaa-
lidemokraateilla, perussuomalaisilla ja kokoomuksella, mutta jostain syystä tätä vaihtoeh-
toa ei haluttu edes selvittää. Tämän [Puhemies koputtaa] viidestä puolueesta koostuvan
hallituksen toimintakyky jää nyt sitten tulevina kuukausina nähtäväksi.

21.46 Juha Mäenpää ps: Arvoisa puhemies! Hyvät edustajat! 8.5. Ylen alueuutisissa
tuolta Lapin tai Pohjois-Pohjanmaan suunnasta — en muista, kummastako ne olivat — oli
haastateltu jotain sosiaalidemokraattien ehdokasta, ja hän kyllä oli kertonut toimittajalle,
että hänelle tämä hallituspohja ei tullut yllätyksenä, koska siitä oli sovittu jo edellisen hal-
lituksen hajoamisen yhteydessä. Näin tuli Ylen alueuutisissa 8.5.

Täällä on puhuttu veteraaneista ja vanhuksista. Olen itse ollut auttamassa muutamia
vanhuksia, ja kun puhutaan tasa-arvosta, niin minä toivoisin, että tämä hallitus saisi aikaan
sen, että myös heitä kohdeltaisiin tasa-arvoisesti. Käykää tutustumassa vanhustenkoteihin,
niihin annoksiin, mitä he syövät, ja käykää tutustumassa näihin vastaanottokeskuksiin ja
katsokaa, mitä he syövät. Ne heidän ateriansa eivät ole tasavertaisia eivätkä tasa-arvoisia. 

Mutta halusin tulla tänne puhumaan sen takia, kun edustaja Kiljunen äsken puhui huma-
nitäärisyydestä ja turvapaikanhakijoista, miten meidän pitää heitä kohdella. Haluan nyt
kertoa sen, että vuonna 2014 olin maanpuolustustiedotuksen suunnittelukunnan varapu-
heenjohtaja ja pääsin käymään Libanonissa Syyrian pakolaisten leireillä, ja kävimme siel-
lä useissa eri kohteissa, ja siellä oli hyvin vaatimatonta se olo. Nämä heidän olonsa siellä
olivat kuitenkin inhimilliset niihin olosuhteisiin nähden. Siellä oli miehiä, naisia, lapsia, oli
kehitysvammaisia, oli mummoja, pappoja. Siellä ei ollut kenelläkään nuorella miehellä
geeliä päässään, heillä ei ollut älypuhelimia, heillä ei ollut juppivaatteita. Tämä siis 2014,
muistaakseni syyskuussa. Loka—marraskuussa 2015 olin Haaparannassa. Kuvasin siellä,
kun sinne tuli turvapaikanhakijoita, joita meille markkinoitiin semmoisilla lähes kuihtunei-
den lasten kuvilla. Puhuttiin Syyrian Homsin pommitetusta kaupungista, että sieltä tulee
nyt tämmöisiä nälkiintyneitä lapsia. Sinne Haaparantaan tuli 5—6 bussilastia samana päi-
vänä. Seisoin bussin vieressä, kun nämä turvapaikanhakijat sieltä tulivat. Kaikilla oli gee-
liä päässä, kaikilla oli juppivaattet, kaikilla oli älykännykät.

Kehotan teitä, edustaja Kiljunen, avaamaan silmänne sille, onko meillä täällä turvapai-
kanhakijoita vai onko meillä täällä jotain aivan muuta. Teillä on varmasti mahdollisuus tä-
män edustajantyönne johdosta käydä tutustumassa oikeisiin turvapaikanhakijoihin ja oi-
keisiin hädänalaisiin ja sellaisiin ihmisiin, jotka kaipaisivat jotain humanitääristä apua.
[Jukka Gustafsson: Edustaja Kiljunen on käynyt kaikissa maailman maissa, ei kannata hän-
tä opettaa täällä!] — No, sitten jos hän on nähnyt sen, niin hän ei ole ymmärtänyt näke-
määnsä. [Jukka Gustafsson: Sekin vielä, voi jestas sentään!] — No, mitäs jestas sentään
tässä on? Se on varmaan hyvä, että te huudatte näitä välihuutoja, mutta tämä on kuitenkin
137



Pöytäkirjan asiakohta PTK 16/2019 vp
totuus siitä. [Jukka Gustafsson: Ei siinä ole mitään uutta meille, hei!] — No, miksi te sitten
puhuitte äsken, puhuitte hädänalaisista ihmisistä ja humanitäärisyydestä ja turvapaikan ha-
kemisesta? — No niin, kiitoksia. 

21.50 Joonas Könttä kesk: Arvoisa rouva puhemies! Täällä on puhuttu paitsi ulkopolitii-
kasta myös energiapolitiikasta, ja palaan niihin molempiin. Käytin aiemman puheenvuo-
roni nimenomaan ulkopolitiikasta, ikään kuin niistä mahdollisuuksista paitsi ilmastonmuu-
toksen osalta, myös turvapaikkapolitiikan osalta, viennin osalta ja myös niistä juurisyistä,
joihin meidän pitää puuttua tuolla maailmalla, kun me kannamme vastuuta. Meidän ulko-
poliittinen linjamme on, että Suomi on kokoaan suurempi maailmalla, ja luettelin tuossa
puheenvuorossa muutamia mahdollisuuksia. Aina kun me vaikutamme ja avaamme muun
muassa Team Finland -työn kautta vientiä, niin ne ovat euroja myös tänne kotimaahan,
meidän kotimaan haasteisiin vastaamiseen. Luettelin muun muassa niitä tosiasioita, kuin-
ka Suomella ei ole ranskankielisessä Saharan eteläpuolisessa Afrikassa ollenkaan lähetys-
töä tai edustustoa, kuinka meillä on mahdollisuuksia muun muassa Norsunluurannikolla
Abidjanissa, Accrassa Ghanassa, Bamakossa Malissa ja myös Taškentissa Uzbekistanissa.
Toivoisinkin, että ministeri Haavisto voisi ottaa kantaa siihen, mitkä ne prioriteetit ovat ja
mitkä ne mahdollisuudet ovat tuolla maailmalla, jotta me kasvatamme sitä painoarvoa, jot-
ta me vastaamme myös oikeistokonservatiivisen opposition kysymyksiin ilmasto- ja pako-
laiskysymyksistä ja toisaalta jotta me avaamme Suomea yhä enemmän, koska maailma on
yhä globaalimpi.

Mitä tulee energiapolitiikkaan, ymmärrän hyvin ne huolet, mitä liittyy oikeastaan kaik-
kiin tapoihin tuottaa energiaa. Sellaisia optimaalisia tapoja ei ole. Ehkä pääsääntö on se,
että tuotamme energiaa hyvin monipuolisesti, ja mielestäni meidän pitää pyrkiä energia-
omavaraisuuteen, jossa me emme vielä ole. Erityisesti talvipakkasilla tuomme paljon tuon-
tienergiaa. Se on sikäli Ruotsin ja Norjan osalta ihan täysin hyvä asia, mutta meillä on
myös energiariippuvaisuutta itään, ja mielestäni meidän pitää tulla yhä enemmän pyrki-
mään omavaraisuuteen. Yksi keino on toki laajentaa Euroopan unionissa yhteisiä energia-
markkinoita, mutta kyllä meidän pitää miettiä myös täällä kotimaassa, millä tavalla me tuo-
tamme paitsi sähköä myös lämpöenergiaa.

Tuulivoima on osa sitä ratkaisua. Meillä rakennetaan yhä enemmän markkinaehtoisia
tuulivoimaloita, ja esimerkiksi rannikkoseudulla tuulivoimaa tuotetaan aika paljonkin, ja
sinne on paljon uusia hankkeita. Mutta ei se ole ainoa oikea vaihtoehto, ja täytyy sanoa, että
edustajalla on myös kyllä ihan perusteltuja huolia siitä, minne me rakennamme, mutta
maakuntakaavat määrittävät tätä, ja kyllä se viisaus asuu myös tuolla maakunnissa.

21.53 Kimmo Kiljunen sd: Arvoisa rouva puhemies! Edustaja Mäenpää lähti peräänkuu-
luttamaan täällä henkilökohtaista kokemushistoriaa. Ei yleensä ole niin kauhean hyvä käy-
dä tätä eduskuntakeskustelua, mutta voin sen teille kertoa, että olen ollut pidempäänkin
työharjoittelussa vanhustenkodissa. Tiedän ja näen konkreettisesti vanhushoivan puutteet
ja ongelmat aivan omin silmin nähtynä. Kuten edustaja Gustafsson sanoi, olen kiertänyt
sen verran maailmaa, että olen käynyt mitä järkyttävimmissä paikoissa koskien pakolai-
suutta, koskien vankiloita eri puolilla maailmaa, ja siinä mielessä yhdyn teidän näkemyk-
seenne siitä, että vanhuksia Suomessa ja turvapaikanhakijoita missä tahansa maailmalla pi-
tää kohdella ihmisinä — ihmisinä. Perusihmisoikeudet, ihmisarvo ovat täysin rajoista piit-
138



Pöytäkirjan asiakohta PTK 16/2019 vp
taamattomia. Yhteisvastuu ei tunne rajoja näissä kysymyksissä, ja tämän pitää olla perus-
lähtökohta meille kaikille näitä asioita arvioidessamme. 

Me teemme pahan virheen siinä, jos me geeleistä tai kännyköistä teemme päätelmiä ih-
misestä, onko hän esimerkiksi poliittisen vainon kohde jossakin maassa. Se on virheelli-
nen kulma katsoa välittömästi ulkoista olemusta ihmisistä. Kyllä siinä täytyy silloin, kun
turvapaikkaselvitystä tehdään, käydä läpi henkilöhistoria, tajuta, mistä olosuhteista tul-
laan, mitkä ovat ne olosuhteet, minkälaisen vainon toimenpiteen kohteena ihmiset ovat, ja
sen takia tämä puhdas henkilökohtainen havainnointi, pintahavainnointi, ei ole riittävä,
vaikka se antaa meille tietysti kokemuspohjaa.

Edustaja Vallin toi tässä esille sen, että kun maahanmuutosta puhutaan paljon, niin ni-
menomaan se massamaahanmuutto olisi se ongelma. Me voimme sanoa, että kaikki hallit-
semattomat ilmiöt yhteiskunnassa ovat ongelmia ja ne pitää pyrkiä hallitsemaan, myöskin
ihmisten liikkuminen, mutta kyllä kai kautta maailman sivu ihmiset ovat liikkuneet kan-
sainvaelluksesta alkaen ympäri maailman, eli tämähän on ihan aitoa liikkumista. Pienen-
tyvä maailma, joka meillä juuri nyt on silmiemme edessä, tarkoittaa sitä, että pääomat, ta-
varat, palvelut, teknologia, informaatio ja ihmiset liikkuvat rajojen ylitse. Tämä on tätä
maailman todellisuutta, missä me juuri nyt elämme, ja tämä pienentyminen on aito ilmiö. 

Niin suomalaisetkin ovat olleet massakansainvaelluksien osasia, jos ottaa nyt tämän ter-
min käyttöön. Edellisen vuosisadan vaihteessa lähes 300 000 suomalaista siirtyi siirtolai-
siksi lähinnä Pohjois-Amerikkaan — oli sitten myös Australia, mutta Pohjois-Amerikkaan
erityisesti. 1960-luvulla 400 000 suomalaista siirtyi naapurimaahan Ruotsiin, nettosiirto-
laisuus lähes 300 000. Nämähän ovat faktoja. Toisen maailmansodan aikana 70 000 suo-
malaista lasta vietiin Ruotsiin. Nämä ovat massaliikkeitä, ihmisten massaliikkeitä. Silloin
suomalaiset tarvitsivat työtä, menivät ulkomaille hakemaan töitä, siirtyivät sinne teke-
mään töitä elintasopakolaisina, voidaan sanoa, jos näitä termejä käytetään, joita retoriikas-
sa käytetään, tai tarvitsivat suojaa, niin kuin suomalaiset sotalapset. Nämähän ovat ilmiöi-
tä, jotka ovat olleet osa yhteiskuntia. Mekin kohtaamme sen nyt toisella tavalla. Kunnioi-
tetaan ihmisyyttä tässä tilanteessa. Sehän sen peruslähtökohdan tässä täytyy olla. 

Ja kun katsotaan nyt Suomessa tapahtunutta maahanmuuttoa, ylivoimainen valtaosa
täällä olevista ulkomaalaisista on Euroopan unionin alueelta, erityisesti naapurimaistam-
me Ruotsista, Virosta, osittain myöskin Venäjältä ja niin edelleen — Venäjä ei ole Euroo-
pan unionia. Vain pieni segmentti on sitten niin sanotusti — kun täällä käytetään termejä
— jostain muualta, kolmannesta maailmasta, etelämmästä tulleita, kaukaa tulleita ihmisiä.
Eli täytyy nyt tässäkin keskustelussa käyttää suhteellisuudentajua, että ymmärrämme. Tär-
kein syy maahanmuutolle on rakastuminen, perheiden yhdistyminen, sehän se tärkein syy
siellä on. Sitten ovat työpaikat, opiskelu, ja pienenä osana ovat nämä potentiaaliset, kaik-
kein haavoittuvimmat ihmiset, kun me puhumme pakolaisista. Tämä on se kokonaistilan-
ne, jos tätä keskustelua halutaan nyt käydä, mutta niin kuin edustaja Gustafsson täällä on
sanonut, eihän tämä edes ole suomalaisen yhteiskunnan tärkein ongelma. Täällä on paljon,
iso joukko asioita, mitkä hallitusohjelmassa on kirjattu ylös, joista onneksi on tätä pääsään-
töistä keskustelua käyty, ja minäkin lopetan tämän keskustelun tähän. — Kiitos.

21.58 Matias Marttinen kok: Arvoisa rouva puhemies! Pari sanaa vielä koulutuspolitii-
kasta. Täällä on tänään käytetty illankin aikana hyviä puheenvuoroja aiheen ympärillä, ja
vaikka nyt puolueeni ei olekaan mukana hallituksessa, oletettavasti kuitenkin hallitus huo-
menna luottamuksen saa. Hallitusohjelmassa on hyviä kirjauksia, joita voimme hyvin kan-
139



Pöytäkirjan asiakohta PTK 16/2019 vp
nattaa, erityisesti ne satsaukset, mitä tehdään varhaisiin vuosiin ja varhaiskasvatukseen.
Osaltaan siihen olen ehkä hieman pettynyt, että hallitusohjelmassa vain selvitetään tätä
kaksivuotista esiopetusta — se olisi syytä laittaa sellaisenaan voimaan. Eli nämä kirjauk-
set ovat kyllä hyviä ja kannatettavia. 

Edustaja Gustafsson täällä puhui kyllä paljon viisaita, mutta en voi olla hänen kanssaan
yhtä mieltä tästä taas oppivelvollisuusiän pidentämisestä. En usko siihen, että näitä haas-
teita esimerkiksi toisen asteen läpäisyn osalta voidaan parantaa merkittävästi sillä, että vain
mekaanisesti nostetaan oppivelvollisuusikää, vaan siinä kohtaa, kun nuorella näitä haastei-
ta on, on aivan liian myöhäistä puuttua niihin vasta siinä peruskoulun loppupuolella, toisen
asteen aikana, ja nimenomaan silloin hallituksen pitäisi kääntää vielä voimakkaammin
huomio sinne varhaisiin vuosiin ja pyrkiä huolehtimaan siitä, että jo siellä varhaisissa vuo-
sissa päästään puuttumaan näihin alkaviin ongelmiin. Se on vaikuttavaa toimintaa, ei niin-
kään se, että mekaanisesti lähdetään oppivelvollisuusikää pidentämään.

Arvoisa rouva puhemies! Nyt kun vielä ministereitä on aitiossa, niin vaikka nämä eivät
ministereiden salkkuihin suoraan kuulukaan, haluan kuitenkin heittää palloa tältä osin.
Kun aikaisemmalta taustaltani olen työskennellyt sekä valtiovarainministeriössä että ope-
tusministeriössä, heitän nyt teille palloa tähän aiheeseen liittyen.

Kaksi huomiota:
Ensimmäinen koskee kotoutumiskoulutusta. Tämä nykyinen tilanne, missä Suomessa

ollaan, ei ole tyydyttävä. Meillä kotoutumiskoulutus on hyvin kaukana opintopolusta ja
koulutuksesta. Teidän olisi hyvä selvittää, millä tapaa siinä kohtaa, kun henkilö menee
koto-koulutukseen, niitä polkuja voidaan sitoa tiiviimmin toisen asteen koulutukseen si-
ten, että samaan aikaan voidaan yhdistää kielikoulutusta ja esimerkiksi niitä ammatillisen
koulutuksen tiettyjä jaksoja. Tämä tiivistää niitä opintojaksoja ja tukee myös sitä henkilön
nopeampaa kotoutumista ja eteenpäin siirtymistä. 

Toinen huomioni liittyy sitten syrjäytymisvaarassa oleviin nuoriin ja esimerkiksi työpa-
jatoimintaan ja taas sen yhteyteen esimerkiksi ammatilliseen koulutukseen. Tässä pitäisi
edelleen selvittää niitä tiiviimpiä polkuja, jotka sitten edelleen tukisivat näiden henkilöi-
den eteenpäin siirtymistä. Nämä tarjoan teille nyt pohdittavaksi sitten eteenpäin.

22.01 Arja Juvonen ps: Arvoisa herra puhemies! Perussuomalaisten mielestä laittomasti
maassa oleskelevat tulee palauttaa Suomesta omiin maihinsa. Viime kaudellahan meillä
käsiteltiin sosiaalihuoltolain muutos, joka loi sen palauttamisen sijaan vetovoimatekijän,
eli valtion budjettiin on kohdennettu rahoja siihen, että laittomasti maassa oleskeleva saa
asumisen, ruuan ja lääkkeet. Silloin perussuomalaiset esittivät monta lausumaa sosiaali- ja
terveysvaliokunnassa, jossa itse toimin, ja lausumat saivat kannatusta muun muassa vih-
reiltä ja kristillisdemokraateilta. Esitimme muun muassa, että näitä henkilöitä rekisteröitäi-
siin, jotta me tietäisimme, missä päin Suomea he ovat ja keitä he ovat. Miten mahtaisi olla,
olisiko tämä asia eteenpäinvietävissä? On hyvin tärkeää, että me tiedämme, keitä maas-
samme oleskelee. Kannan huolta siitä, että olemme Suomessa laajentamassa nyt teidän
hallitusohjelmanne mukaisesti tätä välttämätöntä hoitoa — sekin on yksi vetovoimatekijä
— kuin myös siitä, että olette nostaneet esille sen, että heitä työllistettäisiin. Se herättää
kyllä kysymyksiä, mitä työtä paperiton, laittomasti maassa oleskeleva voisi tehdä. 

Mutta, arvon ulkoministeri, kun olette siellä aitiossa — kiitos siitä, että te ministerit siel-
lä olette — niin minä olisin kysynyt teiltä nyt näistä niin sanotuista Isis-vaimoista, joista on
paljon viime aikoina kerrottu: miten näette heidän tilanteensa ja miten suhtaudutte siihen,
140



Pöytäkirjan asiakohta PTK 16/2019 vp
tulisiko heidän saada palata Suomeen ja millä ehdoilla? Ihmiset miettivät ja pohtivat sitä,
mikä mahtaa olla siihen se ajatus. Ja muutenkin ehkä haluaisin tässä kysyä, minkälaisena
näette ulkopolitiikan tulevalla kaudella ja mitä uhkia kenties siellä on liittyen Suomen tur-
vallisuuteen: ihan sellainen jonkunlainen pieni katsaus siitä, minkälaisia ajatuksia näette ja
mihinkä Suomi sitten sijoittuu tässä turvallisuusasiassa. 

Kaiken kaikkiaan, kuten olen usein jo tässä sanonut, hallitusohjelmassa on hyviä asioi-
ta. Siellä on muun muassa panostukset saattohoitoon. Se voi kuulostaa pieneltä, mutta se
on iso askel kaikille suomalaisille siihen, että jokainen ihminen on oikeutettu hyvään, tur-
valliseen hoitoon niissä hetkissä, kun ollaan siellä elämän ehtoopuolella.

22.04 Saara Hyrkkö vihr: Arvoisa puhemies! Ensin edustaja Marttiselle: voin lohduttaa
siinä mielessä, että sitä kaksivuotista esikoulua on tosiaan tarkoitus myös pilotoida, ei siis
vain selvittää. Oppivelvollisuusiän nostosta olen ihan samaa mieltä, että se yksin ei riitä, ja
juuri siksi hallitus vahvistaa myöskin varhaiskasvatusta ja peruu edellisen hallituskauden
heikennyksiä, vahvistaa peruskoulua ja vahvistaa opiskeluhuoltoa peruskoulussa ja toisel-
la asteella sekä kehittää nivelvaiheiden ohjausta. Tässä isossa muutoksessa varmasti myös
edustaja Marttisen ja muiden ideat ja evästykset ovat tervetulleita.

Sitten tässä salissa muun muassa edustaja Juvonen on nostanut esiin tätä ylioppilaskir-
joituksiin liittyvää asiaa. Oma tulkintani on se, että perimmäinen tavoite tämän hallitusoh-
jelmakirjauksen taustalla on lisätä nuorten innostusta toisen kotimaisen kielen opiskelua
kohtaan ja vahvistaa kielen oppimista. Tämä linjaus, kuten kaikki päätöksenteko, vaatii tie-
tysti huolellista ja pitkäjänteistä valmistelua ja arviointia. On etsittävä ne vaikuttavimmat
keinot ja arvioitava niiden vaikutukset laaja-alaisesti. Tällä hetkellä moni lukiolainen ja lu-
kioon menemistä harkitseva miettii, miten tämä hallitusohjelma vaikuttaa heidän elämään-
sä. Nuorten on tietysti voitava luottaa päätöksenteon ennakoitavuuteen. Lisäksi on pidettä-
vä huolta siitä, että emme lisää opiskelijoiden kuormitusta tilanteessa, jossa aivan liian
moni uupuu jo nyt. Mutta onneksi meidän kaksikielisyytemme ja kielivähemmistöjemme
oikeudet tai edes palveluiden saatavuus eivät ole kiinni yksin ylioppilaskirjoituksista.

Kaiken kaikkiaan tämä hallitusohjelma antaa vahvan viestin kaksikielisyyden ja kielivä-
hemmistöjen oikeuksien puolesta, ja hyvä niin. On täysin kestämätöntä, että ruotsia äidin-
kielenään puhuvat joutuvat nykyään syrjinnän kohteeksi aivan arkisissakin tilanteissa. Tä-
hän tarvitaan muutos, ja toivottavasti se tämän hallitusohjelman myötä saadaan myös tässä
yhteiskunnallisessa ilmapiirissä aikaan.

22.06 Pekka Aittakumpu kesk: Arvoisa herra puhemies! Edustaja Hyrkkö jo hyviä nä-
kökulmia nostikin tuosta oppivelvollisuusiän nostosta. On aivan totta ja selvää, ettei se yk-
sistään auta nuorten syrjäytymiseen ja tippumiseen kouluelämästä ja työelämästä, vaan tar-
vitsemme paljon muutakin, ja siitä meillä on hallitusohjelmassa todella paljon hyviä kir-
jauksia. Mutta se on selvä, että toisen asteen opintojen maksuttomuus helpottaa erityisesti
pienituloisten perheiden nuoria. Se on aivan selvää.

Se on huomioitava, että hallitus panostaakin ohjelmassaan esimerkiksi perus- ja toisen
asteen oppilas- ja opiskeluhuoltoon 29 miljoonan euron pysyvällä lisäyksellä. Todella mer-
kittävä satsaus. Ja myöskin panostetaan varhaiseen perustaitojen oppimiseen varhaiskas-
vatuksessa ja perusopetuksessa. On myöskin varattu 235 miljoonaa euroa investointirahoi-
tuksena ammatillisen koulutuksen toimintatapojen uudistamiseksi.
141



Pöytäkirjan asiakohta PTK 16/2019 vp
Keskeisimpänä lastemme ja nuortemme elämässä pidän kuitenkin sitä, että hallitusoh-
jelmassa linjataan todella merkittäviä satsauksia lapsiperheiden hyvinvointiin, koska lap-
sen ja nuoren elämä lähtee sieltä kodista ja perheestä. On todella merkittävää, että nyt per-
heet voivat huokaista helpotuksesta siinä, että ei tarvitse miettiä, saanko ja pystynkö hoita-
maan lapseni kotona, kun hallitusohjelmassa linjataan, että kotihoidon tuki pysyy ennal-
laan ja perheiden valinnanvapautta lisätään siinä, että he voivat itse valita, laittavatko lap-
sensa päivähoitoon vai hoitavatko heidät kotona. En itse kannata sitä, että oppivelvollisuu-
sikää pidennettäisiin sieltä nuoremmista ikävuosista, vaan lapsen täytyy saada olla lapsi, ja
nykyinen esikouluikä on aivan hyvä. Se on tärkeintä, että vanhemmat voivat itse valita,
mikä on lapsen hoitomuoto.

Todella merkittäviä ovat nämä hallitusohjelman lisäpanostukset lasten ja nuorten kou-
lutukseen, varhaiskasvatukseen, perusopetukseen, ammattikoulutukseen, lukiokoulutuk-
seen ja korkeakoulutukseen ja sitten nämä perheiden ja kotien hyvinvointia lisäävät asiat.
Suomen perheillä, lapsilla ja nuorilla on entistä valoisammat tulevaisuudennäkymät tämän
hallitusohjelman myötä, ja se jos mikä lisää hyvinvointia ja myöskin näkyy siellä koulu-
elämässä, kun lasten ja nuorten kotiolot mahdollisesti ovat paremmin. Siihen meidän täy-
tyy yhdessä pyrkiä.

22.09 Juha Mäenpää ps: Arvoisa puhemies! Sen verran vielä haluan edustaja Kiljuselle
palata asiaan, että toivottavasti olette katsonut sen dokumentin, jonka Yleisradio jätti näyt-
tämättä ennen vaaleja, elikkä Seinäjoen arabikevät -dokumentin. Siinä kyllä ihan selkeästi
selviää se suhdeluku, paljonko näistä oli semmoisia aitoja turvapaikanhakijoita, ja jos ei
selviä, niin voitte tulla kysymään minulta siitä asiasta joskus kahden kesken. 

Suomessa on kolme teollisuuden haaraa tällä hetkellä, joilla on valtava kasvupotentiaa-
li. Ne ovat perintäteollisuus, pikavippiteollisuus ja tuulivoimateollisuus. Tuulivoimateolli-
suutta jo äsken käsittelin, joten jätän sen nyt toisaalle. 

Sanotaanko nyt näin, että täällä hallitusohjelman sivulla 80 on kyllä ansiokkaasti kirjat-
tu tästä, lainaan täältä tämän tekstin: ”Perintätoimien kohteena olevilta laskutettavien pe-
rintäkulujen määrälle säädetään euromääräiset ylärajat myös velallisen ollessa muu kuin
kuluttaja-asemassa oleva yksityishenkilö. Hallitus ryhtyy toimiin vahvistaakseen viran-
omaisten edellytyksiä puuttua lain tai hyvän perintätavan vastaiseen perintätoimintaan.” 

Minä pidän tätä kirjausta positiivisena. Tämä on loistava. Olen pitkään miettinyt sitä,
kuinka osa Suomen kansasta näyttää olevan niin taitamattomia rahan käsittelyssä, että he
sortuvat tällaisiin pikavippeihin ja sitä myöten heidän tulevaisuutensa saattaa sitten pyöriä
hyvin pitkälle näiden perintätoimistojen ympärillä. Minun mielestäni tähän teidän sivulle
80 pitäisi lisätä pikavippiteollisuus. Mielestäni tällaista lainsäädäntöä, jota tässä perään-
kuulutatte, että säädetään jotkut maksimimäärät, paljonko se perintäkulu voi olla, tarvitaan
myöskin näihin pikavippifirmoihin. Mielestäni tähän on puututtava lainsäädännöllä, että
saadaan jonkinlainen suoja kansamme keskuuteen niille, joita tämä koskee. 

Kello välkkyy jo vissiin vähän punaista, mutta haluaisin sen verran vielä ehkä pienellä
luvalla jatkaa tätä, että opintotuessa on yksi epäkohta, joka pitäisi huomioida nyt, kun opin-
tovelvollisuusikäraja muuttuu. Silloin kun opintotukea myönnetään ja jos siihen vaikutta-
vat vanhempien tulot, niin hakijan vanhempien huollettavien lasten määrä tulisi huomioi-
da siinä opintotuen suuruudessa. — Kiitoksia. 
142



Pöytäkirjan asiakohta PTK 16/2019 vp
Toinen varapuhemies Juho Eerola: Edustajille kerrottakoon, että jos meinaa tuo 3 mi-
nuutin aikaraja paukkua, niin puheenvuoroa voi jatkaa täältä puhujapöntöstä.

22.13 Arja Juvonen ps: Arvoisa herra puhemies! Tartun vielä tuohon edustaja Hyrkön
puheenvuoroon. Olette Espoosta, kuten myös minä itse. Espoossa ruotsinkielisiä asukkaita
vuoden 2018 alussa oli 20 000, vähän päälle, ja ennusteen mukaan vuonna 2027 määrä oli-
si 19 570, ja siitä eteenpäin laskua olisi luvassa. Eli tämmöinen on meidän kotikaupunkim-
me ennuste. En tiedä, paljonko siellä Savossa, mistä olen lähtöisin, Siilinjärvellä, on ruot-
sinkielistä väestöä, mutta tiedän, että vaivaa nuoria ja myös opettajia tämä asia, mitenkä
tämä tulee menemään. 

Te sanoitte, että tarkoitus olisi innostaa opiskelemaan toista kieltä. Kyllä tämä nyt, hal-
litus, vaikuttaa vähän semmoiselta pakkopullalta. Pakollahan te olette täällä näitä asioita
tehneet, pakolla olette siirtäneet meidät tänne oikealle. Täällä on kyllä hyvä olla, ei tässä
ole mitään vikaa, ja sitten siellä ovat muut vasemmalla. Mutta kyllähän näiden vapaaehtoi-
suuteen pitäisi perustua, kyllähän te ymmärrätte, ja jokaisen pitäisi sen verran, jos ei ole
kasvatustieteitä lukenut, omata järjen ääntä ja käytännön järkeä, että emme me voi pakolla
tämmöistä ruotsin kieltä ihmisen päähän iskostaa emmekä opettaa. Se on eri asia sitten,
kun olen itseäni käyttänyt esimerkkinä ja olen hoitaja ja olen geronomi, että olen omissa
jatko-opinnoissani opiskellut sitten lisää ja pärjään kyllä siellä hoitotyön maailmassa, ja
niinhän sen tulee ollakin. Siellä puhutaan sydämen kieltä ja potilaan pitää saada hoitoa sil-
lä omalla äidinkielellään, mutta onhan tämä nyt liioittelua. Kyllä tämä on liioittelua. Pala-
taan taantumaan sinne vanhoihin aikoihin, että ruotsin kielestä tulee pakollinen kirjoittaa
ylioppilaskirjoituksissa. Ajatelkaapas, kun laitetaan rinnalle vaikka matematiikka. Eikö se
ole hieno asia, että lukiolaiset kirjoittavat matematiikan. Siitä tulee pakkopullaa, siitä tulee
vaikeuksia. Ihan oikeasti se aiheuttaa vaikeutta, ja pakon edessä — kyllä tämä on väärin.

Ajatelkaa omia lapsianne, ajatelkaa omia nuorianne, lähellä olevia nuoria, millä tavalla
he tähän reagoivat. Kyllä tämä on sellainen asia, että tätä tullaan vastustamaan, ja olenpa
ihan satavarma, että tästä tulee myös kansalaisaloite, eli voitte odottaa, että me saamme
myös kansalaisaloitteen tästä asiasta käsiteltäväksi. Tekisin sen itse, mutta näen, että kan-
sanedustajana en nyt lähde kansalaisaloitetta tekemään, kun voin täällä tehdä myös lakia-
loitteita asioista, mutta uskon, että nuoret tulevat sieltä kyllä rytinällä. Eivät meidän suo-
malaiset nuoret tyhmiä ole, kyllä he valitsevat sen kielen, minkä he kokevat olevan heille
tulevaisuudessa myös pääomaa. He lähtevät Eurooppaan, he hakeutuvat sinne opiskele-
maan, he hakeutuvat työelämään. Saksa, ranska ja englanti, mikä on hieno asia: englantia
puhuvat pienet lapset jo, kiitos tietokonepelien, kiitos YouTube-videoiden. Jopa pienokai-
set puhuvat ja opettelevat englantia. Kyllähän se hienoa pääomaa on, eli etteköhän te, hal-
litus, nyt vielä kerran istuisi miettimään ja peruisi tämän pakkoruotsin, koska siitä on vain
haittaa.

22.16 Veikko Vallin ps: Arvoisa puhemies! Tuossa edustaja Kiljunen sanoi, että suoma-
laisilla on jonkinlainen velvollisuus pitää rajoja auki keille vaan, jotka sieltä sisään mars-
sivat, koska suomalaisetkin ovat joskus muuttaneet ulkomaille. Olen kyllä tästä vahvasti
eri mieltä. Poliitikkona koen, että ensisijainen vastuu minulla on suojella suomalaisia nai-
sia ja lapsia ja vasta toissijainen tehtävä sitten miettiä, onko joku oikea pakolainen vai eikö
ole. Se on tietenkin arvovalintakysymys, koska nämä asiat ovat vastakkain. Jos rajat ovat
auki, sieltä tulee ja on tullut, niin kuin olemme nyt viime aikoina lukeneet taas lehdistä, ih-
143



Pöytäkirjan asiakohta PTK 16/2019 vp
misiä, jotka ovat tehneet pahoja tekoja. En millään pysty taipumaan siihen ajatukseen, että
meidän pitäisi vain niellä tämmöisinä muka pieninä lieveilmiöinä tämä väkivalta, mikä
seuraa tästä avoimien rajojen politiikasta. Tämähän on loppukädessä tietenkin äänestäjien
päätettävissä taas, kun vaalit tulevat, kumpaa painotetaan, mutta ainakin minä ja perussuo-
malaiset olemme sitä mieltä, että kantaväestön turvallisuus on ensisijaista ja sitten toissi-
jaista... Totta kai pitää auttaa ihmisiä, jos he ovat hädässä, mutta jos tuolla on 65 miljoonaa
pakolaista, niin kyllä siitä nyt pystyy päättelemään aika helposti, että ei tänne Eurooppaan
voida ottaa kymmeniä miljoonia.

Sitten sellainen fakta, kun puhuitte, edustaja Kiljunen, että silloin 60-luvullakin oli väes-
töliikkeitä, että 60-luvulla, kun minäkin synnyin, tällä planeetalla oli kaksi ja puoli miljar-
dia ihmistä. Nyt on seitsemän ja puoli miljardia, ja väestö kasvaa sen yli 80 miljoonaa vuo-
dessa, ja kun väestöt kasvavat juuri siellä, missä niiden ei enää pitäisi kasvaa, niin tämä on-
gelmahan ei ole mitenkään poistumassa vaan tämä on pahenemassa. Nyt pitää ajatella en-
nakoivasti eli proaktiivisesti, onko ratkaisu se, mitä nyt harjoitetaan, tämä avoimien rajo-
jen politiikka, vai pitäisikö toimia päättäväisemmin jo nyt. Näen itse tämän näin, ja tässä
varmaan ollaan sitten eri mieltä sosiaalidemokraattien kanssa, että rajat täytyy pitää auki
seurauksista välittämättä. Niinkö se on?

22.18 Kimmo Kiljunen sd: Herra puhemies! Ei tätä hirveän pitkään kannata jatkaa kui-
tenkaan, koska yö on jo tulossa vastaan. Vastaisin edustaja Juvoselle ihan ensimmäiseksi
tästä pakosta: Kyllä olemme varmaan kaikki samaa mieltä, pakko on erittäin huono moti-
vaattori, ja kyllähän kaikessa opiskelussa motiivi on numero yksi. Me varmaan jaamme tä-
män. Sitten seuraa eräitä muita keskustelunaiheita, ja me voimme pohtia, mikä on pakkoa
missäkin tilanteessa — jos teidät sijoitetaan ideologisesti oikealle paikalle tässä salissa,
onko se sitten pakkoa tai ei-pakkoa, tai miten kieliä opiskellaan ja niin edelleen.

Sen sijaan edustaja Mäenpään ja myöskin Vallinin puheenvuorosta ihan lyhyesti vielä:
Viittasitte johonkin dokumenttiin, joka kertoi Tornion ja Haaparannan tilanteesta. Aina voi
sanoa, että esimerkki ei ole todiste. Aina voi myöskin todeta sen jokaisessa tilanteessa, ja te
viittasitte varmaan siihen, että tässä tapauksessa saattoi olla tilanne, että joku käyttää vää-
rin turvapaikkajärjestelmää — en ota kantaa, kun en tiedä enkä ole nähnyt dokumenttia.
Kaikkialla maailmassa, myöskin Suomessa, on maailman sivu erilaisia etuuksia, sosiaali-
etuuksia ja muita, joissa on myöskin väärinkäytöksiä. Ei tämä ole sen kummallisempi asia,
ja se, että joku käyttää joskus väärin näitä asioita, ei muuta tätä miksikään. 

Mutta se on olennaista, että Suomi on sitoutunut kansainväliseen yhteistyöhön. Olem-
me sitoutuneet Geneven pakolaissopimukseen, joka määrittää sen, että vainon kohteeksi
joutunut ihminen ja suojelun tarpeessa oleva ihminen saa sivistysvaltiosta suojan. Me
olemme siinä kiinni, ja meillä on vielä myöskin unionin tasolla olevat sopimukset, jotka
liittyvät näihin turvapaikanhakijoihin. Se on globaali järjestelmä, ja yritämme kantaa tätä
yhteisvastuuta, joka ei tunne rajoja kaikkialla. Tämä on se perusfakta. 

Ei meistä kukaan ole sitä mieltä, että rajat sinänsä auki valvomattomina. Täällä ei ku-
kaan sellaisesta ole puhunut missään vaiheessa. Te puhutte, että sieltä tulee näitä ongelmia
ja niitä ongelmia ja mitä kukin ihminen on tehnyt, mutta kyllä kai me nyt hyvin voimme sa-
noa, että ylivoimainen valtaosa kaikista maahanmuuttajista, mitä Suomeen on tullut, on
tehnyt valtavasti hyviä tekoja Suomelle, niin kuin suomalaiset ihmiset tekevät hyviä teko-
ja, vaikka meilläkin on ongelmallisia ihmisiä, jotka tekevät huonoja tekoja. Tämä on nor-
maalia, ja nyt tässä katsotaan asiaa jollain tavalla oudosta kulmasta ikään kuin joku muu ih-
144



Pöytäkirjan asiakohta PTK 16/2019 vp
misryhmä käyttäytyisikin muulla tavoin kuin ihmiset yleensä. Annetaan arvo itsellemme,
annetaan arvo toisillemme ja kunnioitetaan toisiamme, ja tämä on se peruslähtökohta, mil-
lä me joudumme näitä asioita katsomaan. 

Te viittasitte siihen, että maailmassa väestönkasvu on hurjinta tuolla eteläisellä pallon-
puoliskolla, missä elinolosuhteet ovat huonoimmat. Epäilemättä jos me emme saa siellä
elinolosuhteita parantumaan, mitä meidän ulkoministeri ja kehitysyhteistyöministeri omil-
ta rooteleiltaan yrittävät tehdä, meillä ovat ne ongelmat vastassa, että ihmiset siirtyvät nii-
hin olosuhteisiin, niin kuin suomalaiset aikoinaan siirtyivät työn perässä Ruotsiin, Yhdys-
valtoihin ja niin edelleen. Tämä on maailman liikkumista, ihmiset tekevät näin. Aivan nor-
maali ilmiö, ei sen suurempi, eikä se varmasti ole suomalaisen yhteiskunnan suurin ongel-
ma. Meillä on paljon haasteita, ja on hienoa, että hallitus on niihin tarttumassa tällä hienol-
la hallitusohjelmalla.

22.22 Saara-Sofia Sirén kok: Arvoisa puhemies! Moneen otteeseen on jo sanottu, että
hallitusohjelmassa on valtavan paljon hyvää, ja siellä on paljon asioita, joita on helppo ke-
hua, joista on helppo olla samaa mieltä, monia sellaisia asioita, joita myös kokoomus on
edistänyt viime kaudella, on ollut käynnistämässä viime hallituksessa, on esittänyt omassa
vaaliohjelmassaan ja varmasti edistää myöskin nyt oppositiosta käsin.

Se, mikä aiheuttaa paljon kysymysmerkkejä, liittyy siihen, että näiden hyvien tavoittei-
den aikaansaamiseksi on vielä niukemmanlaisesti keinoja. Ja nyt tietenkin haluamme haas-
taa ja esittää kysymyksiä siitä, miten nämä hyvät tavoitteet oikeasti pystytään saamaan ai-
kaan ja millä tämä kaikki onnistutaan myös rahoittamaan.

Nyt kun huomaan, että kovasti arvostamani ministeri Mikkonen on siellä paikalla, niin
keskityn nyt erityisesti näihin ympäristö- ja ilmastoteemoihin: 

Sieltä voisi nostaa esille positiivisina asioina erityisesti Metso-ohjelman laajennuksen ja
resursoinnin. Siitä on valtavan hyvät kokemukset, ja on hienoa, että hallitus tätä jatkaa ja
laajentaa.

Toinen hyvä esimerkki on vesilain päivitys erityisesti näiden kalatalousvelvoitteiden
osalta. Sitä on toivottu pitkään, ja se on erittäin kaivattu kirjaus. Siitä kiitokset hallituksel-
le.

Kolmantena haluan kehua ravinnekierrätyksen kokonaisuutta, joka on kuin omasta ky-
nästäni. Siinä on erittäin onnistuneet muotoilut, mutta valitettavasti tavoitteisiin nähden re-
sursointi on pienehkö. Eli sitä voisi olla jossakin vaiheessa, vaikka lisätalousarvion yhtey-
dessä, syytä tarkistaa, jotta ne ravinnekierrätyksen hyvät tavoitteet myöskin sitten saavute-
taan.

Mutta sellaisia asioita, joista haluaisin nyt kysyä tai nostaa esille huolenaiheita: 
Ensimmäisenä näistä yritystuista: Vaalien alla puhuttiin kovasti niin sanotuista ympäris-

tölle haitallisista yritystuista ja puhuttiin miljardieduista, jotka olisi helppo leikata pois, jos
poliittista tahtoa vain olisi. Nyt hallitus leikkaa yritystukia kuitenkin noin 100 miljoonaa
euroa eikä esimerkiksi juurikaan koske turpeen veroetuun, josta olisi jo sellaisenaan irro-
tettavissa 230 miljoonaa. Muutenkin turpeen energiakäytön osalta linja ei ole niin tiukka
kuin olisi voinut odottaa. Aiotaanko tähän vielä palata ja tätä päivittää?

Toiseksi kysyisin soidensuojelusta: Siellä puhutaan soidensuojeluohjelmasta mutta ei
ennallistamisesta. Miten tämä soidensuojelu aiotaan käytännössä toteuttaa?
145



Pöytäkirjan asiakohta PTK 16/2019 vp
22.25 Arja Juvonen ps: Arvoisa herra puhemies! Joudun nyt kommentoimaan. Nielaisit-
te ne viimeiset sanat, mutta koska minulla on hirveän hyvä kuulo, niin kyllä minä ne kuu-
lin: ”Onko se pakko, jos siirretään ideologisesti oikeille paikoille istumaan?” Mitähän
mahdoitte tällä tarkoittaa?

Minä muistan, että oli paljon perusteluja, minkä takia tämä paikkasiirto tehtiin. Siellä oli
valtavasti perusteluja, ja tämähän alkoi jo viime syksynä, ette silloin ollut vielä, edustaja
Kiljunen, eduskunnassa, mutta pääsyyhän siihen oli, että RKP halusi päästä lähemmäs ka-
meroita — elikkä hehän eivät täältä näkyneet. Ja tämä oli se ensimmäinen keskustelu, mikä
alkoi. Elikkä he halusivat siirtyä enemmän tuonne keskelle.

Perussuomalaiset kuuluu laajaan keskustaan, ja ehkä me palaamme vielä omille paikoil-
lemme, koska nyt täällä on avattu tämä mahdollisuus, että äänestämällä voidaan paikkoja
siirtää. Ajatelkaa, jos tämä asia olisi hoidettu toisella tavalla, käytetty tätä jonkinlaista kas-
vatustyyliä ja tällaista niin kuin psykologiaa, että olisi lähdetty neuvottelemaan asiallisesti.
Mutta ei sellaista neuvotteluyhteyttä ollut, vaan päinvastoin. Kyllähän siinä pakko tehtiin.

Minä haluan tässä kuitenkin sanoa näin, että mehän emme ole katkeria, koska meillä on
erittäin hyvä olla tässä, ja täältä pesee nyt täältä oikealta. Tässä on hyvä olla. Mutta en ym-
märtänyt ihan tuota lausetta, sillä kyllä ne syyt olivat täysin jossakin muualla kuin tässä
ideologiassa, kun meidät tänne siirrettiin, mutta siitä saatiin sitten keppihevonen kuin myös
EU-paikoista.

Kyllähän se oli harmillinen tapa aloittaa uusi eduskuntakausi, mitä täällä tapahtui. Ja se-
hän vain kertoo siitä tietynlaisesta tyylitajusta myös, miten asioita hoidettiin. Asioita voi
monella eri tavalla tehdä. Mutta tämä vain tämmöisenä niin kuin keskusteluna nyt, elikkä
kuulin kyllä, mitä sanoitte. En allekirjoita sitä, emmekä me sitä allekirjoita, ja sitä halusin
tässä kommentoida.

22.27 Juha Mäenpää ps: Arvoisa puhemies! Tuo edustaja Kiljunen sai motivoitua minua
niin paljon, että ajattelin käyttää vielä pienen puheenvuoron.

Eikö teistä ole huolestuttavaa, että maahamme tulleet poliittiset turvapaikanhakijat otta-
vat minuun yhteyttä? He ovat huolissaan tästä hallitsemattomasta invaasiosta, joka Suo-
meen tuli. Eikö se ole niin kuin jollakin lailla pysähdyttävää, että perussuomalaiseen ottaa
Iranista lähtöisin oleva ihminen yhteyttä ja on huolissaan tästä tilanteesta? Ei minulla ole
mitään sitä vastaan, jos tänne Venäjältä tulee joku henkilö — heidän on tänne helppo so-
peutua, heidän uskontonsa on hyvin meidän uskontomme kaltainen — tai jos he tulevat Vi-
rosta tai jostakin muualta.

2015 syksyllä Suomeen tuli turvapaikanhakijoita sellaisista maista, joissa on erilainen
uskonto kuin meillä ja joissa uskonnon sisällä on useita haaroja, jolloin eivät keskenään-
kään pysty siellä asumaan. 2015 tänne tuli noin 32 000 ihmistä, pääosin samasta uskonto-
kunnasta, mutta hyvin monet heistä erilaisista uskonnon haaroista. Se tulee aiheuttamaan
ongelmia. Jos viitsisitte katsoa tuon Seinäjoen arabikevät -dokumentin, se löytyy Yleisra-
diosta vielä muutaman päivän ajan. Siinä hyvin selkeästi tulee ilmi, kun turvapaikanhakija
kertoo, että osa heistä tuli tänne turistiksi, osa raiskaamaan. Tiedän jotain muutakin tuosta
dokumentista, mutta kerron nyt vain sen, mitä tässä julkisesti sanon.

Täällä hallitusohjelmassa on yksi hyvä kirjaus. Täällä lukee: ”Tehostetaan vieraslajien
torjuntaa sekä lainsäädännöllä että torjuntatoimenpiteiden rahoitusta lisäämällä.” Tämä va-
litettavasti lukee väärässä kohdassa. — Kiitoksia.
146



Pöytäkirjan asiakohta PTK 16/2019 vp
22.30 Kimmo Kiljunen sd: Arvoisa puhemies! Lähestulkoon en haluaisi kommentoida
lainkaan edustaja Mäenpään puheenvuoroa tuon viimeisen sitaatin vuoksi. Sanon vain sen,
että meillä on olemassa turvapaikan hakuprosessi, käsittelyprosessi, jossa poikkeukselli-
sen tarkasti seurataan sitä, kuinka turvapaikanhakijat täyttävät ne kriteerit, joilla Geneven
pakolaissopimuksen pohjalta tämä suoja annetaan. Tämä on se ainoa peruslähtökohta. Esi-
merkkejä me löydämme maailman sivu hyvin, hyvin erilaisista raadollisista tilanteista, ja
sen kautta ei kannata näitä asioita lähteä pohtimaan.

Sen sijaan, edustaja Juvonen — ja siihenkin lopetan nämä puheenvuorot — te kuulitte
muuten aivan oikein: sitä minä tarkoitin, mitä minä sanoin. Te ette ole arvopohjaltanne mi-
kään keskustalaissävytteinen puolue. Eurooppalaisessa kontekstissa, myöskin suomalai-
sessa kontekstissa, teidän arvopohjanne liikkuu siinä konservatiivisuuden ja äärioikeiston
välissä. Te olette tässä salissa täsmälleen siinä paikassa, mihin te kuuluttekin sillä ideolo-
gisella vasemmisto—oikeisto-, konservatiivisuus—liberaalisuus-jaolla, mitä me voimme
tehdä silloin, kun me salijärjestystä teemme. Tunnustakaa oma tilanne, tunnustakaa oma
ideologianne. Olkaa ihan pystypäin sitä, mitä te olette, siinä, miten me tätä keskustelua par-
haillammekin käymme. Siinä mielessä tämä järjestys on ideologisesti hieno saavutus, his-
toriallinen saavutus. Te istutte tässä jaottelussa — jos tämä on se jako, millä oikeisto—va-
semmistoa, konservatiivisuutta—liberaalisuutta jaetaan — oikealla paikalla, ja ihan kun-
niakkaasti kantakaa sitä taakkaa, hyötyä, upeutta, mikä tässä on. Minä edustan toista laitaa.
Olen täällä vasemmalla laidalla tätä salia, myöskin omasta mielestäni istun oikeassa pai-
kassa tätä salia tässä mielessä. Eikö niin? Tunnustetaan oma tilamme ja annetaan arvo toi-
sillemmekin.

22.32 Sebastian Tynkkynen ps: Arvoisa herra puhemies! Nyt täytyy kyllä kysyä, arvoi-
sa edustaja Kiljunen, missä maailmassa te elätte. Te sanotte sillä tavalla, että kukaan ei ole
oikeasti vaatinut rajoja auki, ja te varsin hyvin tiedätte — tai en minä tiedä, tiedättekö te —
että tuolla järjestetään myöskin mielenosoituksia, joissa vaaditaan rajoja auki. Myöskin
poliitikot ovat vaatineet rajoja auki, nimenomaan punavihreät poliitikot, siitä viiteryhmäs-
tä, mihin itsekin kuulut. Tämä on aivan totta, että niitä rajoja vaaditaan auki, ja sen takia on
tärkeää, että me puhumme siitä, että nyt otettaisiin sitä kontrollia takaisin. Se, että sitä pas-
sia näyttää jossakin paikassa, että pääsee ylittämään rajan, ei ole hirveän iso uhraus siihen
nähden, että me pystymme estämään näiden elintasoshoppareiden tulemista, joita siis on
esimerkiksi vaikka Ruotsista, Tukholmasta, saakka ihan ohjattu, että menkää tähän ju-
naan, tämä juna menee aivan pohjoiseen saakka, sieltä jatkatte bussilla, kävelette rajan yli
Torniosta ja niin edespäin pois. Se passin näyttäminen ei ole mikään hirveän iso juttu, sillä
päästään edelleenkin liikkumaan edestakaisin.

Sen lisäksi te sanotte myöskin, että annetaan arvo itsellemme mutta myös toisille. Täl-
laisiin lauseisiin sisältyy se vastaväittämä, että me emme antaisi arvoa toisille. Ei ole kyse
siitä, että me emme arvostaisi joitain toisia ihmisiä joissain toisissa yhteiskunnissa, vaan
siitä, että me vaadimme, että tämä maailma toimii oikeudenmukaisesti. Tällä hetkellä ne
kymmenet miljoonat ihmiset, jotka ovat pakolaisleireillä, ne jotka tarvitsisivat siellä oi-
keasti koulutusta, jotka ovat useita vuosia siellä — minunkin ikäiseni ja nuoremmat jätkät
siellä — tarvitsisivat niitä moduulikouluja, missä opetettaisiin, tarvitsisivat terveydenhuol-
toa ja lääkkeitä. Sen sijaan me otamme tosiaan tämmöisiä yksittäisiä maskotteja tänne, jot-
ta voimme sanoa, että katsokaa, näin paljon me olemme ottaneet, ja sitten tulee hyvä oma-
147



Pöytäkirjan asiakohta PTK 16/2019 vp
tunto. Mutta samaan aikaan me käännämme jokaista tulijaa, humanitääristä tulijaa, kohden
30 ihmiselle selkämme.

Me perussuomalaiset olemme puhuneet siitä, että olisi tämmöinen humanitaarinen krii-
siapu, joka kohdennetaan suoraan sinne leireille, ja tästä voidaan neuvotella esimerkiksi
vaikka kiintiöpakolaisten osalta, että ne määrät muutetaan rahoiksi ja ohjataan sinne. Täl-
laisesta me olemme puhuneet, ja siinä nimenomaan ollaan siinä ytimessä, että annetaan
arvo sille toiselle. Tällä hetkellä me emme toimi sillä tavalla.

Mutta tämä on törkeää, millä tavalla te maalaatte toisia ihmisiä, edustaja Kiljunen. Py-
sykää oikeasti niissä faktoissa, kuunnelkaa, mitä me sanomme, älkääkä luoko tuommoisia
aivan turhia olkiukkoja. Tuo on aivan niin kuin toiselle haistattelemista, millä tavalla tätä
keskustelua käytte. 

22.35 Juha Mäenpää ps: Arvoisa puhemies! Tuo Kiljunen saa minut aina motivoitua yhä
uudelleen tähän mikin varteen. Edustaja Kiljunen, sanoitte, että olemme äärioikeiston ja
konservatiivien välissä. Miten luokittelette kokoomuspuolueen: mitä se edustaa ja onko
sen paikka perussuomalaisista vasemmalla? [Kimmo Kiljunen: Kyllä se on!]

22.35 Sami Savio ps: Arvoisa puhemies! Ensin tähän edustaja Kiljusen mainintaan tai ky-
symykseen oikeastaan, miten perussuomalaiset suhtautuvat näihin ihmisiin, jotka täältä
turvapaikkaa hakevat, ja voimmeko me hyväksyä tämän prosessin. No, mehän olemme ni-
menomaan herättäneet laajaa keskustelua tästä, miten toimitaan näiden henkilöiden koh-
dalla, jotka ovat pitkän valitusprosessinkin jälkeen saaneet kielteisen turvapaikkapäätök-
sen eivätkä suostu poistumaan maasta. Me olemme esittäneet lukuisia kertoja, että nämä
henkilöt tulisi muun muassa ottaa säilöön ja sitten tietysti pyrkiä palauttamaan heidät läh-
tömaihinsa niin nopeasti ja pikaisesti kuin se on ylipäätään mahdollista. Sitä vastoin tämä
hallitusohjelma sisältää kohdan, jossa puhutaan teknisen valvonnan käyttöönotosta, mitä
se sitten tarkoittaakaan, mahdollisesti näitä julkisessa keskustelussa olleita jalkapantoja,
voi tarkoittaa muutakin, mutta kyllä meidän vahva epäilyksemme on se, että nämä keinot
vain entisestään voivat jopa lieventää tätä nykyistä lainsäädäntöä.

Sitten mitä tulee tähän toiseen keskustelunaiheeseen eli tähän perussuomalaisten ideolo-
giseen sijaintiin sekä täällä eduskuntasalissa että tietysti muutenkin poliittisella kartalla.
Edustaja Kiljunen totesi, että me olemme konservatiiveja. Se pitää varmasti aivan selkeästi
paikkansa. Koti, uskonto, isänmaa ovat olleet pitkään suomalaisille tärkeitä arvoja. Ne ovat
meille edelleen. En tiedä, ovatko ne vasemmistolle, mutta perussuomalaisille ne aivan var-
masti ovat tärkeitä arvoja.

Sitten mitä tulee näihin äärioikeistokommentteihin, niin edustaja Kiljunen tuskin pys-
tyy määrittelemään perussuomalaista ideologiaa. Mutta sen tietenkin voin ymmärtää, että
vaikka perussuomalaiset sijoittuvatkin laajaan poliittiseen keskustaan, hänen näkökulmas-
taan, hänen omalta paikaltaan katsottuna me voimme olla hyvinkin kaukana oikealla.

22.37 Sebastian Tynkkynen ps: Arvoisa herra puhemies! Tämä puheenvuoro on suun-
nattu ministeri Pekka Haavistolle. Nyt kun te vastaatte ulkoasioista tällä kaudella, niin ha-
luaisin kysyä itse asiassa teiltä siitä, miten kehitysyhteistyömäärärahoja lähdetään jaka-
maan. Muistan sen, kuinka ennen vaaleja erilaisissa tenteissä te puhuitte siitä, kuinka oike-
usvaltioperiaatteen toteuttaminen on tärkeää. Te nostitte sen esiin aika moneen kertaan,
esimerkiksi te puhuitte Unkarista, te puhuitte Puolasta. Monet muutkin poliitikot puhuivat
148



Pöytäkirjan asiakohta PTK 16/2019 vp
näistä samoista asioista ja vaativat, että rahoitusta esimerkiksi EU-tasolla lähdetään karsi-
maan, jos ei toteuta tiettyjä periaatteita. Mutta te olette nyt kehitysapuvarojen vartijana ja
teillä on mahdollisuus säädellä sitä ja asettaa erilaisille maille ukaaseja siitä, että jos tiet-
tyihin ihan perustason minimivaatimuksiin ei suostuta, niin silloin Suomi sulkee kehitys-
apuvaransa. Haluan kohdentaa tämän nyt nimenomaan niihin maihin, joihin Suomi antaa
kehitysapua ja joissa minunkaltaisteni ihmisten, homoseksuaalien, oikeudet eivät toteudu
ja käy jopa sillä tavalla, että näitä ihmisiä vainotaan loppuun saakka, tapetaan, heitetään ka-
tolta alas ja niin edespäin. 

Turkissa tuli käytyä, kun oma kumppanini siellä asui, kuusi kertaa viime vuoden aikana.
Turkki on liberaaleimmasta päästä muslimimaita, mutta siitä huolimatta yökerhossa, kun
suutelimme, vartija tuli sanomaan meille, että jos ette lopeta, tulemme poistamaan —
Turkki on liberaaleimmasta päästä muslimimaita. Maailmassa on kuitenkin valtavan pal-
jon maita, jotka ovat vielä paljon pahempia muslimimaita kuin mitä Turkki on, ja semmoi-
sia maita, joihin Suomi on antamassa kehitysapua, joten nyt kysyisin, oletteko valmiita
asettamaan näitä ehtoja, että jos homoseksuaalien tappaminen ei lopu näissä muslimimais-
sa, mihin Suomi on antamassa kehitysapua, muun muassa Pohjois-Afrikassa, niin silloin
kehitysapuvarat Suomen osalta loppuvat. — Kiitos.

Toinen varapuhemies Juho Eerola: Kun nyt tuli niin selkeitä kysymyksiä ministeriai-
tioon ja puhujalistalla ei enempää puheenvuoroja ainakaan tässä vaiheessa ihme kyllä vie-
lä ole, niin annetaan ministereille vastauspuheenvuorot. — Ensin kuitenkin ministeri Mik-
konen, 2 minuuttia.

22.40 Ympäristö- ja ilmastoministeri Krista Mikkonen (vastauspuheenvuoro): Arvoi-
sa puhemies! Tässä keskustelussa on tullut esille esimerkiksi se, että Suomessa on isot nie-
lut, mutta samanaikaisesti me tiedämme, että myös Suomen päästöt ovat isot ja henkeä
kohti päästöt ovat yli 10 000, joka on sieltä ihan yläpäästä. Sen takia tämä hallituksen ta-
voite, että me olisimme hiilineutraaleja, tarkoittaisi siis sitä, että meidän nielumme kom-
pensoisivat meidän päästöt, mutta tällä hetkellä tilanne ei siis näin ole, ja sen takia tässä
hallitusohjelmassa halutaan nyt tehdä vahvaa ilmastopolitiikkaa. 

On noussut huoli esiin liikenteestä ja siitä, voiko jatkossa kulkea autolla. Liikennehän on
iso päästölähde. Se on meidän taakanjakosektorin päästöistä 38 prosenttia, ja valitettavasti
liikenteen päästöt ovat nousseet. Mutta se ei tarkoita sitä, että autoilua tarvitsisi lopettaa,
vaan meillä on myös vaihtoehtoja liikkumiselle. Me voimme vähäpäästöisempää liikennet-
tä kehittää. Ratahankkeet on hyvä esimerkki siitä, meillä on liikennebiokaasua. Tässä oh-
jelmassa on paljon porkkanoita siihen, että ihmiset siirtyisivät vähäpäästöisempään autoi-
luun, ja se on mahdollista tehdä hyvin nopealla aikataululla.

Edustaja Sirén nosti esille hyviä asioita, mitä tässä ohjelmassa on, mutta ehkä myös joi-
tain kohtia, mihin olisi voinut vielä enemmän panostaa. Olen ihan samaa mieltä. Hallitus
on sitoutunut tekemään energiaveron kokonaisuudistuksen vuoteen 2020 mennessä. Siinä
kohdassa varmaan myös tarkastellaan ja arvioidaan turpeen verotukseen tarvittavat muu-
tokset. Sitten edustaja Sirén kysyi tästä suojelusta, että soiden suojeluohjelma täällä on
mutta onko soiden ennallistaminen. Se on täällä kyllä. Se on vain piilotettu tämmöiseen
ehkä vähän hämärään lauseeseen, jossa sanotaan, että toteutetaan heikentyneiden elinym-
päristöjen tilan parantamisen toimenpideohjelma. Tämä sisältää soiden ennallistamista ja
myös esimerkiksi lintukosteikkoja. 
149



Pöytäkirjan asiakohta PTK 16/2019 vp
Toinen varapuhemies Juho Eerola:  Ja ministeri Haavisto, viisi minuuttia. 

22.42 Ulkoministeri Pekka Haavisto: Arvoisa puhemies! Kiitos hyvistä kysymyksistä,
koetan joihinkin niistä tässä vastata. 

Ensin oli edustaja Juvosen hyvin laaja kysymys siitä, mikä on tämän uuden hallituksen
ulkopoliittinen linja. Jos hyvin tiiviisti sanon, niin se on ehkä arvopohjaisuuden korostami-
nen, eli hallitusohjelmassa korostetaan ihmisoikeuksien, naisten aseman, oikeusvaltioke-
hityksen, ilmastonmuutoksen torjumisen merkitystä, ja tästä arvopohjaisuudesta käsin sit-
ten tehdään ulkopolitiikkaa tietäen, että pienen valtion etu on se, että maailma toimii sopi-
musten ja sääntöjen pohjalta — esimerkiksi maailmankaupassahan nyt on nähty monenlai-
sia protektionistisia tendenssejä ja muuta, jotka rikkovat tätä sääntöpohjaisuutta — ja sään-
töpohjaisuuden puolesta toimitaan. Ja tietysti EU-puheenjohtajuus antaa Suomelle yhden
mahdollisuuden liputtaa näiden meidän arvojemme puolesta. Mielelläni käyn yksityiskoh-
taisen keskustelun eduskunnan ulkoasiainvaliokunnan kanssa mahdollisimman nopeasti
näistä hallitusohjelman uusista linjauksista. Kysyitte myös Isis-vaimojen ja lasten tilan-
teesta. Ajattelin, että se varmaan liittyy tähän al-Holin leiriin. Se on asia, jota me olemme
tietysti seuranneet nyt päivä päivältä ja myöskin käyttäneet pohjoismaisten kollegojemme
apua siinä — Ruotsi, Norja, Tanska ovat seuranneet samalla tavalla tätä. Meidän viran-
omaistemme toimivaltahan ei ulotu sinne leirille, mutta tietysti erilaisten reittien kautta py-
rimme varmistamaan sen, että lapset olisivat siellä turvassa, ja tässä on erilaisia ratkaisueh-
dotuksia, muun muassa tämä kansainvälinen tuomioistuin -ajatus ja tämäntyyppisiä, joista
nyt selvitetään, missä aikataulussa nämä voisivat toteutua. Varmasti aika samaa tahtia mui-
den Pohjoismaiden kanssa tässä tullaan toimimaan, vaihdetaan tietoja niin paljon kuin voi-
daan, ja tietysti lasten etu on se meidän johtava prinsiippimme, kun yritämme ratkaisua sin-
ne etsiä.

Sitten edustaja Vallin esitti oikein hyvää Afrikka-pohdiskelua vähän linkolalaisessakin
hengessä siitä, mitä tapahtuu, kun ihmisten elintaso nousee ja muuta. Tämä on oikeastaan
se syy, miksi täällä on aikaisemmin puhuttu Afrikka-strategiasta, eli meillä pitäisi olla kei-
noja päästää ihmiset pois köyhyydestä mutta sellaista kestävän kehityksen polkua pitkin,
ettei ajauduttaisi uusiin ympäristö- tai ilmasto-ongelmiin. Ja siinä meidän osaamisemme,
teknologisen tietotaitomme, kaiken, mitä me tiedämme ilmastonmuutoksen torjunnasta,
suomalaisten yritysten osaamisen, kaiken sen pitäisi olla tässä pelissä, ja uskon että Euroo-
pan unioni ja Suomi voivat paljon siihen vaikuttaa, minkä kehityssuunnan Afrikka ottaa.

Sitten oli edustaja Tynkkysellä hyvin täsmäkysymys. Itse asiassa kehitysyhteistyöva-
roista vastaa ministeri Skinnari, joka on nyt ulkomaankauppa- ja kehitysyhteistyöministeri
samassa ministeriössä eli ulkoministeriössä, niin etten liikaa hänen puolestaan uskalla lu-
vata, mutta kyllä meillä on tällainen linja: ensin kehitysyhteistyövarojen väärinkäytössä
ylipäätään nollatoleranssi, ja jos tulee epäkohtia, niihin puututaan, varojen käyttö keskey-
tetään. Näin on tehty tähänkin mennessä, siinä ollaan tarkkoja. Sitten kysymykseen ihmis-
oikeuksista — otitte esimerkiksi seksuaalivähemmistöjen tilanteen: Näihin on puututtu
aika kovallakin otteella. Yksi esimerkki on Uganda, jossa EU yhdessä käynnisti toimia,
painostusta Ugandaa kohtaan, joka sitten muutti omaa käyttäytymistään tässä. Siellä, mis-
sä tämä vaikutusmahdollisuus on olemassa, sitä ilman muuta käytetään.

Edustaja Könttä piti hyvin ansiokkaan puheenvuoron ja myöskin kommenttipuheenvuo-
ron ylipäätään siitä, miten Suomi edustautuu maailmalla ja lähetystöverkoston laajentami-
sesta. Todellakin, tällä hallituksella on ajatus laajentaa lähetystöverkostoa. Olemme otta-
150



Pöytäkirjan asiakohta PTK 16/2019 vp
neet esimerkiksi ranskankielisen Afrikan, jossa Suomella on hyvin huono edustautuminen
tällä hetkellä. Mitä asioita? On tietysti nämä meidän kaupalliset intressimme, on ympäris-
tökysymykset, ilmastonmuutoksen torjuminen, on rauhanprosessien tuki ja rauhanvälitys-
kysymykset, jotka kaikki nousevat tässä ohjelmassa hyvin esiin, ja näillä kriteereillä tietys-
ti sitten arvioidaan, missä meillä on lähetystöverkostossa aukkoja.

Ja oikeastaan — en tiedä, kuinka pitkään keskustelu vielä jatkuu — haluaisin käyttää
koko valtioneuvoston puolesta tätä tilaisuutta kiittääkseni eduskuntaa. Tänään on tainnut
olla yli 200 puheenvuoroa tässä listalla, ja pääministeri Rinteen ohje oli, että kuunnellaan
tarkalla korvalla ja pannaan ylös ja vastataan niihin ajatuksiin, joita eduskunnassa tulee.
Mielestäni se on oikeata parlamentarismia. Totta kai hallituksen luottamusta myös mita-
taan, mutta kansanedustajien tietotaito ja osaaminen pitää ottaa käyttöön kaikissa näissä
asioissa, joita hallitus vie eteenpäin. Ja kiitos kaikista niistä ajatuksista, joita tähän mennes-
sä on tässä keskustelussa jo ilmaistu.

Toinen varapuhemies Juho Eerola: Ja kiitokset myös ministereille. — Ja puheenvuoro-
listaan.

22.47 Veikko Vallin ps: Arvoisa herra puhemies! Kiitän ministeri Haavistoa tästä vas-
tauksesta, ja kun tiedän, että olette Afrikka-asiantuntija, tuli mieleen muutama muukin ky-
symys, ja nyt kun tässä on sopivan rauhallista kysyä, niin kysytään. [Välihuuto] — No,
ehkä ne vastaukset ovat aika lyhyitä sitten.

Suomi antaa kehitysapua ja myös Kiina antaa kehitysapua Afrikkaan, mutta olen kuul-
lut yhdestä pienestä afrikkalaisesta valtiosta, että kun Kiina antaa kehitysapua, rakentaa
siellä jotain, niin he pyytävät sitten vastapalveluksena esimerkiksi verovapauksia kiinalai-
sille yrityksille. Tekeekö Suomi tätä samaa, että se ei ole täysin vastikkeetonta? Se vain,
että suomalaisilla yrityksillä olisi sitten hyvä tilanne siellä kilpailla vaikka teknologialla.

Sitten: Miksi kehitysapua pirstaloidaan? Onko siihen joku järjellinen syy, että on satoja
järjestöjä ja yli tuhat projektia? Miksi ei oteta esimerkiksi jotain Suomea pienempää Afri-
kan valtiota, vaikka Kap Verdeä tai jotain, ja laiteta yksi maa kerrallaan kuntoon, jolloin
me voisimme kilpailla muiden kehitysapua antavien maiden kanssa siinä, kuka saa ensim-
mäiseksi jonkun maan kuntoon kerralla? Jotenkin tämmöinen loogisuus puuttuu tästä sir-
paleisesta kehitysavusta — näin kun ei asiaa sen tarkemmin vielä tunne ja ainoastaan Af-
rikassa vierailleena miettii sitä.

Sitten tästä protektionismista: Vihjasitte ilmeisesti USA:n presidenttiin, ja aiotteko hä-
nelle sitten kertoa myös, että on huono idea ollut laittaa USA:n talous tällaiseen iskukun-
toon protektionismilla? Olisiko hänen pitänyt toimia toisin, omaa kansakuntaansa vas-
taan? Nyt oli vähän provosoiva kysymys, mutta tämä on ihan relevantti kysymys, koska
heillä on siellä ennätysmatala työttömyys ja pörssikurssit katossa, eli siellä on tehty oikeita
asioita selvästi, niin että protektionismi ei ole vain huono asia, ja Euroopankin ehkä pitäisi
olla protektionistisempi. 

Sitten tästä, ministeri Mikkonen, että suomalaisten päästöt ovat niin suuret per nuppi:
On vähän epäreilua sanoa se niin, koska Suomi on kuitenkin pitänyt väestönkasvun hallin-
nassa, käyttäytynyt siinä vastuullisesti, jos ajatellaan ihan luontoa ja luonnonsuojelua ja
muuta. Pitääkö siitä sitten jotenkin rankaista, että ei ole holtittomasti lisääntynyt — jos
käytetään tällaista sanaa kuin holtittomuus? Mieluummin pitäisi katsoa valtioita ja niiden
päästöjä ja niiden välistä kehitystä ja niin edelleen kuin rankaista suomalaisia tästä.
151



Pöytäkirjan asiakohta PTK 16/2019 vp
Toinen varapuhemies Juho Eerola: Ministeri Haavisto haluaa suoraan vastata tähän.

22.50 Ulkoministeri Pekka Haavisto (vastauspuheenvuoro): Erinomaisia kysymyksiä
edustaja Vallinilla. Yritän niihin nopeasti vastata. Näistä Suomen ja Kiinan eroista, kun
toimimme Afrikassa — tietysti volyymit ovat erilaiset. Täytyy kuitenkin muistaa, että Kii-
nallakin on myöskin humanitäärisiä projekteja. He rakentavat kouluja, he rakentavat sai-
raaloita. Ehkä se ongelma on tähän asti ollut, että he toimivat aika lailla erillään muusta
avunantajayhteisöstä ja tämä koordinaatio ei ole aina toiminut niin hyvin muun avunanta-
jayhteisön kanssa.

Tässä tullaan itse asiassa tähän toiseen kysymykseenne pirstaleisuudesta siinä mielessä,
että voisi ajatella täältä, että pannaan yksi maa kuntoon. Namibia oli varmaan se maa, jossa
meillä oli aika suuri vaikutusvalta, ja näin pois päin. Maat ovat kuitenkin itsenäisiä maita.
Niissä on omia ajatuksia, omia pyrintöjä, omia päämääriä. Ei ole ihan helppoa koputtaa
ovelle ja sanoa, että panemme nyt teidän maanne kuntoon. Omistajuus on tavattoman tär-
keää. Mutta se, mitä on yritetty tehdä, on koordinoida avunantajien välillä, eli kaikki EU-
maat ja itse asiassa läntiset avunantajamaat koordinoivat, että ei tehdä päällekkäin esimer-
kiksi koulutussektorin asioita, vaan jaetaan vastuu siitä, kuka tekee mitäkin, ja sovitaan sii-
tä. Ja tämä toimii nyt paremmin kuin aikaisemmin, toimii itse asiassa erittäin hyvin mones-
sa maassa. 

Kolmas on tämä protektionismi. Minä puhun nyt Suomen edusta. Tekin puhutte aina vä-
lillä siitä, miten Suomi saa parhaan mahdollisen tuloksen maailmalla. Jos ajattelee meidän
vientiyrityksiämme, niin kyllähän protektionismi ja rajojen sulkeminen ja kansainvälisen
kaupan pelisääntöjen muuttuminen voi haitata helposti meidän ulkomaankauppaamme ja
vientiämme. Me olemme pieni vientivetoinen maa, ja meidän etumme on ajaa tietysti sel-
laista kansainvälistä järjestelmää, jossa yrityksemme pystyvät toimimaan maailmalla ja
saavat vientimarkkinoita ja viennille on mahdollisimman vähän esteitä.

22.52 Juha Mäenpää ps: Arvoisa puhemies! Ensinnäkin haluan kiittää teitä kahta minis-
teriä, jotka täällä olette paikalla.

Ympäristö- ja ilmastoministeri Mikkoselle: En tiedä, olitteko — oletan, että te olitte —
tuossa, kun puhuin tästä terveysselvityksestä tuulivoiman vaikutuksista ihmisen tervey-
teen. Tämä on semmoinen vähän hankala asia, mutta haluan sen verran vielä selventää si-
tä, että se kokemus, vilpitön kokemus, mitä minulla asiasta on, on se, että meillä Suomessa
rakennetaan nyt poikkeuksellisen suuria tuulivoimaloita. Tällä hetkellä haetaan lupia suu-
rille tuulivoimaloille. Esimerkiksi Halsualla on puistoja, joihinka tulee noin 50—60 tuuli-
voimalaa, muistaakseni, ja 10 megawattia on se tuulivoimalan generaattorin teho. Se teho
vastaa noin kahta sähköveturia. Nämä ovat poikkeuksellisen suuria. Tässä on jonkinlainen
erikoinen bisnes, että näitä tiloja vuokrataan ja metsäalueita vuokrataan, ja he luulevat, että
he saavat ostaa jo ensi viikolla Mersun, mutta sitten tässä on tämmöinen pitkä viive. Näitä
vuokraoikeuksia myydään. Kuitenkin on käytäntö osoittanut, että ne aiheuttavat ihmisen
terveydelle ongelmia. Ja nyt Suomeen rakennetaan poikkeuksellisen suuria tuulimyllyjä.
Näitä ei ole minun käsittääkseni missään muualla näin laajamittaisesti rakennettu tänne
asutuksen keskelle. Semmoinen mittari, jolla tuulivoiman infraääntä, infra-aaltoa, voidaan
mitata nollaan hertsiin asti, on kehitetty vasta noin kaksi vuotta sitten Oulussa. Tähän asti
niitä mittauksia ei ole pystytty tekemään. Tällä hetkellä — toivon, että kirjaatte ylös — on
semmoinen kuin syte.fi, Suomen ympäristöterveys, tämmöinen yhdistys, jota nämä yksi-
152



Pöytäkirjan asiakohta PTK 16/2019 vp
tyiset ihmiset rahoittavat. Se on tehnyt tämmöisiä mittauksia tuulivoiman vaikutuksista, ja
on osoittautunut, että ne kantavat kymmeniä kilometrejä. Nyt he miettivät, onko turvalli-
nen raja 5 kilometriä vai 10 kilometriä. Minä kysyn teiltä, kun olette nyt ympäristö- ja il-
mastoministeri ja tämä tuulivoima-asia liittyy kumpaankin: oletteko valmis oikeasti sii-
hen, että selvitetään puolueettomasti tuulivoiman terveysvaikutukset ihmisille ja eläimille?

22.56 Saara-Sofia Sirén kok: Arvoisa puhemies! Kiitos kovasti ministeri Mikkoselle
vastauksista ja tarkennuksista erityisesti tämän soidensuojelun ja soiden ennallistamisen
osalta. Nyt kun on vielä mahdollisuus, niin vielä tarkentaisin: onko siis tarkoitus toteuttaa
tämä soidensuojelun täydennysohjelma vapaaehtoisuuden pohjalta vai jollakin toisella ta-
valla?

Lisäksi mietityttää tämä luonnonsuojeluun kohdennettu 100 miljoonaa, joka löytyy hal-
litusohjelman kirjauksista, mutta liitteistä ihan vastaavaa summaa ei löydy, vaan oliko se
46 miljoonaa, joka suoraan luonnonsuojeluun oli kohdistettu. Mikä se kokonaisuus on,
mitä kaikkea se sisältää tai mistä se rakentuu? Onko tähän jo olemassa isompaa selvyyttä?

Sellainen asia, jonka myös pistin hyvillä mielin merkille hallitusohjelmaa lukiessani,
oli, että siellä palataan tällaiseen komiteatyyppiseen valmisteluun ja nimenomaan ilmasto-
kysymyksissä. Viime kauden lopullahan oli tosiaan iso, hieno asia se, että kahdeksan puo-
luetta sai aikaiseksi yhteiset, varsin kunnianhimoiset ilmastolinjaukset. Itsekin Katowicen
ilmastokokouksen jälkeen ehdotin sitä, että tätä puolueiden yhteisen linjan ympärillä syn-
tynyttä työtä jatkettaisiin tällä kaudella nimenomaan niin, että siihen pyöreän pöydän ym-
pärille otettaisiin myös muita sidosryhmiä ja tahoja, järjestöjä, työmarkkinajärjestöjä, tut-
kijoita, ilmastoaktiivisia nuoria ja niin edespäin. Ja tällainen kirjaushan hallitusohjelmassa
on, että tätä pyöreää pöytää ilmastoasioissa jatketaan. Onko jo olemassa jotakin ajatusta tai
tietoa, miten tämä käytännössä tullaan toteuttamaan? Olisi nimittäin tosi arvokasta, jos työ
jatkuisi nimenomaan tämän puolueiden pyöreän pöydän työn pohjalta ja nämä kahdeksan
puoluetta, jotka yhteisiin ilmastotavoitteisiin sitoutuivat, saisivat olla siinä mukana ja se
osaaminen ja työ sitten laajenisi muille asiantuntijoille ja saataisiin erilaisia näkökulmia
mukaan. Tämä oli yksi niistä kirjauksista, joita oikein ilolla hallitusohjelmasta luin.

22.58 Kimmo Kiljunen sd: Puheenjohtaja! Minä jo tänään kiittelin hallitusta uudesta työ-
moraalista, työkulttuurista, että hallituksen edustajat istuvat kuuntelemassa tätä hallitusoh-
jelmakeskustelua tässä eduskunnassa niinkin lavealla rintamalla ja näin perusteellisesti
vielä, että kello on jo 11 illalla ja olette vielä läsnä. Kiitokset siitä. Teidän läsnäolonne ai-
heuttaa kyllä toisaalta sen, että meille tulee tarve esittää teille kysymyksiä toisensa perään,
ja tämä menee jo vähän hyväksikäytön puolelle meidän kansanedustajien puolelta, koska
meille tarjoutuu muita tilaisuuksia käydä teidän kanssanne keskustelua. Lupaan, että tämä
on viimeinen kysymys, minkä minä tänä iltana täällä esitän mihinkään suuntaan. 

Edustaja Könttä ainakin on tänään useampaan kertaan tuonut tämän edustustoverkoston
esille, ja ministeri Haavisto tässä äsken sitä asiaa läpi kävi. Lyhyesti haluaisin siihen heit-
tää tämän täydentävän huomion. Edustaja Könttä viittasi Länsi-Afrikkaan. Meillä on ko-
konainen alue, Keski-Amerikka, joka on vailla edustustoa. Meksikoa ei sillä tavalla lueta
siihen Keski-Amerikan pienten maiden joukkoon, kun sillä se alue tavallaan määrittyy. Sii-
nä on yksi piste, ja tätä keskustelua voidaan jatkaa jossain yhteydessä, varmaan ulkoasiain-
valiokunnan puitteissa, tarkemmin, olisiko mahdollisuutta tätä Suomen edustustorakennet-
153



Pöytäkirjan asiakohta PTK 16/2019 vp
ta pikemminkin laventaa mutta keventää sitä rakennetta, käyttää paikalla palkattuja pikkui-
sen keveämmillä rakenteilla. 

Muissa Pohjoismaissa on malleja tästä, Ruotsi on hyvä esimerkki, jossa hyvinkin pie-
nellä ollaan läsnä. Se läsnäolo sinänsä on sitä Suomea siellä. Siellä on sitten monia ulottu-
vuuksia, mihin te viittasittekin, missä se Suomen etu myöskin realisoituu vuorovaikutus-
ten kautta. Silloin ei ole maiden taloussuhteista, poliittisista suhteista kysymys, vaan sil-
loin viittasitte jo rauhanvälitykseen. 

Konsulit tietysti, palvelut ja kulttuuriyhteistyö, se laventaa, se Suomen näkyvyys tulee
ihan toisella tavalla. Se voidaan tehdä ehkä keveämmillä rakenteilla kuin tähän saakka on
tehty, jolloin rajatummillakin resursseilla tämä suomalaisten ja Suomen näkyvyys ulko-
mailla paranisi. Rohkaisisin tähän ja olen ymmärtänyt, että ministeri on tätä asiaa vakavas-
ti pohtimassakin. 

23.01 Sebastian Tynkkynen ps: Arvoisa herra puhemies! Edustaja Vallin käytti erin-
omaisen puheenvuoron liittyen kehitysyhteistyön tekemiseen maailmalla ja erityisesti Af-
rikassa. Itsekin ajattelen sillä tavalla, että niiltä osin, miten sitä kehitysapubudjettia nykyi-
sellään pystyy sorvaamaan, sitä kannattaisi muuttaa nimenomaan siihen suuntaan, että
Suomi valitsisi juurikin jonkun tietyn kohdemaan ja lähtisi hyvin monentasoisesti siinä
maassa tekemään työtä, ja kun me pystymme osoittamaan, että meillä on ollut vaikutta-
vuutta johonkin maahan ja me saamme sitä parempaan kuntoon, niin jossain kohtaa kun
ajatellaan, että nyt on saavutettu se piste, että nyt nämä voivat jatkaa ihan omillaan, silloin
voidaan mennä seuraavaan maahan. Toisaalta myöskin meidän maine tämmöisenä hyvänä
kehitysyhteistyön tekijänä voi kiiriä vaikka ympäri Afrikkaa, jos tulevaisuudessa ajatel-
laan, että maa toisensa jälkeen.

Se, mitä te, ministeri Haavisto, sanoitte, että Suomi ei vain voi mennä johonkin maahan,
totta kai pitää paikkansa. Mutta nyt ei olekaan kyse siitä, että Suomen tarvitsee esimerkiksi
tehdä budjettimuotoisesti kehitysyhteistyötä, niin että me lähtisimme tavallaan sanomaan,
että me haluamme tulla rahoittamaan vaikka teidän koulutusbudjettia ja silloin me saamme
jotain sananvaltaa siihen, että katsotaan, että on hallinnon läpinäkyvyys ja niin edelleen,
vaan on hirveän monenlaisia tapoja, millä tavalla me voimme tehdä kehitysyhteistyötä
sekä määritellä sitten näille kumppanijärjestöille, että okei, teidän järjestö keskittyy vaik-
kapa tähän maahan, niin silloin te olette priorisoinnissa mukana sillä tavalla, että voitte saa-
da sitä rahoitusta, mitä nyt haetaan. Eli niitä työkaluja ja keinoja on ihan valtavan paljon,
mutta nykyisellään valitettavasti se Suomen apu on kovin tehotonta. Evaluointi on loppu-
peleissä hyvin vaikeata, ja meillä ei ole tehokkuutta siinä touhussa.

Toisaalta itsellänikin on sydämellä erityisesti yksi maa Afrikassa, josta oma kumppani
on kotoisin ja jossa haluaisi, että menisi hyvin, ja tiedän, että se tapa, millä Suomi tekee ke-
hitysyhteistyötä, ei pitkällä aikavälillä vain ole kestävää. 

Toivoisin, että te ministerinä harkitsette oikeasti sitä, että Suomi lähtisi tekemään kun-
nianhimoista kehitysyhteistyötä sillä tavalla, että otettaisiin semmoinen pitkän aikavälin
suunnitelma ja lähdettäisiin karsimaan vielä entisestään sitä maaverkkoa, mihin kaikkialle
Suomen käsi ulottuu tällä hetkellä, vedettäisiin se aivan minimiin, mutta tehtäisiin siellä
minimissä aivan maksimia, ja näin ollen voidaan olla suunnannäyttäjä myöskin kehitysyh-
teistyössä muulle maailmalle. 

Sen ymmärrän kyllä, että esimerkiksi vaikkapa EU:n kautta käytettäviin rahoihin, mitä
Suomikin on maksamassa EU:lle ja sieltä alaspäin, tai UNDP:n tai Maailmanpankin kautta
154



Pöytäkirjan asiakohta PTK 16/2019 vp
käytettäviin rahoihin meillä ei ole pääsyä niin kauan kunnes järjestelmä muutetaan, mutta
on näitä monia sektoreita siinä kehitysapubudjetissa, mitä kautta me voisimme kohdentaa
tiettyyn maahan ja tehdä minimissä mutta tehdä maksimia ja olla oikeasti vaikuttavia. —
Kiitos.

23.04 Ympäristö- ja ilmastoministeri Krista Mikkonen (vastauspuheenvuoro): Arvoi-
sa puhemies! Täällä tuli muutamia kysymyksiä vielä. Edustaja Mäenpää, nostit huolen tuu-
livoimapuistojen terveysvaikutuksista. Tämähän on asia, joka jossain määrin viime kau-
dellakin tuli esille, ja siitä joitain selvityksiä silloin tehtiin — täytyy palata niihin ja katsoa,
ovatko ne riittäviä. Toki kaavoituksella ja maakuntakaavallahan pyritään ohjaamaan aina
tuulivoimat sellaisille alueille, jossa niistä olisi mahdollisimman vähän haittaa muulle toi-
minnalle, esimerkiksi teollisuusalueille tai muihin semmoisiin, missä on vähän asutusta.
Mutta siinä täytyy tietysti huolehtia, että ne ovat sellaisilla alueilla, missä ei aiheudu on-
gelmia.

Edustaja Sirén kyseli tästä soidensuojeluohjelmasta ja siitä, miten se aiotaan toteuttaa.
No, aivan niin kuin kaikissa luonnonsuojeluohjelmissa, niin lähtökohtaisestihan tietysti
lähdetään vapaaehtoisuuden perusteella. Sehän on se pääsääntöinen keino, kun luonnon-
suojelualueita meillä perustetaan. Joko valtio lunastaa niitä itselleen, tai meillä on myös
näitä yksityisten omistamia luonnonsuojelualueita, joissa sitten maapohja jää yksityiseen
omistukseen, ja toisaalta sitten osassa valtio ne ostaa itselleen. Hyvin harvinaisia ovat ne
tapaukset, että valtio joutuisi ikään kuin pakkolunastamaan tämmöisiä alueita. Lähtökohta
on aina se, että päästään sopuun.

Sitten näiden luonnonsuojelun rahojen määrästä. Se 100 miljoonaa vuodessa, mitä nyt
neljän vuoden aikana panostetaan, muodostuu siitä, että pysyvä tasokorotus luonnonsuoje-
lun rahoitukseen on 46 miljoonaa ja sen lisäksi kertaluontoisia investointeja on yhteensä
216 miljoonaa elikkä 72 miljoonaa kolmen vuoden aikana. Jos se jaetaan laskennallisesti
neljälle vuodelle, se on 54 miljoonaa vuodessa. Tämä ajatus siitä, että me pystyisimme nyt
tätä monimuotoisuusvelkaa kuromaan umpeen tällä kertaluontoisella isolla panostuksella:
se, minkä tyyppisiin luonnonsuojelualueisiin se käytetään, on vielä tarkemmin määrittele-
mättä siellä, minkä verran soihin, minkä verran metsiin, minkä verran joihinkin muun
tyyppisiin alueisiin. 

23.06 Ulkoministeri Pekka Haavisto (vastauspuheenvuoro): Arvoisa puhemies! Kiitos
hyvistä keskustelupuheenvuoroista. 

Edustaja Kiljuselle: Juuri näin, että meillä on puutteita muuallakin kuin Afrikassa, on
Keski-Amerikka, on joitakin suuria maita Aasiassa, joissa meillä ei ole edustautumista, ja
totta kai koetetaan katsoa kevyempiä rakenteita, millä resurssit riittäisivät enempään, ja on
omakin tarkoitukseni katsoa tähän suuntaan. On hyvä käydä tätä keskustelua myös ulko-
asiainvaliokunnan kanssa siitä, mitä ajatuksia eduskunnalla on.

Edustaja Tynkkysellä erinomainen puheenvuoro tästä, miten kehitysyhteistyötä pitäisi
suunnata. Jälleen muistutan, että tämä on kollegani, ministeri Skinnarin toimialaa nyt tässä
uudessa hallituksessa, mutta ehkä muutamia yleisiä ajatuksia. 

On varmaan hyvä juuri niin, että pyritään tiettyihin maihin keskittämään. Näin on tehty-
kin. Afrikassahan on myöskin vähennetty niiden maiden määrää, missä toimitaan, mutta
sitten aina tulee yllättäviä, uusia tarpeita. 
155



Pöytäkirjan asiakohta PTK 16/2019 vp
Ehkä tästä kansalaisjärjestöjen roolista: jos meillä on Sierra Leonen ystävät Suomessa,
niin me emme voi sanoa heille, että muuttukaa Ghanan ystäviksi, vaan kyllä kansalaistoi-
minta on sellaista, että kansalaiset vapaasti perustavat järjestöjä ja toimivat haluamassaan
maassa. Tietyssä mielessä näistä on ollut myöskin etua, että on näitä kansalaisjärjestökon-
takteja sellaisiinkin maihin, missä ei ole sitä virallista edustustoa. Joku suomalainen voi
joutua vaikeuksiin, tai tulee jotain muita asioita, tulee sota, kriisitilanteita, ja silloin tästä
laajasta kansalaisjärjestökentästä, joka toimii vähän eri puolilla spontaanistikin joskus, on
ollut kyllä tavattoman suuri hyöty ihan ministeriöllekin. 

Muistan esimerkiksi, kun Hondurasissa oli tämä Finnfundin hanke, joka sitten valitetta-
vasti jouduttiin keskeyttämään. Siellä syntyi alkuperäiskansan kanssa, lenca-intiaanien
kanssa, konflikti ja sitten oli Berta Cáceresin murha, se oli hyvin dramaattinen tilanne.
Loppujen lopuksi ne toimijat, jotka pystyivät siinä auttamaan, olivat suomalaisia ja sikä-
läisiä kansalaisjärjestötoimijoita, ja heidän kauttaan saatiin kontaktit oikealla tavalla ja
pystyttiin siihen vaikuttamaan. 

Tämä on kaksipiippuinen juttu, eli ihan pelkästään keskittäminen ei kannata, mutta on
pyritty kyllä kokoamaan projekteja sekä temaattisesti, niin että tehdään ilmastoa, ympäris-
töä ja naisten aseman parantamista, että sitten maakohtaisesti isompia paketteja.

23.09 Sebastian Tynkkynen ps: Arvoisa herra puhemies! Ymmärrän varsin hyvin, että se
sisäinen motivaatio on tärkeätä siinä kehitysyhteistyön tekemisessä, ja en sitä millään ta-
valla kiistä. Mutta samaan aikaan on kuitenkin todettava, että me puhumme valtavan suu-
rista rahasummista. Eli jos katsotaan esimerkiksi vaikkapa tuota maa- ja aluekohtaista ke-
hitysyhteistyötä, sen budjettia, ja se on kuitenkin 142 miljoonaa euroa, tai sitten kansalais-
järjestöjen budjetteja tai muuta, niin on kuitenkin todettava se, että meillä pitää olla se
suunnitelmallisuus ja se tavoite, että se on oikeasti kestävää, koska mehän voisimme sanoa
tavallaan tuon saman argumentin, minkä te äsken tuossa ilmaisitte, että se on vaan hyvä,
että jos jollakin on motivaatiota, niin voi mennä jonnekin jotakin tekemään, hirveän mo-
nen muunlaisen tekemisen kohdalla, ja se johtaisi aina samankaltaiseen tilanteeseen, sii-
hen, että jos meillä on joku yksi tavoite, niin sitten se pirstaloituu kaikennäköiseksi puu-
hasteluksi ja silloin se tehokas tavoitteen täyttäminen ei koskaan toteudu. Sen vuoksi mi-
nun mielestäni ensisijaiseksi pitää mennä se periaate, että me, Suomi, itse päätämme, että
me haluamme tämmöisen tehokkaan asian hoitaa kuntoon, ja sen jälkeen kerromme avoi-
mesti ihmisille, että hei, me halutaan oikeasti saada muutos aikaan, ja uskon, että jos ihmi-
set oikeasti haluavat auttaa, jos se auttaminen on se juttu, niin silloin kyse ei ole siitä, että
minä en voi lähteä auttamaan, jos minun tarvitsee lähteä Keniaan auttamaan, minä lähden
auttamaan vain, jos minä voin lähteä vaikkapa esimerkiksi Mosambikiin. 

Eli minä uskon, että jos me ohjaamme ihmiset tähän ajatukseen, että yhdessä tietyllä
alueella tekeminen olisi tehokkaampaa, niin kyllä siihen ihmisiä loppupeleissä sitten tulee
lähtemään mukaan, mutta siinä on kyse tämmöisestä isommasta asenteen muutoksesta.
Tällä hetkellä me jotenkin... — No, ei saisi sanoa tätä, mutta kun aina puhutaan, että säh-
köä tulee töpselistä ja raha kasvaa puussa, niin meillä on Suomessa, hyvinvointiyhteiskun-
nassa, vähän tämmöinen mentaliteetti, että jos minä nyt vaan haluan, niin minä voin tehdä
ja kyllä minä saan rahat tähän. Mutta me voisimme olla vähän aikuisempia tässä kehitys-
yhteistyöpolitiikassa ja sanoa, että tuo on se meidän targetti — jos haluat sinne lähteä, niin
ei muuta kuin sinne vaan. Ja samoiten tämä koskisi myöskin sitä, että jos me neuvottelem-
me jotain, esimerkiksi vaikkapa kiintiöpakolaisia tulevaisuudessa kohdennetummin ja
156



Pöytäkirjan asiakohta PTK 16/2019 vp
muuta, niin nämä kytkeytyisivät myöskin toisiinsa, ne olisivat sieltä maasta eivätkä sitten
ympäriinsä muualta. 

Puuhastelu on totta kai hyvä, mutta kun me puhumme nyt miljoonista, sadoista miljoo-
nista, niin silloin me emme voi minun mielestäni sitä puuhasteluargumenttia ja sisäistä mo-
tivaatiota ottaa ensisijaiseksi tässä keskustelussa.

Keskustelu päättyi ja asian käsittely keskeytettiin.
157


	3
	12.02
	12.08
	12.14
	12.19
	12.21
	12.22
	12.23
	12.24
	12.26
	12.27
	12.28
	12.29
	12.30
	12.31
	12.32
	12.33
	12.34
	12.36
	12.37
	12.38
	12.39
	12.42
	12.44
	12.45
	12.47
	12.49
	12.50
	12.51
	12.52
	12.53
	12.54
	12.56
	12.57
	12.58
	12.59
	13.01
	13.02
	13.03
	13.04
	13.05
	13.07
	13.08
	13.09
	13.10
	13.11
	13.13
	13.14
	13.15
	13.17
	13.18
	13.19
	13.20
	13.23
	13.24
	13.26
	13.27
	13.28
	13.29
	13.30
	13.31
	13.32
	13.33
	13.35
	13.38
	13.41
	13.42
	13.43
	13.44
	13.46
	13.47
	13.48
	13.49
	13.51
	13.52
	13.58
	14.03
	14.06
	14.07
	14.12
	14.19
	14.20
	14.26
	14.32
	14.33
	14.34
	14.36
	14.37
	14.38
	14.39
	14.40
	14.41
	14.43
	14.44
	14.45
	14.51
	14.56
	15.02
	15.03
	15.04
	15.06
	15.07
	15.12
	15.18
	15.23
	15.28
	15.34
	15.39
	15.44
	15.50
	15.51
	15.52
	15.53
	15.54
	15.55
	15.56
	15.56
	15.58
	15.59
	16.00
	16.01
	16.03
	16.04
	16.05
	16.06
	16.07
	16.08
	16.10
	16.11
	16.12
	16.14
	16.15
	16.16
	16.17
	16.18
	16.20
	16.20
	16.21
	16.23
	16.25
	16.29
	16.34
	16.39
	16.42
	16.47
	16.52
	16.56
	17.01
	17.05
	17.10
	17.16
	17.22
	17.25
	17.28
	17.31
	17.36
	17.41
	17.46
	17.51
	17.55
	18.00
	18.04
	18.08
	18.09
	18.13
	18.16
	18.22
	18.27
	18.33
	18.38
	18.44
	18.50
	18.51
	18.51
	18.57
	18.59
	19.04
	19.09
	19.15
	19.19
	19.25
	19.30
	19.32
	19.33
	19.39
	19.45
	19.51
	19.57
	20.02
	20.06
	20.12
	20.17
	20.20
	20.25
	20.30
	20.34
	20.39
	20.44
	20.49
	20.57
	21.03
	21.05
	21.06
	21.09
	21.15
	21.20
	21.22
	21.26
	21.32
	21.33
	21.37
	21.42
	21.46
	21.50
	21.53
	21.58
	22.01
	22.04
	22.06
	22.09
	22.13
	22.16
	22.18
	22.22
	22.25
	22.27
	22.30
	22.32
	22.35
	22.35
	22.37
	22.40
	22.42
	22.47
	22.50
	22.52
	22.56
	22.58
	23.01
	23.04
	23.06
	23.09


