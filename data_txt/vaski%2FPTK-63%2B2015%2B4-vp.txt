















































DEMB37D.tmpSave.xml


Pöytäkirjan asiakohta PTK 63/2015 vp
Pöytäkirjan asiakohta 

PTK 63/2015 vp

Täysistunto

Torstai 12.11.2015 klo 15.59—19.19

4. Hallituksen esitys eduskunnalle laiksi jäteverolain 5 ja 6 §:n muuttamisesta
Hallituksen esitys HE 35/2015 vp
Valiokunnan mietintö VaVM 4/2015 vp

Ensimmäinen käsittely

Toinen varapuhemies Paula Risikko: Ensimmäiseen käsittelyyn esitellään päiväjärjes-
tyksen 4. asia. Käsittelyn pohjana on valtiovarainvaliokunnan mietintö VaVM 4/2015 vp.
Nyt päätetään lakiehdotuksen sisällöstä.

Keskustelu

18.09 Mika Lintilä kesk (esittelypuheenvuoro): Arvoisa rouva puhemies! Aika harvoin
pääsee esittelemään lakia, joka toivon mukaan on poistuva laki.

Tämä mietintöhän on siis valtiovarainvaliokunnan verojaoston yksimielinen mietintö jä-
teverosta. Ja miksi tämä on poistuva, niin meillä koko ajan tämä jäteongelma poistuu, kos-
ka kyseessähän on siis kannustintyyppinen ympäristövero, jolla ensisijaisena tarkoitukse-
na on ympäristötavoitteet ja se, että vähennetään jätteitten kaatopaikkakäsittelyä. Tälle on
arvioitu nyt 3,5 miljoonaa ensi vuodelle tuottoa, ja sitten 5 miljoonaa eteenpäin, mutta tämä
on aika vaikea arvioida, koska nyt jos katsotaan sitä kokonaisuudistusta, joka tehtiin 2011,
niin sen jälkeen on puolittunut tämä jätteitten verotus. Eli voi sanoa, että kyseessä on ver-
rattain onnistunut vero. Ja vaikka sitä nyt nostetaan, voi sanoa, että prosentuaalisesti aika
paljon 55 eurosta 70 euroon tonnilta, niin me olemme kuitenkin edelleen alle EU:n jäteve-
ron keskiarvon.

Tietysti pieniä puutteita tässäkin on, eli muovithan eivät sinällänsä sisälly tähän. Tämä
ei sinällänsä kannusta mutta ei estäkään sitten muovin kierrätystä. Toivon mukaan siellä
nyt päästään sitten uuteen tilanteeseen uuden orgaanisten jätteitten kaatopaikkakiellon
vuoksi.

Se, mikä pikkasen asiantuntijakuulemisissa tuli tässä esille, oli tämä niin sanottu jätteen
varastointi, koska nyt ollaan tilanteessa, että 3 vuotta voidaan verotta varastoida näitä jät-
teitä, ja tämä on aikaisemmin kuulunut Tullin puolelle, mutta nyt se on siirretty sitten ym-
päristöviranomaisten puolelle. Jaosto ja valiokunta halusivat tästä huomauttaa ministeriö-
tä, että he tulevat yhdessä, Tulli ja ympäristöministeriö, sitten hoitamaan, että tämä valvon-
ta tämän varastoinnin osalta tulee myös asianmukaisesti hoidettua.

18.12 Eeva-Maria Maijala kesk: Arvoisa puhemies! Suomen jätelainsäädäntö lähtee
liikkeelle siitä, että sen tulee kannustaa tuottamaan jätettä mahdollisimman vähän. Har-
voin minä veroja olen kiittänyt, mutta nythän tämä kohdentuu suoraan siihen, että jätteiden
 Tarkistettu
4.0



Pöytäkirjan asiakohta PTK 63/2015 vp
määrää pyritään vähentämään sillä tavalla, että verot korottuvat. Ja vain silloin, kun se ko-
rotus on riittävä ja näkyvä, sillä on oikeasti merkitystä ihmisten käyttäytymiseen.

18.12 Toimi Kankaanniemi ps: Arvoisa rouva puhemies! Sipilän hallitusta on hieman
moitittu siitä, että ympäristöpolitiikkaa ei ole mainittu hallitusohjelmassa niin voimallises-
ti kuin mitä voisi olla, mutta toisaalta meidän täytyy muistaa, että hallituksen ohjelma on
strateginen ohjelma ja sitten hallitus toteuttaa sitä muilla tavoin käytännössä. Tämä esitys,
vaikka tämä tietysti suurelta osin on perusteiltaan fiskaalinen, kuitenkin kertoo siitä, että
hallitus harjoittaa vastuullista ympäristöpolitiikkaa, ja tässä kohdin nimenomaan jäteasioi-
den osalta. Tällä kehityksellä päästään siihen, että meillä ei lähivuosina enää jätettä synny,
vaan tämä ruokkii jätteiden määrän vähentämistä.

18.13 Sami Savio ps: Arvoisa puhemies! Kuten edustaja Kankaanniemi tuossa äsken toi
esille, niin jäteveron nosto on jälleen yksi johdonmukainen askel hallituksen politiikassa,
joka toisaalta nostaa haittaveroja ja toisaalta laskee veroja, jotka edesauttavat työllisyyttä,
kuten hallituksen esittämät tuloveron kevennykset esimerkkinä osoittavat.

Kuten näissä valiokunnan mietinnön perusteluissa todetaan, jätevero on leimallisesti
kannustintyyppinen ympäristövero. Nythän jätevero nousee 55 eurosta 70 euroon tonnilta,
mutta toisaalta on huomioitava, että jäteveron tuotto oli vuonna 2011 noin 64 miljoonaa eu-
roa, vaikka jätevero oli huomattavasti pienempi tonnia kohti — siis jätteitä syntyi huomat-
tavasti nykyistä enemmän. Tälle vuodelle tuottoarvio on 33 miljoonaa euroa ja tämän jäte-
veron korotuksen jälkeen ensi vuodelle vain 25 miljoonaa euroa. Tämä siis osoittaa, että jä-
teverolla on erittäin voimakas ohjausvaikutus, ja todennäköisesti se tulee lopulta syömään
itsensä pois. Pidän tätä kehitystä äärimmäisen hyvänä, ja käsittääkseni myös oppositiolle
tämä lakiesitys kelpaa tällaisenaan.

18.15 Arja Juvonen ps: Rouva puhemies! Esitys on hyvä. Täytyy kuitenkin kantaa huol-
ta ja muistaa se, että kasvava jätevuori voi olla siellä omassa kodissa niille ihmisille, jotka
eivät tiedä, minne sen jätevuorensa vievät, ylitsepääsemätön. He voivat miettiä sitä, että
hinnat kaatopaikoilla ovat liian korkeita heille, ja siitä syystä jätettä päätyy myös luontoon.
Eli tämä on pääkaupunkiseudulla, tämä on myös taajamissa ongelma, että keskeltä luontoa
saattaa löytyä tällaisia kaatopaikkatyyppisiä paikkoja, mihin ihmiset ovat vieneet jättei-
tään. Tätä meidän täytyy seurata ja miettiä, millä tavalla me voisimme sitten puuttua ja saa-
da aikaan sen, että jokainen ihminen huolehtisi sen jätteensä asianmukaisesti sinne kuulu-
ville paikoille. Ja vielä: kuinka me oppisimme elämään sillä tavalla, että tuottaisimme sitä
jätettä mahdollisimman vähän ja kaikki se, mitä tuotamme, olisi mahdollisimman paljon
hyötykäyttöön menevää ja kierrätettävää, koska sillä tavalla me voimme tämän maapallon
säilyttää. Muutoin me voimme todellakin miettiä, että kohta meillä on jätevuori takapihal-
lamme.

Yleiskeskustelu päättyi.

Eduskunta hyväksyi hallituksen esitykseen HE 35/2015 vp sisältyvän lakiehdotuksen sisäl-
lön mietinnön mukaisena. Lakiehdotuksen ensimmäinen käsittely päättyi.
2


