















































DEM3E70.tmp.xml


Pöytäkirjan asiakohta PTK 20/2017 vp
Pöytäkirjan asiakohta 

PTK 20/2017 vp

Täysistunto

Torstai 9.3.2017 klo 15.58—19.23

2.3. Suullinen kysymys turvapaikkapäätöksistä (Hanna Sarkkinen vas)
Suullinen kysymys SKT 24/2017 vp

Suullinen kyselytunti

Puhemies Maria Lohela: Seuraava kysymys, edustaja Sarkkinen.

Keskustelu

16.34 Hanna Sarkkinen vas: Arvoisa puhemies! Turvapaikanhakijoiden viikkoja jatku-
nut mielenosoitus on nostanut esille monien turvapaikanhakijoiden vaikean tilanteen Suo-
messa. Monet sotia ja konflikteja paenneet ihmiset ovat saaneet kielteisen turvapaikkapää-
töksen, mutta käytännössä he eivät kuitenkaan voi palata kotimaahansa heikon turvalli-
suustilanteen takia.

Eilen illalla Helsingin keskustassa nähtiin traaginen tilanne, kun kielteisen päätöksen
saanut ihminen päätyi epätoivoiseen tekoon ja yritti itsemurhaa. 

Olemme saaneet kuulla turvapaikanhakijoilta ja heidän kanssaan työskenteleviltä hen-
kilöiltä, että Maahanmuuttoviraston turvapaikkapäätösten laatu on paikoin heikko ja pe-
rustelut ovat horjuvia. 

Haluankin kysyä sisäministeriltä: Kohdistetaanko Maahanmuuttovirastoon tällä hetkel-
lä painetta tehdä mahdollisimman paljon kielteisiä turvapaikkapäätöksiä? Ja mitä hallitus
aikoo tehdä turvapaikkapäätösten laadun parantamiseksi ja ilmitulleiden virheiden korjaa-
miseksi?

16.35 Sisäministeri Paula Risikko (vastauspuheenvuoro): Arvoisa rouva puhemies! An-
netaanko jotain ohjeita ja painostetaanko kielteisten päätösten tekemiseen? Ei todellakaan.
He tekevät sitä virkavastuulla, he tekevät päätöksiä yksilöllisesti, kuten laki edellyttää. Me
olemme kiinni erilaisissa ihmisoikeussopimuksissa, me olemme ne allekirjoittaneet, me ai-
van varmasti ne myöskin täytämme, ja siitä on jo näyttöäkin. 

Suomi on oikeusvaltio, jokaisesta päätöksestä voi valittaa ensin hallinto-oikeuteen ja sit-
ten useimmiten myös korkeimpaan oikeuteen. Kun olemme katsoneet näitä Migrin teke-
miä päätöksiä, niin niistä suurin osa on pysynyt ihan näissä kaikissa oikeusasteissa, eli laa-
tu on todella kohdallaan. Totta kai on muutamia sellaisia takaisin tulleita päätöksiä ja muu-
tettuja päätöksiä, kun maassa oleva tilanne on muuttunut.

Ja onko tehty laatuun parannuksia? Ollaan koko ajan kehitetty Migrissä tätä toimintaa ja
ollaan palkattu sinne lisää väkeä, myös laatuun on kiinnitetty huomiota. Myös Migri on itse
tänä päivänä [Puhemies koputtaa] laittanut tiedotettakin asiasta.
 Tarkistettu
4.4



Pöytäkirjan asiakohta PTK 20/2017 vp
Puhemies Maria Lohela: Pyydän niitä edustajia, jotka haluavat esittää lisäkysymyksiä
tästä aiheesta, ilmoittautumaan.

16.36 Hanna Sarkkinen vas (vastauspuheenvuoro): Arvoisa puhemies! Kielteisen pää-
töksen saaneen turvapaikanhakijan oli aiemmin mahdollista saada tilapäinen oleskelulupa,
jos kotimaahan pakkokäännyttäminen ei ollut mahdollista. Keväällä 2015 mahdollisuus ti-
lapäiseen oleskelulupaan kuitenkin poistettiin. Tämä päätös ja nykyisen hallituksen kiris-
tynyt turvapaikkapolitiikka ovat johtamassa Suomessa oleskelevien paperittomien määrän
kasvuun. Poistaessaan tilapäisen oleskeluluvan silloinen hallitus antoi lausuman, jonka
mukaan on seurattava poiston vaikutusta paperittomien määrään ja ryhdyttävä tarvittaviin
toimenpiteisiin. Neljän oppositiopuolueen puheenjohtajat ovat tällä viikolla julkaisseet pu-
heenvuoron, jossa todetaan, että lausumassa tarkoitettuihin toimiin tulee nyt ryhtyä muut-
tuneen tilanteen johdosta, jotta voidaan estää paperittomien määrän kasvu. 

Arvoisa puhemies! Onko hallitus valmis puuttumaan niihin turvapaikkajärjestelmän ja
lainsäädännön ominaisuuksiin, jotka tuottavat paperittomuutta, ja ryhtymään konkreetti-
siin [Puhemies koputtaa] toimiin paperittomien aseman parantamiseksi?

16.37 Sisäministeri Paula Risikko (vastauspuheenvuoro): Arvoisa rouva puhemies! Äs-
ken viittasitte siihen, että näitä kielteisen päätöksen saaneita on paljon. Tällä hetkellä meil-
lä on siellä vastaanottokeskuksissa noin 12 000 sellaista, jotka ovat saaneet kielteisen pää-
töksen, ja heistä lähes kaikki ovat valittaneet. On aivan selvää, että varmasti näitä kielteisiä
päätöksiä tulee, ja jokainen hakemus katsotaan yksilöllisesti. Olemmeko puuttuneet tähän
asiaan? Olemme, viime joulukuussa, viime syksyn aikana olemme ministeriryhmällä tätä
käsitelleet ja on tehty toimenpidesuunnitelma siitä, miten voidaan estää laittomasti maassa
olevien määrän kasvu. Laittomasti maassa oleva henkilö on laittomasti maassa, ja kukaan
ei halua sitä, että nämä henkilöt joutuisivat ihmiskaupan uhriksi ja rikollisten hyväksikäyt-
tämäksi. Aina on vaarana, jos on laittomasti maassa, että on muitten hyväksikäytön uhri.
Siitä syystä olemme satsanneet vapaaehtoisen paluun järjestelmään yhdessä kansainväli-
sen järjestön kanssa, hyvin tuloksin. Myöskin poliisi on pystynyt [Puhemies koputtaa] pa-
lauttamaan henkilöitä. Olemme tehneet aivan kaikkemme, että määrä ei kasvaisi.

16.39 Anna Kontula vas (vastauspuheenvuoro): Arvoisa puhemies! Turvapaikanhakijat
tulevat luomaan Suomeen uuden paperittomien ryhmän jo täällä olevien paperittomien li-
säksi. Nämä uudet paperittomat eroavat entisistä sillä tavalla että heidän ei tarvitse piiles-
kellä, joten ainakin periaatteessa heillä olisi mahdollisuus hankkia työpaikka myös viralli-
silta työmarkkinoilta. Työlupaa heillä ei kuitenkaan ole. Heillä ei ole myöskään pääsyä sel-
laisen sosiaaliturvan piiriin, jota Suomessa voi pitää elämiseen riittävänä. Samantyyppi-
nen tilanne on toistuvasti muualla maailmassa johtanut harmaiden työmarkkinoiden mer-
kittävään kasvuun. Siksi kysyn: sallitteko paperittomien tehdä työtä virallisesti Suomessa?

16.39 Sisäministeri Paula Risikko (vastauspuheenvuoro): Arvoisa rouva puhemies! Me
olemme tässä ministeriryhmässä käsitelleet tätäkin asiaa. Jos ihminen on laillisesti maas-
sa, hänellä on mahdollisuus hakea työpaikkaa, ja mikäli esimerkiksi turvapaikanhakija saa
Suomesta työpaikan, niin hän sen perusteella voi hakea työperäisen maahanmuuton mah-
dollisuutta. Mutta kun ihminen on laittomasti maassa, hänellä ei ole mahdollisuutta hakea
2



Pöytäkirjan asiakohta PTK 20/2017 vp
työpaikkaa. Mutta mikäli hän on saanut turvpapaikanhakuaikana työpaikan, hän voi hakea
työperäistä maahanmuuttoa ja oleskelulupaa työpaikan perusteella.

16.40 Kari Kulmala ps (vastauspuheenvuoro): Arvoisa rouva puhemies! Kuten edustaja
Sarkkinen kertoi, niin tilanne Helsingin keskustassa kielteisen turvapaikkapäätöksen saa-
neiden pitämällä leirillä on alkanut kriisiytyä. Tällä hetkellä leiristä ja siihen liittyvistä
mielenosoituksista ei ole ainoastaan vain häiriötä ulkopuolisille, vaan tilanne on muuttu-
nut uhkaavaksi myös leiriläisille ja mielenosoittajille itselleen. [Li Andersson: Ketkä siellä
uhkaa?] — Myös uusnatsit ovat ilmoittaneet uhkauksista leiriä kohtaan, edustaja Kontula.
— Tilanne on kehittymässä erittäin huolestuttavaan suuntaan. 

Kysyisinkin ministeriltä, miksi tämä tilanne on jatkunut näin pitkään. Mikä on estänyt
siihen puuttumista ja minkälaisiin toimiin ministeri aikoo ryhtyä taatakseen kaikkien toria
käyttävien turvallisuuden?

16.41 Sisäministeri Paula Risikko (vastauspuheenvuoro): Arvoisa rouva puhemies!
Tämä oli erittäin hyvä kysymys, koska meiltä on paljon kysytty tästä asiasta ja olemme ei-
len pitäneet Helsingin poliisilaitoksen väen ja poliisikomentajan kanssa palaverin. Myös-
kin tänä päivänä on kokoonnuttu tämän asian tiimoilta, koska meille on tullut tieto siitä,
että väki lisääntyy näihin kokouksiin ensi viikonlopun aikana, ja siitä syystä Helsingin po-
liisilaitos, joka on operatiivinen johto tähän liittyen, on tänään tiedottanut asiasta. 

Kysymys on myös siitä, mitkä ovat toimivaltuudet. Suomessa on tänä päivänä mahdol-
lisuus jokaisen Suomessa oleskelevan pitää julkisia kokouksia, myöskin järjestää mielen-
osoituksia. Se on kokoontumisvapautta, mutta sitten jos sattuu jotain, poliisin pitää puut-
tua. Mutta pitää muistaa toimivaltuudet ja toimivastuut myös muilla. Järjestäjällä, tämän
kokouksen järjestäjällä, on aina vastuu turvallisuudesta, siitä, mitä siellä tapahtuu. Myös
Helsingin kaupungin pitää maanomistajana arvioida sitä, [Puhemies koputtaa] missä tilan-
teessa Helsingin kaupungin pitää puuttua, ja poliisi vastaa [Puhemies koputtaa] myöskin
näistä turvallisuusasioista.

16.42 Outi Alanko-Kahiluoto vihr (vastauspuheenvuoro): Arvoisa rouva puhemies! Ti-
lanne tuolla Rautatientorilla on tosiaan hyvin surullinen. Siellä on luistinrata, jonka toises-
sa päässä ovat Suomi Ensin -mielenosoittajat ja toisessa päässä ovat nämä turvapaikanha-
kijat, jotka ovat saaneet kielteisen turvapaikkapäätöksen Suomelta. Varmasti kaikki olem-
me hyvin pahoillamme, tai ainakin näin toivon, siitä traagisesta tapauksesta, josta olemme
tänään kuulleet, eli että eilen siellä yksi kielteisen päätöksen saanut henkilö on yrittänyt it-
semurhaa.

Tässä tilanteessa kaikkein tärkeintähän on kysyä, mitä me Suomena voimme tehdä tälle
tilanteelle. Siellä on ihmisiä, jotka ovat epätoivoisia, jotka eivät voi palata omaan maahan-
sa sen vuoksi, että siellä odottaa melko varma kuolema. Hallitus on kuitenkin omilla toi-
millaan valitettavasti lisännyt [Hälinää — Puhemies koputtaa] paperittomien määrää Suo-
messa. Esimerkiksi perheenyhdistämisestä on tehty melko mahdotonta, ja nyt Maahan-
muuttovirasto kuuluu tekevän päätöksiä, jotka koetaan hyvin epäoikeudenmukaisiksi [Pu-
hemies koputtaa] ja hankaliksi näille ihmisille, jotka eivät voi palata omaan kotimaahansa.
[Puhemies: Ja nyt on jo aika täynnä!] Kysyisin laajemmin hallitukselta: mitä te voisitte teh-
dä tässä tilanteessa, jotta paperittomien määrä Suomessa ei kasvaisi? 
3



Pöytäkirjan asiakohta PTK 20/2017 vp
16.44 Sisäministeri Paula Risikko (vastauspuheenvuoro): Arvoisa rouva puhemies! Vie-
lä palaan tuohon äskeiseen kysymykseen, elikkä Helsingin poliisi, joka on operatiivinen
toimija tässä, seuraa tätä tilannetta koko ajan ja tarvittaessa toimii, ja virka-apupyyntöä tie-
tysti voi Helsinki ja myöskin järjestäjä tehdä. Poliisi on hyvin varautunut, ja olemme saa-
massa lisäapua myöskin muista kunnista. 

Mitä Suomi voi tehdä niin, että meillä ei niiden kielteisen päätöksen saaneiden määrä,
jotka Suomeen jäävät, vaikka heillä on lainvoimainen kielteinen päätös, kasva? Siihen on
hyvin monia toimia, ja tässä toimenpideohjelmassa on niitä siellä sisäministeriönkin sivuil-
la. Siinä me kaikki voimme toimia, että nämä henkilöt, joilla on kielteinen lainvoimainen
päätös, palaavat vapaaehtoisesti omiin lähtömaihinsa. Mutta sitten kun te kysytte, mitä
muuta voidaan tehdä, niin Suomi on sitoutunut näihin ihmisoikeussopimuksiin. Me olem-
me sitoutuneet yhdessä siihen, että meillä on samat säännöt kuin muissakin maissa ja meil-
lä kohdellaan nimenomaan yksilöllisesti jokainen hakemus.

Kysymyksen käsittely päättyi.
4


