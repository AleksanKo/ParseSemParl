















































DEM9794.tmp.xml


Pöytäkirjan asiakohta PTK 53/2018 vp
Pöytäkirjan asiakohta 

PTK 53/2018 vp

Täysistunto

Tiistai 22.5.2018 klo 14.09—16.51

5. Hallituksen esitys eduskunnalle laeiksi uusiutuvilla energialähteillä tuotetun sähkön tuo-
tantotuesta annetun lain ja tuulivoiman kompensaatioalueista annetun lain 6 §:n muutta-
misesta

Hallituksen esitys HE 175/2017 vp
Valiokunnan mietintö TaVM 6/2018 vp

Toinen käsittely

Puhemies Paula Risikko: Toiseen käsittelyyn esitellään päiväjärjestyksen 5. asia. Nyt
voidaan hyväksyä tai hylätä lakiehdotukset, joiden sisällöstä päätettiin ensimmäisessä kä-
sittelyssä.

Keskustelu

14.11 Hanna Sarkkinen vas: Arvoisa puhemies! Ilmastonmuutoksen hillintä vaatii sekä
päästöjen pienentämistä että poistojen eli nielujen kasvattamista. Energiantuotannossa
tämä tarkoittaa ripeää siirtymää uusiutuvaan, hajautettuun energiantuotantoon sekä jousta-
vaan, tehokkaaseen ja älykkääseen energiajärjestelmään. Tällä hallituksen esityksellä sää-
detään uusiutuvalle energialle uusi teknologianeutraaliin tarjouskilpailuun perustuvan tuo-
tantotuen mahdollistava lainsäädäntö, ja vasemmistoliitto kannattaa tätä lainsäädäntöä ja
tätä mallia.

Arvoisa puhemies! Teknologia on kehittynyt huimasti. Uusiutuvan energian investoin-
nit eivät kuitenkaan ole vielä laajassa mittakaavassa kannattavia, vaikka teknologiat ovat-
kin kehittyneet. Uusiutuvan tukea tarvitaan, sillä päästökauppa ei vielä toimi riittävästi ja
energian hinta on matala. Tämä siirtymäkauden ratkaisu tarvitaan, kun hiilen hinnoittelu
päästökaupalla tai verotuksella ei valitettavasti toimi.

Arvoisa puhemies! Hallitus on nyt kytkenyt uusiutuvan energian kilpailutusjärjestel-
män ja kivihiilestä luopumisen toisiinsa. Kivihiilen energiakäytön lopettaminen nopeasti
on erittäin kannatettava päätös, mutta 90 miljoonan euron kannustepaketti nopeille luopu-
jille päätettiin rahoittaa supistamalla uusiutuvan energian tarjouskilpailun kokoa 0,6 te-
rawattituntia. Tämä ei ole perusteltua. Ensinnäkään kivihiilestä luopumista ei pidä rahoit-
taa uusiutuvan tuesta, sillä ne molemmat tähtäävät ilmastonmuutoksen torjumiseen. Kivi-
hiilestä pitää luopua nopeasti, mutta nyt tarvitaan myös siirtymävaiheen tukea uusiutuvan
energian investointien käynnistämiseksi. Tarjouskilpailun koko tulisikin pitää alkuperäi-
sessä 2 terawattitunnissa. Toiseksi ei ole mitään syytä, miksi juuri 0,6 terawattituntia tuot-
taisi 90 miljoonan euron potin. Liukuvan ja kiinteän preemion yhdistelmän huutokaupan
kustannuksia ei voi arvioida etukäteen. Kilpailutuksissa hinta voi painua lähelle nollaa,
kun teknologiat ovat kehittyneet. 
 Tarkistettu
4.1



Pöytäkirjan asiakohta PTK 53/2018 vp
Arvoisa puhemies! On muistettava, että fossiilista energiaa tuetaan paljon enemmän
kuin uusiutuvaa energiaa. Kivihiilestä luopumisen kannustinpaketti voitaisiin rahoittaa
mieluummin esimerkiksi karsimalla ympäristölle haitallisia fossiilisia tukia. Näin voitai-
siin vähentää päästöjä ja tukea ympäristöystävällistä rakenneuudistusta, ja tähän viittaam-
me lausumassa. 

Me siis kannatamme tätä hallituksen esitystä. Teknologianeutraali tarjouskilpailu on yli-
menokauden ratkaisu, jolla myös varmistetaan hankeosaamisen säilyminen. Hinta valtion-
taloudelle painuu matalammalle, kun kustannustehokkaimmat hankkeet menestyvät. Tuu-
livoimatuesta tässä ei ole kyse siinä mielessä kuin aikaisemmassa tukijärjestelmässä oli, eli
vertailut vanhaan kalliiseen ja ylikompensoivaan syöttötariffijärjestelmään voidaan unoh-
taa. Kilpailutuksessa menestyvät kaikkein tehokkaimmat ja kustannustehokkaimmat hank-
keet. 

Arvoisa puhemies! Yllä olevalla johdannolla esitän vastalauseen 2 mukaisia kahta lau-
sumaa.

14.14 Jani Mäkelä ps: Arvoisa puhemies! Kuten ensimmäisessä käsittelyssä totesin, tä-
män esityksen ongelma on entistä suurempi lasku veronmaksajille, kun päinvastoin ener-
giaa pitäisi halpuuttaa. Tuulivoiman tukemista ei tässäkään esityksessä edelleenkään kar-
sita tarpeeksi, eikä esitys ole teknologianeutraali.

Näin ollen ja valiokunnan mietinnössä olevan vastalauseen 1 mukaisesti ja perustein esi-
tän, että lakiehdotus hylätään. Mikäli esitys kuitenkin hyväksytään, ehdotan, että eduskun-
ta hyväksyy seuraavan lausuman: ”Eduskunta edellyttää, että hallitus toimii siten, että tuu-
livoimalla tuotetun sähkön tuotantotuet ajetaan alas mahdollisimman nopealla aikataulul-
la.”

14.14 Antero Vartia vihr: Arvoisa puhemies! Kannatan edustaja Sarkkisen esitystä.

14.14 Laura Huhtasaari ps: Arvoisa puhemies! Perussuomalaiset ovat johdonmukaises-
ti vastustaneet tuulivoimatukia, koska ne ovat epäreiluja. Jos me haluamme oikeasti pelas-
taa maapallon, niin meidän tulee tehdä reilua ilmastopolitiikkaa ja nämäkin rahat käyttää
tutkimukseen ja paljon järkevämpään, koska tämä oikeasti on käytännössä tuulivoimatuki
kakkonen. Vaikka täällä sanottaisiin jotain muuta, niin käytännössä suurin osa tästä tuesta
tulee menemään tuulivoimalle, joten kannatan ehdottomasti tätä edustaja Mäkelän vasta-
lause-ehdotusta.

14.15 Katri Kulmuni kesk: Arvoisa rouva puhemies! Hieman ihmettelen tätä kritiikkiä,
[Laura Huhtasaari: Saa ihmetellä!] mitä tässä esitetään tuulivoimasta, koska kuitenkin tätä
on tehty eduskunnan hyväksymän energia- ja ilmastostrategian mukaisesti ja siihen myös
perussuomalaiset ovat sitoutuneet ja silloin eduskunta on jo hyväksynyt mietinnön siitä,
että tämä kilpailutus täytyy toteuttaa teknologianeutraalisti. Ja silloin kun se on teknologia-
neutraali, niin se tarkoittaa sitä, että ne, ketkä ovat kaikista pisimmällä omassa teknologias-
saan, varmastikin menestyvät kaikista parhaiten. Jos haluttaisiin kilpailutus tehdä jollain
muulla tavalla, niin silloin olisi kannattanut olla hereillä aikanaan, kun sitä ilmastostrate-
giaa ja uusiutuvan energian strategiaa oltiin tekemässä. Toki voidaan kilpailuttaa vaikka
koreissa, mutta se on aivan eri asia silloin, nyt puhutaan teknologianeutraalisuudesta.
2



Pöytäkirjan asiakohta PTK 53/2018 vp
Minusta on erittäin tärkeää, että tämä laki viimeinkin on tullut tähän suureen saliin kä-
sittelyyn ja siitä huomenna sitten myös äänestetään. Varmaan talousmielessä voi pitää rea-
listisena tätä 2:ta terawattituntia, mihin saatiin voimavarat tämmöisessä taloustilanteessa,
mutta totta kai, paitsi että me tarvitsemme uusiutuvaa energiaa ja siihen erittäin suuria pa-
nostuksia myös tulevaisuudessa, me tarvitsemme myös teknologiaan merkittäviä kehitys-
mahdollisuuksia.

Siitä on osa nyt sitten poliittisten neuvotteluiden jälkeen siirretty kivihiilen nopeampaan
alasajoon ja kieltoon. No, sitä voi kritisoida, miksi saastuttavia laitoksia täytyy tukea tällä
tavalla, mutta toisaalta suurin huolihan on se, että meillä edelleenkin on suurissa kaupun-
geissa tällaisia saastuttavia kivihiililaitoksia. Nyt niihin tulee 90 miljoonaa euroa rahaa,
että ne luopuvat siitä toiminnasta, ja sen pitäisi olla aivan itsestäänselvää, että niin tehdään
— muut Pohjoismaat ovat tehneet sen jo aikaa sitten. Olen tyytyväinen, että myös tältä osin
Suomi kulkee etunenässä siinä, että täällä kielletään kivihiili myös lainsäädännöllä. Sillä
on ollut myös erittäin merkittävää kansainvälistä vaikutusta meidän maineeseemme uusiu-
tuvan energian maana.

Arvostan tämän lakikäsittelyn osalta sitä, että sosiaalidemokraattinen ryhmä tuki tätä
hallituksen esitystä, ja sitä hyvää yhteistyötä, mitä siellä saimme tehtyä tämän osalta.

On tietenkin hirvittävän tärkeää, että kun Suomi suuressa mittakaavassa on jo siirtynyt
alueellisesti erittäin vahvasti pois kivihiilestä, niin nyt sitten nämä yksittäiset paikkakun-
natkin vielä pääsevät siitä pois.

Täällä tuli kritiikkiä vieläpä siitä, että iso osa tästä tuesta menisi tuulivoimalle, mutta
kyllä ainakin talousvaliokunnan saamien selvitysten ja laskelmien ja kaiken sen materiaa-
lin mukaan iso osa siitä tulee menemään myös yhdistelmäpolttolaitoksille, iso osa siitä tu-
lee menemään auringolle. Kyllä meidän uusiutuvan energian repertuaarimme tulee laajen-
tumaan tämän tuen myötä, joten toivottavasti myös oppositiossa voitaisiin sikäli pidättäy-
tyä faktoissa.

14.18 Timo Heinonen kok:  Arvoisa rouva puhemies! Hyvät edustajakollegat! Tässä on
hyviäkin puheenvuoroja ollut edellä. Meidän pitää tehdä määrätietoisia ratkaisuja kohti uu-
siutuvaa energiaa ja kohti vähäpäästöisempiä, puhtaampia energiavaihtoehtoja. Pidän itse
myönteisenä sitä, että kannustetaan kivihiilestä luopumiseen ja vauhditetaan sitä tietä.
Meillä on lukuisia pienempiä paikkoja, pienempiä kaupunkeja, pienempiä paikkakuntia
siirtynyt jo etunojassa uusiutuvan energian käyttöön, mutta edelleen meillä isoissa kaupun-
geissa on tätä tarvetta tehdä toimenpiteitä. Pidän siinä mielessä tällaista siirtymäkauden tu-
kea ihan kannatettavana.

Itse annan kiitosta sille, että ratkaisu lähtee siitä, että ollaan etenemässä kohti teknolo-
gianeutraaliutta. Teknologia on itse asiassa kaikissa tilanteissa aina lainsäädäntöä edellä ja
usein myös meitä maallikkoja edellä. Sen takia on hyvä, että on kyse sitten tästä lainsää-
dännöstä tai jostain muusta, niin laitetaan ne tavoitteet, mihin pitää päästä, mutta annetaan
näiden teknologian kehittäjien etsiä keinot siihen päästäksemme. Toisaalta tällainen tekno-
logianeutraali ratkaisu siis kannustaa innovoimaan uutta, ja itse toivon, että tällä puolella
tapahtuisi entistä reippaampia askelia.

14.20 Hannu Hoskonen kesk: Arvoisa rouva puhemies! Tämä talousvaliokunnan mietin-
tö ja siinä nämä kannanotot uusiutuvan energian puolesta ovat hyviä ottaen huomioon, että
tällä puolellahan on valtavat paineet. Jokainen haluaisi lisää tukea, mikä on aivan luonnol-
3



Pöytäkirjan asiakohta PTK 53/2018 vp
linen tahtotila, mutta toisaalta pitää myös tunnustaa se, että me emme voi lähteä semmoi-
seen tukipolitiikkaan, joka nostaisi kustannuksia, saati olisi sitten Euroopan unionin sään-
nösten vastainen. Näiden reunaehtojen välissä tehtynä tämä mietintö on mielestäni ihan hy-
vä, ja annan suuren arvon sille, että esimerkiksi sosiaalidemokraattinen ryhmä tuki tätä
mietintöä erittäin vahvasti. Se on hyvä merkki. Mutta se, mistä minä olen huolissani, on to-
dellakin tämä CHP-voiman tuotanto tulevaisuudessa tulevina vuosina.

Suomen ilmaston kannalta on itsestäänselvyys, että tällainen sähkön ja lämmön yhteis-
tuotanto sopii tähän maahan erittäin hyvin. Silloin, kun on kova pakkanen, tarvitaan paljon
lämpöä, ja silloin tämä vahva lämmöntuotanto tuottaa sivutuotteena yhä enemmän sähköä,
jota myös kovalla pakkasella sujuu. Meillä oli reilu kaksi vuotta sitten tammikuussa tilan-
ne, jossa kovan pakkasen aikaan oli tilanne, että sähköntuotanto kävi täysillä ja sitten tuo-
tanto oli myös suurta sillä hetkellä, talouselämä pyöri ja teollisuus pyöri eikä saatu sähköä
riittävästi. Onneksemme sattui silloin sellainen viikonloppu, jolloin naapurimaista saatiin
apua, tuotiin sähköä maahan suuria määriä, mutta hyvin lähellä oltiin sitä tilannetta, että
olisi jouduttu osa maasta ajamaan alas elikkä sähkönjakelua olisi rajoitettu. Se olisi tuntu-
nut varmaan 40 asteen pakkasessa jossakin pirtin nurkassa aika ikävältä, kun yhtäkkiä va-
lot häviävät. Se olisi käytännössä niillä alueilla lopettanut myös lämmöntuotannon, koska
esimerkiksi öljykattilat tai hakelaitokset eivät pelaa, ellei ole sähköä. Tämän takia suoma-
laisten kannattaa muistaa nyt vihdoin ja viimein se tosiasia, että käytetään näitä omia raa-
ka-aineita ja rakennetaan tätä energiapolitiikkaa siihen suuntaan, että käytetään omaa ha-
ketta, mitä metsissämme kasvaa.

Se viisastelu sillä, käytämmekö me kuitupuuta tai jotain muuta arvotonta puuta liikaa tai
liian vähän, on minusta viisastelua. Pitää tehdä niin, että käytetään se oma puuvaranto,
mikä meillä on, ja tarvitsemme myös turpeen näihin CHP-voimaloihin. Tällä hetkellä maa-
ilmassa on tilanne esimerkiksi se, että kun sellun hinta on erittäin korkealla, niin euroop-
palainen markkina vetää sellua aivan hurjasti ja kaikki kuitupuu, kaikki hake esimerkiksi,
mikä Venäjältä on meille tähän asti tullut, tehdään nykyisin selluksi ja meillä on voimalai-
toksissa valtava puute kotimaisesta energiasta. Siihen yhtälöön turve sopii erittäin hyvin,
koska se tukee CHP-voiman tuotantoa ja antaa sitä paitsi tehoa lisää, lisää sekä lämmön
määrää että sähkön määrää, koska polttolämpötila on korkeampi, ja hiukkaspäästöt piene-
nevät. 

Suomalaista näkökulmaa minä yhä enemmän peräänkuulutan. Tämä mietintö, mikä täs-
sä nyt on pöydällä, on mielestäni hyvä, mutta parempaan pitää meidän pystyä seuraavissa
ehdottomasti.

14.23 Lauri Ihalainen sd: Arvoisa rouva puhemies! Uusiutuvan energian tukipakettia on
valmisteltu tosi pitkään ja perusteellisesti. On hyvä, että nyt saadaan se päätökseen.

Näitä syöttötariffejahan on vuonna 2016 maksettu 226 miljoonaa, josta 196 miljoonaa
on mennyt tuulivoimalle. Sehän ei ole tuulivoimaloitten vika, vaan ennen kaikkea on niin,
että nämä muut — aurinko ja muut uusiutuvat energialähteet — eivät ole vielä olleet riit-
tävän kilpailukykyisiä, mutta toivotaan, että tulevaisuudessa ovat. Ja vesivoimalahan jätet-
tiin tietoisesti tämän ratkaisun ulkopuolelle. Tämä perustuu siis huutokauppajärjestel-
mään, ja kun on puhuttu näistä summista, niin talousvaliokunnalle tehtiin se arvio, että
nämä kustannukset tulevat olemaan 120—360 miljoonaa 12 vuodelle jaksotettuna. Ei tämä
nyt vuositasolla ihan päätä huimaava kuitenkaan ole.
4



Pöytäkirjan asiakohta PTK 53/2018 vp
Tämä 90 miljoonan irti ottaminen tästä paketista nopeuttamaan kivihiilestä luopumista
on sillä tavalla perusteltua, että se vauhdittaisi näitä ratkaisuja, ja SDP:n aloitteesta saatiin
tähän CHP-laitoksia, sähkön ja lämmön yhteistuotantolaitoksia, koskevaan ratkaisuun sel-
lainen yhteinen näkemys, että se kannustaa kivihiilestä luopumista mutta myös sellaisia
laitoksia, jotka eivät kivihiiltä käytä mutta jotka ovat valmiita siirtymään uuteen teknolo-
giaan ja uusiin innovaatioihin. Tämän kokonaisuuden näkökulmasta me olimme valmiita
tätä ratkaisua puoltamaan.

14.24 Arto Pirttilahti kesk:  Arvoisa rouva puhemies! Todellakin, nyt taitaa olla kyse
maailman ensimmäisestä teknologianeutraalista sähköntuotantotuen kilpailutuksesta.
Tuolla Keski-Euroopassakin on näitä kilpailutuksia, mutta ne ovat aina sitten koreittain.
Ehkä pieni särö tässä teknologianeutraalisuudessa on se, että tässä ei ole vesivoimaa mu-
kana, ja tästä käytiinkin keskustelua. Mutta tietenkin perusteltua on vesivoiman pois jää-
minenkin siinä, että vesivoimalupien saamiseen menee pitkä aika, ja sitten todellakin säh-
köntuotantotuen kautta ei voida kaikkia näitä kalaportaita ja muita lähteä rahoittamaan.
Onkin toive, mikä on mietinnössä, että vesivoiman investointitukijärjestelmä olisi riittä-
vän tehokas ja myös notkea toimimaan yhtä lailla myös pienvesivoiman edistämisen osal-
ta.

Tavoite todellakin on 210 miljoonaa käyttää 12 vuoden jakson aikana. Tämä on huomat-
tavasti edullisempi valtiolle kuin aikaisemmat tuotantotukijärjestelmät. Tämä 90 miljoo-
nan kannustin nopeuttaa sitten tätä hiilestä luopumista. Tavoitteenahan on, että 1.5.2029
me olemme luopuneet kivihiilen tuotannosta, polttoenergiasta sähköntuotannossa, ja toi-
votaan, että tämä luo hyvät edellytykset myös tähän hiilestä luopumiseen. Se 90 miljoonaa
tullaan jakamaan kahteen osaan: puolet siitä on erilaiseen teknologiaan, millä korvataan
hiilienergiaa, ja toinen puoli on sitten siihen, että katsotaan niitten laitosten osalta eri tyyp-
pisesti, kuten tässä juuri edustaja Hoskonenkin otti esille, millä tavalla esimerkiksi kivihii-
lilaitoksissa katsotaan se, millä tavalla tämä rikkijärjestelmä toimii siellä. On toiveissa, että
tämä toisi lisää myös sitten meidän biomassojen käyttöä näissä laitoksissa, ja yhtä lailla-
han näin kotimaisena energiana tämän lisäksi tässä on mahdollista käyttää 85 prosenttia
tällä haavaa uusiutuvaa energiaa,  ja se myös  mahdollistaa sitten tämmöiset force majeure
-kohdat mutta myös sitten esimerkiksi tämän turpeen käytön tulistuksessa eri laitoksissa.

Tämä oli erittäin hyvä keskustelu, ja hyvähenkinen keskustelu oli meillä sitten tuolla va-
liokunnassa, ja näen, että juurikin sosiaalidemokraatit lähtivät mukaan. Tästä hiilijutusta-
han tulee uusi hallituksen esitys vielä sitten myöhemmin syksyllä, ja varmaan palaamme
siinä asiaan.

14.27 Eero Reijonen kesk:  Arvoisa rouva puhemies! Talousvaliokunta on tehnyt varsin
hyvän mietinnön. Muutamia asioita nostan esille.

Valiokunta on korostanut sitä tai todennut valitettavana, että hallituksen esityksessä on
tarkasteltu varsin kapeasti vesivoiman merkitystä. On ilmeisesti tämmöinen yhteinen nä-
kemys ollut, että sitä ei välttämättä nosteta sen enempää esille. Varmaan ihan perusteltu nä-
kökulma.

Aurinkoenergian merkitys tulee varmasti jatkossa kasvamaan merkittävästi. Varsinkin
kun on tämäntapainen kevät, niin kuin aurinko on paistanut jatkuvasti, niin aurinkoener-
gian merkitys tulee kasvamaan. Se on ihan selvä linjaus.
5



Pöytäkirjan asiakohta PTK 53/2018 vp
Sitten tähän metsäbiomassaan ja yhdistettyyn sähkön ja lämmön tuotantoon muutamia
näkökulmia: Tässä mietinnössä on nostettu tätä sahateollisuuden ongelmaa, sivutuotteit-
ten eli purun ja kuoren käytön lisäämistä ja kilpailuaseman vahvistamista. Se on varmasti
sahateollisuuden näkökulmasta ihan perusteltu näkökulma, ja siellä varmasti niitä ongel-
mia on. Mutta tietysti pienenä metsänomistajana näen kyllä sen, että tämä metsähakkeen
tuotannon tuen säilyttäminen ja oikeastaan sen vahvistaminen on ykkösasia ja ennen kaik-
kea se, että metsähake olisi kotimaista eikä sitä ajettaisi Venäjältä. Tällä hetkellä ainakin
Itä-Suomessa rekat tuovat hakemateriaalia Venäjältä. Tässä olisi paljon työtä kaiken kaik-
kiaan tehtävissä. 

Itselläni on kyllä semmoinen kuva, että ei nyt kyllä metsien kannalta ole ihan järkevää
se, että puu kuin puu pannaan hakkeeksi. Kyllähän tukille ja kuidulle on muutakin, järke-
vämpää käyttöä kuin se metsähakkeeksi laittaminen, koska metsähaketta Suomessa riittää,
jos vaan halutaan se sieltä ottaa ulos. Eli kaiken kaikkiaan näen tämän haasteellisena sillä
keinoin, että jatkossakin metsät olisivat kunnossa ja sieltä hake otettaisiin pois.

Kivihiililinjaus on erittäin hyvä linjaus valiokunnassa, ja tästä täytyy antaa erityiskiitok-
sia.

14.29 Anne Kalmari kesk:  Arvoisa rouva puhemies! Tässä on edellä käytetty hyviä pu-
heenvuoroja, ja kiitän myöskin opposition edustaja Ihalaisen rakentavasta puheenvuorosta.

Maa- ja metsätalousvaliokunta kiinnitti huomiota teknologianeutraalisuuteen siltä osin,
että se varmistuisi myös metsäbiomassojen osalta. Mehän tiedämme kaikki, että kuorta ja
purua on valtavia kasoja hyödyntämättä, ja tälle hyödyntämättömälle ainesosalle olisi syy-
tä luoda kannustinjärjestelmä samoin kuin kannusteita sille, että vähempiarvoinen pienpuu
tulisi käyttöön. Meidänhän ei tarvitse jännittää sitä, mistä edustaja tuossa edellä mainitsi,
että tukki menisi polttoon. Toki hinta ohjaa sitä, minne puu laitetaan. Jos tukkipuusta saa
jopa 60 euroa kuutiolta ja hakepuusta alle 10 euroa, niin järkevä metsänomistaja kyllä lait-
taa puun sinne, mistä sille parhaimman lisäarvon saa.

Mutta me olimme huolissamme nimenomaan myöskin tästä metsähakkeen käytöstä sii-
nä mielessä, että kun siellä on 85 prosentin raja, niin pohdimme sitä, edesauttaako se sitä,
että laitokset uskaltaisivat hakea tätä tariffitukea. Samoin tämä vähimmäisvaatimus on
kohtuullisen korkea. Ennen kaikkea haluaisimme turvata myös pienten CHP-laitosten kil-
pailukyvyn. Toisaalta nyt kun talousvaliokunnan mietintöön tuli tämä hiilen poistuminen,
se edesauttaa näitten markkinoitten syntymistä.

Vielä lopuksi totesimme, että biokaasuvoimaloiden synnyttämiseksi tarvitaan muun-
tyyppistä järjestelmää, sillä edes Pöyryn tekemä selvitys ei nostanut kovin vahvasti sitä,
että biokaasuvoimaloita tällä järjestelmällä tulisi, vaikka tämä toki teknologianeutraaliksi
on tavoiteltu.

Tuulta ja aurinkoa tulee varmasti lisää, ja se on ihan hyvä asia, mutta toivomme myös,
että metsäbiomassan käyttö lisääntyisi, koska sitä nyt ohessa kaiken kaikkiaan tulee, kun
saamme uusia metsäalan investointeja liikkeelle.

14.32 Laura Huhtasaari ps:  Arvoisa puhemies! Täällä on monessa puheenvuorossa —
mutta ei nyt ehkä niinkään edellisessä puheenvuorossa — korostettu tätä teknologianeut-
raalisuutta. Haluan korjata, että se ei pidä paikkaansa. Nyt siitä on rajattu pois muun muas-
sa vesivoima ja käytännössä myös sähköä ja lämpöä tuottavat laitokset, eli tämä ei ole tek-
nologianeutraali. Lisäksi korostamme, että tuulivoiman rakentamiseen liittyviä melu-, väl-
6



Pöytäkirjan asiakohta PTK 53/2018 vp
ke- ja muita haittoja ei ole hallituksen esityksessä lainkaan pohdittu, vaikka tästä oli kyllä
hallitusneuvotteluissa silloin puhe, elikkä ei ole noudatettu näitä omia, yhteisesti sovittuja
asioita.

Mutta haluan vielä tässä nyt varmistaa, että ei varmasti jää epäselväksi: kannatan edus-
taja Mäkelän lausumaa ja kannatan edustaja Mäkelän vastalausetta. Ehdottomasti haluam-
me, että nämä lakiesitykset hylätään.

14.33 Anders Adlercreutz r: Ärade talman! Kaiken kaikkiaanhan tämä on askel eteen-
päin suhteessa edelliseen tukijärjestelmään. Tämä on järjestelmä, joka reagoi teknologian
kehitykseen ja reagoi markkinoiden muutokseen, ja sen tehtävä ei voi olla se, että varmis-
tetaan edullista sähköä, vaan sen varmistaminen, että uusiutuvan sähköntuotannon osuus
markkinoista kasvaa ja että Suomi sillä tavalla varautuu tulevaisuuden haasteisiin.

Edustaja Hoskonen nosti esille huolen CHP-voimaloiden tulevaisuudesta, ja se on ihan
relevantti huoli sinänsä, mutta CHP-voimaloita ei varmisteta sillä, että luodaan markkina
turpeelle polttoaineena, vaan keinot pitää olla muut. Siksi on mielestäni ristiriitaista, että
uusiutuvien sähköntuotantolaitosten joukkoon myöskin hyväksytään nyt sitten puupoltto-
ainetta ja biokaasuvoimaloita, joiden uusiutuvien osuus on ainoastaan 85, eli sitä pudotet-
tiin siitä luonnoksesta. Tämä on kyllä osin ristiriitaista tavoitteiden kanssa sekä uusiutu-
vuuden osalta että ilmastotavoitteiden näkökulmasta.

Kun tässä nyt on kannustinpakettia myöskin hiilivoimaloiden alasajoon, niin on oleel-
lista, että nämä satsaukset menevät teknologian kehittämiseen ja uusien ratkaisujen etsimi-
seen sen sijaan, että ne ohjattaisiin jo olemassa olevaan, konventionaaliseen bioteknolo-
giaan. 

Yleisellä tasolla päästökauppa on järjestelmä, joka ei nyt toimi optimaalisella tavalla, ja
olisi hyvä, jos Suomi pyrkisi siihen, että saataisiin jonkinlainen pohjahinta päästöoikeuk-
sille ja että hinta pitkällä tähtäimellä nousisi, jotta sillä olisi käytännön vaikutusta markki-
noihin.

14.35 Markku Eestilä kok: Arvoisa puhemies! Täällä on noussut esiin lämmön ja säh-
kön yhteistuotanto, ja sehän on erinomainen tapa tuottaa sekä lämpöä että sähköä, koska
hyötysuhde nousee reippaasti jo yli 90:n parhaimmillaan. Mutta yksi syy, minkä takia tämä
yhdistetty lämmön ja sähkön tuotanto tänä päivänä on vaikeuksissa, on alhainen sähkön
hinta. Monet sitten rakentavat pelkästään tämän lämpökomponentin, jolloin meillä putoaa
sitä sähköä pois, ja sitä kapasiteettia tarvittaisiin, koska meillä on usean tuhannen tehon
vaje Suomessa ja me joudumme tukeutumaan jopa 25 prosenttia tuontiin. Onneksi se tuon-
ti pelaa ja toivottavasti pelaa jatkossakin.

Tämä uusi tukijärjestelmä on veronmaksajille kohtalaisen ystävällinen verrattuna edel-
liseen. Katselin tuossa tilastoja juuri, ja tuulivoimatuki maksoi tänä vuonna ensimmäisellä
kvartaalilla 60 miljoonaa ja viime vuonna se taisi maksaa 200 miljoonaa, niin että kovin
anteliaat järjestäjät vain sen takia, että sähkön hintaa ei tietenkään kukaan voinut ennustaa.

Jotta tämä päästökauppa, ja hiilidioksidi- ja kasvihuonepäästöt yleensä, osattaisiin pan-
na kansainvälisesti oikeaan lokeroon, niin Suomen päästökauppasektorin yhteispäästö-
määrä vuonna 2017 oli noin 25 miljoonaa tonnia hiilidioksidia. Sitten kun katsoo näitä par-
haita Euroopan laitoksia, niin Puolassa taitaa olla ykkönen: Euroopan suuripäästöisin voi-
mala on Belchatówin voimala Puolassa. Sen päästöt olivat 37 miljoonaa tonnia hiilidiok-
sidia — se on kivihiilivoimala — puolitoista kertaa Suomen kokonaispäästö. Kun nämä
7



Pöytäkirjan asiakohta PTK 53/2018 vp
ongelmat ovat globaaleja, niin joskus kannattaisi vähän pohtia näitä naapurimaittenkin sys-
teemejä: kuinka antelias sitten päästökaupan ulkopuolinen sektori on heille. Tämä taakan-
kanto tuli Suomelle aika kalliiksi. Kakkonen on Saksassa, Saksan Neurathin voimala, 33
miljoonaa tonnia. Saksa otti kaksi uutta yli tuhannen megawatin kivihiililauhdelaitosta
käyttöönsä sen jälkeen, kun he julistivat luopuvansa ydinvoimasta. Näitäkin asioita on
hyvä Suomessa joskus pohtia. 

14.37 Hanna Halmeenpää vihr: Arvoisa rouva puhemies! Tässä on todella otettava huo-
mioon se, että kun kyseessä on tuki energiantuotannolle, niin periaatteessa se on päällek-
käinen järjestelmä päästökaupan kanssa. On aidosti hankala kysymys, vähentääkö tämä
uusiutuvan tuki lopulta päästöjä ollenkaan, koska se ei vähennä päästöoikeuksien määrää
markkinoilla. Tähän voisi ratkaisuna olla se, että päästöoikeuksia ostettaisiin uusiutuvan
tuen arvioituja päästövähennyksiä vastaava määrä kokonaan pois päästökauppamarkki-
noilta.

Tukijärjestelmän kokohan tässä todella on häviävän pieni suunnitteilla oleviin uusiutu-
van energian investointeihin nähden, mutta esitys on siitä huolimatta pienenäkin kannatet-
tava. Kuitenkin niin kauan kuin päästökauppa ei riittävästi ohjaa puhtaampaan energian-
tuotantoon päästöoikeuksien liian alhaisen hinnan vuoksi, tämä uusiutuvan energian tuki
on välttämätön. Vaikka uusiutuvan energian tuotantokustannukset ovat suorastaan romah-
taneet viime vuosina, nämä hankkeet eivät päästöoikeuksien ja energian nykyisillä hinnoil-
la riittävästi lähde liikkeelle. Tarvitaan tätä siirtymävaiheen tukea. Tämähän on ollut myös
talousvaliokunnan kanta. Mallina tämä uusi kilpailutukseen perustuva järjestelmä on hyvä
ja onnistunut. Se on varmasti vanhaa ja kalliiksi tullutta syöttötariffia toimivampi, kustan-
nustehokas, ja siinä ei ole ylituen mahdollisuutta. 

On rehellistä todeta, kuten edustaja Adlercreutz aikaisemmin tässä jo nostikin esiin, että
kyseessä kuitenkin on myös piilotuki turpeen poltolle. Nykyinen voimalaitostekniikka
mahdollistaisi korkeamman uusiutuvan polttoaineen osuuden voimaloissa kuin tuo tavoi-
teltu tai rajaksi asetettu 85 prosenttia. Jopa 100 prosenttiin on mahdollista päästä. 

Kannustinpaketti kivihiilestä luopumiseen on erittäin kannatettava sinällään. Tosin se
olisi toki ollut mahdollista toteuttaa myös leikkaamalla fossiilisten polttoaineiden tuista,
kuten esimerkiksi energiaveron palautuksista, joita maksetaan noin 230 miljoonaa euroa
vuosittain, mutta haitallisiin tukiinhan tässä eikä muissakaan yhteyksissä ole tällä vaali-
kaudella koskettu. 

Arvoisa puhemies! Yleisesti ottaen aidosti paras ratkaisu päästöjen vähentämiseksi on
asettaa päästöille riittävän korkea hinta. Suomen tuleekin voimakkaasti ajaa päästökaupan
korjaamista riittävän ohjaavaksi sekä yhteispohjoismaista päästöoikeuden lattiahintaa, jol-
la varmistetaan, ettei päästöoikeuden hinta laske liian alhaiseksi. Mikäli päästökauppaa ei
kyetä korjaamaan, tulee harkita päästöverojen käyttöönottoa. 

14.40 Hanna Sarkkinen vas: Arvoisa puhemies! Haluan tässä todeta, että tuemme kyllä
hallituksen esitystä lainsäädännöksi, tuemme sitä vain sen alkuperäisessä muodossa. Siinä
alkuperäisessä muodossa kilpailutuksen koko oli 2 terawattituntia, ja siihen liittyi tämä
esittämämme lausuma. Tuemme sitä siinä muodossa, että polttoaineista uusiutuvan osuu-
den tulisi olla 90 prosenttia, mikä se oli hallituksen alkuperäisessä luonnosvaiheen esityk-
sessä. Tästä asiasta äänestettiin jo ykköskäsittelyn yhteydessä, ja tulemme kyllä äänestä-
mään tämän lakiesityksen puolesta huomenna.
8



Pöytäkirjan asiakohta PTK 53/2018 vp
Arvoisa puhemies! Tästä kivihiilen siirtymätuesta: Monet voimalaitoksethan ovat jo lo-
pettaneet kivihiilen käytön ilman tukea ja vähentäneet sitä merkittävästi, mikä on hyvä.
Voi olla, että tukijärjestelmää tarvitaan siirtymän mahdollisimman nopeaksi toteuttamisek-
si, ja jos näin on, niin kyllä sitä voi tukea. Mutta kysymyshän on nimenomaan siitä, mistä
se rahoitetaan. Me näemme, että sen sijaan, että se rahoitetaan pienentämällä uusiutuvan
energian kilpailutuksen kokoa, se tulisi mieluummin rahoittaa leikkaamalla fossiilisen
energian tukea, ja sitäkin kautta olisi sitten positiivisia vaikutuksia päästöihin pitemmällä
aikavälillä ja rakennemuutokseen.

Arvoisa puhemies! Täällä on nyt puhuttu tästä teknologianeutraaliudesta edelleen. Tämä
on teknologianeutraali kilpailutus, eli halvimmat menestykööt. Ja jos olisi haluttu säätää
siitä, mitkä tuotantomuodot saavat kuinkakin paljon, niin silloin olisi pitänyt säätää erilli-
siä koreja. Mutta nyt tässä tehtiin tämä ratkaisu siitä näkökulmasta, että tehdään teknolo-
gianeutraali kilpailutus ja painetaan hinta mahdollisimman alas. Eli kyllä tämä valittu mal-
li on mahdollisimman edullinen valtiontalouden näkökulmasta ja siinä mielessä mielestäni
erittäin perusteltu valinta.

Tässä on puhuttu vesivoimasta. Pienvesivoimalla on mahdollisuus saada omia tukia, eli
sillä on erillinen tukijärjestelmä, joten on ihan perusteltua, että se ei ole tässä mukana — ei
voi olla päällekkäisiä tukijärjestelmiä. Suurvesivoiman osalta taas hankkeita on vain yksi,
joten se ei voi kilpailla omassa kategoriassaan. Myös EU-säännöt rajoittavat näiden suur-
vesivoimahankkeiden tukemista, eli näen, että tämä vesivoiman rajaaminen pois tästä kil-
pailutuksesta on hyvin perusteltu hallituksen esityksessä.

Arvoisa puhemies! Kyllä nämä erilaiset kilpailutusjärjestelyt ovat paljon parempia kuin
vanha syöttötariffijärjestelmä, ja tämä on nimenomaan siirtymävaiheen ratkaisu, jolla var-
mistetaan, että hankkeet etenevät ja uusiutuvaa kapasiteettia syntyy lisää, mutta eihän tämä
kestävä ratkaisu ole pitkällä tähtäimellä. Kestävä ratkaisu on päästökaupan korjaaminen si-
ten, että päästöoikeuksien määrä saadaan vähemmäksi ja hinta korkeammaksi. Toivon, että
hallitus tukee EU:n aloitteita päästökaupan korjaamiseksi, ja jos ei se onnistu, niin sitten
todellakin tarvitaan päästöveroja.

14.43 Martti Mölsä sin: Arvoisa rouva puhemies! Luen täältä mietinnöstä oleellisen koh-
dan, joka kannattaa kyllä painaa mieleen: ”Tarjouskilpailun voittaja saisi tarjouksessaan il-
moittamansa hinnan eli 30 euroa megawattitunnilta. Tukea alennettaisiin sähkön markki-
nahinnan ja viitehinnan erotuksella, kun markkinahinta on suurempi kuin viitehinta mutta
pienempi kuin viitehinnan ja preemion summa. Tukea ei enää maksettaisi, kun sähkön kol-
men kuukauden markkinahinta olisi vähintään saman suuruinen kuin sähkön viitehinnan ja
preemion summa.” Eli tuki voi olla tulevaisuudessa nolla, kun markkinahinta ylittää viite-
hinnan plus preemion yhteishinnan. Ei tämä kovin huonolta lailta vaikuta.

14.44 Katri Kulmuni kesk: Arvoisa rouva puhemies! On tärkeä muistaa, että yhteisessä
eurooppalaisessa viitekehyksessä on oikeastaan kaksi latua: se, mitenkä uusiutuvaa ener-
giaa koetetaan edistää, ja se, miten toisaalta koetetaan myös päästöjä vähentää. Ja tämä on
nyt toinen osa niistä. Me koetamme edistää uusiutuvaa energiaa. Sitten on tietenkin ole-
massa edelleen myös se toinen latu, jolla koetamme vähentää päästöjä, ja sikäli ei ole ehkä
ihan reilua sanoa, että tällä lakiesityksellä ei suoraan ole tarkoitus vähentää päästöjä. Ei
niin, koska tällä on tarkoitus tehdä uutta energiaa, mutta totta kai, koska me tuotamme sitä
jatkossa uusiutuvista, niin se on ihan selvä, että se tulee myös vähentämään meidän pääs-
9



Pöytäkirjan asiakohta PTK 53/2018 vp
töjämme. Tämä on tietenkin suuri kokonaisuus, jossa on nämä kaksi erillistä haaraa ole-
massa. 

Yhdyn täällä niiden puheenvuorojen, joita on käytetty vaikkapa vesivoiman osalta, sii-
hen perusteluun, miksi se ei ole tässä paketissa matkassa. Siksi, koska pienvesivoimalla on
oma tukijärjestelmänsä olemassa, ja siksi, että suurvesivoiman hankkeet veisivät kokonai-
suudessaan valtavan osan tästä potista, ja ne ovat tietenkin senkaltaisia hankkeita, jotka
ovat olleet liikkeellä jo pitkään ennen kuin tästä tukijärjestelmästä on ollut edes minkään-
laista tietoa. 

Kaiken kaikkiaan on tietenkin harmillista, että tämä uusiutuvan energian tuki on jossain
määrin viivästynyt tässä talossa, mutta on tietenkin hyvä, että se nyt viimein on tullut, kos-
ka kyllä oma käsitykseni on se, että jonkin verran on ollut jo uusiutuvan energian inves-
tointeja jonossa ja odottamassa linjausta siitä, minkälainen tuleva lainsäädäntö tulee asian
puolesta olemaan, niin että on tärkeää, että me saamme myös investointeja sitä kautta nyt
liikkeelle.

Ehkäpä sitten lopuksi vielä on pakko kommentoida, kun täällä on kritisoitu vaikkapa
energiaveroleikkuria tai sitä, että olisi helppo ottaa jostakin muualta niitä rahoja ja laittaa
sitten uusiutuvan energian tuotantoon: Tätä problematiikkaahan käytiin läpi vaikkapa yri-
tystukityöryhmässä, ja problematiikka on aika suuri, kun sitten kentälle tulee paitsi teolli-
suus ja työllisyys, myös totta kai energiapolitiikka. Minun mielestäni olisi varmasti ihan
järkevää, että Suomessa siirryttäisiin energiaverotuksen osalta sinne samaan 0,5 euroa me-
gawattitunnilta, joka vaikkapa Ruotsissa on se energiaverotuksen taso, sen sijaan, että kri-
tisoidaan nyt oppositiossa oltaessa energiaveroleikkuria, minkä edellinen hallitus itse teki
— se ei kuitenkaan ehkä ole kovinkaan loogista asioiden hoitoa. Se oli varmaan siinä vai-
heessa ihan perusteltu päätös, kun oltiin huolissaan suomalaisen teollisuuden kilpailuky-
vystä verrattuna muihin maihin.

Ja kyllä minun mielestäni on tärkeää, että toivottavasti osaltaan myös tämän lakipaketin
ansiosta perinteinen kotimainenkin teollisuus pystyy uusiutumaan. Ne ovat mielenkiintoi-
sia hankkeita, joita on liikkeellä vaikkapa terästeollisuudessa sen osalta, miten myös se
pystyisi irrottautumaan fossiilisista polttoaineista. Jos se onnistutaan tekemään Suomessa,
niin sillä on aivan valtavat merkitykset teollisuuden kehitykselle koko tällä planeetalla.

14.47 Arto Pirttilahti kesk: Rouva puhemies! Tässä oli hyvä, kun nostettiin tätä viiteke-
hystä vähän, sanotaan nyt, ensin globaalille tasolle, ja arviohan on vielä tästä, että fossii-
listen ja myös kivihiilen käyttö lisääntyy vuoteen 2030 mennessä. Tämä meidän lainsää-
däntömme perustuu nyt siihen tietenkin, että pyrimme EU:n omilla avuilla ja lainsäädän-
nöllä ajamaan siihen, että pystyisimme vähentämään fossiilisten käyttöä. Itse mielessäni
kyllä on tämä ajojärjestys aika selkeä, että meidän tulee Suomessa ensin luopua fossiilises-
ta tuontipolttoaineesta ja sen jälkeen katsoa se kotimainen fossiilinen polttoaine, kun on
siihen päästy, eli tämä on ihan selkeä lähtökohta. 

Tässä oli huoli tästä CHP-laitoksesta. On aivan totta, että nytkin on ollut asiantuntija-
kuulemisessa, että jos hiilestä luovutaan, niin ei aiotakaan enää tehdä uutta sähköä sitten
niillä uusillakaan järjestelmillä. Meidän pitäisi pystyä kannustamaan näitä ja myös kunnal-
lisia laitoksia, että siellä on mahdolliset varaukset olemassa niin sanotusti CHP-periin.
Yksi keskustelun aihe meillä olikin, oltaisiinko voitu ottaa tämmöiset CHP-perät pelkäs-
tään mukaan, mutta se olisi vääristänyt kilpailua. Mutta ainakin se herättää luottamusta sii-
hen CHP:hen ja biomassojen käyttöön ja myös sähköntuotantoon.
10



Pöytäkirjan asiakohta PTK 53/2018 vp
Tosiasiahan on, että meillä sähkön hinta on niin alhainen kuin jotain 30 euroa megawa-
tille ja investointitaso taitaa olla viidessäkympissä tai ylitse, niin että kannattaisi lähteä
suunnittelemaan näitä laitoksia. Mutta toivotaan, että nähdään myös kilpailua, ja todella-
kin, jos me saamme tai kun saamme lainsäädännön lävitse ja notifikaation tälle, niin on
mahdollista lokakuussa suurin piirtein tai ainakin vuoden loppupuolella tämä kilpailutus
tehdä. Juuri siinä vaiheessa olevat hankkeet, mitkä ovat valmiita, voivat tietenkin osallis-
tua, tai näkymä on siinä, että niillä on rakennusvalmius siihen eli luvat ja muut, ja sehän tie-
tenkin karsii pois sieltä semmoisia laitoksia tai asioita, joilla ei ole tätä valmiutta olemassa.

Mutta tästä vielä, arvoisa rouva puhemies, kun täällä mainittiin, että CHP:llä ei olisi täs-
sä osuutta: minä ainakin toivon ja tässä on myös Pöyryn laskelmat, että on hyvinkin mah-
dollista CHP:n olla yhtä lailla tuulivoiman ja myös aurinkosähkön rinnalla tässä kilpailu-
tuksessa.

14.50 Ville Vähämäki ps: Puhemies! Ensinnäkin kannatan edustaja Mäkelän hylkäyseh-
dotusta. 

Siksi toisekseen totean sen, että tulevaisuusvaliokunta on julkaissut tutkimuksen ”Suo-
men sata uutta mahdollisuutta” ja siellä löytyy sivulta 40 huomattavastikin tähän aihealu-
eeseen liittyvää teknologiaa ja sitä on kuvailtu. Siis tämänhetkinen nykytilanne on se, että
keskitetysti tuotetaan sähköä, käytetään fossiilipolttoaineita ja säätövoimaa hyödyksi, mut-
ta siinä haastajatilassa, mihinkä ollaan menossa, käytetään uusiutuvia, tehdään hajautetusti
tuotantoa ja säilötään sähköä massiivisessa mittakaavassa. 

Tämä aikaväli on siis sellainen, että me katsomme 20 vuotta asioita eteenpäin tulevai-
suusvaliokunnassa, ja on kahdeksan keskeistä teknologiaa, minkä avulla me hyppäämme
tavallaan uuteen aikaan. Todellakin näitten paneelien todella nopea kehitys vaikuttaa sii-
hen, miten me voimme sähköä tuottaa. Sitten massiivinen sähkön säilöntä on kehittynyt
huomattavasti. Jatkossa käytetään pieniä halpoja polttokennoja, ja CHP-teknologia myös
kehittyy nopeasti. Akkujen ja konkkien nopea kehitys mahdollistaa sen, että sähköä pysty-
tään säilömään yhä enemmän pienempään tilaan. Pienydinvoimalat tulevat. Niitä maail-
malla kehitetään voimakkaasti. Ne ovat hyviä teknologioita, uusia. Sähkön edullisempi
säilytys — sen hinta tippuu jatkuvasti. Keinotekoinen fotosynteesi ja synteettiset hiilive-
dyt: näissähän Suomi on hyvinkin edelläkävijöitä. Sitten vielä viimeisenä nostan esille
plasmoniikan ja fotonien manipuloinnin. Sekin antaa mahdollisuuksia tälle aihealueelle.

14.52 Hannu Hoskonen kesk: Arvoisa rouva puhemies! Edustaja Pirttilahti hyvässä pu-
heenvuorossaan kuvasi tätä mietinnön taustaa erinomaisesti. 

Haluan lisätä vielä tästä huoltovarmuudesta sen verran, että pitäisi Suomen kyllä enem-
män kiinnittää minun mielestäni — tätäkin enemmän kuin tässä mietinnössä on ollut —
huomiota huoltovarmuuteen. Kun katsoo Suomen tämänhetkistä energiatuotantoa, niin
olemme erittäin sähköriippuvaisia. En muista tarkalleen prosenttia, mutta lienee 25 prosen-
tin luokkaa se, mitä me tuomme sähköä tähän maahan, hyvin lähellä 25:tä prosenttia se on.
Ajatelkaapa, kun meille tulee sitten se kylmä talvi. Viime talvenakin joinakin päivinä
näimme, kun oli kova pakkanen, mutta entäpä sitten, kun tulee sellainen talvi eteemme,
että on neljä viikkoa pakkasta 30 astetta ja kuitenkin tehtaat pyörivät täysillä ja tuotanto toi-
mii ja kauppaa käydään? Se vaatii silloin valtavasti sähköä, ja sillä hetkellä muillakin naa-
pureilla on se sähkönkäyttö suurta, niin idässä, lännessä kuin etelässäkin. Eli tämä tarkoit-
taa siinä tilanteessa sitä, että me olemme silloin aivan onnettomassa tilanteessa, kun me
11



Pöytäkirjan asiakohta PTK 53/2018 vp
joudumme omaa tuotantoamme ajamaan alas, koska jokainen maahan katsoo ensimmäise-
nä oman sähkön tarpeen ja sitten vasta naapurille myydään, jos omasta tarpeesta yli jää. Eli
olemme tilanteessa, jossa olemme naapureistamme täysin riippuvaisia noin neljänneksen
määrällä tarvittavasta sähkönmäärästä, ja se on aivan kamala tilanne sen takia, että kansa-
kunnan huoltovarmuuden kannalta se on aivan ydinkysymys. 

Tämän takia tässä maassa pitää huoltovarmuus ottaa paljon paljon nykyistä vakavam-
min ja nimenomaan CHP-voimaa kehittää yhä edelleen ja hajautettua sähköntuotantoa.
Nämä keskitetyt laitokset ovat toki hyviä laitoksia, en mitään niistä moiti, mutta se kuiten-
kin on aina iso riski yhteiskunnan kannalta, jos keskitetään yksiin paikkoihin kaikki. Se on
pitkässä juoksussa iso riski sinällään. Tämän takia toivon, että tulevat eduskunnat ja tule-
vat valiokunnat mietintöjä viilatessaan ottavat tämän huomioon. 

Meillä on omia raaka-aineita, joilla voidaan energioita tehdä, ja ne ovat semmoisia ener-
gioita, jotka tässä maassa ovat aina. Meillä on puuta, meillä on vesivoimaa, meillä on tur-
vetta. Kaikki ne ovat oman maan rajojen sisällä. Ja muistakaa se vanha perustotuus, että
maailmalla on kuitenkin määrävälein kriisejä, ja sille me emme mahda mitään. Niitä tulee,
niitä on tullut. Jos viime vuosisataa muistelemme, niin meillä on viime vuosisadalla ollut
vakavia kriisejä. Kukaan ei niitä toivo, mutta siitä huolimatta niitä tulee. Elikkä niihinhän
kannattaa varautua viilaamalla oma energiapolitiikkakin siihen asentoon, että myös vaikei-
na aikoina ja poikkeusolosuhteissa pärjäämme. Tämän takia uusiutuva energia on äärim-
mäisen tärkeää, ja on tärkeää, että ne tuotantopäätökset tehdään tässä maassa ja mahdolli-
simman iso osa raaka-aineista pystytään itse tuottamaan. Siihen meillä luonnonvarat riittä-
vät, eikä siinä ole kysymys mistään monimuotoisuuden tuhoamisesta vaan ihan normaalis-
ta talouskäytöstä, joka on sallittua muuallakin Euroopassa. Miksei meilläkin?

14.55 Satu Hassi vihr:  Arvoisa puhemies! Se sävy, millä tuulivoimasta puhutaan, on
2000-luvulla kokenut melkoisen muutoksen. Kun vielä 2000-luvun alussa puhuttiin siitä,
että tuulivoima on kamalan kallista, niin yhä useammin erityisesti perinteiset energia-alan
toimijat ovat alkaneet valittaa sitä, että tuulivoima pilaa sähkömarkkinat alentamalla säh-
kön hintaa.

Aalto-yliopiston kauppakorkeakoulu julkaisi viime vuonna tutkimuksen, jossa arvioi-
tiin, että vuoteen 2020 mennessä pohjoismaisilla sähkömarkkinoilla tuulivoima voisi lei-
kata kuluttajien sähkölaskusta, siis sähköenergian hinnasta, jopa kaksi kolmasosaa ja vii-
me vuoteen mennessä 2000-luvulla pohjoismaisilla markkinoilla tuulivoiman ansiosta säh-
kö on halventunut 20 prosenttia, mikä tarkoittaa 3—4 miljardin euron vuotuista säästöä
sähkön ostajille. Tämä johtuu siitä, että sähkön hetkellinen markkinahinta määräytyy aina
kalleimman tuotannossa olevan tuotantotavan mukaan ja tuulivoima leikkaa, silloin kun
tuulisähköä muodostuu, kalleinta pois ja tällä lailla laskee sähkön markkinahintaa. Tämän
vaikutus sähkön hintaan on paljon suurempi kuin nämä paljon puhutut tuulivoiman tukiai-
set. On siis perusteltua, että jatkamme vielä tätä tukea, mutta on myöskin perusteltua, että
se jatkossa toteutetaan huutokauppapohjalta, kuten hallitus esittää.

Lopuksi, arvoisa puhemies, toteaisin vielä sen, että huolimatta siitä, että OECD-maat
ovat monta päätöstä jo tehneet siitä, että fossiilienergian tukiaiset pitää lopettaa, uusim-
massa raportissaan maailman energiajärjestö IEA totesi, että vuonna 2016 fossiilitukiaiset
maailmassa olivat vielä 260 miljardia dollaria vuodessa. Edistystä on sikäli tapahtunut, että
edellisvuonna ne olivat maailmassa vielä 50 miljardia dollaria suuremmat, eli alaspäin on
12



Pöytäkirjan asiakohta PTK 53/2018 vp
tultu, suunta on oikea, mutta koko maailmassa fossiilienergia kaiken kaikkiaan nauttii vie-
lä moninkertaisia tukia verrattuna uusiutuvaan energiaan.

14.58 Markku Eestilä kok:  Arvoisa puhemies! Tämä energiakeskustelu on varsin mie-
lenkiintoista, sillä nämä energiamarkkinat ovat semmoisia, että asiantuntijatkaan eivät
enää saa selvää, mistä milloinkin energian, sähkön hinta johtuu.

Sen verran tuosta yhdistetystä lämmön- ja sähköntuotannosta, että se alkaa olla vaikeuk-
sissa senkin takia, että meille on tullut muun muassa kerrostalorakentamisessa vaihtoeh-
doksi maalämpö, joka on yksi sähkölämmityksen osamuoto, ja se johtuu tietenkin siitä, että
kaukolämpö on kallista. Jos me nyt vähennämme turpeen käyttöä ja mahdollisesti puun
hinta nousee uusien biotehtaitten investointien myötä, niin kaukolämpö menee entistä kal-
liimmaksi, eli tämä hyvä suomalainen innovaatio alkaa kohta jäädä osittain käyttökelvot-
tomaksi sen takia, että se ei pärjää markkinoilla enää hinnalla. Tämä on yksi semmoinen ta-
vallaan käytännön investointia ohjaava seikka.

Toinen juttu tästä, kun meillä milloin tuulee ja milloin ei tuule ja välillä on ylituotantoa
ja välillä alituotanto: meillä on semmoinen käsitys varmaan monella, että tämä puute on
erittäin korkea juuri korkeilla pakkasilla, miinus 30 astetta, mutta minä en ole varma, min-
kälainen pakkanen Suomessa oli toukokuun 8. päivä, jolloin sähkön tasehinta oli historian
korkeimmalla tasolla, 2 999 euroa megawattitunti — siis yhden tunnin aikana. 8.5. ei il-
meisesti kovin suuria pakkasia Suomessa ollut.

Toinen juttu tapahtui viime yönä. Tasesähkön hinta oli miinus 1 000 euroa. Se oli mii-
nus 1 000 euroa per megawattitunti, eli nämä heitot ovat suuria nimenomaan semmoisina
aikoina, jolloin meillä on lämmintä ja kaiken pitäisi olla kunnossa. Jos joku osaa minulle
selittää, mistä nämä asiat johtuvat milloinkin, niin ihan kiva juttu. 

Toinen juttu johtui ilmeisesti siitä, että Olkiluoto 2 putosi yhtäkkiä tuotannosta pois.
Mutta mistä se toinen johtui, sitä en tiedä.

15.00 Satu Hassi vihr:  Arvoisa puhemies! Olen sähkövoimatekniikan lisensiaatti ja en
osaa silti vastata näihin kyseisiin tapauksiin, mutta nekin havainnollistavat sitä, että tule-
vaisuudessa — jo nyt mutta vielä enemmän tulevaisuudessa — on tärkeää, että osaamme
toimia sellaisella tavalla, että ajoitetaan älykkäästi se osa sähkönkulutuksesta, jonka ajan-
kohta voidaan siirtää ilman, että se varsinainen palvelu, mitä sähkönkulutuksella aikaan-
saadaan, häiriintyy. Esimerkiksi kaikissa niissä taloissa, jotka lämmitetään sähköllä tai
joissa on sähköllä käyvä maalämpöpumppu, ei talon sisälämpötilan kannalta ole niin olen-
naista, millä tunnilla sähköpatterit toimivat ja lämpiävät tai maalämpöpumpun kone pyö-
rii, kunhan talon sisälämpötila pysyy sopivana. Ja jatkossa, kun meillä on kasvava määrä
sellaista tuotantoa, jonka ajankohtaa ei määrää sähkönkulutus vaan muut seikat, esimerkik-
si se, paistaako tai tuuleeko, on fiksuinta ajoittaa kaikki tämä sähkönkulutus, jonka ajan-
kohta voidaan todella itse varsinaisen tarkoituksen kärsimättä sopivasti määrätä. Näin kan-
nattaa tehdä. Tätä kutsutaan älysähköverkoksi.

Climate Leadership Coalition, joka on pohjoismaisten yritysten ja eräiden muiden orga-
nisaatioiden muodostama yhteenliittymä ja jonka tavoitteena on ajaa uusia, ilmastoystäväl-
lisiä ratkaisuja, on juuri tänään julkistanut pohjoismaisille hallituksille vetoomuksen siitä,
että pohjoismaiset hallitukset toimisivat siten, että Pohjoismaista tulisi maailman edelläkä-
vijä älykkään sähköverkon rakentamisessa. Jos siinä onnistutaan, niin veikkaan, että sil-
13



Pöytäkirjan asiakohta PTK 53/2018 vp
loin tulemme näkemään vähemmän tällaisia ääritilanteitakin, jolloin sähkön hetkellinen
hinta pomppaa pilviin.

15.02 Mauri Pekkarinen kesk: Arvoisa puhemies! Edustaja Eestilä täällä pohdiskeli si-
tä, miten se volatiliteetti on niin kamalan suuri tässä hinnassa. En ole semmoinen asiantun-
tija, että osaisin selostaa sitä asiaa perin pohjin, mutta se pääsyy kaiketi on kuitenkin se,
että referenssihinta sähkömarkkinoilla tulee Pohjoismaiden yhteisen sähköpörssin Nord
Poolin kautta, joka on Norjan Oslossa. Siellä joka päivä kello 12:een mennessä tehdään tar-
jouspyynnöt ja ostopyynnöt. Tarjoukset ja ostot tehdään jokaiselle tunnille, 24 tunnille, sii-
tä hetkestä kello 12 lasketulle seuraavalle vuorokaudelle, 24:ään saakka.

Kun tämä markkina, niin kuin täällä sekä edustaja Eestilän että joidenkin muidenkin
edustajien puheenvuoroissa on käynyt selväksi, myös tarjontapuolella monesta eri syystä
— ei ole olemassa vain yhtä syytä, vaan on monta eri syytä, minkä takia — on käynyt niin
volatiiliksi ja myöskin vuorokausikohtaiset tarpeet muuttuvat tavattoman paljon, niin tästä
seuraa se, että tämä markkinoille tuleva tarjous ja sitten se, kuinka paljon sitä yllättäen ky-
sytään, siis kuinka paljon tai kuinka vähän sitä yllättäen kysytään, eivät todellakaan vastaa
toisiaan. Siitä syystä nämä huiput voivat olla korkealla — samalla kun markkinahinta voi
pari kolme päivää myöhemmin olla 40 euroa megawattitunnilta, sitten jonkun vuorokau-
den kuluessa se voi ollakin näitä lukemia. Nämä ovat kyllä äärimmäisen harvinaisia. Kyllä
se nyt aika harvoin yli 100 euron megawattitunnilta menee, ja tässä tämä oli hirveästi, kym-
men- tai satakertaisesti, yli.

Mitä vielä tulee tähän uusiutuvan muutokseen, niin vaikka edustaja Hoskosen kanssa
olen melkein kaikista asioista samaa mieltä, voin sanoa, niin se, että Suomen sähköntarve
tulisi tyydytettyä uusiutuvalla kotimaisella, ei nykynäkymin kyllä hevin ole sitten mahdol-
lista. Kyllä me tarvitsemme muutakin, muunkinlaista energiaa — valitettavasti me tarvit-
semme sitä ydinvoimaa. Tai sitten joudutaan tukeutumaan niin suureen määrään tuulta ja
myöskin aurinkovoimaa ennen pitkää. Jonkun ajan päästä se voi olla ihan totta: ei siihen
kovin kauan aikaa mene, kun tuulivoima on tullut niin hurjalla vauhdilla alas, että se sitten
ihan oikeasti voisi ottaa sen uusiutuvan energian osuuden, ja myöskin aurinkovoiman hin-
ta varmaan tulee alas.

Ylipäänsähän näiden uusiutuvien, tuulen ja aurinkoenergian, hinta on tullut aivan hui-
keasti alas siitä vuosien 2009—2010 tasosta — kun ajatellaan sitä, että vielä 2013—2014
Kataisen hallitus arvioi, että sillä silloin 2009—2010 tehdyllä syöttötariffijärjestelmällä
voidaan mennä eteenpäin, ja päätti vielä lisätä 50 prosentilla uusiutuvan tuulen osuutta sil-
lä vanhalla hinnalla. Nyt me kaikki tiedämme, miten rajusti hinta on tullut alas.

15.05 Hannu Hoskonen kesk: Arvoisa rouva puhemies! Edustaja, varapuhemies Pekka-
rinen oli aivan oikeassa huomiossaan siinä, että vaikka puolustan tätä kotimaista energiaa,
niin ei tietenkään sillä pystytä ratkaisemaan valtavaa sähkönkäyttöä, mikä Suomessa on.
Totta kai me tarvitsemme ydinvoiman, me tarvitsemme vesivoiman, me tarvitsemme jon-
kun verran fossiilistakin. Totta kai me tarvitsemme maakaasulla tehtävää energiaa. Kaik-
kia näitä me tarvitsemme, mutta se iso juttu, mitä minä olen halunnut puheenvuoroissani
tuoda esille, on se, että kun meillä itsellämme on näitä raaka-ainevarantoja tässä maassa
vaikka kuinka paljon — se sisältää puun ja turpeen, vesivoiman ja monta muuta, aurinkoa
ja tuultakin — niin meidän pitää näitä käyttää yhä enemmän.
14



Pöytäkirjan asiakohta PTK 53/2018 vp
Se on ihan selvä asia, että kun teemme yhä parempia tuotteita maailmanmarkkinoille,
hienoja laivoja, sähkölaitteita, mitä tahansa, niin aina käytämme enemmän energiaa. Sitten
kun me menemme kauppaan, me vaadimme yhä parempaa palvelua, yhä parempaa ympä-
ristöä, missä niitä palveluja meille tarjotaan, hienoja kauppoja sun muita. Kaikki vaatii
energiaa, ja kun elintaso nousee, energiankulutus koko ajan kasvaa, ja tässäkin ympäristös-
sä meidän on pidettävä huoli siitä, että meillä on omassa kotimaassa sen kriisinaikaisen ti-
lanteen varalta aina olemassa se, että pystymme energian tuottamaan itse. Ihan täysin riip-
pumattomia ulkoisesta maailmasta emme tietenkään ole, mutta ajatelkaa sitä 40 asteen
pakkaspäivää. Meillä on niistä kokemuksia aikaisemmilta vuosilta. Silloin pitää olla CHP-
voimaloiden kunnossa, jotta pystytään kiinteistöt lämmittämään ja tekemään työtä nor-
maalisti, koska muussa tapauksessa olemme sitten semmoisessa tilanteessa, jota en halua
ajatella edes pahoissa painajaisissa. Kotimaisella energialla siinä on erittäin merkittävä
rooli.

Niin kuin edustaja Eestilä puheenvuorossaan kuvasi sähkön hintaa tuolla Nord Poolissa
ja varapuhemies Pekkarinen erinomaisella puheenvuorollaan täydensi sitä, niin todellakin
kun kansainvälisillä markkinoilla Norjassa määräytyy pohjoismainen sähkönhinta, niin sil-
lehän me emme mahda mitään, mutta sille me kyllä mahdamme mitään, olemmeko me
omavaraisia. Siitä ei päätetä Norjan Oslossa onneksi.

Keskustelu päättyi ja asian käsittely keskeytettiin.
15


	5
	14.11
	14.14
	14.14
	14.14
	14.15
	14.18
	14.20
	14.23
	14.24
	14.27
	14.29
	14.32
	14.33
	14.35
	14.37
	14.40
	14.43
	14.44
	14.47
	14.50
	14.52
	14.55
	14.58
	15.00
	15.02
	15.05


