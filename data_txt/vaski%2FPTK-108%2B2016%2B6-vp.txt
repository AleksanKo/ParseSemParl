















































DEM62F8.tmp.xml


Pöytäkirjan asiakohta PTK 108/2016 vp
Pöytäkirjan asiakohta 

PTK 108/2016 vp

Täysistunto

Torstai 27.10.2016 klo 16.00—20.13

6. Lakialoite laiksi osakeyhtiölain 1 luvun muuttamisesta
Lakialoite LA 66/2016 vp Mikko Kärnä kesk ym.

Lähetekeskustelu

Ensimmäinen varapuhemies Mauri Pekkarinen: Lähetekeskustelua varten esitellään
päiväjärjestyksen 6. asia. Puhemiesneuvosto ehdottaa, että asia lähetetään talousvaliokun-
taan.

Keskustelu

19.13 Mikko Kärnä kesk (esittelypuheenvuoro): Arvoisa herra puhemies! Hyvät vielä
paikalla olevat kollegat! Esittelen teille nyt lakialoitteen laiksi osakeyhtiölain 1 luvun
muuttamisesta. Aloite tähtää julkisesti rahoitettuja palveluita tuottavan tai julkista palvelu-
tehtävää hoitavan osakeyhtiön avoimuuden lisäämiseen. Hallitus on kuullut kansalaisia
julkisten palveluiden yhtiöittämisen huolesta ja jo aiemmin linjannut, että sosiaali- ja ter-
veydenhuollossa julkista tehtävää hoitavat osakeyhtiöt ovat tulevaisuudessa velvollisia
hoitamaan tehtäviään avoimesti. Tämän nyt käsiteltävänä olevan lakialoitteen on allekir-
joittanut 105 kansanedustajaa. Kiitoksia kaikille allekirjoittaneille, jotka haluavat näin
osoittaa, että tällainen avoimuus on demokratian kannalta välttämätöntä. Tehtävän ja vero-
rahoituksen siirtyminen osakeyhtiölle ei saa olla tapa päästä irti toiminnan julkisuudesta, ja
verovarojen käyttöä tulee voida valvoa myös osakeyhtiöissä.

Kansalaisten huolena maakunta- ja sote-uudistuksen yhteydessä on ollut palveluiden
yhtiöittämisen myötä yhtiön mahdollisuus salata tietojaan. Tämä pelko on varsin aiheelli-
nen. Nyt käsiteltävänä oleva lakialoite antaa yhden mallin velvoittaa osakeyhtiö toimi-
maan julkisuuslain piirissä, ja toivon, että tämä käsitellään valiokunnassa tarkkaan, koska
yli puolet kansanedustajista on tämän allekirjoittanut. Aloitteen avulla voitaisiin myös es-
tää Länsimetro Oy:n kaltaisten julkisuuskatastrofien toistuminen, sillä tämän avoimuuden
tulee kattaa kaikki julkista tehtävää hoitavat yhtiöt. Ainoastaan näin toimimalla voimme
säilyttää kansalaisten luottamuksen yhteiskuntamme avoimuuteen ja demokratiaan.

Arvoisa herra puhemies! Lakialoitteella halutaan kaikessa yksinkertaisuudessaan lisätä
osakeyhtiölain 1 lukuun uusi, 10 § julkista tehtävää hoitavan osakeyhtiön tietojen julkisuu-
desta. Tämän myötä julkisesti rahoitettuja palveluita tuottavan tai julkista palvelutehtävää
hoitavan osakeyhtiön julkisuudessa tulisi noudattaa, mitä on säädetty laissa viranomaisten
toiminnan julkisuudesta. Tämän lisäksi edellä mainitun lain 24 §:n 1 momentin 20 kohtaa,
joka käsittelee liike- ja ammattisalaisuuksia, olisi tulkittava suppeasti määriteltäessä edellä
mainittujen yhtiöiden mahdollisia liike- ja ammattisalaisuuksia. Laki ei siis estäisi liike- ja
ammattisalaisuuksien salaamista, mutta salaamisen tulisi tällöin perustua aina lakiin. Muil-
 Tarkistettu
4.0



Pöytäkirjan asiakohta PTK 108/2016 vp
ta osiltaan toiminnan tulisi olla avointa. Osakeyhtiölain taakse ei voisi enää automaattises-
ti piiloutua.

On myönnettävä, että niiden yhtiöiden, joihin tätä lakia tulisi soveltaa, määrittely on
haastavaa. Mikäli aloite hyväksyttäisiin, tultaisiin lopulliset tulkintakäytänteet todennäköi-
sesti määrittelemään hallinto-oikeuksien ratkaisuissa.

Paras tapa korruption torjumiseen yhteiskunnassa on avoimuus. Toiminnan ja tiedon
avaamisella varmistetaan myös kansalaisten ja kansalaisjärjestöjen mahdollisuus osallis-
tua yhteiskunnan kehittämiseen. Veronmaksajilla on oikeus tietää, mihin ja millä tavoin
heiltä kerättyjä verotuloja käytetään. Osakeyhtiölain ei tulisi estää tätä, vaan sen tulisi pi-
kemminkin varmistaa, että julkisia palveluita tuottava tai julkista palvelutehtävää toteutta-
va yhtiö on velvollinen julkistamaan toimintaansa koskettavat tiedot. Ilman avoimuutta de-
mokratian toteutumisesta ei ole konkreettisia todisteita.

19.17 Jani Mäkelä ps: Arvoisa puhemies! Edustaja Kärnä on tämän lakialoitteen kanssa
oikealla asialla, ja siitä syystä itsekin olen tämän lakialoitteen allekirjoittanut. Olen käytän-
nössä kuntapolitiikassa huomannut tämän ongelmallisuuden kunnan tai kaupungin yhtiöi-
den julkisuuden kanssa, elikkä tilinpito yleisistä varoista on julkista mutta päätösten sisäl-
tö ei. Käytännössä se johtaa siihen, että kuntapolitiikassa pyritään mieluumminkin salaa-
maan asioita kuin paljastamaan niitä julkisuuteen niin kuin pitäisi. Tämä ei mielestäni ole
oikein, ja se johtaa jo lähtökohtaiseen epäluottamukseen.

Kuten aloitteessa todetaan, kunnat ovat perustaneet osakeyhtiöitä kaikenlaisiin tarkoi-
tuksiin, ja joidenkin osakeyhtiöiden tarkoitusperissä on varmasti ollut pyrkimys siihen, että
esimerkiksi kankeahko kunnallinen päätöksentekoprosessi voidaan ohittaa. Osittain kyse
on ollut myös lainsäädännön puolelta EU:n kautta tulleesta velvoitteesta yhtiöittämiseen,
ja erityisen suuri merkitys tällä on nyt, kun soten myötä tulee todennäköisesti lisää yhtiöit-
tämisiä.

Tällaiset Länsimetron kaltaiset sopat ovat hyvä esimerkki siitä, miksi tällainen lainsää-
däntö on tarpeen. Harva todella tietää, kuinka päätöksiä on tehty; siitä huolimatta yhteisten
verovarojen käyttöön liittyvät kustannukset ovat tuplaantuneet. Laitureista on tullut liian
lyhyitä, koska automaatio epäonnistui. Metro myöhästyy puoli vuotta tai ties kuinka pal-
jon enemmän, ja sen me veronmaksajat ja päättäjät voimme vain maksaa ja ihmetellä, mik-
si näin on tapahtunut.

Arvoisa puhemies! Mielestäni julkista palvelua tuottavan tai hoitavan osakeyhtiön pää-
töksenteon pitää olla lähtökohtaisesti yhtä läpinäkyvää kuin mikä tahansa muukin julkinen
toiminta. Siksi kannatan tätä lakialoitetta ja toivon sen käsittelyä.

19.19 Touko Aalto vihr: Arvoisa herra puhemies! Olen allekirjoittanut tämän edustaja
Kärnän erittäin hyvän lakialoitteen ja yhdyn myös moniin niihin huomioihin, joita edusta-
ja Mäkelä tässä toi esiin. On hienoa huomata, että tässä eduskuntasalissa löytyy yksituu-
maisuutta yli hallitus—oppositio-rajojen.

Mitä tulee sote-uudistukseen ja tähän tiettyyn pakkoyhtiöittämisasiaan, joka ei ole täy-
sin selvä asia EU-juridiikan kannalta — tarvitseeko sitä tehdä vai eikö tarvitse vai onko se
ennen kaikkea poliittinen valinta — niin tuon lohdutuksena tiedon siitä, että nimenomaan
julkisrahoitteiset sote-palveluita tuottavat yhtiöt ovat julkisuuslain ja hallintolain ja tasa-
arvolakien piirissä. Se on hyvä asia. Isompi kysymys on sitten soten osalta nimenomaan se,
että voi syntyä kaksi erilaista osakeyhtiölakia, toinen näitä julkisrahoitteisia varten ja toi-
2



Pöytäkirjan asiakohta PTK 108/2016 vp
nen niitä yksityisiä varten, ja miten tässä toimitaan, se on semmoinen iso kysymys, mitä tä-
män lakialoitteen ohessa ja rinnalla pitäisi pystyä myös pohtimaan.

19.20 Sami Savio ps: Arvoisa puhemies! Tämä edustaja Kärnän lakialoite julkista tehtä-
vää hoitavan osakeyhtiön tietojen julkisuuden ja avoimuuden edistämiseksi on varsin kan-
natettava, ja olen itsekin allekirjoittanut tämän lakialoitteen, kuten yli sata muuta kansan-
edustajaa.

Kuten edustaja Kärnä totesi, Länsimetro on eräs hyvin valitettava esimerkki veroraho-
jen holtittomasta käytöstä mutta ei valitettavasti läheskään ainoa, laajuudeltaan tietysti hy-
vinkin suuri. Laajempi avoimuus ja julkisuus olisivat todennäköisesti ehkäisseet monet
näistä Länsimetroa koskevista ongelmista jo ennakolta. Myös nyt valmisteilla olevan ja
historiallisen laajan sosiaali- ja terveyspalveluiden uudistuksen vuoksi avoimuus tulee ole-
maan entistäkin tärkeämmässä roolissa julkisten osakeyhtiöiden osalta.

Tämä edustaja Kärnän lakialoite on siis erittäin kannatettava, ja toivottavasti se myös
etenee valiokuntakäsittelyssä.

19.21 Jani Mäkelä ps: Arvoisa puhemies! Tämä edustaja Aallon puheenvuoro toi esille
mielenkiintoisen ja hyvän havainnon siitä, että jo nyt osaa kunnallista päätöksentekoa kos-
kevaa lainsäädäntöä sovelletaan myös kunnan omistamiin yhtiöihin, esimerkkinä tämä
tasa-arvolaki, joka tuo mukanaan kansanomaisesti sanottuna sukupuolikiintiöt. Kun sitä
sovelletaan näihin yhtiöihin, niin tätä kautta muodostuu vieläkin vähemmän perusteita sil-
le, miksi myös kunnallisen päätöksenteon avoimuussäädöksiä ei voisi soveltaa näihin yh-
tiöihin. Noin yleisesti ottaenkin olen sitä mieltä, että suomalaisessa lainsäädännössä anne-
taan aivan liian suuri painoarvo yritysten salaisuuksille ja niitä turvataan liikaa lain voima-
keinoin. Sitä säätelyä pitäisi yleisesti ottaenkin mieluummin keventää kuin muuttaa ras-
kaammaksi.

19.22 Mikko Kärnä kesk: Arvoisa herra puhemies! Haluan tässä vielä lopuksi kiittää pai-
kalla olleita kollegoita näistä kannustavista sanoista ja näen itsekin asian samoin. 105 kan-
sanedustajaa — kaikista puolueista — allekirjoitti tämän aloitteen, ja näen niin, että tämä
on eduskunnalta vahva viesti avoimuuden ja demokratian puolesta. Kiitos vielä kaikille al-
lekirjoittaneille. 

Keskustelu päättyi.

Asia lähetettiin talousvaliokuntaan.
3


