















































DEM7344.tmp.xml


Pöytäkirjan asiakohta PTK 144/2017 vp
Pöytäkirjan asiakohta 

PTK 144/2017 vp

Täysistunto

Maanantai 18.12.2017 klo 12.02—4.02

15. Hallituksen esitys eduskunnalle laeiksi kuntien ja kuntayhtymien eräiden oikeustoi-
mien väliaikaisesta rajoittamisesta sosiaali- ja terveydenhuollossa annetun lain sekä eräi-
den kunta- ja palvelurakenneuudistuksesta annetussa laissa säädettyjen velvoitteiden so-
veltamisesta annetun lain muuttamisesta

Hallituksen esitys HE 182/2017 vp
Valiokunnan mietintö StVM 23/2017 vp

Toinen käsittely

Puhemies Maria Lohela: Toiseen käsittelyyn esitellään päiväjärjestyksen 15. asia. Nyt
voidaan hyväksyä tai hylätä lakiehdotukset, joiden sisällöstä päätettiin ensimmäisessä kä-
sittelyssä.

Keskustelu

1.59 Sami Savio ps: Arvoisa puhemies! Äänestimme perjantaina tästä lakiehdotuksesta,
jolla rajoitetaan kuntien ja kuntayhtymien oikeustoimia sote-uudistuksen valmistelun ol-
lessa yhä hallituksessa pahoin kesken. Se, että hallitus takkuilee vakavasti tämän uudistuk-
sen muotoilun kanssa, on aiheuttanut kunnille suurta päänvaivaa ja huolta niiden alueella
tarjottavien sote-palveluiden tulevaisuudesta. Monet kunnat ovatkin ajautuneet tämän
vuoksi sellaisiin ratkaisuihin, joita ne eivät olisi muutoin välttämättä ollenkaan tehneet.

Kuntien suurimmat huolet koskevat muun muassa kiinteistöjen jatkokäyttöä ja toisaalta
päivystyspalveluiden säilymistä niiden lähialueilla. Tämä on aiheuttanut vakavaa painetta
muun muassa sote-palveluiden ulkoistamiseen ja kuntien kiinteistöjen myymiseen, ja näis-
tä ollaan nähty jo vakavia esimerkkejä, jotka ovat keskusteluttaneet myös julkisuudessa.
Hallituksen tulee ehdottomasti tarjota kunnille jatkossa työrauha sote-uudistuksen osalta.

Arvoisa puhemies! Esitän siksi seuraavan lausumaehdotuksen: "Eduskunta edellyttää,
että hallitus viipymättä tarkistaa päivystysasetusta ja luo tarpeettomiksi jäävien kunnallis-
ten kiinteistöjen kompensaatiomallin niin, että kunnilla ja kuntayhtymillä ei näistä syistä
johtuen ole tarvetta sosiaali- ja terveydenhuollon palvelujen ulkoistamiseen tai kiinteistö-
jen myymiseen."

2.01 Mika Niikko ps: Arvoisa puhemies! Kannatan edustaja Savion tekemää lausumaeh-
dotusta.

2.01 Wille Rydman kok: Arvoisa herra puhemies! Tämä on hyvin tarpeellinen laki tässä
tilanteessa, jossa olemme nähneet, että vallitseva ympäristö ajaa kuntia tekemään sellaisia
ratkaisuja, jotka eivät palvele niitä yhteiskunnallisia intressejä, joita tulevan uudistuksen
takana on. Olisi tietysti ollut tyylikkäämpää, kun me täällä kaikki tämän yhteisen huolen
 Tarkistettu
4.1



Pöytäkirjan asiakohta PTK 144/2017 vp
jaamme, että asia oltaisiin eduskunnassa voitu myöskin yksimielisesti käsitellä. Mutta ym-
märrän tietysti määrätynlaisia poliittisia paineita. Tärkeintä tietysti on, että hyvä laki saa-
daan vietyä maaliin siinä aikataulussa kuin on esitetty.

2.02 Arto Pirttilahti kesk: Arvoisa herra puhemies! Todellakin laki on hyvin ajankohtai-
nen ja paikallaan. Monilla kunnilla on tällä hetkellä erilaisia suunnitelmia eri kiinteistöjen
ja muiden osalta, ja myös yksityiset tahot ovat hyvin voimakkaasti lähestyneet kuntia eri-
laisilla motiiveilla. On ihan syytä tarkastella tämän lain puitteissa ja tämän lain näkökul-
masta, mitenkä nämä meidän elymme ovat tulevassa sote-lainsäädännössä ja millä tavalla
kiinteistöt ja myös muut rakenteet saadaan toimimaan, kuten se uusi lainsäädäntö tulisi vie-
mään eteenpäin. Pitää myös huomata se, että tämä lainsäädäntöhän koskee vasta siitä
omasta alustaan tapahtuneita ulkoistuksia ja kiinteistökauppoja. Näitä, ketkä ovat niitä ai-
kaisemmin tehneet, se ei koske, mutta toivon niidenkin osalta, että ne olisivat mahdollisim-
man myötäsukaisia tämän uuden sote- ja maakuntamallin mukaisissa tarpeissa.

Keskustelu päättyi ja asian käsittely keskeytettiin.
2


	15
	1.59
	2.01
	2.01
	2.02


