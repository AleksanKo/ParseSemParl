















































DEM3E8.tmp.xml


Pöytäkirjan asiakohta PTK 48/2018 vp
Pöytäkirjan asiakohta 

PTK 48/2018 vp

Täysistunto

Keskiviikko 9.5.2018 klo 14.03—19.16

10. Hallituksen esitys eduskunnalle laiksi arvonlisäverolain muuttamisesta
Hallituksen esitys HE 25/2018 vp
Valiokunnan mietintö VaVM 4/2018 vp

Ensimmäinen käsittely

Ensimmäinen varapuhemies Mauri Pekkarinen: Ensimmäiseen käsittelyyn esitellään
päiväjärjestyksen 10. asia. Käsittelyn pohjana on valtiovarainvaliokunnan mietintö VaVM
4/2018 vp. Nyt päätetään lakiehdotuksen sisällöstä.

Keskustelu

18.57 Esko Kiviranta kesk: Arvoisa puhemies! Hallituksen esityksen tarkoituksena on
tehdä arvonlisäverolakiin niin sanotusta arvosetelidirektiivistä aiheutuvat muutokset.
Muutokset on tarkoitus saattaa voimaan EU:n edellyttämän aikataulun mukaisesti ensi
vuoden alusta.

Lainmuutoksilla pyritään selkeyttämään ja yhdenmukaistamaan arvosetelien verokohte-
lua EU-tasolla. Arvonlisäverodirektiivissä ei ole ollut erityissäännöksiä liiketoimista, jois-
sa käytetään arvoseteleitä. Verotuskäytäntö on muodostunut sen vuoksi epäyhtenäiseksi ja
epäjohdonmukaiseksi EU-alueella. Kansallinen soveltamiskäytäntö ei sekään ole ollut yh-
tenäinen.

Arvosetelien, kuten lounas- ja liikuntasetelien tai prepaid-korttien, lisääntynyt käyttö ja
uusien ja monipuolisten maksupalvelujen tarjonta ovat hämärtäneet arvosetelien ja perin-
teisten maksujärjestelmien eroa. Rajanveto on kuitenkin tärkeää verokohtelun erilaisuu-
den vuoksi.

Arvoisa puhemies! Uusien säännösten vaikutus verotuottoihin on vähäinen. Tuotto li-
sääntyy siltä osin kuin verottomina pidettyihin arvoseteleihin liittyvät liiketoimet muuttu-
vat verollisiksi. Samalla kuitenkin arvonlisäverovelvolliselle ostajalle syntyy vähennysoi-
keus, joka poistaa palveluun liittyvän piilevän veron ja pienentää tuottoa.

Valtiovarainvaliokunta on hyväksynyt hallituksen esityksen muuttamattomana, ja mie-
tintö on yksimielinen.

18.59 Timo Harakka sd: Arvoisa puhemies! Mitä on raha? Raha on velkaa. Keskuspan-
killa on yksinoikeus painaa seteleitä ja lyödä kolikoita. Mutta tämän lisäksi on syntynyt lä-
hestulkoon täysin säätelemätön viidakko erilaisia toimijoita, jotka voivat velkaantua tällai-
silla arvoseteleillä tai erilaisilla lupauksilla antaa jotakin seteliä vastaan jonkinlainen pal-
velu. Nyt kun tämä tilanne on päässyt varsin sotkuiseksi, myöskään tilanteen korjaaminen
ei ole täysin yksinkertaista. Tämän prosessin aikana ollaan törmätty monenlaisiin tulkinta-
vaikeuksiin ja täsmennysongelmiin, mutta parhaan mukaan tässä on menty eteenpäin. Tä-
 Tarkistettu
4.0



Pöytäkirjan asiakohta PTK 48/2018 vp
hän ei luonnollisestikaan liity minkäänlaisia poliittisia intohimoja, ja siksi tämä mietintö
on täysin yksimielinen.

Yleiskeskustelu päättyi.

Eduskunta hyväksyi hallituksen esitykseen HE 25/2018 vp sisältyvän lakiehdotuksen sisäl-
lön mietinnön mukaisena. Lakiehdotuksen ensimmäinen käsittely päättyi.
2


