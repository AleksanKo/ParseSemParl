















































DEMCA03.tmp.xml


Pöytäkirjan asiakohta PTK 97/2018 vp
Pöytäkirjan asiakohta 

PTK 97/2018 vp

Täysistunto

Tiistai 9.10.2018 klo 14.00—17.39

6. Hallituksen esitys eduskunnalle laeiksi ajoneuvolain ja ajokorttilain sekä eräiden niihin 
liittyvien lakien muuttamisesta

Hallituksen esitys HE 173/2018 vp

Lähetekeskustelu

Toinen varapuhemies Tuula Haatainen: Lähetekeskustelua varten esitellään päiväjär-
jestyksen 6. asia. Puhemiesneuvosto ehdottaa, että asia lähetetään liikenne- ja viestintäva-
liokuntaan.

Lähetekeskusteluun varataan enintään 45 minuuttia. Mikäli puhujalistaa ei ehditä anne-
tussa ajassa käydä loppuun, asiakohdan käsittely keskeytetään ja sitä jatketaan tämän päi-
vän istunnossa muiden asiakohtien tultua käsitellyiksi. Jos keskustelu asiasta puolestaan
päättyy ennen sille varatun määräajan päättymistä, siirrytään päiväjärjestyksen seuraa-
vaan, 7. asiakohtaan.

Keskustelu

14.08 Liikenne- ja viestintäministeri Anne Berner (esittelypuheenvuoro): Arvoisa rou-
va puhemies! Käsittelyssä on nyt hallituksen esitys kevytautoista eli hallituksen esitys ajo-
neuvolain ja ajokorttilain sekä eräiden niihin liittyvien lakien muuttamisesta. Hallituksen
esityksellä ehdotetaan otettavaksi käyttöön uusi kansallinen T-ajoneuvoluokan ajoneuvo-
ryhmä, kevytauto, johon kuuluisivat henkilöautosta muutetut, nopeudeltaan enintään 45
kilometriin tunnissa rajoitetut ajoneuvot. Kevytauton kuljettaminen edellyttäisi mopoauto-
ja vastaavasti 15 vuoden ikää ja AM-luokan ajo-oikeutta.

Esityksen taustalla on nuorten liikenneturvallisuuden ja liikkumismahdollisuuksien pa-
rantaminen. Tavoitteena on mahdollistaa uusi liikkumisen muoto erityisesti nuorille, 15—
17-vuotiaille. Nuoret liikkuvat paljon, ja liikkumiseen käytetään usein mopoa tai mopoau-
toa, etenkin sellaisilla alueilla, joilla julkisen liikenteen palvelut ovat rajalliset. Kevytauto
toisi mopojen ja mopoautojen rinnalle uuden vaihtoehdon. 

Kevytauton käyttöönoton arvioidaan korvaavan osittain nuorten käytössä olevia nykyi-
siä liikkumisen välineitä, minkä vuoksi kevytautojen käyttöönoton arvioidaan vähentävän
nuorten tieliikenneonnettomuuksissa loukkaantumisen ja kuolemien määrää. Etenkin mo-
poautojen turvallisuus on herättänyt keskustelua eduskunnassakin koko niiden olemassa-
olon ajan, ja esityksen mukaista nopeudeltaan rajoitetun henkilöauton sallimista nuorten
käyttöön on tiedusteltu minultakin eri puolueiden edustajien kirjallisissa kysymyksissä ai-
nakin puolenkymmentä kertaa. Onkin hienoa pystyä vastaamaan nyt tähän pitkään ja laa-
jasti puhuttaneeseen aiheeseen käsillä olevalla hallituksen esityksellä.

Kevytauton saisi muuttaa enintään 10 vuotta vanhasta henkilöautosta, joka on otettu
käyttöön vuoden 2014 jälkeen. Auton ikävaatimuksella pyritään varmistamaan, että nuo-
 Hyväksytty
3.3



Pöytäkirjan asiakohta PTK 97/2018 vp
ret kuljettajat pääsevät hyötymään keskimääräistä uudemmista ja samalla turvallisemmis-
ta ja ympäristöystävällisemmistä autoista. Tässä on haettu tasapainoa sen välillä, että ke-
vytautot olisivat mahdollisimman turvallisia ja että ne olisivat hinnaltaan mahdollisimman
monen nuoren saavutettavissa. Kevytauto tulisi 10 vuoden jälkeen muutoskatsastaa takai-
sin henkilöautoksi, jos sitä käytetään edelleen liikenteessä. Näin ollen nuori voisi jatkaa
ajoneuvon käyttöä henkilöautona henkilöauton ajokortin saatuaan. 

Haluan myös tuoda esille sen, että EU-komissio on nostanut esille tiettyjä huolia ehdo-
tusten EU-lainsäädännön yhteensopivuuden kannalta. Olemme nämä komission kannat
tuoneet avoimesti esille myös hallituksen esityksessä. Huolena ovat olleet sekä ajoneuvo-
tekniset että ajokorttidirektiivin säännökset koskien traktoreiden määritelmää. Hallitus
kuitenkin katsoo, että EU-säännöksissä on tulkinnanvaraa ja että esitys ei olisi ristiriidassa
niiden kanssa. Tämä tulkinnanvaraisuus on myös tuotu esiin keskusteluissa komission
kanssa. Erityisesti ajokortteja koskevan direktiivin keskeisin tavoite on kuitenkin liikenne-
turvallisuuden parantaminen, ja siitä lähtökohdasta mekin olemme tässä esityksessä lähte-
neet. Liikenne- ja viestintäministeriö jatkaa keskusteluja komission kanssa asiasta, ja pi-
dämme huolta, että meidän perusteet puolustaa omaa tulkintaamme tulevat esille. 

Arvoisa puheenjohtaja! Tässä esitykseni. — Kiitos. 

Puhemies Paula Risikko:  Tästä nähtävästi halutaan käydä debattia. Pyydän niitä edusta-
jia, jotka haluavat käyttää debattipuheenvuoron, nousemaan seisomaan ja painamaan V-
painiketta.

14.12 Ari Jalonen sin (vastauspuheenvuoro): Arvoisa puhemies! Niin kuin ministeri ker-
toi, tämä on asia, joka on puhututtanut tässä salissa jo monia vuosia ja monien hallituksien
aikana, ja nyt siihen on sitten löydetty vihdoin ja viimein keino, miten se ratkaistaan.

Tätä turvallisuutta, mikä on oikeastaan koko asian ydin, lähestytään oikeastaan kahdelta
eri kantilta. Toiset lähestyvät kuljettajan turvallisuuden kannalta, ja toiset pelkäävät, että
ajoneuvon massa heikentää jalankulkijoiden turvallisuutta. Mikä on teidän arvionne, kos-
ka mopoautoihin tulisi tämmöisiä aktiivisia turvavarusteita ja -järjestelmiä, jotka tuntevat
esimerkiksi jalankulkijan? Vai onko turvallisuus paranemassa tämän esityksen myötä, jol-
loin ne tulevat normaalien autojen kautta?

14.13 Sofia Vikman kok (vastauspuheenvuoro): Arvoisa puhemies! Nuortemme ja mui-
den tienkäyttäjien turvallisuus liikenteessä on meidän kaikkien yhteinen asia. Lähetekes-
kustelussamme oleva hallituksen esitys mahdollistaisi mopoauton korvaamisen nopeusra-
joitetulla henkilöautolla eli kevytautolla. Muutos on kannatettava ja parantaa liikennetur-
vallisuutta.

Kevytautolla tarkoitetaan henkilöautoa, jonka maksiminopeus on esityksessä rajoitettu
45 kilometriin tunnissa rajoitinlaitteella. Sopivaa maksiminopeutta vielä varmasti valio-
kuntakäsittelyssä punnitaan, ja kysyisinkin nyt ministeriltä: minkälaisia näkökantoja mak-
siminopeuden osalta on valmistelussa pohdittu?

14.14 Suna Kymäläinen sd (vastauspuheenvuoro): Arvoisa rouva puhemies! Todellakin
tämä lakiuudistus varmasti pitkälti pohjaa niihin kysymyksiin ja huoliin, mitä liittyy mo-
poautoihin ja niiden turvallisuuteen, ja siihen on haettu nyt tässä omalla laillaan ratkaisua.
2



Pöytäkirjan asiakohta PTK 97/2018 vp
Tässä on muutamia sellaisia asioita, joihin liittyen ennakkoon on tullut palautetta ja
huolta. Muun muassa liikennevirtojen sujuvuuden osalta ammattiautoilijat ovat nostaneet
esille sen, että enemmän on liikenteessä sitten näitä hitaammin kulkevia ajoneuvoja. Myös-
kin sitten toinen huolettava näkökulma on liikenteen päästöt, joka nyt on kovin ajankohtai-
nen asia. Tämä on ehkä ristiriidassa energiapolitiikan tavoitteiden kanssa. Mutta odotan,
että saamme valiokunnassa mielenkiintoisen kuulemisen ja tieto tässä lisääntyy.

Mietin myös huolta siitä, että nämä nuoret olisivat pois joukkoliikenteestä, mutta muis-
tutan, että maaseudulla ja maaseutumaisissa kaupungeissa tällä hetkelläkään [Puhemies
koputtaa] nuoret eivät valitettavasti ole joukkoliikenteen piirissä koulukuljetuksiin.

14.15 Jani Mäkelä ps (vastauspuheenvuoro): Arvoisa puhemies! Esityksessä, jota on jo
varmaan pitkän aikaa valmisteltu ja keskusteltu, on hyvät puolensa mutta myös haastekoh-
tansa. Tuo 45 kilometrin nopeus on toisaalta alhainen nopeus. Ainakin taajaman ulkopuo-
lella se voi aiheuttaa ongelmia liikenteen sujuvuuden kanssa, koska ajoneuvot eivät ole
niin helposti tunnistettavissa hitaiksi ajoneuvoiksi kuin mopoautot olisivat. Sitten taas toi-
saalta 60 kilometrin maksiminopeus tuottaisi sille autolle jo melkoisen liike-energian, kos-
ka vaikka se on nimeltään kevytauto, niin silti se painaa saman kuin normaaliauto. Eli se
olisi jo suuri riski jalankulkijoiden kannalta.

Tässä on melkoinen asia vastattavaksi, miten tähän haasteeseen aiotaan vastata, ja toi-
saalta tässä on riskinsä siihen, että tulee aiheutumaan markkinahäiriöitä ennestäänkin la-
mautuneeseen kaksipyöräisten markkinaan. Kuinka siihen aiotaan vastata?

14.16 Krista Mikkonen vihr (vastauspuheenvuoro): Arvoisa puhemies! Eilen todellakin
paljon uutisoitiin tästä IPCC:n raportista, missä yhteinen huolemme on, miten voimme vä-
hentää hiilidioksidipäästöjä, ja liikenteellä on siinä äärimmäisen suuri osuus. Siihen peila-
ten haluaisinkin kysyä ministeriltä: miten tässä on nyt sitten arvioitu sitä, mitä tämä tulee
tarkoittamaan meidän liikenteen päästöjen näkökulmasta, koska onhan selvä, että kun au-
toja tulee lisää tielle, niin myös päästöt lisääntyvät? Itselläni on suuri huoli joukkoliiken-
teen kehittämisestä niillä alueilla, missä se nyt jo on vähäistä. Tämän jälkeen kannusteet
vähenevät, jos osa joukkoliikenteen tarvitsijoista sitten turvautuu tähän omaan autoonsa. Ja
meidänhän pitäisi löytää liikkumiseen erilaisia muita ratkaisuja, esimerkiksi hyödyntää ja-
kamistaloutta nykyistä enemmän. Tämä vie tätä liikenteen kehittämistä aivan toiseen suun-
taan, [Puhemies koputtaa] ja tästä olen huolissani.

14.17 Markku Pakkanen kesk (vastauspuheenvuoro): Arvoisa rouva puhemies! Tämä
kevytautojen esitys on todellakin tervetullut esitys tähän aikaan. Täällä on esitetty muuta-
mia huolenaiheita, ja itsekin nostaisin keskusteluun erityisesti tämän nopeuden, 45 kilo-
metriä tunnissa, koska tämähän johtaa tilanteeseen, että tulevaisuudessa traktorilla voi
ohittaa sitten kevytautoja ja nuoret ajelevat sitten näillä molemmilla välineillä. Traktoreil-
le on sallittu 60 kilometrin tuntinopeus, ja itse henkilökohtaisesti pitäisin tärkeänä, että sit-
ten myös tämä kevytautojen nopeus tarkistettaisiin, että voitaisiinko se nostaa 60 kilomet-
riin tunnissa.

Toinen asia on sitten tämä ilmastonmuutoskeskustelu, jota käydään. Niinkään en pelkää
sitä, että autoja tulee lisää, mutta kun tällainen niin sanottu normaaliauto kuristetaan kul-
kemaan 45 taikka 60 kilometriä tunnissa, niin se on aivan selvää, että sen auton päästöar-
3



Pöytäkirjan asiakohta PTK 97/2018 vp
vot ovat merkittävästi korkeammat kuin normaaliliikenteessä, ja tähän tulisi myös kuule-
misissa kiinnittää huomiota.

14.18 Jari Myllykoski vas (vastauspuheenvuoro): Arvoisa rouva puhemies! Itselläni on
ollut ennakkoon tiettyjä odotuksia, kun olen suhtautunut siihen, että mitä minä vanhempa-
na tekisin, hankkisinko lapselleni mopoauton vai en, ja tämä on ollut semmoinen tervetul-
lut kokonaisuus tähän, ja tervehdin sitä raikkaasti. Mutta täytyy sanoa, kun tähän asiaan on
perehtynyt syvemmin, että tässä on puolensa ja puolensa. On se ilmastollinen näkökulma,
mutta toki tämä koko massahan ei tarkoita, että tulee mopoautojen lisäksi tuo esityksessä
helposti sanottu kokonaismäärä vaan että niitä vaihdettaisiin.

Edustaja Jalonen tuossa jo toikin tämän jalankulkijan, ja mainittiin se muissakin puheen-
vuoroissa, että kuinka sitä on pohdittu, että onko kevytauto jalankulkijalle turvallisempi
kuin mopoauto, jossa ei ole mitään jalankulkijaan törmäämiseen liittyviä laatuvaatimuksia
tai kehittämiskohteita. Kuinka ministeri näkee tämän turvallisuusnäkökohdan?

14.19 Eeva-Maria Maijala kesk (vastauspuheenvuoro): Arvoisa puhemies! Aamulla täs-
sä kävimme muutaman liikenne- ja viestintävaliokunnan jäsenen kanssa tutustumassa,
minkälaista on ajaa näillä kevytautoilla. Siinä testattiin nopeusrajoittimella olevaa autoa, ja
kyllä minäkin yritin kaasua painaa oikein lujasti — mutta niin kuin olisivat jarrut olleet
päällä. Ei sillä kerta kaikkiaan päässyt sen nopeammin, vaikka kuinka yritti ajaa. Todella
hyvä homma. Auto on semmoinen, että siihen autoon minä voisin omankin lapseni kyllä
päästää kyytiin. Oli tosiaan turvallisen tuntuista istua siellä sisällä, ja tuntui, että tämmöi-
nen sen auton pitää ollakin. Että minkään mopoauton kyytiin minä en omaa lastani haluaisi
laittaakaan.

Mutta sitten yksi semmoinen asia, joka yhä minua mietityttää, on nyt sitten tämä nope-
usrajoittimien kiertäminen, elikkä miten saadaan varmistettua se, että nämä meidän päte-
vät nykynuoret eivät saa näplättyä niitä laitteita ja systeemejä tietokoneella niin, että yht-
äkkiä he vain nauravat meille, että kylläpä nämä ovat antaneet semmoiset laitteet, että on
helppo kiertää nämä asiat?

14.20 Jukka Kopra kok (vastauspuheenvuoro): Arvoisa rouva puhemies! Tätä esitystä
on odotettu pitkään. Muistaakseni jo 2013 edustaja Kalle Jokinen täällä eduskuntasalissa
loi ilmoille ajatuksen kevytautoista, ja siitä pitäen on tästä sitten puhuttu ja vihdoin on saa-
tu esitys tänne saliin.

Tämä on erittäin hyvä ehdotus. Positiivista tässä on muun muassa se, ettei pysyvästi run-
nella autoja, vaan ne ovat konvertoitavissa, sitten kun se kevytautoaikakausi päättyy, taval-
lisiksi henkilöautoiksi ja niiden elinkaari voi jatkua sitä kautta. Edelleen on hyvä, että ke-
vytautoiksi rekisteröidään suht uusia autoja, toisin kuin esimerkiksi Ruotsissa, jossa kevy-
tautot ovat pääsääntöisesti vanhoja romuja, suoraan sanottuna. 

Nopeusrajoituksesta on täällä puhuttu, ja esityksessä se on 45 kilometriä tunnissa. Siitä
meidän on varmasti hyvä käydä keskustelua. On esitetty perusteltuja näkökulmia, että no-
peusrajoituksen tulisi olla ja se voisi olla 60:kin kilometriä tunnissa. Tämä on varmasti
asia, jota me valiokunnassa pohdimme, [Puhemies: Aika!] ja mielellämme kuuntelemme
myös kollegoiden näkemyksiä tähän. 
4



Pöytäkirjan asiakohta PTK 97/2018 vp
14.21 Mika Kari sd (vastauspuheenvuoro): Arvoisa rouva puhemies! Liikennepolitiikan
ydin pitäisi, ainakin omasta mielestäni, olla liikenneturvallisuuden kehittämisessä. Liiken-
neturvallisuutta on osaltaan joustava liikenne, joka on myös usein turvallista liikennettä.
Tältä osin suhtaudun kyllä lähtökohtaisesti positiivisesti hallituksen esitykseen etsiä uusia
keinoja nuorten liikenneturvallisuuden lisäämiseksi. Kuitenkin, niin kuin tässä jo useampi
kollega on todistanut, esitykseen liittyy monia kysymyksiä, ja toivon, että valiokuntakäsit-
telyssä niihin haetaan vastauksia oikein tarkallakin kammalla. 

Politiikka on usein myös käsitteitä ja ilmiöitä, ja nyt on lanseerattu tällainen käsite kuin
kevytauto. Kuitenkin kun lukee hallituksen esitystä, niin kevytauton kokonaismassa voi
olla 3 500 kiloa tämän esityksen mukaan kirjoitettuna, silloin kun puhutaan ajoneuvon ko-
konaismassasta.

Haluaisin kuitenkin sanoa vielä sen, että ei pidä tuijottaa pelkästään ilmastokysymyk-
siä. Nyt polttomoottoriteknologiakevytautoista voi tulla myös sähköautoja.

14.23 Mika Niikko ps (vastauspuheenvuoro): Arvoisa puhemies! Täytyy kiittää ministe-
ri Berneriä tästä. Esitys on erittäin tervetullut ja kannatettava niiden vanhempien joukossa,
jotka toivovat lapsillensa turvallisia liikkumisvälineitä ja myös kohtuullisuutta siihen hin-
tatasoon, mikä on verrattavana nytten.

Kaksi asiaa:
Nopeudesta: On selvää, että se voisi olla vähän nopeampi kuin 45 kilometriä tunnissa.

Toki riskit ovat olemassa, kuten esityksessä mainitaan, mutta niitä täytyy huolella pohtia
juuri liikkuvuuden ja auton tekniikan osalta, se pystyy helpostikin ajamaan vaikka 10 kilo-
metriä tunnissa lujempaa. 

Mutta päästöasioista: Toivoisin, että tässä ei nyt ruvettaisi pelottelemaan siten, että es-
tettäisiin tämä hanke siten, että yritettäisiin säätelyllä tehdä ajoneuvot ajokelvottomiksi,
koska kysymys koskee hyvin pientä määrää ajoneuvoja. Jos tällä hetkellä on 8 100 mo-
poautoa ja skenaarion mukaan tulee 12 000, enintään 40 000, ajoneuvoa tämän kautta, niin
ei se päästöasiaan voi nyt kompastua. Ei tehdä tästä sääntelyviidakkoa, vaan [Puhemies ko-
puttaa] päästetään tämä kuitenkin läpi helpolla menettelyllä.

14.24 Lea Mäkipää sin (vastauspuheenvuoro): Arvoisa puhemies! Haluan antaa lämpi-
mät kiitokset ministeri Bernerille, koska lakiesitys helpottaa ennen kaikkea maaseudulla
elävien 15—17-vuotiaiden nuorten liikkumista, koska tähän mennessä kouluunpääsy on
ollut vaikeata ja myös vanhemmat joutuvat kuskaamaan erilaisiin harrastuksiin. Eli maa-
seudulla tätä tarvitaan välttämättä. 

Mitä tulee nopeuteen, niin ajattelen, että 45 kilometriä tunnissa on aika pieni nopeus.
Sitä voitaisiin myöhemmin tarkastaa, kun tämä nyt ensi vuoden alusta tulee voimaan.

Kevytautoahan verotetaan samalla lailla kuin muitakin henkilöautoja. Tärkein pointti on
se, että onhan tämmöinen kevytauto paljon turvallisempi kuin mopoautot, niissä ei ole kuin
muoviset kuoret ympärillä. Toivottavasti myös ministeri Berner saa tämän hallituksen esi-
tyksen jälkeen nukuttua hyvin, ja toivotan hänelle kauniita unia. [Puhemies koputtaa]

14.25 Sari Tanus kd (vastauspuheenvuoro): Arvoisa rouva puhemies! Minäkin haluaisin
kiittää tästä esityksestä ja kiittää ministeriä. Turvallisuuden lisääminen on erittäin pitkään
odotettu asia ajatellen varsinkin monia meidän nuoria kuskeja. Mopoautot ovat olleet pait-
si kalliita myös todella turvallisuuden kannalta lähinnä kuin pahvilaatikoita: punaisia päin
5



Pöytäkirjan asiakohta PTK 97/2018 vp
isolla Mersulla ajaessa oma poikakin vain ihmeen kaupalla selviytyi siitä ruttukasasta.
Mutta olisin halunnut vielä kysyä ministeriltä ja tarkentaa: kun nämä tavanomaisten auto-
jen näköiset autot nyt sitten liikkuvat tuolla liikenteessä paljon hitaammin, niin millä taval-
la riittävän hyvin nämä autot tulisivat näkyviin nimenomaan hitaasti liikkuvina ajoneuvoi-
na? Ja toisaalta olisin halunnut vielä kysyä: Millä kaikilla väylillä näillä kevytautoilla pää-
see liikkumaan? Minkälaisia rajoituksia tässä suhteessa on suunniteltu?

14.26 Arto Satonen kok (vastauspuheenvuoro): Arvoisa puhemies! Tässä näiden mo-
poautojen osalta on tapahtunut traagisia onnettomuuksia, jotka ovat aiheuttaneet aika pal-
jon inhimillisiä kärsimyksiä, ja kyllä on todella iso asia nyt, että me saamme nuorten liik-
kumisen huomattavasti turvallisemmaksi tällä kevytautolla. Minä annan myös tunnustusta
kyllä tässä ministeri Bernerille, että tämä on EU-tasolta saatu läpi. Tätä asiaahan monet lii-
kenneihmiset täällä eduskunnassa ovat jo pitkään ajaneet.

Mitä sitten tähän ympäristövaikutukseen tulee, täytyy muistaa, että joukkoliikenteessä
on kaksi sanaa: siinä on joukko ja siinä on liikenne. Jos ei ole joukkoja, niin on vaikea jär-
jestää joukkoliikennettä. Eli aivan kuten edustaja Mäkipää sanoi, tämä on nimenomaan
maaseudun nuorten juttu, että he pääsevät tällä tavalla liikkumaan. Minä olen ihan varma,
että meidän nuoret ovat tänä päivänä niin ympäristötietoisia, että he kyllä käyttävät jouk-
koliikennettä siellä, missä joukkoliikennettä on tarjolla, [Timo Heinonen: Juuri näin!] ja
tämä on sitten vastaus sinne maaseudulle.

Mutta myös itseäni hieman arveluttaa se, onko tämä nopeus nyt kohdallaan, ja toivon-
kin, että valiokunta sitä vielä osaltaan miettii.

14.27 Olavi Ala-Nissilä kesk (vastauspuheenvuoro): Arvoisa puhemies! Voi yhtyä tähän
edustaja Satosen puheeseen. Todellakin myöskin haja-asutusalueella nuorten pitää päästä
liikkumaan harrastusten pariin, myöskin kouluun ja niin edelleen. Minäkin asun haja-asu-
tusalueella ja olen huomannut, että siellä myöskin traktoreilla nyt paljon kuljetaan, isoilla,
raskailla traktoreilla, kun eivät vanhemmat ehdi kuljettamaan. Se nyt ei ole oikein järkevää
varmaan ympäristönkään kannalta. Traktori on tarkoitettu ihan muuhun asiaan.

Muistan, kun tämä mopoautouudistus aikanaan tuli, ja silloin ei ehkä mietitty kaikkia
näkökohtia, kun se tuli voimaan. Nyt tämä kevytauto on selvästi parempi liikenneturvalli-
suuden kannalta. Me liikennevaliokunnassa toki katsomme tätä kokonaisuutta, voidaanko
tässä vielä jotenkin sitten säätää joitain asioita, mutta kokonaisuutena tämä on hyvä asia ja
tuo nimenomaan nuorille mahdollisuuden liikkua siellä, missä ei ole muita vaihtoehtoja to-
dellakaan käytettävissä.

14.28 Harry Wallin sd (vastauspuheenvuoro): Arvoisa puhemies! YK:n ilmastopaneeli
kertoi hälyttäviä tietoja toissa päivänä. Ministeri Berner välittömästi ilmoitti, että liiken-
teessä on ryhdyttävä nopeasti toimenpiteisiin päästöjen vähentämiseksi. Meillä oli parla-
mentaarinen työryhmä, joka linjasi liikenteen päästöjen puolittamisen strategiaa. Siellä
yksi vaihtoehto oli pyöräilyn ja kävelyn nostaminen 30 prosentilla. Miten tämä nyt sitten
sopii tähän meidän strategiaan, kun 40 000 kevytautoa tulee koululaisille koulumatkoja
varten, kun ne pitäisi ainakin kaupunkiseudulla toteuttaa pyörällä? Kyllä tällä tulee ole-
maan päinvastainen vaikutus päästöjen vähentämiseen. Tämä tulee lisäämään päästöjä.
Meillä ainakin Seinäjoella eniten mopoautoja on yläasteen pihassa ja lukion pihassa. Sil-
6



Pöytäkirjan asiakohta PTK 97/2018 vp
loinhan olisi parempi, että nuoret menisivät pyörällä tai kävellen. [Olavi Ala-Nissilän vä-
lihuuto]

14.29 Pekka Haavisto vihr (vastauspuheenvuoro): Arvoisa puhemies! Todella eilen oli
ilmastomaanantai, ja nyt tuntuu olevan hyvin tavallinen tiistai. Valitettavasti eduskunnas-
sa on käsittelyssä ajoneuvoveroesitys, jolla ei ole riittävää päästöohjaavuutta myöskään.
Toivoisin tässä ministeriltä ja hallitukselta vielä voimakkaampia kannanottoja.

Mitä tulee tähän mopoautokysymykseen, niin minusta tätä täytyy kyllä lähestyä liiken-
neturvallisuus edellä. Eli on nähty ne valitettavat kuolemantapaukset, vammautumiset
nuorten kohdalla, jotka ovat näitten mopoautojen kevyistä ja huonoista rakenteista johtu-
via. Siinä mielessä on tärkeää, että eduskunta katsoo tätä nimenomaan liikenneturvallisuu-
den näkökulmasta.

Mutta samaan aikaan on otettava nämä ympäristökysymykset vakavasti ja se, että kun
korjataan yhtä ongelmaa, niin ei luoda sitten siihen toista ongelmaa tilalle.

14.30 Simon Elo sin (vastauspuheenvuoro): Arvoisa rouva puhemies! Juuri niin kuin
edustaja Haavisto tässä toi esille, kyse on ennen kaikkea liikenneturvallisuuden parantami-
sesta. Suurin sallittu nopeus tässä esityksessä olisi 45 kilometriä tunnissa, mutta kyllä on
syytä arvioida valiokunnassa, niin kuin edustaja Satonen tässä toi esille, nostetaanko sitä
esimerkiksi 60 kilometriin tunnissa. Mutta kuullaan asiantuntijoita ja katsotaan sitten.

Tärkeää on myös huomata se, että kevytautoksi ei saa muuttaa sellaista henkilöautoa,
jonka käyttöönottovuoden päättymisestä on kulunut yli 10 vuotta. Eli tällaisellakin ratkai-
sulla pyritään juuri tähän liikenneturvallisuuden huomioon ottamiseen. Myös mopo-onnet-
tomuuksien määrän arvioidaan vähenevän, eli siinäkin mielessä tällä on merkittävä vaiku-
tus. Ja niin kuin edustaja Mäkipää tässä toi esille, erityisesti maaseudulla nuorten liikku-
mismahdollisuudet tätä kautta helpottuvat kouluun, töihin ja harrastuksiin, ja täytyy sanoa
näin pohjoisespoolaisena, Kehä kolmosen ulkopuolelta tulevana — helsinkiläisten mieles-
tä maaseutulaisena — että kyllä se meilläkin helpottuu. Eli ihan jopa tässä pääkaupunki-
seudulla tilanne tätä myöten paranisi liikenneturvallisuuden lisäksi. [Ben Zyskowicz: En-
simmäinen espoolainen, joka sanoo asuvansa maalla!]

14.31 Timo Heinonen kok (vastauspuheenvuoro): Arvoisa rouva puhemies! Kevytautot
— itse puhun mieluummin nuorisoautoista — ovat tervetulleita, turvallisempia vaihtoeh-
toja. Ne ovat turvallisempia kuljettajalle, mutta ne ovat turvallisempia myös jalankulkijoil-
le.

Oikeat autot käyvät läpi tänä päivänä erittäin vaativat Euro NCAP -testit, joissa nimen-
omaan keskitytään tänä päivänä entistä enempi näihin törmäyksiin jalankulkijoiden kans-
sa. Ja pitää muistaa myös se, että kun itse kannatan nopeusrajoituksen korottamista 60:een,
niin taajamissa nopeusrajoitusmaksimi on kuitenkin 40, Helsingissä monessa paikassa 30,
ja silloin ei ole ongelmaa, että auto kulkee hivenen kovempaa. Niin kuin täällä esille on tul-
lut, meillä on syntymässä nyt tilanne, missä mönkijällä nuori voi ajaa kuuttakymppiä, trak-
torit menevät ohi näistä, eli meidän on syytä nostaa nopeusrajoitus 60:een. Myös auton ikä-
vaadetta kannattaa pohtia, olisiko järkevämpää kirjata vain ne [Puhemies koputtaa] turval-
lisuusvarusteet näiden vaatimuksiin.
7



Pöytäkirjan asiakohta PTK 97/2018 vp
14.32 Ari Torniainen kesk (vastauspuheenvuoro): Arvoisa rouva puhemies! Iso kiitos
ministeri Bernerille siitä, että tämä hallituksen esitys on tullut nyt saliin. Tästä on keskus-
teltu kauan ja paljon ja monissa yhteyksissä, ja sen ovat aikaansaaneet myöskin muutamat
erittäin pahat mopoauto-onnettomuudet. Ne ovat aikaansaaneet tätä keskustelua, ja nyt
tämä hallituksen esitys on täällä salissa.

Itse en puhuisi niinkään kevytautoista — täällä on mainittu ”kevytauto”. Käsittääkseni
tämä on ihan normaali, tavallinen nopeusrajoitteinen auto. Silloin se on niin sanottu kuris-
tettu auto sieltä moottorista: se ei pysty kulkemaan kuin tiettyä nopeutta. Se on tärkeää.
Mutta itse lähtisin myöskin siitä, että nuoret ovat fiksuja ja osaavat myöskin käsitellä niitä
autoja. Se on hyvä asia, ja luotan nuoriin.

Sitten itseäni on myöskin askarruttanut tämä nopeus, onko se 45 kilometriä tunnissa vai
60 kilometriä tunnissa. Toivon, että siitä valiokunnassa keskustellaan.

Mutta sitten yksi asia, minkä haluan vielä nostaa esille: Kun on autot, jotka kulkevat tiet-
tyä nopeutta ja ovat liikenteessä, [Puhemies: Aika!] niin miten ne autot merkitään? Olkoon
se 45 kilometriä tunnissa tai 60 kilometriä tunnissa, mutta miten ne autot merkitään?

14.33 Rami Lehto ps (vastauspuheenvuoro): Arvoisa rouva puhemies! Kevytautoesitys
on hyvä lakiesitys ja vielä parempi, kun sitä pikkasen rukataan.

Täällä on puhuttu nopeudesta, ja olisin kanssa sitä mieltä, että se 60 kilometriä tunnissa
olisi paljon parempi, jolloin moni perheen kakkosauto muutettaisiin kevytautoksi ja van-
hemmatkin käyttäisivät sitä, kun siinä on se 60 kilometritunnin nopeusrajoitus. Elikkä au-
tomäärä ei välttämättä lisääntyisi sitten niin paljon kuin on oletettu, eivätkä päästöt sitä
kautta. Ja se perheen kauppakassi kävisi nuorisolle sekä vanhemmille kaupassakäyntiin.
Nythän moni vanhempi ei halua siihen pyörillä varustettuun tuppervaarakippoon mennä,
kun se on epäturvallinen eikä kulje tarpeeksi lujaa ja ehkä voi hävettääkin. Sen takia olisi
hyvä, että se olisi se 60 kilometriä tunnissa. Enkä sanoisi tätä miksikään nuorisoautoksi,
kerta tämä käy vanhemmillekin, elikkä se kevytauto on paljon parempi nimi, ja se olisi
myös paljon turvallisempi kuin se mopoauto.

Vielä jos sen saisin sanoa, että nämä tummat lasit voitaisiin kieltää näistä kevytautoista,
jolloin nähtäisiin [Puhemies koputtaa], onko siellä takapenkillä [Puhemies: Aika!] puoli
koulua vai ei ketään.

14.35 Reijo Hongisto sin (vastauspuheenvuoro): Arvoisa rouva puhemies! Jätin asiasta
kirjallisen kysymyksen maaliskuun 8. päivä 2013. Kysymyksen perusteluissa esitin silloin
tätä kevytautoksi muuttamista niin, että ajonopeus olisi 45 kilometriä tunnissa. Minulla on
kyllä varaa antaa periksi ja nostaa sitä 60 kilometriin tunnissa, mitä näissä monissa puheen-
vuoroissa on esitetty. Silloin se olisi huomattavasti joustavampi ja jouhevampi muita tien-
käyttäjiä kohtaan ja menisi tuolla liikennevirrassa suhteellisen sujuvasti.

Monissa puheenvuoroissa on kannettu huolta siitä, mitä tapahtuu, jos ajoneuvo törmää
jalankulkijoihin. Itse liikenteenvalvontaa suorittaneena kannan mieluummin huolta siitä,
miten ajoneuvo ei törmää jalankulkijoihin. Elikkä nyt pitäisi kiinnittää huomiota siihen,
että näitä törmäyksiä ei tapahdu — nyt puhutaan tässä siitä, että jos törmäys tapahtuu — ja
nimenomaan siihen rakenteelliseen nopeuteen.

Ja vielä otan kantaa tuohon joukkoliikenteeseen ja totean, että minun havaintojeni mu-
kaan näissä nykyisissä kevytautoissakin harrastetaan joukkoliikennettä: siellä saattaa olla
8



Pöytäkirjan asiakohta PTK 97/2018 vp
kuusi seitsemän nuorta samassa autossa, vaikka saisi olla kaksi. [Puhemies koputtaa] —
Kiitoksia.

14.36 Mika Kari sd (vastauspuheenvuoro): Arvoisa rouva puhemies! Pahoittelen, että
tämä uusi hallituksen esitys ei ollut käsissäni kulunut niin pitkälle, että olisin päässyt vii-
meiselle sivulle. Täältä löytyi, että 1 500 kiloa on tälle maksimikuorma — huomasin, kun
ministerin puheenvuoron jälkeen tätä katselin. Oikeastaan sitä taustaa vastenkin kysyn sii-
tä, kun täällä on mainittu tämä raja, jos ajoneuvon käyttövoima on muu kuin sähkö. Säh-
köautot painavat paljon, koska myös akkuteknologia painaa. Miten, ministeri, näette, mah-
dollistaako — vaikka ilmastopaneelin teemaan viitaten — tämä laki sen, että tulevaisuu-
dessa meidän nuoriso voisi ajaa sähköautolla, jossa on oikean auton rakenteet ja siihen liit-
tyvä turvallisuusteknologia?

Ja sen lisäksi sanon vielä, että tässä lakiluonnoksen yhteydessä on ollut myös näitä kriit-
tisiä näkökantoja tähän lakiluonnokseen. Toivottavasti kaikki kritiikki käydään kunnolla
läpi, rouva ministeri. — Kiitos.

14.37 Mari-Leena Talvitie kok (vastauspuheenvuoro): Arvoisa puhemies! Tämä esitys
uudesta kansallisesta T-ajoneuvoluokasta, kevytautoista, rajoitetuista henkilöautoista, niin
kuin tässä on kuultu, on kannatettava. Liikkuminen erityisesti joukkoliikenteen ulkopuo-
lella ja nuorten keskuudessa helpottuu, ja myöskin turvallisuus paranee.

Tämä on myöskin osoitus siitä, että me lainsäätäjät pystymme nopeammin reagoimaan
— tästä on monella kirjallisia kysymyksiä ja lakialoitteita takana. Ja kiitos myöskin minis-
teri Bernerille, kiitos myöskin edelliselle liikenneministeri Kyllöselle tuolla Euroopan ken-
tillä, joka on tätä edistänyt.

Mutta kiinnitän huomiota samaan asiaan kuin edustaja Torniainen tässä aikaisemmin.
Ajattelin jotenkin, kun kuulin ensimmäisen kerran kevytautoista, että se painoluokka on ra-
joitettu. Mutta sitä painoluokkaa ei ole rajoitettu, kyse on nimenomaan hidastetuista autois-
ta, kuten edustaja Karikin tässä aikaisemmin sanoi. Kysyisinkin ministeriltä: onko mahdol-
lista, että se olisi ”hidasauto” eikä ”kevytauto”, vai onko joku tietty englanninkielinen sa-
na, joka sanoo, että sen [Puhemies koputtaa] nyt on oltava kevytauto? [Kokoomuksen ryh-
mästä: Nuorisoauto!]

Toinen varapuhemies Tuula Haatainen: Ja sitten otetaan ministerin vastaus, 3 minuut-
tia. — Olkaa hyvä, ministeri Berner.

14.38 Liikenne- ja viestintäministeri Anne Berner: Arvoisa rouva puhemies! Kevytau-
toissa on uusimpia turvavälineitä, kun auto määritellään niin, että se ei saa olla yli kymme-
nen vuotta vanha. Samalla mopoauton osalta tekniset vaatimukset tulevat lainsäädännöstä,
eli niihin emme sinänsä erikseen pääse vaikuttamaan. 

Kaikkialla meillä ei ole joukkoliikennepalveluita samalla tavalla saatavissa, ja näin ol-
len meidän on todellakin punnittava rinnakkain meidän ilmastokysymykset ja turvallisuus-
näkökulmat mutta myöskin nuorten vaihtoehtoinen liikkuminen. 

Näihin ajoneuvoihin tulee erilliset kilvet. Sitä kautta ne ovat tunnistettavissa ja sitä kaut-
ta myös pyritään helpottamaan poliisin valvontaa. Me olemme paljon käyneet valmistelus-
sa keskustelua siitä, onko oikea nopeus 45 kilometriä vai 60 kilometriä. Molempiin ratkai-
suihin on päteviä argumentteja, ja pyydänkin, että valiokunta tätä vielä pohtii ja katsoo lä-
9



Pöytäkirjan asiakohta PTK 97/2018 vp
pi, miltä nämä argumentit näyttävät. 45 kilometriä on turvallisempi jalankulkijalle, ympä-
ristölle, myöskin ehkä nuorelle itselleen. Liikenteen sujuvuuden näkökulmasta 60 kilomet-
riä saattaa olla turvallisempi, mutta tämäkin vaihtelee eri teiden ja olosuhteiden mukaan.
Tämä ei ole yksinkertainen kysymys, ja se vaatii varmasti vielä läpikäyntiä ja harkintaa.
Moottoritiellä ei saa ajaa näillä ajoneuvoilla. 

Pitäisin myöskin tärkeänä sitä, että eivät nämä poissulje kävelyä ja pyöräilyä, jotka ovat
korkealla meidän agendallamme, vaan kysymys on myöskin siitä, että luomme enemmän
mahdollisuuksia. Samalla ehkä on myöskin hyvä huomioida, että nuorten liikennesuorit-
teiden arvioidaan kasvavan 1,2—4,4 prosenttia tämän esityksen myötä mutta samalla
nuorten kyyditseminen vähenee, ja sitä kauttakin tulee tietynlaista muutosta mutta koko-
naisliikkumisen määrä ei välttämättä muutu ihan niin paljon kuin olemme ajatelleet.

Tätä päästökysymystä on myös paljon arvioitu. Trafin toimesta on tehty pakokaasupääs-
töjen ja energiankulutuksen laskentajärjestelmään liittyvää arviointia. On arvioitu nykyis-
ten mopojen, moottoripyörien ja mopoautojen päästöt ja sitten on katsottu, mitä tämä ke-
vytauto toisi tähän rinnalle. Polttoainekulutus kasvaa jonkun verran, mutta se on nimen-
omaan kysymys, joka voidaan ratkaista tulevaisuudessa niin, että käyttövoimasiirtymää tu-
lee koko ajan tapahtumaan kohti sähköistä liikennettä. Sen sijaan hiukkaspäästöt vähene-
vät ja häkäpäästöt vähenevät, eli me puhumme monen asian summasta ja kokonaisarvios-
ta, jonka pohjalta olemme kuitenkin katsoneet, että tämä esitys palvelee yhteisiä tavoitteita
etenkin turvallisuuden näkökulmasta ja haluamme olla tämän esityksen takana siitäkin nä-
kökulmasta. Uudempi autokanta on myös päästöystävällisempää, ja näihin niin sanottui-
hin kevytautoihin kohdistuu myös tiukempia päästörajoitteita kuin mitä kohdistuu tällä
hetkellä esimerkiksi mopoautoihin. 

Toivon, että näistä näkökulmista keskustelu myös valiokunnassa voidaan käydä.

Toinen varapuhemies Tuula Haatainen: Nähtävästi vielä halutaan debattia käydä. Tääl-
lä on puhujalistakin odottamassa, mutta otetaan lyhyt debatti vielä tähän väliin.

14.41 Suna Kymäläinen sd (vastauspuheenvuoro): Arvoisa rouva puhemies! Ministeri
hyvin toi esille tätä haarukointia 45 kilometrin ja 60 kilometrin välillä. Se todella on työ,
joka meidän täytyy valiokunnassa tehdä hyvin, sillä on selvää, että törmäysenergia on mo-
ninkertainen tällaisessa rajoitetussa henkilöautossa, jossa massamäärä on suurempi. 

Mutta turvallisuudesta kun tässä on ollut puhetta, ottaisin esille vielä tämän koulutus-
vaateen, joka on yksi huolenaihe, koska näillä rajoitetuilla mopoautoilla pystytään nyt sit-
ten kovin paljon kevyemmällä koulutusvaateella kulkemaan, kun verrataan henkilöauto-
ajoneuvoihin.

14.42 Ari Jalonen sin (vastauspuheenvuoro): Arvoisa puhemies! Kuten ollaan huomattu
keskustelusta, niin tämä on monimuotoinen asia ja lähestymistapoja on monia. Näköjään
tämä nopeus kiinnostaa, kuten se on valmisteluvaiheessakin meitä jo puhuttanut, mutta va-
liokunnan puheenjohtajana voin todeta sen, että kyllä nämä asiat käydään läpi erittäin huo-
lellisesti. Yksi asia, mitä pitää muistaa nopeudesta puhuttaessa, ovat ihan puhtaasti fysii-
kan lait: nopeus kertaa massa on siellä taustalla. 

Tahtoisin kuitenkin muistuttaa myös siitä, että tämä ei poista mopoautoja, vaan halutes-
saan mopoautonkin voi ostaa. Tämä on vaihtoehto sen rinnalle. Itsekin suosittelen myös
10



Pöytäkirjan asiakohta PTK 97/2018 vp
polkupyöräilyä, ja sähköpolkupyörä auttaa siihen hyvin, mutta valiokunta [Puhemies ko-
puttaa] käsittelee perusteellisesti asiaa. 

14.43 Arto Pirttilahti kesk (vastauspuheenvuoro): Arvoisa rouva puhemies! Kiitoksia
paljon ministerille tästä esityksestä. Tämä on todellakin jo pitkään harkittu asia. Itse olen
käynyt useamman kerran Autovahinkokeskuksella katsomassa juurikin näitten mopoauto-
jen rivistöä, ja kun hyvinkin pienestä tällistä ne joutuvat lunastukseen, niin tämä on iso kus-
tannus, sanotaan, heikosta materiaalista tehtyjen laitteitten osalta. On hienoa, kun päästään
tämmöiseen normaaliautokantaan ja todellakin uudempaan kantaan.

Itse oikeastaan kysyisin — en kerennyt tuota esitystä ihan loppuun asti lukea — minkä-
lainen on näitten autojen käyttö, voidaanko vetokoukussa vetää vaikka asuntovaunua tai
perävaunua. Sehän olisi hienoa lähteä tämmöisellä retkelle, mutta sitten se etana tulisi vie-
lä hiljempaa vastaan siellä tiellä. 

Toiseksi oikeastaan merkintään ja talvikeliin. Kevytauto on turvallisempi myös talvike-
lillä, mutta sen merkintään täytyisi kanssa laittaa huomiota, kun se tulee sieltä lumipyrystä
vastaan. Nytkin mopoautot yllättävät, mutta kun mopoautoissa tämä raideleveys on eri,
niin on vahinkoja talvella varmaan tullut senkin takia. 

14.44 Eero Suutari kok (vastauspuheenvuoro): Arvoisa puhemies! Kiitän ministeriä täs-
tä ennakkoluulottomasta kansallisesta esityksestä. Nuorten turvallisuuden kannalta tällä on
oleellinen merkitys. Eduskunnan moottoripyöräkerho vuonna 2012 järjesti täällä seminaa-
rin mopoautojen turvallisuudesta, ja silloin tutkittiin — täällä olivat oikeastaan kaikki kes-
keiset liikenteen asiantuntijat lausumassa siitä — ja todettiin, että se on rakenteellisesti ja
ominaisuuksiltaan sellainen, joka ei välttämättä Suomen olosuhteisiin ainakaan talviaika-
na sovellu. Siitä on sitten lähtenyt keskustelu käyntiin myös siitä, myös paljon muustakin. 

Itse olen sitä mieltä, että tämä on hyvä ratkaisu, ja myös se, että kun ainakin aikaisem-
min olen lapsia kuljettanut 15 kilometrin päästä harrastuksiin, niin on pitänyt kaksi matkaa
tehdä niille, kun sen nyt voi nuori ajaa omalla tulevalla kevytautolla. 

14.45 Rami Lehto ps (vastauspuheenvuoro): Arvoisa rouva puhemies! Edustaja Pirttilah-
ti otti asiassa huomioon tämän, että lunastukseen menevät, että ne hajoavat helposti. Itse
olin yhdessä autokorjaamossa, siellä oli mopoauto korjattavana. Kun takaluukku oli laitet-
tu kiinni, niin se lasi oli hajonnut. Sanoivat, että kolmas kerta sama auto siellä. Tulee to-
della kalliiksi pitää tällaisia rimpuloita. Olisi hyvä saada ne hyväkuntoisiksi, kestäviksi.

Sitten tähän mopoauton rajoitettuun nopeuteen. Kun tällä hetkellä se on 45 kilometriä
tunnissa, niin yleensä liikenteen seassa ne tulevat sujuvasti kuuttakymppiä. Nyt jos saa-
daan kevytautoja, niin miten se rajoitus oikeasti tapahtuu — no, sitä ei varmaan vielä tie-
detä — ettei tule sitä, että ne ajavat yhdeksääkymppiä, vaan että se olisi sitten todella vaik-
ka se 60?

Varoituskolmio perässä saisi olla vähän parempi, meinaan se tulee siellä lumipyryssä
yhtäkkiä vastaan, että sieltä tuleekin hiljaa ajava auto. Tosin se voi olla Toyota Aygo, se on
samankokoinen kuin mopoauto, eikä aina tiedä, onko mopoauto vai normaali auto, [Puhe-
mies: Aika!] ja... — Aika meni. 

14.47 Matti Semi vas (vastauspuheenvuoro): Rouva puhemies! Minusta tämä laki palve-
lee erittäin paljon nimenomaan harvaan asuttujen alueitten nuoria, jotka käyvät koulua
11



Pöytäkirjan asiakohta PTK 97/2018 vp
edempänä, jotka eivät ole yleensä julkisen liikenteen äärellä niin helposti. Kun itse olen
käynyt maaseudulla juttelemassa vanhempien kanssa, mikä olisi heidän toivomuksensa
näitten asioitten järjestelystä, niin he ovat paljon puhuneet tämmöisestä alennetusta ajo-
kortti-iästä, että vanhempi opiskelija pystyisi ajamaan perheen lapset kouluun ja kotiin, sitä
väliä. Jäin miettimään, että tämä tietenkin on minusta hyvä kompromissi siihen nähden,
että otetaan tämmöinen turvallinen auto ajoneuvoksi. Kun mopoauto ei ole turvallinen, niin
tämä olisi hyvä lisä siihen. Mutta onko teillä mietitty ajokortti-iän alentamista siihen 16
vuoteen kokonaisuudessaan? Minun mielestäni ainakin kevytmoottoripyörällä nuoret aja-
vat jo kahdeksaakymppiä ihan rivakasti tuolla, [Puhemies koputtaa] eli kyllä heillä ajoko-
kemusta varmaan on karttunut ja on tarpeeksi.

14.48 Pekka Haavisto vihr (vastauspuheenvuoro): Arvoisa puhemies! Kiitos ministeril-
le vastauksista. Kun täällä puhutaan siitä, mikä olisi tällaisen autotyypin nimi: nuorisoauto
— se on kai mahdollinen muillekin kuin nuorille; kevytauto — se ei aina ole kevyt; eli kyl-
lä minä tämän hidasauton kannalle kallistuisin, kun se kuvaisi sitten tätä nopeutta.

Mutta ehkä vakavammin kaksi asiaa vielä. Ministeri otti esiin sähköautomahdollisuu-
den tässä yhteydessä, ja olisin mielelläni kuullut vähän lisää siitä, voisiko tätä kautta itse
asiassa lanseerata laajemminkin lyhyemmille matkoille tai jopa kaupunkikäyttöön sopivan
sähköautokategorian, jolla olisi tämmöinen myönteinen ympäristövaikutus.

Toinen sellainen asia, johon olisin mielelläni kuullut ministerin vastauksen. Täällä hei-
tettiin ajatus, että jos rajoitus on 60 kilometriä tunnissa, niin monet perheen kakkosautot
muutetaan kauppakasseiksi, jos se on jotenkin verotuksellisesti edullisempaa ja muuta.
Onko tässä, ja avataanko tässä, joku uusi kategoria tätä kautta?

14.49 Sari Tanus kd (vastauspuheenvuoro): Arvoisa rouva puhemies! Tässä on tullut
monta kysymystä turvallisuudesta. Olisinkin halunnut kysyä vielä siihen liittyen, että kun
keskustelua käytiin lakiesityksestä, niin ajateltiinko tai oliko esillä, voisiko esimerkiksi ta-
kana turvallisuuskolmio näkyä vähän jarruvalomaisesti. Elikkä samalla kun säädetään au-
toa hitaammin liikkuvaksi, niin sinne taakse laitettaisiinkin kolmio, mikä näkyisi valaistu-
na niin kuin jarruvalot, jotta se kaikella säällä ja myös syksyn pimeällä näkyisi.

Sitten toinen asia. Ainakin pari edustajaa nosti oikeasti esille nämä tummennetut lasit.
Eli käytiinkö siitä keskustelua, että ne kiellettäisiin niin, ettei voisi autoihin tummennettuja
laseja käyttää, koska varsinkin nuorisoa ajatellen se voisi turvallisuutta monessakin suh-
teessa parantaa.1

14.50 Lasse Hautala kesk (vastauspuheenvuoro): Arvoisa rouva puhemies! Lämpimät
kiitokset ministeri Bernerille tämän lakiehdotuksen tuomisesta eduskuntaan.

Lähestyisin tätä nimenomaan turvallisuusnäkökannasta. On hyvä, että on lähdetty liik-
keelle siitä, että autot ovat vuotta 2014 uudempia autoja, koska näissä useimmissa on jo
sekä ABS-jarrut, turvatyynyt että luistonestojärjestelmät.

Osa edustajista nosti esiin ympäristökysymyksiä, mutta kyllä minä olen vakuuttunut sii-
tä, että näiden nykyaikaisten kevytautojenkin päästöt ovat pienempiä kuin noiden savua-
vien mopoautojen päästöt, joissa tuskin on mitään katalysaattoreita koskaan nähtykään.

Mikäli liikenne- ja viestintävaliokunta muuttaa nopeuden 45:stä 60:iin, niin pidän vält-
tämättömänä, että tulee se hitaan ajoneuvon kolmio sinne taakse. Nykyään ne ovat niin te-
hokkaita, että ne kyllä ilman erillistä valaistustakin heijastavat riittävästi.
12



Pöytäkirjan asiakohta PTK 97/2018 vp
14.51 Harry Wallin sd (vastauspuheenvuoro): Arvoisa puhemies! On varmaan paikal-
laan haja-asutusalueilla, että tämä kevytauto otetaan käyttöön, mutta mopoautoja käyte-
tään kuitenkin tällä hetkellä kaupungeissa. Muutaman kilometrin koulumatka tehdään mo-
poautolla ja sitten jatkossa tehdään kevytautolla. Meillä on pyöräily- ja kävelystrategia,
joka nyt varmaan täytyisi toteuttaa, että lähdetään toimenpiteisiin, että nuoriso lähtee pyö-
räilemään tai kävelemään koulumatkoja, koska kuitenkin terveydenhuollon asiantuntijat
sanovat, että nuorison kunto ja painoindeksi ovat nousseet nyt viime aikoina huomattavas-
ti.

14.51 Markku Eestilä kok (vastauspuheenvuoro): Arvoisa puhemies! Täytyy kiittää mi-
nisteriä, sillä kyllähän aika moni kansanedustaja eri puolueista jo viime kaudella vahvasti
ajoi tätä asiaa, mutta ennen kuin tämä menee eteenpäin, niin pitää olla myös ministerin
suostumus asialle, ja nyt se on, ja minä olen erittäin iloinen, että mennään, koska tämä sel-
västi parantaa nuorten liikkumismahdollisuuksia ja myös liikenneturvallisuutta. 2014 tai
sen jälkeen otetut autot ilman muuta ovat jo turvallisia, ja myös päästöt ovat aika paljon
alempia kuin vanhoilla autoilla.

Mutta yksi asia, joka liittyy myös tähän liikenneturvallisuuteen ja josta on ihan omakoh-
taisia kokemuksia: jos on vähän kurainen tai muu huono keli, niin tämä nopeusero ei hah-
motu kaikille kuskeille, ja jos edessä ajaa hiljaa auto, niin ei oikein saa selvää, että se on hi-
taammin liikkuva ajoneuvo. Minä toivoisin, että valiokunnassa kiinnitätte huomiota, että
onko se joku joskus silloin tällöin heijastava keltainen valo, joka vilkkuu, tai jotakin muu-
ta, jolloin oikeasti näkyy jo kaukaa, että tuossa on hitaammin ajava ajoneuvo. Se on minun
mielestäni iso turvallisuuskysymys.

Toinen varapuhemies Tuula Haatainen:  Edustaja Hakanen, ja sitten ministerin vastaus.

14.52 Pertti Hakanen kesk (vastauspuheenvuoro): Arvoisa rouva puhemies! Tämä halli-
tuksen esitys on äärimmäisen tervetullut, ja sitä on pitkään odotettu. Tässä on kyllä minis-
teriä kiitettävä ja erityisesti kiitettävä suomalaisten, meidän omien nuorten eteen tehdystä
työstä. Tämä on pontevaa työtä, mitä ministeri on tehnyt, ja tässä on nyt lopputulos. Tämä
pitää saada kyllä nyt ripeästi valiokunnan kautta valmiiksi.

Pari asiaa liittyen turvallisuuskysymyksiin. Kotona kun omia nuoria tapaa, niin näkee
sen, miten he surevat ystäviään, jotka ovat menehtyneet mopoautokolarissa, ja se on kuul-
kaas aika koskettavaa, kun keskustellaan, miten sitä turvallisuutta voitaisiin lisätä, ja tässä
tulee nyt yksi hyvä vaihtoehto sille. 

Puhutaan nopeusrajoitteisesta autosta. Kun ajetaan sillä nopeusrajoitteisella autolla, se
valmentaa suoraan myöskin ajo-opetukseen ja sitä kautta taas täysi-ikäisenä normaaliau-
ton rattiin. Mutta nopeudesta minäkin olen sitä mieltä, että se voisi olla 60 kilometriä tun-
nissa. Ja myöskin tämä auton ikä ja mitä eroa on lisävarusteissa alle 10 tai alle 15 vuoden
autossa: luistonesto, ABS, turvatyynyt on jo 15 vuotta olleet autoissa. [Puhemies koputtaa]
Tämä olisi kustannuskysymys monille [Puhemies: Aika!] haja-asutusalueiden perheille.

Toinen varapuhemies Tuula Haatainen:  Ja nyt ministeri Bernerin vastaus, paikalta 1
minuutti, olkaa hyvä. 
13



Pöytäkirjan asiakohta PTK 97/2018 vp
14.54 Liikenne- ja viestintäministeri Anne Berner: Kiitoksia, arvoisa rouva puhemies!
Jos palaan juuri tähän viimeiseen, niin me olemme lähteneet siitä, että ajoneuvo ei saisi olla
yli 10 vuotta vanhempi. Siihen liittyy paitsi monet turvallisuusvarusteet, ennen kaikkea tiu-
kemmat päästörajoitteet, jotka ovat yksi osa tätä kokonaisuutta. 

Nämä ajoneuvothan eivät saa olla yli 1 500 kiloa omamassaltaan. Ehkä siitä tämä nimi,
kevytauto, on tullut, että tämä auto ei voi olla kooltaan kaikista raskaimmasta päästä kai-
ken kaikkiaan. 

Perävaunusta ja tummennetuista laseista voidaan säädellä tarkemmin asetuksella, ja
nämä asiat ilman muuta otan mukaani ja huomioimme tässä keskustelussa ja jatkovalmis-
telussa. 

Edustaja Wallin, olen täysin samaa mieltä siitä, että kävelyn ja pyöräilyn edistäminen on
yksi tärkeimpiä asioita, joita voimme tehdä kaikkien, myös nuorten, hyväksi. Uskon kui-
tenkin siihen, että se ei tapahdu sillä, että me kiellämme kevytautokategorian syntymistä,
vaan sillä, että me löydämme nimenomaan kävelyn ja pyöräilyn osalta hyvät olosuhteet,
joita myöskin viemme eteenpäin. — Kiitos. 

Toinen varapuhemies Tuula Haatainen:  Ja sitten mennään puhujalistaan.

14.55 Timo Heinonen kok: Arvoisa rouva puhemies! Meillä Hämeessä on maakuntalau-
lu, jossa todetaan, että jos toimeen tartutaan, niin silloin yleensä tapahtuu. Kiitokset minis-
teri Bernerille toimeen tarttumisesta, kun se tarpeelliseksi on todettu.

Jokaisella lapsella on vain yksi isä, mutta hyvästä lapsesta ovat tyytyväisiä isovanhem-
mat ja kummitkin. Niin on tässäkin asiassa huomattu, että monesta suunnasta on tullut aja-
tuksia, ideoita nuorisoautoihin, kevytautoihin. Asiasta on puhuttu vuosikausia, ja ehkä sel-
lainen viimeinen, tässäkin tapauksessa surullinen liikkeellepaneva voima oli tuo Sastama-
lan järkyttävä onnettomuus, joka viimeistään avasi meidän kaikkien silmät, ja asia lähti
etenemään. 

Tämä on erittäin merkittävä uudistus. Nuoret saavat mopoautojen rinnalle turvallisem-
mat, oikeat, nopeudeltaan rajoitetut autot. Niillä autoilla nuoret pääsevät ennen muuta kul-
kemaan maaseudulla, missä ei julkinen liikenne toimi. Autoilla tullaan kulkemaan maaseu-
dulta keskuskaupunkiin, seutukunnan kaupunkiin, harrastuksiin, lukioon, ammattikou-
luun. Tämä on erittäin merkittävä uudistus ennen muuta tästä näkökulmasta. 

Autot ovat siis kevytautoiksi nimettyjä. Niitä tullaan ajamaan AM- eli mopoautokortil-
la. Niiden nopeus on esityksessä rajattu 45 kilometriin tunnissa, ja autot voivat olla maksi-
missaan 10 vuotta vanhoja ja tässä alkuvaiheessa 2014 käyttöön otettuja tai sitä nuorempia
autoja. Autojen oma massamaksimi on siis tuo 1 500 kiloa. Sähköautojen kohdalla ei itse
asiassa tässä esityksessä massamaksimia ole lainkaan säädetty, eli sähköauto voi olla myös
tätä painavampi. Autoilla tulevat varmaan pääsääntöisesti ajamaan nuoret 15—17-vuoti-
aat, mutta autoja varmasti tulevat tulevaisuudessa ajamaan myös muut ihmiset, ehkä ikäih-
misetkin osittain korvaamassa sitä, että tänä päivänä monella on käytössä esimerkiksi mo-
poautoja. Tämä on huomattavasti turvallisempi myös sinne.

Jos verrataan mopoautoja ja oikeaa autoa, eli tätä nuorisoautoa, kevytautoa, mikä esityk-
sessä on, niin ollaan hyvin samassa hintakategoriassa. Mutta isoin asia ja huomio täytyy
kiinnittää siihen, että samalla hinnalla, jolla tässä nuori saa nyt oikean auton, niin hän saa
saman tien neljä airbagia, lukkiutumattomat jarrut, usein tänä päivänä kaistavahdit ja mo-
net muut varusteet. Tuossa debatissa jo totesin, että oikea auto on itse asiassa myös jalan-
14



Pöytäkirjan asiakohta PTK 97/2018 vp
kulkijan näkökulmasta turvallisempi, sillä oikeat autot joutuvat tänä päivänä täyttämään
erittäin tiukkoja törmäystestejä myös jalankulkijaan osuessaan.

Huomion haluan kiinnittää nopeusrajoitukseen, joka on 45 kilometriä tunnissa. Minun
mielestäni debatissakin meni osittain sekaisin se, että vaikka auto kulkisi 60:tä tai 100:aa,
niin taajamassa sillä saa ajaa vain maksiminopeutta, ja siellä törmäykset jalankulkijoihin
yleensä tapahtuvat. Eli ei autolla, vaikka sen maksiminopeus olisi 60, ajeta taajamassa kui-
tenkaan kuin 30:tä tai 40:tä, niin kuin me oikeiden autojen käyttäjätkin teemme. Mutta kun
auto kulkisi 60:tä, se menisi liikenteessä sujuvammin, sen ohi eivät menisi maanviljelijät
traktoreilla eivätkä toiset nuoret mönkijöillä, niin kuin tässä tapauksessa on tapahtumassa.
Olen tyytyväinen, että ministeri on antanut mahdollisuuden tarkastella nopeusrajoitusta
vielä eduskunnassa. Se on siis sujuvaa liikennettä, mutta myös esimerkiksi risteyksen yli
ajo tai risteyksestä liikkeelle lähteminen tapahtuisivat huomattavasti turvallisemmin, kun
auto kulkisi 60:tä.

Auton ikävaade on toinen, mikä minua itseäni on mietityttänyt, ja toivon, että valiokun-
ta sitäkin pohtii. Olisiko riittävää se, että autoon määriteltäisiin tietyt turvavarusteet? Ne
voivat tulevaisuudessa esimerkiksi säädöspohjalta tiukentua sen mukaan, kun uusia turva-
varusteita autoihin tulee.

Arvoisa puhemies! Aivan viimeisenä haluan nostaa ajatuksen tulevaisuudesta, jossa mi-
nun haaveeni on se, että tällaisessa nuorisoautossa, kevytautossa, voisi olla käytössä tietyn-
lainen avain — käytän yhden automerkin nimeä, kerran heillä on tällainen, eli Ford My-
Key. Siinä tapauksessa auto toimisikin niin, että kun minun lapseni menisi autoon, hänellä
olisi oma avain. Sillä avaimella auton nopeus rajattaisiin 45:een tai 60:een, mihin nyt pää-
dytään. Mutta kun minulla tai jollakin muulla aikuisella, kenellä on autoon oikea ajokortti,
olisi toinen avain, auto kulkisikin normaalia nopeutta, 80:tä tai 100:aa. Tämä olisi varmasti
esitys, joka kelpaisi myös esitystä ehkä ainoina kritisoineille vihreille, sillä tällä tavalla me
voisimme aidosti vähentää autojen määrää, kun perheelle riittäisikin toiseksi autoksi auto,
jota voisi käyttää nuori mutta myös isä mennessään kauppareissulle. Äiti voi mennä sitten
sillä autolla, joka menee kovempaa, käymään jossain muualla, ja näin perhe voisi tulla toi-
meen esimerkiksi kahdella autolla järkevällä tavalla.

Arvoisa puhemies! Ministeri Berner on jälleen tehnyt hyvää työtä.

Toinen varapuhemies Tuula Haatainen: Keskustelu ja asian käsittely keskeytetään.
Asian käsittelyä jatketaan tässä istunnossa päiväjärjestyksen muiden asiakohtien tultua kä-
sitellyiksi.

Keskustelu keskeytettiin kello 15.01.

————

Keskustelua jatkettiin kello 17.02.

Ensimmäinen varapuhemies Mauri Pekkarinen: Nyt jatketaan aiemmin tässä täysistun-
nossa keskeytetyn asiakohdan 6 käsittelyä. 

17.02 Sofia Vikman kok: Arvoisa puhemies! Nuortemme ja muiden tienkäyttäjien tur-
vallisuus liikenteessä on meidän kaikkien yhteinen asia ja tärkeysjärjestyksen kärkipäässä,
15



Pöytäkirjan asiakohta PTK 97/2018 vp
kun päätöksiä liikenteeseen liittyen tehdään. Keskustelussamme oleva hallituksen esitys
mahdollistaisi mopoauton korvaamisen nopeusrajoitetulla henkilöautolla eli kevytautolla.
Esityksen mukaan uusi, mopoautoa turvallisempi liikkumisen vaihtoehto tulisi mahdolli-
seksi 1. marraskuuta 2019 alkaen. Kevytauton kuljettaminen edellyttäisi mopoautoa vas-
taavan luokan ajo-oikeutta. Muutos on erittäin kannatettava ja parantaa liikenneturvalli-
suutta.

Kevytautolla tarkoitetaan henkilöautoa, jonka maksiminopeus on rajoitettu 45 kilomet-
riin tunnissa rajoitinlaitteella. Sopivaa maksiminopeutta varmasti vielä valiokuntakäsitte-
lyssä pohditaan ja punnitaan. Pääasia kuitenkin on, että uudistus rajoitetusta henkilöautos-
ta ja sen mahdollistamisesta mopoauton rinnalle etenee. Nopeusrajoitetuksi saisi muuttaa
henkilöauton, joka on otettu käyttöön vuoden 2014 jälkeen. Kevytautoksi ei kuitenkaan
saisi muuttaa sellaista henkilöautoa, jonka käyttöönottovuoden päättymisestä on kulunut
yli 10 vuotta. Uudehkojen henkilöautojen turvallisuusominaisuudet ovat huomattavasti
vanhoja kehittyneempiä. Vaikka Suomen mopoautokanta on ollut vain noin 9 000 auton
suuruinen, johtivat mopoautovahingot vuosina 2011—2015 Onnettomuustietoinstituutin
mukaan 1 229 henkilön loukkaantumiseen ja neljän kuolemaan. Mopoautojen rakenteelli-
set puutteet nostavat jo pienillä nopeuksilla vakavien henkilövahinkojen riskiä merkittä-
västi.

Arvoisa puhemies! Esimerkiksi törmäystestit ovat pakollisia henkilöautoille, mutta mo-
poautoilta niitä ei vaadita. Mopoautoilta ei myöskään edellytetä jalankulkijan törmäystes-
tiä toisin kuin henkilöautoilta, joilta edellytetään jalankulkijan suojelua muun muassa pus-
kurin ja konepellin ominaisuuksissa ja muotoilussa. Mopoautojen ja henkilöautojen jar-
ruissa on suuria eroja. Mopoautoissa lukkiutumattomat jarrut eivät ole pakolliset. Uusissa
henkilöautoissa sen sijaan ABS-jarrut ovat olleet pakolliset jo vuodesta 2005 lähtien. ABS-
jarrut mahdollistavat auton ohjattavuuden jarrutuksen aikana, jolloin parhaassa tilanteessa
törmäys voidaan kokonaan väistää. Lisäksi hätäjarrutusjärjestelmä on yleistynyt pienem-
missä henkilöautoissa vakiovarusteena vuodesta 2014 lähtien.

Arvoisa puhemies! Nopeusrajoitettu auto voitaisiin palauttaa tavalliseksi henkilöautok-
si muutoskatsastuksen kautta. Tällöin uutta ajoneuvohankintaa ei perheessä tarvita, kun
nuori saa tavallisen henkilöauton ajoon oikeuttavan kortin täyttäessään 18 vuotta. Nopeus-
rajoitettu auto on tervetullut ja monessa perheessä odotettu vaihtoehto mopoautolle. Uu-
distus parantaa nuorten liikenneturvallisuutta, koska henkilöautojen turvavarustelu ja run-
ko ovat aivan toisella tasolla verrattuna mopoautoihin. Nuortemme ja muiden tienkäyttäji-
en turvallisuus on tärkeä tavoite, ja turvallisuusarviointi tämän esityksen osalta on tehtävä
oikean tiedon pohjalta. Kyllä faktojen punnitseminen osoittaa, että kevytauton tuominen
vaihtoehdoksi mopoauton rinnalle parantaa nuortemme turvallisuutta.

17.07 Reijo Hongisto sin: Arvoisa herra puhemies! Olen tässä salissa käyttänyt lakiesi-
tysten lähetekeskusteluissa kymmeniä puheenvuoroja. Uskallan tunnustaa, että kertaakaan
ei ole lakiesityksen kannattaminen tuntunut näin hyvältä kuin se nyt tuntuu.

Lapualainen Reijo Vuorenmaa soitti minulle maaliskuussa 2013 ja esitti, että ryhtyisin
ajamaan lakimuutosta, jolla mahdollistettaisiin pienten henkilöautojen muuttaminen niin
sanotuiksi mopoautoiksi eli kevyiksi nelipyöriksi. Vuorenmaa perusteli esitystään nuorten
mopoautoilijoiden liikenneturvallisuuden parantamisella ja toi esiin myös selvät taloudel-
liset perusteet.
16



Pöytäkirjan asiakohta PTK 97/2018 vp
Kun nuorelle hankitaan perinteinen mopoauto, se maksaa uutena noin 10 000—18 000
euroa eli saman verran kuin pienet varsinaiset henkilöautotkin maksavat. Kun tällainen
auto on perheeseen hankittu, sen ajonopeutta voidaan alentaa moottoriin asennettavalla ra-
joittimella, jolloin ajoneuvo voitaisiin muutoskatsastaa mopoautoluokkaan sopivaksi.
Nuori voisi harjoitella tällä normaalin henkilöauton ominaisuuksilla varustetulla autollaan
siihen saakka, että hän saa varsinaisen henkilöauton ajo-oikeuden. Ajo-oikeuden saamisen
jälkeen olisi harjoitteluvälineenä palvellut mopoauto helppo jälleen muuntaa takaisin nor-
maaliksi henkilöautoksi. Näin nuorella olisi käytössään hyvä ja kevytrakenteisia mopoau-
toja turvallisempi ajoneuvo koko ajan.

Tartuin toimeen ja kysyin silloin kirjallisessa kysymyksessäni liikenneministeri Merja
Kyllöseltä: ”Onko hallitus tietoinen nykyisten kevytrakenteisten mopoautojen turvatto-
muudesta liikenteessä, mihin toimiin hallitus aikoo ryhtyä mopoautojen rakenteellisen tur-
vallisuuden parantamiseksi ja aikooko hallitus valmistella lakimuutosta, jolla myös pie-
nimpien henkilöautojen muuntaminen mopoautoiksi on mahdollista?” Ministeri Kyllönen
ei lämmennyt ajatukselle vaan torjui esitykseni selvin sanoin piiloutuen EU-byrokratian
taakse. Jos joku ei tätä usko, niin kirjalliseen kysymykseen löytyy ministeri Kyllösen vas-
taus. Siinä on varsin selvästi sanottu, miten Kyllönen perustelee tätä ”ei onnistu silloin”
-teemaa.

Esitin saman kysymyksen nykyiselle liikenneministerille Bernerille, joka piti esitystäni
aivan erinomaisena. Ministeri Berner totesi, että tämä selvitetään perin juurin, eikä hän an-
tanut EU-mörön estää selvitystyötä. Ministeri jatkoi vastustuksista huolimatta asian selvit-
tämistä, ja niin vaan kävi, että nyt edessämme on lakiesitys, jolla mahdollistetaan pienten
henkilöautojen muuntaminen kevytautoiksi.

Aiemmin debatissa monissa puheenvuoroissa kiinnitettiin huomiota kevytauton suurim-
paan sallittuun ajonopeuteen. Moni toivoi, että asiaa valiokunnassa käsiteltäessä pohdittai-
siin vakavasti sitä, että suurin sallittu nopeus nostettaisiinkin 60 kilometriin tunnissa.
Omassa kirjallisessa kysymyksessäni esitin silloin ajonopeudeksi 45:tä kilometriä tunnis-
sa, mutta, arvoisa puhemies, hyvät kollegat, olen valmis antamaan periksi. Mielestäni 60
kilometrin tuntinopeus mahdollistaisi joustavamman liikennevirran, ja erityisesti raskaan
liikenteen kuljettajat, joita olen myöskin tässä puhuttanut, totesivat ja toivoivat, että kevy-
tautoilla voisi olla tuo 60 kilometrin tuntinopeus. Talvikeleillä jyrkissä vastamäissä pitäisi
raskaassa lastissa olevan ajoneuvoyhdistelmän saada vähintään tuo 60 kilometrin tuntino-
peus, jotta yhdistelmä ylipäätään pääsee mäen päälle. Meillä Pohjanmaalla ei juuri mäkiä
ole, me emme sitä tunnista emmekä tarvitse, mutta kun raskasta liikennettä on muuallakin
kuin Pohjanmaalla, mäkisilläkin seuduilla, niin minä ymmärrän hyvin raskaan liikenteen
kuljettajien tuskan siitä, että kun vastamäkeen lähdetään, niin pitää saada pikkasen enempi
vauhtia. [Jukka Kopra: Meillä on mäkiä!] — Arvoisa edustaja Kopra, teillä on mäkiä. —
Jos ajoneuvoyhdistelmällä joutuu tosiaan lähtemään vastamäkeen noin 45 kilometrin tun-
tinopeutta ajavan kevytauton takaa, voi olla vaara, että raskas ajoneuvoyhdistelmä ei liuk-
kaalla kelillä edes pääse mäen päälle, ja yhdistelmän vauhdin hiipuminen puolitiehen on
vaarallista ja riski kaikille tien käyttäjille.

Arvoisa puhemies! Ihan lopuksi totean, että ilman ministeri Bernerin sinnikästä uuras-
tusta tätäkään lakiesitystä ei olisi saatu aikaan. Kiitän Reijo Vuorenmaata asian esiin tuo-
misesta ja ministeri Berneriä erittäin ansiokkaasta toiminnasta lakiesityksen valmistelus-
sa. Uskon, että kiitoksiini yhtyy moni juuri ajokortti-ikää lähestyvä nuori ja näiden nuorten
turvallisuudesta kiinnostuneet vanhemmat.
17



Pöytäkirjan asiakohta PTK 97/2018 vp
Arvoisa puhemies! Minä kannatan tätä lakiesitystä. — Kiitos. 

17.13 Jukka Kopra kok: Arvoisa herra puhemies! Käsittelyssä on hallituksen esitys niin
sanotuista kevytautoista. Tätä esitystä on todellakin odotettu pitkään, ja nyt vihdoin saam-
me sen eduskuntaan käsiteltäväksi. Esityksen tarkoituksena ja tavoitteena on parantaa
nuorten tielläliikkuvien liikenneturvallisuutta ja lisätä nuorten tielläliikkuvien valinnanva-
raa liikkumismuotojen suhteen. Tämä kevytautojen käyttöönotto ei siis rajaa pois mitään
muita liikkumismuotoja, vaan tuo yhden liikkumiskeinon nuorison käyttöön entisten rin-
nalle.

Kevytautoissa ja niiden ominaisuuksissa on tiettyjä rajoitteita kaavailtu, muun muassa
se, että ajoneuvon enimmäisikä on 10 vuotta tai käyttöönotto on vuoden 2014 jälkeen.
Tämä on hyvä rajaus. Tällä aikaansaadaan se, että näissä käytettävissä kevytajoneuvoissa
on käytössä uusin mahdollinen turvatekniikka, ja kun aika kuluu eteenpäin, jopa pienissä-
kin ajoneuvoissa tulevat vakiovarusteina olemaan törmäyksenestot ja muut havaitsemis-
keinot, ja jos nämä saadaan nuorten kuljettajien käyttöön näissä kevytautoissa, niin se on
erittäin hyvä asia. Tarkoitus on, että kevytautot ovat kirjaimellisesti kevytautoja eli niiden
omamassa on rajoitettu 1 500 kiloon.

Täällä edustaja Hongisto hyvin pohdiskeli tätä ajoneuvon enimmäisnopeutta, joka laki-
esityksessä on määrätty 45 kilometriin tunnissa, ja täällä salissa aiemmin keskusteltiin sit-
ten vaihtoehdoista, kuten Hongistokin pohti, että voisiko se olla 60 kilometriä tunnissa.
Tämä on varmasti sellainen asia, että tähän täytyy huolella perehtyä ja valiokunnan tark-
kaan pohtia asiantuntijoita kuunnellen, mikä on viisasta ja järkevää. Molemmilla nopeuk-
silla on puolensa, ja on tietysti todettava, että voihan se olla vaikka 55:kin kilometriä tun-
nissa tai 50 kilometriä tunnissa. On syytä tarkastella asiaa siltä pohjalta, että mikä on tar-
koituksenmukaisinta. Jos esimerkiksi enimmäisnopeus on 60 kilometriä tunnissa, tarkoit-
taa se sitä, että ajoneuvolla voi silloin liikkua moottoriliikennetiellä, ja se taas aiheuttaa
tulppaa siellä, kun nopeudet ovat suuremmat, ja näin ollen, jos nopeus olisi vaikka 55 ki-
lometriä tunnissa, silloin pysyttäisiin maanteillä ja seututeillä ja silloin ei ainakaan tällaisia
tulppamahdollisuuksia niin paljon olisi. Mutta kuten edustaja Hongiston puheenvuorosta
kuultiin, tämä raskaan liikenteen yhdistelmän mäkeen nousu tällaisen kevytajoneuvon pe-
rässä hitaalla nopeudella on kyllä sellainen asia, että se pitää selvittää ja tutkia nyt tässä va-
liokunnan käsittelyn aikana.

Ajokorttivaatimus tässä kevytautossa on sama kuin mopoautolla, eli siltä osin ei erityi-
siä muutoksia tule, eikä myöskään mitään erityistä verokohtelua tälle kevytautolle ole tar-
koitus asettaa. Tämä tarkoittaa sitä, että kun auto on nuoren käytössä ja nuori täyttää sitten
18 ja mahdollisesti hankkii B-luokan ajokortin, niin tämä kevytauto voidaan konvertoida
tavalliseksi henkilöautoksi. Se vaatii sitten katsastuksen tämän esityksen mukaan, mutta ei
kuitenkaan tarvitse mitään ylimääräistä veroa maksaa enää siinä vaiheessa, vaan se voi-
daan luokitella normaaliksi henkilöautoksi ihan tavalliseen ajokäyttöön.

Kaiken kaikkiaan toivon, että nyt valiokuntakäsittelyn aikana liikennevaliokunnassa me
rauhassa tätä pohdimme, tutkimme eri näkökulmat ja tarvittaessa jalostamme tätä esitystä
vieläkin paremmaksi, mutta yleisesti ottaen tämä on erittäin tervetullut ja tasokkaasti tehty
lakiesitys, ja sitä mielellämme tuolla valiokunnassa käsittelemme.

17.18 Jari Myllykoski vas: Arvoisa herra puhemies! Lainsäädäntöön liittyen: jo ennen
eduskuntaan valitsemistani, silloin kun mopoautot tulivat, ajattelin, että minäkö se isänä ja
18



Pöytäkirjan asiakohta PTK 97/2018 vp
vanhempana olisin valmis laittamaan lapseni siihen. Nyt en halua olla kritisoiva mopoau-
toja kohtaan, jotka ovat haja-asutusalueelle tuoneet nuorille liikkumisenmahdollisuuksia,
mutta en kuitenkaan laittaisi sellaiseen saippuakoteloon lastani. Ne onnettomuus- ja turval-
lisuusriskit, mistä tässä keskustellaan: Vaikka ne ovatkin heikkorakenteisia, ne ovat mah-
dollistaneet melko turvallisesti kuitenkin näitten nuorten liikkumisen. Että ei pidä asettaa
aivan mustavalkoiseksi tätä, kun nämä hitaasti kulkevat mopoautot ovat mahdollistaneet
liikkumista ja silti kuitenkin ovat, sanotaanko, siihen liikennemäärään nähden tilastojen
perusteella mahdollistaneet suhteellisen hyvän turvallisuuden vaikkapa nyt mopoihin rin-
nastettuina.

Mutta tuossa debatissa kun en päässyt ministeriltä kysymään, niin kysyn nyt tässä sitten
toivottavasti ja tulen esittämään tämän toki valiokunnassakin tästä EU:n komission vas-
tauksesta tähän asiaan. Sitä on joiltakin osin tietyiltä tahoilta kritisoitu siinä mielessä, että
se ei olekaan avointa dataa niin sanotusti. Sitä eivät olekaan saaneet tässä valmisteluvai-
heessa kaikki, vaan hallitus on itse tulkinnut sitä. Se on avoimesti tuotu tähän lakiesityk-
seen mukaan, mutta kukaan muu kuin hallitus ei ole sitä voinut tulkita. Ja tätä meidän var-
masti valiokunnassa tulee selvittää, EU-komission osin kriittisiä ja tiettyjä epäilyjä. Mei-
dän pitää hälventää valiokuntatyöskentelyssä sitä, onko todella niin vai eikö ole. Ja sen me
varmasti valiokunnassa teemmekin.

Asia, mitä erityisesti haluaisin painottaa, olisi se, että me tiedämme, ettei ole enää nuor-
ten kekseliäisyydestä kiinni, etteikö nopeusrajoitinta voida ohittaa. Tänään osa meidän va-
liokunnasta oli tutustumassa siihen, että millaista tämä maailma on, ja se on 50 minuutin
asia, kun tällainen ohituslaite voidaan sitten asentaa tämmöiseen nopeusrajoitteiseen au-
toon. Toivoisin, että meillä valiokunnassa keskitytään erityisesti siihen, että tähän nopeu-
den rajoitukseen liittyy myös sitä dataa, mikä mittaa koko ajan ajoneuvon nopeutta, ja sitä
ei pystytä sivuuttamaan, että me voisimme valiokunnassa luoda järjestelmän, joka edellyt-
tää viranomaisen mahdollisuutta ammattiliikenteessä ajopiirturin tavoin ratsian yhteydes-
sä tai katsastuksen yhteydessä katsomaan, minkälaisilla nopeuksilla tätä ajoneuvoa on ajet-
tu. Ja se tarkoittaa kyllä sitä, että tämmöisen niin sanotun kevytauton pitää olla rekisteröi-
tynä sille henkilölle ja sen pitää olla vain sen henkilön yksittäisessä käytössä. Muutoin
kaikki se sellainen kiertämismahdollisuus vaikkapa toisella avaimella ja niin edelleen olisi
mahdollista. Minulle on ainakin henkilökohtaisesti tärkeätä, että viranomainen voi koko
ajan selvittää autolla ajettua nopeutta ja tehdä niitä päätöksiä sen perusteella, onko tällä
tehty ohituksia, mutta että se data on näkyvissä koko ajan sen ajoneuvoliikennenopeuksis-
ta. Me emme tarvitse paikkatietoja, emme kellonaikoja, me tarvitsemme vain siitä autosta,
joka on tämän nuoren käytössä, sen ajonopeuden seurannan, ja se on oleellista tässä. Ja sii-
hen totta kai sitten tarvitsee olla riittäviä sanktioita — mitä seuraamuksia siitä on, että ol-
laan ohitettu sitten tämä rajoitin.

Debatissa keskusteltiin päästöistä, ja yksi asia — nyt olin tästä hetken aikaa pois: oli kyl-
lä oikeastaan huomionarvoista, mitä SKAL on sanonut tästä elinkeinoelämän tavaroiden
liikkumisesta ja siihen liittyvien päästöjen lisääntymisestä. 

Täällä edustaja Hongisto kommentoi siihen, että lähdetään ylämäkeen ohittamaan 45 ki-
lometriä tunnissa olevaa ajoneuvoa. Tämä on aivan totta jo muutoinkin. Meidän pitää va-
liokunnassa todella tarkkaan perehtyä siihen, että onko se 60 kilometriä tunnissa, ja missä
tämmöisellä ajoneuvolla, joka saisi ajaa 60 kilometriä tunnissa, saisi ajaa. Katsoisin, että ei
tietenkään moottoritiellä, mutta ei myöskään moottoriliikennetiellä olisi mahdollista tällai-
sella hitaammalla ajoneuvolla ajaa. Onko meillä mahdollisuutta sitten jopa joitakin sadan
19



Pöytäkirjan asiakohta PTK 97/2018 vp
kilometrin valtatieosuuksia rajoittaa siten, että ei saa ajaa mopoautoilla. No, maaseudulla
se tarkoittaa sen hyödyn osalta, mikä nuorten kouluun menossa, harrastuksiin liittymisessä
on, että se rajoittaa sitten tätä hyvin tarkoituksenmukaista haja-asutusalueilla olevaa liik-
kumismuotoa. Turvallisuus on kaiken kaikkiaan tärkeää, ja siitä meidän tulee pitää kiinni,
ja uskon, että valiokunta on tässä kohtaa hyvinkin aktiivinen ja haluaa käydä läpi sen kai-
ken mahdollisen datan, mitä jo tällä hetkellä on näistä onnettomuuksista, prosenteista.

Arvoisa puhemies! 45 kilometriä tunnissa vai 60 kilometriä tunnissa? Kun olen tätä
asiaa harkinnut, niin olen liputtanut niin sanotusti pienen kansanedustajaikäni sitä, että näi-
den kevytautojen pitää tulla liikenteeseen ajajan turvallisuuden mutta myös onnettomuus-
tilanteiden turvallisuuden takia. Se 60 kilometriä tunnissa haja-asutusalueillakin [Puhe-
mies koputtaa] on monilla tieosuuksilla todellakin aivan normaali nopeus ja siinä mielessä
suositeltava. Mutta vaikka lippu heiluen olen ollut tämän takana, niin täytyy sanoa, [Puhe-
mies koputtaa] että tähän on tullut paljon asioita, joita pitää oikeasti pohtia ja tarkastella, et-
tei tehdä päätöstä hätiköiden. [Puhemies koputtaa] Mutta tietäen nämä kollegat valiokun-
nassa me teemme varmasti pohtivaa ja hyvää työtä.

17.26 Esko Kiviranta kesk: Arvoisa puhemies! Minusta liikenneturvallisuuden paranta-
minen on äärimmäisen tärkeää. Mopoautojen kolariturvallisuus on heikko ja niiden kor-
vaaminen järkevämmällä ratkaisulla parantaa liikenneturvallisuutta ilman, että nuorten
liikkumisen edellytykset erityisesti pienemmillä paikkakunnilla heikentyvät. Kevytauto on
siten juuri oikeanlainen toimi turvallisuustavoitteiden edistämiseksi.

Kevytautot on muunneltu henkilöautoista rajoittamalla niiden nopeus 45 kilometriin
tunnissa. Ne ovat vahvemman ja alun perin isompiin nopeuksiin suunnitellun rungon ja
muiden turvallisuusratkaisujen osalta selvästi mopoautoja turvallisempia. Mopoautojen
vakavat onnettomuudet ovat kasvaneet niiden määrän lisääntyessä 2010-luvulla ja ne ovat
yliedustettuina onnettomuustilastoissa heikomman rakenteensa vuoksi. 15—17-vuotiai-
den nuorten liikkuminen on harvaan asutussa maassamme usein haastavaa, joten tämän
helpottaminen ilman kompromisseja turvallisuudessa on hyvin tärkeää.

17.27 Katja Taimela sd: Arvoisa herra puhemies! Hyvät kollegat! Nyt käydään lähete-
keskustelua aiheesta, joka on puhuttanut jo vuosia lähinnä maaseudulla ja keskikokoisissa
kaupungeissa, joissa mopoautojen määrä on aivan toista kuin esimerkiksi täällä pääkau-
punkiseudulla. Mietin oikein, että olenko nähnyt yhtään ainutta mopoautoa täällä työ- ja
kustannuspaikalla liikkuessani. En muistaakseni ole, mutta meillä maaseutumaisissa kau-
pungeissa niitä kyllä näkee ja kuulee kovasti paljon.

Miksi tämä lakihanke on edennyt tähän pisteeseen, että se on tänään meillä täällä lähe-
tekeskustelussa? Ajattelen niin, että syystä, että nykyiset mopoautot koetaan liikenteessä
turvattomiksi ja niiden kanssa on nähty valitettavia liikenneonnettomuuksia. Mopoautois-
ta rajoitettuihin kevytautoihin -lakihanke on perusteltu hyvin pitkälti siksi, että liikennetur-
vallisuus paranee, mutta toki siinä on se toinenkin puolensa. Rajoitettu kevytauto on mas-
saltaan täysin toinen kuin mopoauto, ja näin ollen myös mahdollisessa törmäystilanteessa
törmäysenergia on moninkertainen. Kun täällä on tänään salissa debatissa myös käyty kes-
kustelua siitä, että 45 kilometriä muuttuisi 60 kilometriksi tunnissa, niin tietysti jokainen
meistä ymmärtää, että törmäysenergia on sitten myös moninkertainen tässäkin tilanteessa,
jos kilometrikorotukseen lähdetään.
20



Pöytäkirjan asiakohta PTK 97/2018 vp
Lausuntokierroksella ovat ihan odotetusti nousseet esiin huolina vähäinen koulutusvaa-
de verrattuna henkilöautoon ja se, että nopeusrajoite ei saa olla liian helppo purkaa. Pää-
sääntöisesti haluan luottaa perheisiin ja nuoriin, mutta jos rajoite on liian helppo kiertää,
sitä myös ihan varmasti kierretään, ja jokainen meistä tiedostaa sen, että valvonta tulee ole-
maan vähintäänkin haastavaa tämmöisissä tilanteissa.

Ennakkoon on palautetta tullut myös lähinnä ammattiautoilijoilta liittyen liikennevirto-
jen sujuvuuteen, jos nopeusrajoitettujen henkilöautojen määrä merkittävästi tulee jatkossa
kasvamaan.

Toinen itseäni huolettava näkökulma on liikenteen päästöt, kun tämä lakiesitys vääjää-
mättä kasvattaa yksityisautoilun määrää ja on sitä kautta ristiriidassa ilmasto- ja energia-
politiikan tavoitteiden kanssa, jotka minun mielestäni kaikki puolueet ovat kuitenkin myös
allekirjoittaneet.

Mitä tulee arviointiin siitä, että osa nuorista ohjautuisi uudistuksen myötä pois joukko-
liikenteen käytöstä, niin haluan muistuttaa, että maaseutumaisissa kaupungeissa ja maa-
seudulla ei todellakaan ole mahdollisuutta kulkea tänäkään päivänä opiskeluihin ja harras-
tuksiin jouhevasti, jos ollenkaan, joukkoliikenteen turvin.

Uskon, että käsittelyn aikana kritiikkiä tulee myös uudistuksen kustannuksista: onko
perheellä varaa ostaa ja antaa nuorelle käyttöön enintään 10 vuotta vanha auto, alkuvai-
heessa kuitenkin vähintään vuonna 2014 tai myöhemmin käyttöönotettu auto. Tässä kes-
kustelussa minun mielestäni pitää muistaa se, että käytetty mopoautokin maksaa jo sen
8 000—9 000 euroa ja uusi jopa yli 15 000 euroa, eli ei se mopoautoilukaan ole halpaa eikä
se ole mahdollista ihan kaikissa perheissä. [Puhemies koputtaa] 

Puhemies! Jos sallitte, niin lopuksi: mitä tulee EU-ristiriitoihin, niin ne on selvitettävä
ennen esityksen eteenpäin viemistä. [Puhemies koputtaa] Nyt ollaan kuitenkin etenemässä
lakihankkeen kanssa, josta komissio on antanut huomautuksen. Odotan mielenkiintoista
valiokuntakuulemista, ja se varmasti myös perusteellisesti tämän asian yhteydessä teh-
dään.

17.31 Hannu Hoskonen kesk: Arvoisa herra puhemies! Tämä lakiesitys on mielestäni
erittäin hyvä ja kannatettava. Todellakin, nämä mopoautot liikenteessä ovat itsessään vaa-
rallisia, kolaritilanteissa ne ovat sisällä autossa oleville henkilöille suorastaan hengenvaa-
rallisia. Ymmärrän toki, että eräs traaginen tapahtuma, jossa menehtyivät mopoautossa ol-
leet nuoret, ymmärrykseni mukaan johtui tahallisesta törmäyksestä, jolloin sen kyseisen
mopoauton kyydissä olleet henkilöt olisivat todennäköisesti muussakin autossa kokeneet
aika kovia kohtaloita, koska törmäys oli niin valtava, että siitä nyt ehkä ei kannata ohjeita
vetää.

Tärkeää tässä on huomata se, että tässä asiassa mennään terveeseen, oikeaan suuntaan.
Sellainen tavallinen henkilöautoksi katsastettu auto, jossa on tämä rajoitin päällä — sehän
on digitaalinen laite, jolla pystytään todella rajoittamaan nopeutta, ja sitä ei sitten ylitetä,
kuten näiltä liikennevaliokunnan jäseniltä olen kuullut, he ovat käyneet tällaista autoa tes-
taamassa — todellakin on sitten semmoinen auto, että se kulkee vain sen maksiminopeu-
den, aivan kuten kuorma-autossakin on nopeudenrajoitin, sehän toimii myös pienemmissä
nopeuksissa. Onko 45 kilometriä tunnissa oikea nopeus? Sitä valiokunta saa kohdassaan
miettiä. Mutta edustaja Pakkasen puheenvuoron muistan vielä — kun ensimmäistä kertaa
tänään käsittelimme tätä kohtaa — hänhän totesi puheenvuorossaan nämä nopeat maatalo-
ustraktorit, liikennetraktorit, joilla todella pääsee lähes kuuttakymppiä. Kannattaa sitä
21



Pöytäkirjan asiakohta PTK 97/2018 vp
miettiä, että se varmaan monelle nuorelle on nöyryyttävää, kun Valtra painaa ohi kuorma
päällä ja neljääkymmentäviittä saa mopoautolla ajaa. Mikä on oikea nopeus? Toivon, että
valiokunta käy siitä hyvän keskustelun ja kuulee asiantuntijoita.

Edustaja Myllykosken puheenvuoron kuulin, olin työhuoneessa seuraamassa tätä kes-
kustelua, ja edustaja Myllykoski nosti esille tämän seurannan, että miten seurataan nopeuk-
sia, että ylitetäänkö. Sellaista menettelyä, jossa ihmisen kulkemisia ja liikkumisia seura-
taan niin, että käy kontrolleri lukemassa datan aina silloin tällöin, onko tämä kyseinen nuo-
ri herra tai neiti ajanut ylinopeutta sillä hidastetulla autollaan, sellaista tilannetta pidän suo-
rastaan perustuslain vastaisena. On oudoksuttavaa, että yhteiskunta lähtisi seuraamaan
nuorten tekemisiä tällä tavalla. Ymmärrän sen kuorma-autoliikenteessä. Tämä ajopiirturi-
systeemihän perustuu siihen, että noudatetaanko työaikoja, pidetäänkö asianmukaiset le-
pohetket ja niin edelleen. Siellähän sen ymmärtää. Mutta jos lähdetään kansalaisia seuraa-
maan, miten ajaminen tapahtuu, noudatetaanko nopeuksia, sitä en missään nimessä hyväk-
sy. Kyllä ymmärrän sen edustaja Myllykosken taustaa hieman tuntien, että on luottamus,
että hyvä kontrolli on paras. Sellainen yhteiskunta, jossa seurataan ihmisten liikkumisia
tällä tavalla — veikkaisin, että jos se perustuslakivaliokuntaan menisi, niin ainakin tiukem-
man keskustelun se aiheuttaisi, että onko se edes laillista.

Itse lakiesitystä pidän erittäin hyvänä ja kannatettavana. Tässä on sekin hyöty, kun nuori
on sitten sen mopoajoikänsä ohittanut, niin ottamalla ne digitaaliset härpäkkeet sieltä pois
hän voi jatkaa normaalilla, turvallisella henkilöautolla liikenteessä ja päästä mukaan lii-
kenteeseen ihan täysivaltaisesti.

17.34 Jari Myllykoski vas: Arvoisa herra puhemies! Edustaja Hoskoselle: En tiedä, mi-
tenkä tulkitsette minun taustojani taikka muuta, mutta kysymys on tässä tavallaan sen no-
peuden tarkkailusta, jota meillä tapahtuu tällä hetkellä digitaalisesti valokuvakameroiden
avulla [Hannu Hoskonen: Se on eri asia!] tuolla liikenteessä. Nyt on kysymys siitä, että ku-
ten meillä vaikkapa ammattiliikenteessä on laitettu rajoittimia siihen, mikä on nopeus, siel-
lä on se ajopiirturi, jonka avulla valvotaan sitä nopeutta. Kysymys on nopeuden valvonnas-
ta, ei henkilön yksityisyyteen menemisestä vaan ajoneuvon ajonopeuden seurannasta. Pi-
dän sitä erityisen tärkeänä, että jos me täällä eduskunnassa säädämme sellaisen mahdolli-
suuden, että tämä kevytauto kulkee 45:tä kilometriä tunnissa tai 60:tä tai 50:tä tai mitä hy-
vänsä, niin minä voin lainsäätäjänä luottaa niillä perusteilla, millä tähän yhteiskuntaan la-
keja säädetään, sen kaiken turvallisuusperusteen perusteella, mitä me valiokunnassa
tulemme saamaan, että se toteutuu. Ei minun mielestäni ole mitenkään yksilöön menevää
seurantaa, jos seurataan nopeutta ja perusteena on liikenneturvallisuus. Edustaja Hoskosen
kanssa tässä kohtaa saan olla oikein hyvillä mielin eri mieltä. En pidä tätä yksilönsuojan
vastaisena toimenpiteenä vaan liikenneturvallisuutta korostavana, niin että lainsäätäjä teh-
dessään päätöstä voi olla varma siitä, että meillä harjoitetaan sellaista nopeutta liikentees-
sä, minkä me täällä lainsäätäjinä olemme valmiita olleet antamaan.

Keskustelu päättyi.

Asia lähetettiin liikenne- ja viestintävaliokuntaan.
22


