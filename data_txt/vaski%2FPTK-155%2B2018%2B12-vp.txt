















































DEMFC66.tmp.xml


Pöytäkirjan asiakohta PTK 155/2018 vp

 Tarkistettu
4.0

Pöytäkirjan asiakohta 

PTK 155/2018 vp

Täysistunto

Torstai 7.2.2019 klo 16.01—20.03

12. Hallituksen esitys eduskunnalle laeiksi kansainvälisten veroriitojen ratkaisumenettelys-
tä, verotusmenettelystä annetun lain 89 §:n 3—5 momentin kumoamisesta ja rajoitetusti 
verovelvollisen tulon verottamisesta annetun lain 22 §:n muuttamisesta

Hallituksen esitys HE 308/2018 vp
Valiokunnan mietintö VaVM 32/2018 vp

Ensimmäinen käsittely

Ensimmäinen varapuhemies Mauri Pekkarinen: Ensimmäiseen käsittelyyn esitellään
päiväjärjestyksen 12. asia. Käsittelyn pohjana on valtiovarainvaliokunnan mietintö VaVM
32/2018 vp. Nyt päätetään lakiehdotusten sisällöstä.

Keskustelu

18.59 Esko Kiviranta kesk: Arvoisa puhemies! Tämäkin lyhyellä kaavalla.
Tämän esityksen tarkoituksena on saattaa niin sanottu EU:n riitadirektiivi osaksi kansal-

lista lainsäädäntöä. Tämä tehdään säätämällä uusi laki kansainvälisten veroriitojen ratkai-
sumenettelystä. Se sisältää kattavat menettelytavat, joita noudatetaan direktiivin mukaises-
sa riidanratkaisumenettelyssä, ja uusi laki sisältää myös uudet, veroriidassa saavutetun rat-
kaisun täytäntöönpanoa koskevat säännökset.

Nämä muutokset on direktiivin mukaan saatettava voimaan kansallisesti viimeistään
ensi kesäkuun loppuun mennessä. Tämä valiokunnan mietintö on käytännössä yksimieli-
nen, vaikkakin siinä on runsaasti pykälämuutoksia. Ne ovat kuitenkin varsin teknisluontei-
sia tai sen kaltaisia. Merkittävä osa niistä muutostarpeista on tullut valtiovarainministeriön
vero-osastolta siitä johtuen, että esitys on ollut erittäin hankala valmistella. Vielä eduskun-
takäsittelyn aikanakin on sitten esiintynyt tarpeita tehdä joitakin tarkennuksia.

Yleiskeskustelu päättyi.

Eduskunta hyväksyi hallituksen esitykseen HE 308/2018 vp sisältyvien 1.—3. lakiehdo-
tuksen sisällön mietinnön mukaisena. Lakiehdotusten ensimmäinen käsittely päättyi.


