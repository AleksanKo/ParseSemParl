















































DEM91EB.tmpSave.xml


Pöytäkirjan asiakohta PTK 4/2016 vp
Pöytäkirjan asiakohta 

PTK 4/2016 vp

Täysistunto

Tiistai 9.2.2016 klo 14.01—19.29

6. Hallituksen esitys eduskunnalle laiksi yksityisoikeudellista vaatimusta koskevien poh-
joismaisten tuomioiden tunnustamisesta ja täytäntöönpanosta annetun lain 10 §:n muutta-
misesta

Hallituksen esitys HE 136/2015 vp

Lähetekeskustelu

Ensimmäinen varapuhemies Mauri Pekkarinen: Lähetekeskustelua varten esitellään
päiväjärjestyksen 6. asia. Puhemiesneuvosto ehdottaa, että asia lähetetään lakivaliokun-
taan.

Keskustelu

17.05 Oikeus- ja työministeri Jari Lindström (esittelypuheenvuoro): Arvoisa herra pu-
hemies! Niin sanotussa pohjoismaisessa tuomiolaissa säädetään Pohjoismaissa annettujen
tuomioiden ja eräiden muiden täytäntöönpanon perusteiden rajat ylittävästä täytäntöönpa-
nosta. Lain mukaan Norjassa tai Tanskassa laadittu täytäntöönpanokelpoinen velkakirja,
vekseli tai sekki pannaan pyynnöstä Suomessa täytäntöön. Sanottujen asiakirjojen täytän-
töönpano edellyttää kuitenkin, että täytäntöönpanohakemukseen liitetään asiakirjan alku-
perävaltion oikeusministeriön antama todistus siitä, että asiakirja on täytäntöönpanokel-
poinen. Sekä Norjassa että Tanskassa todistuksenantotehtävä on delegoitu oikeusministe-
riöstä muulle viranomaiselle. Pohjoismaista tuomiolakia tulisi siksi muuttaa siten, että
myös muun viranomaisen kuin oikeusministeriön antama todistus riittäisi kysymyksessä
olevien asiakirjojen täytäntöönpanokelpoisuuden todentamiseksi. Vastaava tarkistus on jo
tehty muissa Pohjoismaissa.

Arvoisa puhemies! Tämä tarkastus on tekninen, ja vanhentunut lainsäädäntö muutettai-
siin vastaamaan nykytilaa.

17.06 Antti Kurvinen kesk: Herra puhemies! Haluan kiittää hallitusta varsin järkevästä
— pienestä mutta järkevästä — lainsäädäntöhankkeesta, ensinnäkin tietenkin sen takia,
että on hyvä, että tuomiot liikkuvat ja maksut saadaan maksettua ja uskalletaan tehdä sopi-
muksia rajojen yli, koko Euroopassa toki ja erityisesti Pohjoismaissa, kun nyt Tanskasta ja
Norjasta on kysymys. Tällaisena aikana, kun eletään taantuman keskellä, ei voi väheksyä
yhtään liikettä, millä rohkaistaan suomalaisia yrityksiä laajentamaan omaa bisnestään ihan
meidän lähialueellemme ja kauemmaksikin ja tekemään vientiä. Ehkäpä tämäkin lakihan-
ke on omalta pieneltä osaltaan sitä sääntelyn sujuvoittamista ja turhien normien ja byrokra-
tian purkamista. On aika mielenkiintoista, että yllättävän monikin suomalainen pk-yritys ei
ihan lähialueellekaan tee — Ruotsiin, Norjaan, Tanskaan — kauppaa. Ehkäpä tämmöiset
hankkeet rohkaisevat heitä lähtemään sitten sieltä omalta kotokylältä eteenpäin.
 Tarkistettu
4.1



Pöytäkirjan asiakohta PTK 4/2016 vp
Keskustelu päättyi.

Asia lähetettiin lakivaliokuntaan.
2


