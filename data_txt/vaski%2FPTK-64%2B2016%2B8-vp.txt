















































DEM8675.tmpSave.xml


Pöytäkirjan asiakohta PTK 64/2016 vp
Pöytäkirjan asiakohta 

PTK 64/2016 vp

Täysistunto

Perjantai 3.6.2016 klo 13.00—13.33

8. Suomen itsenäisyyden juhlarahasto Sitran toimintakertomus vuodelta 2015
Kertomus K 2/2016 vp
Valiokunnan mietintö TaVM 12/2016 vp

Ainoa käsittely

Puhemies Maria Lohela: Ainoaan käsittelyyn esitellään päiväjärjestyksen 8. asia. Käsit-
telyn pohjana on talousvaliokunnan mietintö TaVM 12/2016 vp.

Keskustelun aloittaa talousvaliokunnan puheenjohtaja edustaja Turunen, olkaa hyvä.

Keskustelu

13.22 Kaj Turunen ps (esittelypuheenvuoro): Arvoisa rouva puhemies! Talousvaliokun-
ta toteaa Suomen itsenäisyyden rahasto Sitran vuoden 2015 toimintakertomuksen osalta
seuraavaa: Suomi on välttämättömien rakenteellisten muutosten edessä taloustilanteen ki-
ristyessä ja julkisten hyvinvointipalvelujen järjestämisen ja rahoittamisen kohdatessa uu-
denlaisia haasteita.

Suomen itsenäisyyden juhlarahasto on muuttunut vuosien kuluessa tutkimuksen rahoit-
tajasta ja pääomasijoittajasta kokeilevaksi edelläkävijäksi ja yhteiskunnallisten muutosten
vauhdittajaksi. Sitra on edesauttanut eri alojen kotimaisten ja kansainvälisten toimijoiden
verkottumista ja yhteishankkeita sekä parhaiden käytänteiden levittämistä. Sitra on myös
asettanut oikein ja rooliin soveltuvaksi tavoitteekseen tunnistettujen megatrendien, kuten
teknologian ilmiöiden keskinäisriippuvuuden ja kestävyyskriisin, kääntämisen Suomen
kilpailueduksi. Talousvaliokunta katsoo, että Sitra omarahoitteisena kokeiluorganisaatio-
na on pystynyt ansiokkaasti tunnistamaan muutoksia ja reagoimaan myöskin niihin.

Keskeisiksi teemoiksi on valittu uusiutumiskyky, resurssiviisaus ja hiilineutraali yhteis-
kunta sekä uusi työelämä ja kestävä talous. Näitä teemoja on toteutettu avainaluehankkei-
den avulla. Talousvaliokunta pitää onnistuneena Sitran linjauksia vaikuttaa kansainvälisis-
sä tutkimuslaitosten ja ajatushautomoiden verkostoissa sekä toteuttaa hyvinvoinnin tutki-
mushankkeita.

Talousvaliokunta katsoo lisäksi, että Sitran merkitys riippumattomana kehittäjäorgani-
saationa korostuu yhä nopeammin muuttuvassa toimintaympäristössä. Kansallisten refe-
renssihankkeiden ja julkisten hankintojen merkitystä tuleekin pitää esillä niiden mahdol-
listaman vipuvaikutuksen täysimääräiseksi hyödyntämiseksi. Valiokunta toteaa myös, että
aikaansa seuraavan tutkimuksen ja kokeilujen resursointi ja suuntaviivojen valinta ovat
vaikeita tehtäviä, mutta Sitra on tehnyt näidenkin suhteen johdonmukaisia ja rohkeita rat-
kaisuja.

Talousvaliokunnan mielestä ilmastonmuutos ja luonnonvarojen väheneminen ovat kes-
keisimpiä ongelmiamme, jotka vaikuttavat jo nyt sekä elinkeinoelämän toimintaympäris-
 Tarkistettu
4.0



Pöytäkirjan asiakohta PTK 64/2016 vp
töön että yksityisten kansalaisten arkipäivään. Valiokunta yhtyy Sitran näkemykseen, että
Suomella voisi olla kokoaan suurempi rooli kestävyyskriisin ratkaisussa. Resurssiviisaat
ratkaisut ja puhtaat teknologiat voisivat olla olennainen osa Suomen uuden talouden perus-
taa. Valiokunta haluaa painottaa myös Sitran ja eduskunnan valiokuntien kanssa tehtävän
yhteistyön merkitystä.

Talousvaliokunta katsoo, että kertomusvuonna 2015 Sitra on onnistunut tehtävässään
varsin hyvin. Talousvaliokunnan mietintö tältä osin on yksimielinen. Talousvaliokunta
esittääkin siis yksimielisesti, että eduskunta hyväksyy valiokunnan kannanoton Suomen it-
senäisyyden rahasto Sitran kertomuksen K 2/2016 johdosta.

13.26 Ben Zyskowicz kok: Arvoisa rouva puhemies! Kuten valiokunnan puheenjohtaja
Turunen puheenvuorossaan kertoi, valiokunta antaa aika lailla tunnustusta Sitran työlle.
Minun mielestäni tämä tunnustus on täysin paikallaan, sillä Sitra on Mikko Kososen joh-
dolla ja koko Sitran väen ansiosta tehnyt todella hyvää työtä. Esillä on ollut paljon ajan-
kohtaisia ja tulevaisuuteen suuntautuvia asioita, ja esimerkiksi kiertotaloudessa Sitra on
tehnyt paljon hyvää työtä.

Eräs sektori, missä Sitra on myös ansioitunut, on sosiaali- ja terveyspalvelujen kehittä-
minen. Sitra on pyrkinyt hahmottamaan sitä, miten tulevassa sote-järjestelmässä, jossa
kansalaisten valinnanvapaus sote-palveluissa korostuu, oikealla tavalla voidaan varmistaa
hyvät palvelut, hyvä saatavuus ja myös järkevä rahoitus niin, että veronmaksajien rahoja ei
hukata ja toisaalta asiakkaat saavat kustannustehokkaasti palvelunsa. Sitra järjestää yhdes-
sä STM:n kanssa kesäkuun puolivälissä tästä seminaarin, johon toivon, että mahdollisim-
man moni näistä asioista kiinnostunut kansanedustajakin voisi osallistua.

Tämä valinnanvapaus on tärkeä osa tulevaa sote-uudistusta, ja toisin kuin pelotellaan, se
ei tietystikään tarkoita sellaista, että jokainen potilas, jokainen ihminen, jokainen kuntalai-
nen aamulla voisi yhtäkkiä päättää, minne hän menee ja mitä valitsee, mutta se on tärkeä
osa sitä, että palvelut ovat kustannustehokkaita, laadukkaita ja hyvin saatavissa.

13.28 Timo Heinonen kok: Arvoisa rouva puhemies! Tähän valiokunnan puheenjohtaja,
edustaja Turusen esittelypuheenvuoroon on helppo yhtyä. Talousvaliokunta katsoo, että
Sitra omarahoitteisena kokeiluorganisaationa on pystynyt ansiokkaasti tunnistamaan muu-
toksia ja reagoimaan niihin, ja katsoo myös, että kertomusvuonna Sitra on onnistunut teh-
tävässään varsin hyvin, ja korostaa edelleen eduskunnan valiokuntien kanssa tehtävän yh-
teistyön merkitystä.

Suomen itsenäisyyden juhlarahastohan on muuttunut vuosien kuluessa merkittävällä ta-
valla ja tekee äärimmäisen hyvää työtä. Siinä mielessä hivenen surullisena luin sosialide-
mokraattien vaihtoehtobudjettia, missä olisi kertarysäyksellä ulosmitattu puolet Sitran pää-
omasta. Sitra nimenomaan, niin kuin valiokunta toteaa, on tällainen omarahoitteinen ko-
keiluorganisaatio, ja jos tuo sosialidemokraattien vaihtoehtobudjetin puolen pääoman leik-
kaus olisi tehty, niin se olisi tietysti vienyt merkittävästi tätä käyttörahaa.

Kysyisin valiokunnan puheenjohtajalta, edustaja Turuselta, kun te tätä olette käsitelleet,
niin minkälaisia seurauksia Sitran toiminnalle olisi ollut, jos sosialidemokraattien linja oli-
si Suomessa tullut voitokkaaksi ja arkeen ja Sitralta olisi siis viety kertarysäyksellä 350
miljoonaa pääomia ja sitä kautta tietysti sitä tuottoa, millä tätä hyvää työtä on tehty, mitä
onneksi kaikissa muissa puolueissa laajasti arvostetaan.
2



Pöytäkirjan asiakohta PTK 64/2016 vp
13.30 Pia Viitanen sd: Arvoisa rouva puhemies! Kyllä Sitra tekee hyvää työtä ja hyvien
tulevaisuusteemojen osalta on monessa liikenteessä.

Tämä sosialidemokraattien vaihtoehtobudjetti perustuu myös tulevaisuuteen, ja katse on
vahvasti siinä suunnassa. Nimittäin mehän tiedämme kaikki, että Sitralla on hyvin vahva
tase. Se on vahvempi kuin alun perin oli ajateltu johtuen aikanaan suoritetusta Nokian
osakkeiden oikea-aikaisesta myynnistä. Siellä on vahva tase, ja siksi me olemme halun-
neet omassa vaihtoehdossamme katsoa tulevaisuuteen ja noudattaa tätä taseet töihin -ajat-
telua, irrottaa sieltä kertaluonteisiin satsauksiin, joilla muun muassa voidaan korjata ja ke-
hittää lasten päiväkoteja, homekouluja, kirjastoja, kaikkea tätä, ja juuri tässä työssähän ni-
menomaan myös sitä Sitran näkemystä tällaisista uudenlaisista teknologioista, kaikista
ekologisista ympäristöistä ja muista voitaisiin kehittää samalla, kun investoitaisiin kas-
vuun. Että tämä esityksemme on ehdottomasti tulevaisuuteen katsova.

Kyllä minä, puhemies, ihan rakentavasti luulen, että teidän kannattaisi, huolimatta edus-
taja Heinosen kritiikistä, hallituspuolueissa miettiä tätä asiaa, koska varmasti tulevaisuu-
dessakin tulemme elämään tilanteessa, jossa joudumme miettimään taseita ja niiden töihin
laittamista, kehittämistä, investointeja ja kaikkea tätä. Voisin uskoa, että tässä voisi olla
sellaista ajattelun jyvästä, johon myös ehkä jossain vaiheessa hallituspuolueet, nykyiset tai
kenties tulevat, sitten haluavat tarttua.

Tässä, puhemies, lyhykäisesti meidän terveisemme tähän. Toden totta, kyse ei ole siitä,
etteikö Sitraa ja sen työtä arvosteta, vaan päinvastoin kehitetään ja näille tulevaisuusaloille
investoidaan.

Puhemies Maria Lohela: Aika alkaa käydä vähiin, mutta myönnän lyhyen vastauspu-
heenvuoron edustaja Turuselle.

13.32 Kaj Turunen ps (vastauspuheenvuoro): Arvoisa rouva puhemies! Kyllähän se, jos
Sitran pääomista puolet leikattaisiin pois, käytännössä tarkoittaisi sitä, että se vaikuttaisi
siihen, minkälaiset toimintamenot Sitralla olisi käytettävissä. Se käytännössä tarkoittaisi
myös sitä, että muistaakseni noin 30 miljoonan euron käyttövarat menisivät puoleen. Se
tarkoittaa merkittävää toiminnan alasajoa.

Pidän erittäin tärkeänä sitä, että Sitra on jatkossakin puolueeton tutkimuslaitos, kokeilu-
kulttuuria edistävä, uusia toimintatapoja tuova. En pidä siitä ajatuksesta, että jos eduskunta
ei ole tyytyväinen joihinkin Sitran esityksiin, niin sitten käytetään tämmöistä korttia, että
vähän rangaistusluontoisestikin otetaan ja leikataan sitten pääomasta pois. En minäkään al-
lekirjoita ihan kaikkea Sitran toimintaa, mutta ei tämän puolelle minun mielestäni saisi
tämä keskustelu valua missään vaiheessa.

Sitten minä korostan sellaista asiaa, että talousvaliokunnassa (Puhemies koputtaa) tämä
mietintö oli täysin yksimielinen.

Keskustelu ja asian käsittely keskeytettiin.
3


