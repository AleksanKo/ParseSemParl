















































DEMCEFF.tmpSave.xml


Pöytäkirjan asiakohta PTK 131/2016 vp
Pöytäkirjan asiakohta 

PTK 131/2016 vp

Täysistunto

Maanantai 12.12.2016 klo 23.46—4.27

5. Hallituksen esitys eduskunnalle laeiksi sairausvakuutuslain ja elatustukilain 6 ja 8 §:n 
muuttamisesta sekä eräiksi muiksi avioliittolain muutokseen liittyviksi laeiksi

Hallituksen esitys HE 232/2016 vp
Valiokunnan mietintö StVM 40/2016 vp

Toinen käsittely

Toinen varapuhemies Arto Satonen: Toiseen käsittelyyn esitellään päiväjärjestyksen 5.
asia. Nyt voidaan hyväksyä tai hylätä lakiehdotukset, joiden sisällöstä päätettiin ensimmäi-
sessä käsittelyssä.

Keskustelu

1.46 Sari Tanus kd:  Arvoisa herra puhemies! Sairausvakuutuslakiin ja elatustukilakiin
tarvitaan muutoksia, mutta tämä hallituksen esitys jättää niin paljon epäkohtia ja lisäksi
hallituksen esityksen ajankohta on sellainen, että ehdotan, että tämä lakiesitys tässä vai-
heessa hylätään.

Tämä hallituksen esityshän kuuluu niin sanottuihin liitännäislakeihin, eli se esitetään su-
kupuolineutraalin avioliittolain hyväksymisen johdosta. Tämä sukupuolineutraali avioliit-
tolaki ei kuitenkaan ole vielä voimassa, ja on hyvin mahdollista, ettei se koskaan tulekaan
voimaan nyt esitetyssä muodossa. Tämän vuoksi tämän sairausvakuutuslain ja elatustuki-
lain ja eräiden muiden hallituksen esitykseen liittyvien lakien muutosehdotukset tulee ot-
taa käsittelyyn vasta myöhemmin. Työtä tässä eduskunnassa on niin paljon, ettei turhaa
työtä enää tarvita. Ensin tulee käsitellä loppuun se kansalaisaloite, jolla pyritään säilyttä-
mään nykyinen avioliittolaki ennallaan. On täysin käsittämätöntä, että näitä esityksiä tuo-
daan eduskuntaan ennen kuin on äänestetty avioliittolain säilymisestä. Nykyinen tilanne,
jossa erilaisia pareja säätelevät omat lait, avioliittolaki eri sukupuolta oleville pareille ja
parisuhdelaki samaa sukupuolta oleville pareille, palvelee parhaiten ja tasapuolisimmin
kaikkia osapuolia.

Arvoisa puhemies! Täytyy myöntää, että tämä aika eduskunnassa on ollut varsin kivu-
lias. Suomi tunnetaan maailmalla demokraattisena länsimaisena valtiona, jossa kaikkien
oikeuksista pyritään huolehtimaan. Me puhumme suureen ääneen tyttöjen ja naisten oi-
keuksista tuolla maailmalla, myös tyttöjen ja naisten oikeudesta opiskeluun ja työhön, ja
samanaikaisesti meillä rikotaan räikeästi näitä oikeuksia kotimaassa. Me puhumme maail-
malla suureen ääneen lasten perusoikeuksista, niiden tärkeydestä, muun muassa oikeudes-
ta kasvaa omien vanhempiensa, isän ja äidin hoidossa ja niin edelleen, ja samaan aikaan
täytyy todeta, että me rikomme lasten perusoikeuksia meidän kotimaassa.

Avioliitto on yhteiskunnan keskeinen instituutio, jolla pyritään vahvistamaan miehen ja
naisen välistä liittoa, vakaata, turvallista kasvuympäristöä myös lapsille, ja me olemme
 Tarkistettu
4.0



Pöytäkirjan asiakohta PTK 131/2016 vp
murentamassa, purkamassa sitä meidän Suomessa. Tällä hetkellähän meillä on avioliitto,
mikä on kaikille todella tasa-arvoinen. Kenenkään sukupuolista suuntautumista ei kysytä,
ja kaikilla on samanlaiset vaatimukset avioliittoon pääsemiseksi. Mutta jos sukupuolineut-
raali avioliittolaki tulee voimaan, silloin avioliitto todella muuttuu epätasa-arvoiseksi: eri
ihmisiltä vaaditaan eri asioita avioliittoon pääsemiseksi riippuen lähtötilanteesta.

Mikä ehkä voi olla kaikista syvimmin koetteleva muutos, jos sukupuolineutraali avio-
liittolaki toteutuu: kuinka perusoikeudet toteutuvat jatkossa? Esimerkiksi kuinka sanan- ja
mielipiteen ilmaisun vapaudesta huolehditaan jatkossa? Jo nyt rajoitetaan Suomessa tätä
perusoikeutta, oman mielipiteen ilmaisua. Kun sanoo, että haluaisi kaikkien oikeuksien to-
teutuvan, myös sanan- ja mielipiteen ilmaisun vapauden säilyvän, ja kun ilmaisee, että ym-
märtää tämän toteutuvan vain jos avioliitto- ja parisuhdelaki pidetään erillään, niin kyllä
rapaa, syytöksiä ja uhkailuja tulee niskaan — siis Suomessa. Kirjoituksiakin on jo sensu-
roitu tämän asian vuoksi, ja esimerkiksi tutkittavana on ollut myös tapaus, jossa jollekin
kurssille osallistuminen on peruttu, kun on selvinnyt, mitä lakia kyseessä oleva opiskeli-
jaksi pyrkinyt kannattaa. Tässä tapauksessa kaiken lisäksi tämän kurssille hyväksymisen
perumiseen liittyen käsiteltiin asiaa myös yhdenvertaisuusvaltuutetun toimesta. Yhdenver-
taisuusvaltuutettu antoi lausunnon, että mitään rikkomusta ei ollut tapahtunut. Mutta on-
neksi joku kannusti, että tämä opiskelija vei asiaa pidemmälle, ja yhdenvertaisuuslauta-
kunta käsitteli asian ja totesi, että räikeä rikkomus on tapahtunut. Siis meillä voi olla vir-
kamiehiä, jotka käyttävät myös valtaansa niin, että nimi alle ja sanotaan "ei ole rikkomusta
tapahtunut", mutta kun lautakunta katsoo, niin selkeä rikkomus on tapahtunut. Kipeitä
asioita kotimaassa. En olisi koskaan toivonut tietäväni, että minun Suomessani näin epäoi-
keudenmukaisesti ihmisiä kohdellaan. Toivoisin, että jokainen voisi tässä maassa asua
niin, että perus- ja ihmisoikeudet säilyvät ja niistä huolehditaan.

Mutta tätä hallituksen esitystä ajatellen: On sanottu, että kovalla kiireellä on viety eteen-
päin seksuaalivähemmistöjen etuja ajaen esitystä, jossa suomalaiset miehet, isät ja suku-
puolten välinen tasa-arvo myös unohdetaan. Nyt on käymässä niin, että kymmeniin lakei-
hin ja keskeisiin käsitemääritelmiin ollaan tekemässä merkittäviä muutoksia seksuaalivä-
hemmistöjen näkökulmasta, esimerkiksi monien monien monien eroperheiden näkökulma
unohtaen.

Esimerkiksi eronnut isä, joka hoitaa lastaan 50—90 prosenttia ajasta, ei ole oikeutettu
vanhempainrahaan. Tämä ongelma voitaisiin hoitaa ja ratkaista niin, että muuttaisimme
pykälää esimerkiksi niin, että vanhempainrahaan ovat oikeutettuja lapsen äiti ja isä ja että
mikäli äiti ja isä asuvat erillään, vanhempainvapaa ja vanhempainraha tulee jakaa vanhem-
pien kesken.

Hallituksen esitys jättää monia monia epäkohtia myös ajatellen perheen käsitteen mää-
rittelyä. Esimerkiksi jos isä hoitaa 50 prosenttia ajasta lastaan, tämä etävanhempi ei voi
saada vanhempainrahaa, kunnallista perheasuntoa, yksinhuoltaja-avustusta, lapsilisää eikä
muitakaan vastaavia tukia, koska lapsi ei virallisesti lainkaan asu hänen luonaan eikä lapsi
nykyisen lainsäädännön mukaan kuulu etävanhemman perheeseen. Etävanhempiin koh-
distuvan syrjinnän lopettamiseksi tulisi etävanhemman käsitteestä kokonaan luopua ja lap-
sille pitäisi antaa mahdollisuus kuulua yhtä aikaa sekä äidin että isän perheeseen.

Tässä on vain muutamia asioita esiin nostettuna, mitä epäkohtia tämä hallituksen esitys
jättää jälkeensä.

Niin kuin alussa sanoin, sairausvakuutuslakiin ja elatustukilakiin tarvitaan uudistusta,
mutta tarvitaan huomattavasti laajempi ja kokonaisvaltaisempi uudistus kuin mitä hallitus
2



Pöytäkirjan asiakohta PTK 131/2016 vp
on nyt kiireessä sukupuolineutraaliin avioliittoon liittyen liitännäislakeina esittämässä. Sen
vuoksi esitän tämän hallituksen esityksen hylkäämistä.

1.55 Peter Östman kd:  Arvoisa puhemies! Kannatan edustaja Tanuksen tekemää hyl-
käysesitystä vastalauseen mukaisesti.

1.55 Anneli Kiljunen sd:  Arvoisa herra puhemies! Täytyy sanoa, että tämän viimeisen
puolentoista kuukauden ja oikeastaan koko syksyn aikana meillä on erittäin isoja lakeja kä-
sittelyssä, ja on todella harmillista se, että näitten asioitten käsittelyyn on aina liian vähän
aikaa. Ja nyt en puhu vain siitä, miltä tuntuu, vaan aidosti meillä ei ole valiokunnassa riit-
tävän paljon aikaa käsitellä hallituksen tekemiä esityksiä, minkä takia sitten, voisiko sa-
noa, monessa mielessä asiat eivät saa sitä asemaa tässä eduskuntakäsittelyssä, joka niille
pitäisi antaa.

Mutta tämän lain osalta minun täytyy todeta siltä osin, että kun hallituksen kanssa yh-
teistyössä lähdettiin tätä esitystä käymään läpi, niin meillä oli yhteinen tahto kuitenkin näh-
dä tämä asia sillä tavalla, että me halusimme vahvistaa ja parantaa eri ja samaa sukupuolta
olevien parien yhdenvertaista oikeutta sosiaaliturvaan. Siitä lähtökohdasta lähdimme sit-
ten tätä asiaa viemään eteenpäin, minkä takia esimerkiksi sosialidemokraatit eivät ole jät-
täneet tähän vastalausetta, vaan olemme saaneet niitä muutoksia, joita tässä aikataulussa
yleensäkin on pystytty saamaan.

Tässä lainsäädännössä avioliiton käsite muuttuu sukupuolineutraaliksi, ja tarkoituksena
on, että avioliittolain muutoksen seurauksena myös sosiaaliturvalainsäädännössä avioliit-
tomaiset suhteet eli avoliiton käsite muuttuu sukupuolineutraaliksi. Avioliittolain muutok-
sesta johtuvat muutokset sosiaaliturvalainsäädäntöön ehdotetaan tulemaan voimaan sa-
manaikaisesti kuin avioliittolain muutoksetkin.

Sairausvakuutuslain perhejäsenmääritelmä muutetaan, ja perheenjäsenellä tarkoitetaan
myös vakuutetun samaa sukupuolta olevaa avopuolisoa. Määritelmän muutos vaikuttaa
esimerkiksi sairausvakuutuslain erilaisia päivärahoja samoin kuin kuntoutusetuuksia ja
kuntoutusrahaetuuksia koskeviin säännöksiin. Valiokunta piti myös perusteltuna, että
etuuksien myöntämisedellytyksiä yhdenvertaistetaan eri etuuden hakijoiden osalta. Valio-
kunta puolsi myös lakiehdotuksen hyväksymistä, ja tänne tuli muutamia täydennyksiä, joi-
ta me sitten yhdessä muokkasimme valiokunnan kanssa asiantuntijoiden lausuntojen pe-
rusteella.

Valiokunta halusi tasa-arvoistaa erilaisissa perheissä elävien vanhempien ja heidän las-
tensa asemaa, jotta ne olisivat lapsen edun mukaisia ja parantaisivat vanhempien mahdol-
lisuuksia huolehtia lapsesta ja tämän terveydestä ja hyvinvoinnista riippumatta vanhem-
pien sukupuolesta.

Tässä totean muutaman esityksen, jotka valiokunta yksimielisesti muutti ja teki tähän
lisäesityksen.

6 §: Isyysrahan osalta valiokunta ehdottaa pykälään uutta 2 momenttia, jonka mukaan
lapsen hoidosta vastaavalla isällä on oikeus isyysrahaan, vaikka lapsen äiti ja isä eivät elä
yhteisessä taloudessa avio- tai avoliitossa. Kyse on esimerkiksi tilanteesta, jossa lapsen
biologinen äiti ja biologinen isä ovat eronneet eivätkä enää elä yhteisessä taloudessa avio-
tai avoliitossa samoin kuin tilanteessa, jossa lapsen biologinen äiti ja biologinen isä eivät
ole lainkaan eläneet yhteisessä taloudessa avio- tai avoliitossa. Tämä tältä osin on uusi
muutos. Säännöstä sovelletaan myös silloin, kun lapsen adoptioäiti ja adoptioisä ovat eron-
3



Pöytäkirjan asiakohta PTK 131/2016 vp
neet tai kun lapsen biologinen äiti ja hänen avio- tai avopuolisonsa tai rekisteröity puoli-
sonsa ovat eronneet. Isän katsotaan vastaavan lapsen hoidosta, jos lapsi asuu isän luona tai
jos isä pääasiallisesti vastaa lapsen hoidosta tai sen järjestämisestä sekä lapsen huollosta ar-
jessa. Näitä muutoksia pystyttiin tähän yhteisesti saamaan.

Samoin vanhempainrahaan tuli uusi 2 momentti, jossa säännöksen mukaan lapsen isäl-
lä, joka vastaa lapsen hoidosta, on oikeus vanhempainrahaan, vaikka lapsen äiti ja isä eivät
elä yhteisessä taloudessa avio- tai avoliitossa. Tämä isän oikeus vanhempainrahaan alkaa
ajankohdasta, jona isä ottaa lapsen hoitoon. Koska lapsen äiti ei kaikissa tilanteissa pysty
vastaamaan lapsen hoidosta, ehdotetaan lisäksi säädettäväksi, ettei lapsen äidillä ole tuol-
loin oikeutta vanhempainrahaan, jos oikeus vanhempainrahaan on lapsen isällä.

Samoin täällä todettiin, että halusimme lähteä viemään asiaa eteenpäin pitemmälle. Vii-
me hallituskaudella tähän kokonaisuuteen tehtiin ministeriössä selvitystyötä, mutta valitet-
tavasti nämä selvitykset eivät ole tuottaneet tulosta, minkä takia valiokunta halusi kiirehtiä
valiokunnan lausumaehdotuksella, elikkä: "Eduskunta edellyttää, että hallitus jatkaa sosi-
aali- ja terveysministeriössä tehdyn selvitystyön pohjalta erilaisten perheiden perhevapaa-
järjestelmän ja siihen liittyvän lainsäädännön kehittämistä, jotta perheiden erilaiset elä-
mäntilanteet huomioitaisiin yhdenvertaisella tavalla." Tämä yhdenvertaistaa erilaisten per-
heitten elämäntilannetta, ja tältä osin sosialidemokraatit ovat myös tätä esitystä tukeneet.

2.01 Krista Mikkonen vihr: Arvoisa puhemies! Olen iloinen, että tällä esityksellä korja-
taan niitä epäkohtia, mitä meidän lainsäädännössämme on verrattuna erilaisten perheiden
todelliseen arkeen. Tällä halutaan taata se, että kaikki vanhemmat saavat heille kuuluvat oi-
keudet vanhempana, sukupuolesta tai seksuaalisesta suuntautumisesta riippumatta. Nyt ti-
lanne on ollut sellainen, että vaikka henkilö on ollut lapsen tosiasiallinen huoltaja, hän ei
ole saanut vanhemmalle kuuluvia oikeuksia. Erityisen iloinen olen myös siitä, että tässä
huomioidaan ne isät, jotka hoitavat lastaan yksin ja ovat jääneet aivan ilman taloudellista
tukea. On hyvä, että tämä laki saadaan eteenpäin.

2.02 Sanna Marin sd: Arvoisa puhemies! Myös minun mielestäni, aivan kuten edellisten
puhujien Kiljusen ja Mikkosen mielestä, nämä muutokset, joita tässä esitetään, ovat hyviä.
Mutta pyysin puheenvuoron sen vuoksi, mitä edustaja Tanus omassa puheenvuorossaan
sanoi, eli hän vetosi siihen, että tätä lakipakettia ei voitaisi ikään kuin käsitellä sen takia,
että nyt on tehty kansalaisaloite, vasta-aloite tälle tasa-arvoiselle avioliittolaille. Sikäli kyl-
lä vierastan tätä teidän näkemystänne, koska meillähän on tällä hetkellä hyväksytty lain-
säädäntö, tasa-arvoinen avioliittolaki. Viime keväänä olemme käsitelleet tähän liittyvän
liitännäislakipaketin, joka on kulkenut lakivaliokunnan kautta, ja nyt käsittelemme näitä
muita liitännäislakeja. Eli minun mielestäni on aivan selvää, että nämä lait eduskuntaan tu-
levat, ja on myös hyvä, että ne samaan aikaan astuvat voimaan kuin tasa-arvoinen avioliit-
tolaki.

Mitä tulee sitten tähän vasta-aloitteeseen, se on tällä hetkellä lakivaliokunnassa käsitte-
lyssä, ja se on lähetetty perustuslakivaliokuntaan, jossa arvioidaan, voidaanko sitä kansa-
laisaloitetta ylipäätänsä tuoda eduskunnan saliin käsiteltäväksi vai onko se meidän perus-
tuslain ja ihmisoikeussopimusten vastainen. On aivan eri asia säätää uusi laki ja antaa ih-
misille uusia oikeuksia kuin viedä lainsäädännöllä heille jo myönnettyjä oikeuksia pois.
Tämä on nyt se kysymys, jota tällä hetkellä pohditaan, ja sitten nähdään, mihin perustusla-
kivaliokunta tältä osin päätyy.
4



Pöytäkirjan asiakohta PTK 131/2016 vp
Mutta minun mielestäni on aivan selvää, että nämä lait käsitellään nyt, ja on hyvä, että ne
ovat täällä käsittelyssä, ja on hyvä, että näiden on tarkoitus tulla voimaan samaan aikaan
kuin tasa-arvoinen avioliittolaki ensi vuoden maaliskuussa. Olen todella iloinen, että tämä
asia etenee ja meidän lainsäädäntö tältä osin muuttuu tasa-arvoisemmaksi ja yhdenvertai-
semmaksi, vaikka toki meille jää edelleen lainsäädäntöön merkittäviä ongelmia. Mutta näi-
hinkin on tehty esityksiä, muun muassa lakialoite (Puhemies koputtaa) translaista ja kan-
salaisaloite äitiyslaista, ja toivon, että nämä menevät tässä eduskunnassa maaliin.

2.04 Sari Tanus kd: Arvoisa herra puhemies! Kuten edustaja Marin sanoi, niin se on to-
della kummallinen tilanne, että nyt voimassa oleva avioliittolaki ykskaks voisikin olla pe-
rustuslain vastainen, ettei se voisi jäädä voimaan. (Sanna Marinin välihuuto) — Niin, mut-
ta meillä tällä hetkellä on tasa-arvoinen avioliittolaki ja parisuhdelaki voimassa, ja nyt jos
se olisi jotenkin tällä hetkellä perustuslain vastainen, niin on tosi kummallinen tämä tilan-
ne, mutta tässä tilanteessa ollaan.

Mutta omassa puheenvuorossani pyrin sanomaan, että näitä muutoksia hallituksen esi-
tykseen, mitä nyt tuodaan näihin sairausvakuutuslakiin ja elatustukilakiin, tarvitaan. Toki-
han siellä on näitä: esimerkiksi isien, jotka hoitavat yksin lastansa, asemaa on tässä esityk-
sessä parannettu. Mutta esimerkiksi siinä rinnalla, jos meillä on isä, joka hoitaa 70—90
prosenttia ajasta lastaan, hän ei ole oikeutettu vanhempainrahaan ja moniin muihin. Siinä
mielessä kovin ikävältä tuntui se tilanne, niin kuin valiokunnassa oli esimerkiksi Isät las-
ten asialla, heidän edustajansa kuultavana, ja he toteavat, että nyt kovalla kiireellä viedään
pienen vähemmistön etuja ajatellen tätä lakiuudistusta eteenpäin samanaikaisesti, kun tä-
hän lakiesitykseen jää suuria epäkohtia esimerkiksi eroisiä, valtavaa määrää isiä, ajatellen.
Heillä on tietysti huoli se, niin kuin he sanoivat, että kun tällainen mittava uudistustyö on
tehty ja esimerkiksi perheen käsite on uudelleen määritelty vähemmistöjen näkökulma
huomioiden, niin viranomaiset helposti voivat sanoa, että eihän nyt uudelleen avata näin
pian tätä lakia, tai ainakin voi helposti ajatella, missä vaiheessa se tehdään, niin että se pit-
kittyy ja pitkittyy. Siinä mielessä näkisin, että kyllä meidän myös isien asema olisi pitänyt
paremmin ja pitäisi paremmin huomioida tässä esityksessä kuin nyt tämä hallituksen esitys
tuo esille.

2.06 Sari Essayah kd: Arvoisa puhemies! Täällä on tullut esille jo aiemmissa puheenvuo-
roissa se, että nämä lait ovat niin sanottuja liitännäislakeja ja liittyvät tähän avioliittolain
muuttamiseen sukupuolineutraaliksi, ja kristillisdemokraatit ovat sitä vastustaneet. Me ha-
luaisimme, että meillä säilyisi tämä nykyinen malli, joka on vallalla suurimmassa osassa
Euroopan unionin jäsenmaita, elikkä että meillä on samaa sukupuolta oleville parisuhdela-
ki ja sitten eri sukupuolta oleville avioliittolaki. Siinä mielessä emme sitten myöskään kan-
nata näitä liitännäislakien muutoksia.

Valiokunnassa on käyty sinällänsä ihan ansiokasta keskustelua, millä tavalla lapsen hoi-
dosta tosiasiallisesti vastaavan isän tilannetta voitaisiin korjata. Mutta niin kuin tuossa
edustaja Tanus toi esille, kuitenkin tämä pohdinta on sitten jäänyt tietyssä mielessä puoli-
tiehen, elikkä siellä näitten eroisien tilanne ei vielä näillä muutoksilla kohene.

Täytyy sanoa, niin kuin edustaja Marin tuossa mainitsi, että talon sisässähän on kansa-
laisaloite tästä äitiyslain muutoksesta, ja taitaa olla lakialoite translain muutoksesta. Kun
on muutoksia, joissa esimerkiksi äidiksi itsensä katsova henkilö voi tunnustautua äidiksi
eli se, ken katsoo olevansa lapsen äiti, voi tätä lapsen äidiksi tunnustautumista hakea, sekä
5



Pöytäkirjan asiakohta PTK 131/2016 vp
myöskin synnyttäneen henkilön sukupuoli voi olla jotakin muuta kuin nainen, niin luulen,
että tästä erilaisesta sosiaaliturvaetuuksien viidakosta on tulevaisuudessa tulossa melko
moninainen. Siinä mielessä kyllä tuntuu, että jotenkin olisi aika selkeää, kun me pidättäy-
tyisimme näissä kahdessa erilaisessa laissa eli että meillä on avioliittolaki ja parisuhdelaki,
ja siihen liittyvät sosiaalietuudet sitten kulkisivat myöskin omaa rataansa. Epäilen, että tu-
levaisuudessa on yhä enemmän näitä (Puhemies koputtaa) juridisia ongelmia.

2.08 Wille Rydman kok: Arvoisa herra puhemies! Tässä on useammassa puheenvuoros-
sa tullut esille tämä eriskummallinen tilanne, mikä meillä on muodostunut siitä, että meillä
on hyväksytty kansalaisaloite ja sen jälkeen sitten sen kansalaisaloitteen sisällön kumoa-
miseksi tai ehkäisemiseksi, ennen kuin se täysimääräisesti tulee voimaan, laadittu toinen
vasta-aloite. Tämän vuoksi ajattelin näin perustuslakivaliokunnan jäsenenä ottaa tähän pu-
heenvuoron.

Tämä on aika eriskummallinen tilanne, ja toivon, että olimme me sitten tästä nimen-
omaisesta kysymyksestä mitä mieltä hyvänsä, niin tämä herättäisi poliittisten päättäjien
keskuudessa laajemman pohdinnan siitä, mikä tämä meidän kansalaisaloiteinstituutiomme
oikeastaan on ja miten sitä olisi perusteltua kehittää.

On mielestäni aivan selvää, että tässä talossa täytyy olla yhtäläiset ja kaikille kansalais-
aloitteille tasapuoliset pelisäännöt, millä tavalla niitä käsitellään. Mutta sitten toisaalta
meidänkin täytyy kuitenkin kantaa vastuumme siitä, ettei kansalaisaloiteinstituutio saa olla
sellainenkaan, että se toimii erinäköisten äänekkäiden ryhmien, mahdollisesti äänekkäiden
vähemmistöjen, tällaisena väylänä, jonka avulla pystytään kohtalaisen pienellä allekirjoit-
tajamäärällä ohittamaan huonollakin valmistelulla tässä eduskuntatyössä sellaisia kansan-
edustajien laatimia aloitteita, jotka on usein laadittu huomattavasti huolellisemmin valmis-
teltuna.

Mutta toivottavasti tämä eriskummallinen tilanne on omiaan muodostamaan punnittua
ja fiksua pohdintaa myöskin tämän kansalaisaloiteinstituution ympärillä laajemminkin.

Toinen varapuhemies Arto Satonen:  Edustaja Marin. — Puheenvuoroja voi varata P-
painikkeella.

2.10 Sanna Marin sd: Arvoisa puhemies! Olen edustaja Rydmanin kanssa täsmälleen sa-
maa mieltä siitä, että meidän pitää käydä tätä laajempaa keskustelua kansalaisaloitteiden
merkityksestä ja käsittelystä. Lakivaliokunnassa, kun meille tuli tämä vasta-aloite tälle
tasa-arvoiselle avioliittolaille, me kävimme aika paljonkin keskustelua juuri siitä, millä ta-
valla näitä kansalaisaloitteita pitäisi käsitellä. Siinä kun luimme näitä aikaisempia ohjeis-
tuksia ja keskusteluita, mitä silloin ollaan käyty, kun ollaan otettu tämä kansalaisaloitejär-
jestelmä käyttöön, niin siellä ollaan todettu hyvin selkeästi, että kansalaisaloitteet saavat
samanlaisen käsittelyn kuin yli 100 edustajan allekirjoittamat lakialoitteet. Eli ne eivät si-
nänsä ole sen erityisempiä, vaan ne saavat samankaltaisen käsittelyn, ja silloin tietenkin va-
liokunnan harkinnassa on se, viedäänkö niitä kansalaisaloitteita ylipäätänsä saliin.

Nyt tietenkin meidän pitää pohtia sitä, onko järkevää ajautua tilanteeseen, jossa tehdään
aloite ja vasta-aloite. Eli nyt tehdään tällaista ennakkotyötä näiden kaikkien muidenkin
aloitteiden osalta, mitä mahdollisesti tulevaisuudessa tehdään, ja tässä on haastava tehtävä
sekä lakivaliokunnalla että perustuslakivaliokunnalla tätä tilannetta arvioida. Eli tämä ei
ole prosessuaalisestikaan erityisen helppo tilanne.
6



Pöytäkirjan asiakohta PTK 131/2016 vp
Mutta mitä tulee sitten tämän kyseessä olevan lakipaketin käsittelyyn liittyen tähän tasa-
arvoiseen avioliittolakiin, niin minun mielestäni on aivan selvää, että se on tuotu eduskun-
nan käsittelyyn ja nämä liitännäislait käsitellään tässä yhteydessä, että ne voivat astua voi-
maan sen varsinaisen lain kanssa sitten ensi vuoden maaliskuussa. Eli on hyvä, että tämä on
täällä käsittelyssä, enkä sillä tavalla allekirjoita edustaja Tanuksen pohdintaa siitä, minkä
takia nämä ovat meillä käsittelyssä. Tietenkin niiden pitää olla käsittelyssä.

Ja olen samaa mieltä edustaja Essayahin kanssa siitä, että olisi paljon helpompaa, jos
meillä olisi ollut alun pitäenkin tasa-arvoinen avioliittolaki (Puhemies koputtaa) eikä oltai-
si säädetty rekisteröityä parisuhdelakia siihen väliin. Sittenhän meillä ei olisi tätä ongel-
maa näitten liitännäislakien kanssa. (Puhemies: Puheenvuoroa voi jatkaa sitten täällä pön-
töstä, jos menee yli 2 minuutin!)

2.12 Sari Tanus kd: Arvoisa herra puhemies! Edustaja Marinille: Meillä siis on tasa-ar-
voinen avioliittolaki voimassa. Niin kuin tuossa puheessani toin esille, että jos sukupuoli-
neutraali avioliittolaki tulee voimaan, niin silloinhan se on hyvin epätasa-arvoinen, koska
jo pelkästään vaatimukset eri ihmisille, jotka haluavat avioliittoon, ovat hyvin erilaiset riip-
puen siitä, mikä on lähtökohta. (Sanna Marinin välihuuto) — Niin, hyvin erilaisia vaati-
muksia on avioliittoon pääsemiseksi riippuen siitä, mikä on avioliittoon haluavien lähtöti-
lanne. (Sanna Marin: Miten?) — No, jos te ette ole semmoista vielä hoksannut, niin on.
(Sanna Marin: Kerro meille!) — Osalle on samat nämä vaatimukset kuin tälläkin hetkellä
avioliittoon pääsemiseksi. Sitten jos on lähtötilanne, että on rekisteröidyssä parisuhteessa,
ei tarvitse mitään muuta kuin ilmoittaa rekisteriin, että haluaa päätyä avioliittoon. Omalla
ilmoituksella päästään ilman tilaisuutta, (Hanna Sarkkisen välihuuto) ilman vihkijää, il-
man mitään lupausta ja niin edelleen. Ja sitten on tilanteita translakiin liittyen, että ei tar-
vitse tehdä sitäkään, vaan automaattisesti soljuu avioliittoon. Tästä voidaan keskustella pi-
tempäänkin, mutta en halua aikaa käyttää siihen.

Mutta todella hyvin erilaisista tilanteista lähtevät joutuvat kohtaamaan hyvin erilaiset
vaatimukset päästäkseen avioliittoon, ja näin ollen se on hyvin epätasa-arvoinen todelli-
suudessa.

Mutta mitä halusin myös sanoa, kun puhutaan vasta-aloitteesta: Itse asiassa tämä kansa-
laisaloitehan haluaa säilyttää nykyisen avioliittolain, ja pitkälti sitä tuotiin myös sen takia,
että lasten oikeudet, lapsivaikutusten arviot, jäivät kokonaan tekemättä.

Sitten halusin sinänsä edustaja Rydmanille sanoa, että olen samaa mieltä, että tämä kan-
salaisaloitesysteemi on hyvä käsitellä ja miettiä, miten sitä jatkossa toteutetaan.

Ja edustaja Kiljuselle olisin halunnut sanoa, että sosiaali- ja terveysvaliokunnan mietin-
tö todella ei ollut yksimielinen, koska sinne jätin silloin vastalauseen.

2.14 Jari Myllykoski vas: Arvoisa herra puhemies! Termi "vasta-aloite" tuntuu minusta
kansalaislakialoitteen kohdalla hieman epämiellyttävälle, ja toivoisinkin, että me kansa-
laislakialoitteen pidämme omana instituutionaan, vaikka se näyttäytyy poliittisesti täällä
eduskunnassa varmasti juuri sille, että sillä voidaan aina koettaa kumota toista. Mutta va-
semmistoliitto on kyllä sitä mieltä, että jokainen kansalaisaloite saa ja sen pitää saada oma
ja kunnianarvoisensa käsittely ja pitää ottaa se täällä eduskunnassa vakavasti. Siinä mie-
lessä on tosi tärkeätä, että me voisimme käsitellä meidän tulevan lakialoitteemme, jonka jä-
tämme, että eduskunta ei voi sivuuttaa kansalaislakialoitetta viivyttelemällä, vaan että kan-
7



Pöytäkirjan asiakohta PTK 131/2016 vp
salaislakialoite voi elää myös yli eduskuntakauden, sillä kansalaiset eivät vaihdu neljän
vuoden välein niin kuin vaihtuvat kansanedustajat.

Tähän itse asiaan ja tähän substanssiin en ota nyt sen enempää kantaa, mutta kun tässä
erinomaisesti edustaja Rydman otti esille kansalaislakialoitteen ja sen käsittelyn tässä, niin
on todella tärkeää, että eduskunnassa voidaan nähdä, että se on perustuslakiin nyt saatu
voimaan. Meidän pitää ehkä sen verran vielä kehittää sitä, että me voimme antaa kansalais-
lakialoitteelle sen arvon mukaisen käsittelyn niin, että kun kansalaiset eivät vaihdu, vaikka
eduskunta neljän vuoden välein vaihtuu ja eduskunnan kansanedustajien lakialoitteet pyy-
hitään pois, niin kansalaislakialoite ei pyyhkiytyisi pois.

2.16 Sanna Marin sd: Arvoisa puhemies! Minun on hirveän vaikea löytää logiikkaa edus-
taja Tanuksen puheenvuoroissa. Sen kyllä sanon, että olisi huomattavasti yksinkertaisem-
paa nyt, jos me emme olisi Suomessa säätäneet aikoinaan lakia rekisteröidystä parisuhtees-
ta vaan olisimme menneet suoraan tasa-arvoiseen avioliittolakiin, eli myös samaa suku-
puolta olevat parit voivat mennä naimisiin siinä, missä kuka tahansa muukin pari. Nyt kor-
jaamme tätä epäkohtaa, ja olisi ollut huomattavasti yksinkertaisempaa, että näin oltaisiin
toimittu jo silloin, kun se rekisteröity parisuhdelaki astui voimaan, eli oltaisiin siirrytty
suoraan tasa-arvoiseen avioliittolakiin.

Mutta sitä en kyllä allekirjoita enkä ymmärrä teidän puheenvuorostanne, että ikään kuin
nyt loisimme monimutkaisempaa järjestelmää, kun tämä lainmuutos, tasa-arvoinen avio-
liittolaki ja nämä liitännäislait, mihin se liittyy, yksinkertaistavat meidän lainsäädäntöäm-
me, tuovat sen paremmin ihmisoikeuksia kunnioittavaksi ja yhdenvertaisemmaksi. Eli nyt
olemme korjaamassa niitä virheitä, mitä on silloin tehty, kun ei olla suoraan menty tasa-ar-
voiseen lainsäädäntöön näiltä osin.

Mutta mitä tulee sitten edustaja Myllykosken puheenvuoroon liittyen kansalaisaloittei-
siin, niin itse pidän todella tärkeänä, että Suomessa on tämänkaltainen instrumentti kansa-
laisilla saada agendoja eduskunnan käsiteltäväksi, saada asiansa esille, mutta en kyllä niitä
korottaisi sitten sen suurempaan rooliin. Eli kun olemme nyt tutustuneet näihin säännök-
siin, mitä silloin ollaan käsitelty, kun tämä järjestelmä ollaan otettu käyttöön, niin siellä on
todettu, että näitä aloitteita käsitellään kuten yli 100 kansanedustajan tekemiä lakialoittei-
ta, samoin periaattein, valiokunta käsittelee niitä siitä lähtökohdasta lähtien, ja nämä ovat
poliittisia aloitteita. Jokainen meistä edustajista silloin pohtii sitä, mitä mieltä on siitä itse
asiasta, haluaako sitä edistää vai ei. Eli tärkeä instrumentti, mutta en ymmärrä kyllä sitä,
(Puhemies koputtaa) että se korotetaan sitten tämänkaltaiseksi kysymykseksi, että näihin
olisi vain yksi oikea prosessi.

2.19 Jari Myllykoski vas: Arvoisa herra puhemies! Tämä voidaan ymmärtää kuinka hy-
vänsä, mutta kysymys on tavallaan siitä, kuinka käsitellään. Nyt eduskunta on itselleen ot-
tanut sen roolin, että kansalaislakialoite saa kuulemisen, ja siinä mielessä se on erilaisessa
asemassa kuin sadan kansanedustajan tekemä lakialoite. Siinä on se hienoinen ero, kuinka
ne poikkeavat toisistaan.

2.19 Sari Tanus kd: Arvoisa herra puhemies! Edustaja Marinille halusin vielä sanoa: olen
ihmetellyt sitä, että kun sukupuolivähemmistöjen etuja ja heidän parisuhdettaan ajetaan
eteenpäin, niin samanaikaisesti kun sukupuolineutraalia avioliittolakia ollaan tuomassa,
niin ollaan tiputtamassa kokonaan rekisteröity parisuhde pois, elikkä meillä on kuitenkin
8



Pöytäkirjan asiakohta PTK 131/2016 vp
sukupuolivähemmistöihin kuuluvia, jotka peräänkuuluttavat mahdollisuutta rekisteröityä
mutta kokevat, että avioliitto ei ole heitä varten. (Sanna Marinin välihuuto) Eli tavallaan
heidänhän tarvitsee nyt uusia... Siis meillä on vähemmistöihin kuuluvia, jotka kokevat, että
avioliitto ei ole heitä varten, jotka haluaisivat rekisteröityä, eli heidänhän täytyy jatkossa
tehdä niin, että he matkustavat ulkomaille, siellä rekisteröivät parisuhteensa ja sitten he...
(Sanna Marin: Missä nämä ihmiset ovat?) — Heitä on. Jos ei ole tiedossa, niin on tehty leh-
tijuttujakin. He ovat kyllä löydettävissä, ne, jotka ovat tulleet ihan julkisuuteen, jotka sa-
novat nimenomaan, että he harmittelevat sitä, että Suomesta poistuu tämä mahdollisuus re-
kisteröityyn parisuhteeseen. Jos Marin ei tiedä, niin heitä kyllä löytyy.

Mutta sitten minä haluaisin nopeasti sanoa vielä tämän — kun sanoin, että avioliitto, su-
kupuolineutraali avioliitto, muuttuu epätasa-arvoiseksi — että nykyisinhän me tarvitsem-
me kuulutukset eli avioliiton esteiden tutkimisen, me tarvitsemme vihkitilaisuuden, onko
se kirkossa tai maistraatissa, ja me tarvitsemme vihkijän, onko se tuomari tai pastori. Siinä
varmistetaan tämmöinen henkilökohtainen kontakti, ei minkään netin kautta, että keitä vi-
hittävät ovat, ja heiltä kysytään, tahtovatko he avioon. Siis molemmilta kysytään, he anta-
vat lupauksen, ja heidät julistetaan aviopuolisoiksi. On ihan eri asia, jos netin kautta voi
laittaa tietoja vain ilmoitusluontoisesti ja soljua avioliittoon. Niin kuin sanottu, niin osalta
jatkossakin vaaditaan nämä kaikki edellytykset avioliittoon pääsemiseksi, osalta vaaditaan
vain osa näistä, ja osalta ei vaadita mitään. Eli onhan se nyt varsin kummallinen tilanne.

2.21 Sanna Marin sd: Arvoisa puhemies! Koen, että olen kohtuullisen hyvin perehtynyt
seksuaali- ja sukupuolivähemmistöihin liittyviin kysymyksiin ja voin kyllä sanoa, että en
näe enkä koe, että olisi iso kysymys tämä asia, minkä edustaja Tanus mainitsi, että meillä
olisi iso joukko pareja, jotka haluavat ehdottomasti rekisteröidyn parisuhteen sen sijaan,
että he voisivat päästä naimisiin ja saada yhdenvertaiset oikeudet muiden parien kanssa. Eli
tämänkaltaista keskustelua en tunnista. Toki en teidän omasta tuttavapiiristänne tiedä, että
jos siellä on joku henkilö, joka näin kokee. Mutta yleisesti katsoisin näin, että ennemmin
seksuaali- ja sukupuolivähemmistöjen asioita, ihmisoikeuksia ajavat järjestöt ovat kyllä
halunneet niin, että meidän lainsäädäntömme muuttuu yhdenvertaiseksi ja tasa-arvoiseksi
ja ihmisoikeuksia kunnioittavaksi. Eli kyllä tämä on se iso keskustelu, jota ollaan käyty. En
sitten tiedä, mitä keskustelua te olette henkilökohtaisesti käynyt.

Mutta vielä tähän kansalaisaloitteiden käsittelyyn. Kun itse istun valiokunnassa, joka
käsittelee tätä kansalaisaloitetta, tätä vasta-aloitetta tasa-arvoiselle avioliittolaille, niin kyl-
lä siinä harkinnassa totta kai pidän mielessä sen, että tämä on kansalaisaloite, ja tietenkin
me olemme valiokuntanakin järjestäneet julkisen kuulemisen ja muutenkin käsitelleet tätä
asiaa. Emme suinkaan sitä sivuuta, koska kyseessä on kansalaisaloite, mutta samaan ai-
kaan kun olemme tarkastelleet näitä säännöksiä, jotka tähän liittyvät, niin siellä on todettu,
että näitä käsitellään samoin perustein kuin sadan edustajan allekirjoittamia aloitteita. Ja
myös sitten siellä on tullut ilmi se, että näiden kansalaisaloitteiden yhtenä ajatuksena on
juuri se, että nostetaan uusia asioita agendalle, uusia asioita keskusteluun, ja tässä vasta-
aloitteessa ei ole kyse siitä, eli tästäkin näkökulmasta tätä kysymystä pitää tarkastella. Eli
tämä harkinta, mikä meillä on, on aika hankala nyt, kun tämä on uusi tilanne, (Puhemies
koputtaa) mihin valiokunta on joutunut tämän vasta-aloitteen myötä.

2.23 Peter Östman kd: Arvoisa puhemies! Uskon, että se on kaikkien tiedossa tässä salis-
sa, mikä on KD:n kanta avioliiton suhteen. Me katsomme, että avioliitto on instituutio, joka
9



Pöytäkirjan asiakohta PTK 131/2016 vp
on tarkoitettu yhden miehen ja yhden naisen väliseksi instituutioksi. Ja vaikka me kuinka
jatkaisimme keskustelua tästä asiasta, uskon, että me emme pysty vakuuttamaan toisiam-
me niin, että joku toinen vaihtaisi kantansa, vaan meidän on vain kunnioitettava sitä, että
joillakin on toinen käsitys kuin meillä, ja meillä on tämä käsitys. En halua sen enempää
keskustella siitä. Yhden huomautuksen haluaisin kuitenkin tehdä, kun puhutaan tästä kan-
salaisaloitteesta: että puhutaan vasta-aloitteesta. Sehän on tässä lainsäädäntötyössä näin,
että vaalikausittain jokainen hallitus tekee uusia lakiesityksiä ja päivitetään vanhoja lakeja.
Kyllä näissä kansalaisaloiteasioissakin pitäisi olla se sama mahdollisuus ja oikeus, että
vaalikausittain saattaa tulla muutoksia myöskin tehtyihin päätöksiin, jotka nojautuvat kan-
salaisaloitteisiin. Se kuuluu demokratiaan, ja sen huomautuksen halusin vain tehdä.

2.25 Sari Essayah kd: Arvoisa puhemies! Sen verran vielä tähän keskusteluun, että valta-
osassa maailman maista nämä erilaiset liitot ovat erilaisen lainsäädännön alla, ja sitä ei ole
tällä tavalla lähdetty problematisoimaan, niin kuin tuntuu, että meillä Suomessa tästä on
tehty jonkunlainen tämmöinen ihmisoikeuskysymys. Esimerkiksi Keski-Euroopassa pit-
kälti nämä lainsäädännöt ovat erilliset ja sitä ei pidetä minään erityisenä ongelmana, koska
lain edessä nämä juridiset oikeudet tulevat sitten näille erilaisille pareille kuitenkin sa-
moiksi.

Siinä mielessä Suomessa tämä on varmaankin nyt, kun tämä prosessi on tällä tavalla
kesken, aika lailla tunnepitoista ja tämä argumentointi näitten asioitten ympärillä melko
lailla voimakasta. Itse en ole oikein koskaan ymmärtänyt, mikä tässä on ikään kuin se eri-
tyinen niin sanottu tasa-arvo-ongelma, minkä sitten taas toisella tavalla tästä asiasta ajatte-
levat näkevät tässä olevan. Siinä mielessä, niin kuin tuossa edustaja Östman totesi, var-
maankaan tänä iltana emme täällä toistemme mielipiteitä tästä asiasta pysty muuttamaan.
Siinä mielessä aina itse kunnioitan niitä, jotka ajattelevat asiasta toisin, mutta katson, että
myöskin itselläni on oikeus sitten säilyttää oma näkemykseni tämän asian tiimoilta.

2.26 Sanna Marin sd: Arvoisa puhemies! Ei kai suinkaan kukaan tässä salissa ole sano-
nut, että edustajilla tai joillakin edustajilla ei olisi oikeutta omaan näkemykseensä tai mie-
lipiteeseensä. Ei minun tietääkseni tässä salissa senkaltaista keskustelua ole missään vai-
heessa käyty. Sen sijaan olen kyllä ilmaissut sen, että olen teidän kanssanne eri mieltä, ja
minulla on siihen mahdollisuus ja täysi oikeus. Olen myös perustellut kantani niin näihin
perusteluihinne liittyen kuin muutenkin tähän käsittelyyn liittyen.

Nyt vielä kerran totean täällä sen, kun tässä nyt ollaan keskustelun kuluessa annettu ym-
märtää, että ikään kuin tämä vasta-aloite, joka ollaan tehty tasa-arvoiselle avioliittolaille, ei
saisi asianmukaista käsittelyä: Kyllähän se saa, se on eduskuntaan tuotu, se on valiokun-
nassa, tällä hetkellä perustuslakivaliokunnassa, lausunnolla siitä, millä tavalla he katsovat,
että sitä pitäisi käsitellä. Eli sehän on täällä eduskunnassa, ja sitä käsitellään täysin asian-
mukaisesti. Mutta sitten on täysin eri asia se, mihin lopputulemaan valiokunta päätyy, se on
sitten toinen kysymys. Nyt olemme uudessa tilanteessa. Tämä on uusi tilanne, että meillä
on vasta-aloite tehty kansalaisaloitteelle, ja silloin meidän pitää tehdä myös tämänkaltaista
pohdintaa ja työtä tässä. Mutta sitä viestiä tästä salista ei mielestäni pidä lähettää eikä an-
taa, että tässä ikään kuin oltaisiin sivuutettu joku kansalaisaloite ja sitä ikään kuin ei käsi-
teltäisi, kun sitä tällä hetkellä käsitellään.

Keskustelu päättyi ja asian käsittely keskeytettiin.
10


