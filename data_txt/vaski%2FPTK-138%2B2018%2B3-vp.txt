















































DEMF812.tmp.xml


Pöytäkirjan asiakohta PTK 138/2018 vp
Pöytäkirjan asiakohta 

PTK 138/2018 vp

Täysistunto

Keskiviikko 9.1.2019 klo 14.06—19.54

3. Hallituksen esitys eduskunnalle laeiksi arvopaperimarkkinalain ja osakeyhtiölain muut-
tamisesta sekä eräiksi niihin liittyviksi laeiksi

Hallituksen esitys HE 305/2018 vp

Lähetekeskustelu

Puhemies Paula Risikko: Lähetekeskustelua varten esitellään päiväjärjestyksen 3. asia.
Puhemiesneuvosto ehdottaa, että asia lähetetään talousvaliokuntaan.

Lähetekeskusteluun varataan enintään 30 minuuttia. Asian käsittelyssä noudatetaan ai-
kataulutettujen asioiden osalta sovittuja menettelytapoja.

Keskustelu

14.40 Valtiovarainministeri Petteri Orpo (esittelypuheenvuoro): Arvoisa rouva puhe-
mies! Tässä hallituksen esityksessä eduskunnalle laiksi arvopaperimarkkinalain ja osa-
keyhtiölain muuttamisesta sekä eräiksi niihin liittyviksi laeiksi on kyse ennen kaikkea kah-
desta mielestäni isosta kysymyksestä. 

Me ehdotamme esityksessä muutettavaksi arvopaperimarkkinalakia ja osakeyhtiölakia
niin, että pörssiyhtiön osakkeenomistajien vaikutusmahdollisuutta palkitsemispolitiik-
kaan ja sen sisältöön ehdotetaan vahvistettavaksi, ja siten, että pörssiyhtiössä päätöksen
hallituksen ja hallintoneuvoston jäsenten sekä toimitusjohtajan palkitsemisesta olisi perus-
tuttava yhtiökokoukselle esitettyyn palkitsemispolitiikkaan. Osakkeenomistajien palkitse-
mispolitiikkaa koskeva päätös yhtiökokouksessa olisi neuvoa-antava.

Toinen merkittävä kokonaisuus on se, että pörssiyhtiön oikeutta saada tietoja osakkeen-
omistajistaan parannettaisiin. Ehdotetut säännökset kohdistuvat pörssiyhtiöiden ulkomaa-
laisiin omistajiin, joiden sijoituksia hoidetaan hallintorekisteröinnin hoitajien tai sijoitus-
palveluyritysten toimesta. Eli pörssiyhtiö saisi huomattavasti paremmin tietoja omistajis-
taan. Tämä on siis tarkoitettu pörssiyhtiöiden työvälineeksi ja tiedonsaannin parantamisek-
si, ei suoraan viranomaisten, vaan toisaalla me olemme jo tehneet lakiesityksen, joka on
eduskunnassa käsittelyssä ja jossa viranomaisten tiedonsaantia merkittävästi parannetaan
eduskunnan tahdon mukaisesti luopumalla yksinkertaisesta menettelystä.

Arvoisa rouva puhemies! Tällä lyhyellä esittelyllä toivon hyvää keskustelua.

Puhemies Paula Risikko: Puhujalistaan.

14.42 Timo Harakka sd: Arvoisa puhemies! Myös tämä on tärkeä lakiesitys, joka liittyy
jo lähes puolitoista vuotta sitten annettuun EU:n direktiiviin, joka liittyy osakkeenomista-
jien oikeuksiin tuntea se yhtiö, johon he ovat tehneet sijoituksia. Toisin sanoen toisin kuin
useimmiten lainsäädännössä tässä on lähdetty siitä, että piensijoittajalla, osakkeenomista-
 Tarkistettu
4.0



Pöytäkirjan asiakohta PTK 138/2018 vp
jalla on oikeuksia tietää, mihin on sijoitettu. Suomessakinhan on esimerkkejä siitä: jos otan
esimerkiksi Afarak Groupin, niin sen todellista edunsaajaa ei tiedetty suomalaisessa pörs-
siyhtiössä, jolloin osakkeenomistajien oikeudet tulivat poljetuiksi. 

Tähän EU:ssa tekeillä olleeseen lainsäädäntöön, joka siis lisää läpinäkyvyyttä yhtiöissä,
viitattiin täällä salissa käydyssä hallintarekisterikeskustelussa jo moneen kertaan. En nyt
siihen uppoa tämän syvemmälle, mutta totean, että jo tuolloin tehtiin havainto siitä, että eu-
rooppalainen valtavirta on ollut menossa siihen, että yhtiöiden omistaminen on entistä lä-
pinäkyvämpää, ja siihen sopi huonosti se Suomen hallituksen valitsema linja, että Suomes-
sa vallinneessa erittäin hyvässä läpinäkyvyydessä — tieto siitä, ketkä omistavat suomalai-
sia yhtiöitä — otettiin takapakkia, kuten ministeri Orpo tuossa mainitsi, ja silloisen talous-
valiokunnan puheenjohtajan, edustaja Turusen kanssa päästiin yhteisymmärrykseen siitä,
että jonkinlaisia paikkaustoimenpiteitä asiaan tehdään ja ne tulevat myöhemmin tänne sa-
liin käsittelyyn. 

Se, mitä sitten liittyy näihin tämän esityksen muihin osiin, on myös merkittävää. Kun
kysyin aikanaan Lontoon Cityn ammattilaiselta, mikä oli tärkein tekijä finanssikriisin syn-
tymiseen, niin hän vastasi yhdellä sanalla, ja se oli palkitseminen. Eli oltiin päästy sellai-
seen tilanteeseen, jossa varsinkin rahoitusalalla palkitseminen oli täysin irronnut yhtiön tu-
loksesta tai sitten palkitun henkilön varsinaisesta panoksesta siihen, miten yhtiö menestyy.
Ja jälki oli karmeaa: satojen, ellei tuhansien miljardien eurojen monivuotinen taantuma,
suurtyöttömyys globaalilla mittakaavalla, ja kuten muistetaan, se osui Suomeen vuonna
2009 erityisen kovalla tavalla. 

Tämä lainsäädäntö on välttämätöntä, ja kannattaa koko ajan muistaa se, miksi tällaiset
toimet ovat tärkeitä. Kymmenen vuotta on lyhyt aika, mutta silti näyttää siltä, että ne var-
sinaiset perusteet siihen, miksi rahamarkkinat on saatava parempaan valvontaan, tuppaa-
vat usein unohtumaan.

14.45 Eero Suutari kok: Arvoisa puhemies! Tämä esitys on hyvä lakiuudistus, jossa
koko EU:n alueella laitetaan osakeyhtiön läpinäkyvyys samalle tasolle, jolloinka tämä suo-
malainen, voisi sanoa, kohtuuhyvä ja kärjessä oleva läpinäkyvyys mahdollistuu myös
muualle ja näin osakkeenomistajan oikeudet ja tietysti velvollisuudet asettuvat samalle ta-
solle. Tässä nimenomaan se, että osakeyhtiön yhtiökokous määrittelee yhtiön politiikan,
miten se palkitsee yhtiön johtoa ja muuta toimintaa, voisi sanoa, kirkastaa sen näkymän sil-
le osakkeenomistajalle, ettei voi tulla sitten myöhemmin yllätyksiä, joissa hallitus olisi pal-
kinnut sellaisesta toiminnasta tai sellaista henkilöä yhtiössä, jolla ei voi perustella alkupe-
räisen politiikan mukaista toimintaa. Tässä tietysti myös tehdään yhtiön lähipiirin velvol-
lisuudet ja oikeudet entistä tarkemmalle tasolle ja läpinäkyvämmiksi, ja myös esimerkiksi
valtakirjalla toimijoitten läpinäkyvyys on jatkossa parempi. Myös esimerkiksi sellaisen
valtakirjayhtiön toiminnan läpinäkyvyyttä parannetaan, joka sijoittaa yksityisen osakesi-
joittajan varallisuutta muualle.

14.47 Hanna Sarkkinen vas: Arvoisa puhemies! Tämän direktiiviin perustuvan lakimuu-
toksen tavoite on edistää osakkeenomistajien vaikutusmahdollisuuksia pörssiyhtiöissä
sekä lisätä tiedon ja omistusten avoimuutta yhtiöiden ja sijoittajien välillä. Kyseessä on mi-
nimiharmonisoiva direktiivi, eli kansallisesti voi säätää myös minimiä paremmin.

Direktiivi on erittäin tervetullut, ja tämä lakimuutos on tervetullut. Tällä parannetaan
pörssiyhtiöiden oikeutta saada omistajatietonsa, ja on hyvä, että tiedonsaantioikeutta ja
2



Pöytäkirjan asiakohta PTK 138/2018 vp
avoimuutta vahvistetaan lain kautta. On kuitenkin valitettavaa, että hallitus on linjannut,
että esimerkiksi verottajalla ei kuitenkaan ole mahdollisuutta käyttää tätä tiedonsaantiväy-
lää. Toivon, että tätä valiokuntakäsittelyssä harkittaisiin, koska verottaja on näin esittänyt
toiveen, ja tulisi selvittää, onko direktiivin puitteissa mahdollista avata tämä väylä myös vi-
ranomaisille tarpeen mukaan.

Toinen hyvä asia tässä direktiivissä on palkitsemispolitiikka, mihin tuossa esimerkiksi
edustaja Harakka aiemmin jo viittasi. Direktiivi ja siihen pohjautuva laki parantavat osak-
keenomistajien vaikutusmahdollisuuksia johdon palkitsemiseen. Valitettavasti hallitus on
kuitenkin esityksessä hieman vesittänyt tätä tavoitetta tekemällä yhtiökokouksen palkitse-
misäänestyksestä vain neuvoa antavan, ja haluaisin kysyä, miksi näin, koska direktiivi
mahdollistaisi myös sen, että yhtiökokouksen äänestystulos palkitsemispolitiikasta olisi
johtoa sitova, ja myös jotkut jäsenmaat ovat tähän päätyneet. Silloinhan tämä olisi vielä
avoimempaa, läpinäkyvämpää ja sitovampaa kuin vain neuvoa antava velvollisuus noudat-
taa yhtiökokouksen äänestystä palkitsemisissa.

Tässä lakimuutoksen yhteydessä sijoituspalveluyrityksille tulee velvollisuus laatia ja
julkistaa omistajaohjauksen periaatteensa. Kuitenkin tämä lakiesitys jättää mahdollisuu-
den olla julkistamatta näitä linjauksia ja perustella sitten se, miksi ei julkisteta näitä linja-
uksia. Kysyisin: Miksi tällainen valinta on tehty? Eikö yhtäläinen julkistamisvelvollisuus
kaikille olisi avoimempaa ja läpinäkyvämpää ja toteuttaisi tavoitetta paremmin?

14.49 Antero Laukkanen kd: Arvoisa rouva puhemies! Tämä esitys lisää omistamisen
läpinäkyvyyttä ja vähentää omistamisen kasvottomuutta, mikä on tervetullut uudistus.
Tämä esitys antaa myös mahdollisuuden mielenkiinnon lisääntymiseen sijoittamistoimin-
taan ylipäätään. Ei ole kansantaloudellisesti järkevää se, että tuottamattomilla pankkitileil-
lä on tänäkin päivänä yli 80 miljardia euroa. Tämä esitys helpottaa tätä tuskaa, jos ihmisil-
lä on ollut tämä ajatus, että ei halua kasvottomille pörssimarkkinoille rahojansa laittaa, kun
ei tiedä, kuka niistä lopulta hyötyy. Tässä annetaan nyt mahdollisuutta paremmin saada tie-
toa siitä, miten minun omistukseni vaikuttavat.

Olisi hienoa myös, että sosiaalinen sijoittaminen voisi lisääntyä ja meillä olisi yleistä
hyötyä tuottavia sijoitustoimintoja, jotka maailmalla nopeasti yleistyvät. Monet rikkaat ih-
miset nyt perustavat erilaisia yhtiöitä, joissa kanavoidaan jo niiden omistuksissa, että voit-
to tullaan käyttämään sosiaalisesti yhteisen hyvän lisäämiseen ja maailman parantami-
seen. Toivon, että tämä positiivisuus sijoittamisen ympärillä voisi lisääntyä. Se voisi myös
avata uusia mahdollisuuksia hyvän tekemiseen.

14.51 Ville Tavio ps: Arvoisa puhemies! Edustaja Laukkasen puheenvuoro on suuressa
kuvassa aivan oikeanlainen, sillä nimenomaan tileillähän seisotetaan turhan suurta sum-
maa varoja, ja ne olisi hyvä saada toki yhtiöiden, yritysten käyttöön sijoittamalla.

Mutta tässä on myös kolikon kääntöpuoli: Minulle on tullut muutamankin kerran vas-
taan tällainen tilanne, että vanhempi henkilö on sijoittanut varallisuuttaan, säästöjään näi-
hin rahastoihin. Ja olen huomannut, että rahastojen markkinointi on ollut aika kiihtyvää
Suomessa ja se on usein aika aggressiivistakin, ja sanotaan suoraan, että vähän katteetto-
mia lupauksia usein annetaan, kun niitä rahastoja myydään, kun kuluttajan täytyisi kuiten-
kin ymmärtää, että siinä, kun hän sijoittaa rahastoon, on riski, että hän häviää huomattavas-
ti, varsinkin nyt kun tiedetään, että tämä vuosi näyttää markkinoilla aika turbulentilta.
3



Pöytäkirjan asiakohta PTK 138/2018 vp
Se on siis oikeastaan kysymykseni tässä ministerille, että kun kuluttajansuoja on aika
heikko ja palkkioiden suuruudet vaihtelevat aika paljon eli kulut ovat aivan erilaiset rahas-
toittain, niin näettekö jonkinnäköistä tarvetta kuluttajansuojan parantamiselle. Kuitenkin
jos ihan voimassa olevan kuluttajansuojasäännöstön valossa joku vanhus tosiaan — niin
kuin yksi tämmöinen viesti minulle tuli — on sijoittanut tyyliin pankin omaan rahastoon
pankkivirkailijan suostuttelemana koko omaisuutensa, niin ei siinä oikein ole kuluttajan-
suojaa, kun henkilön voidaan kuitenkin jollain tapaa katsoa ymmärtäneen, mihin laittaa ra-
hansa, mutta hän ei ehkä ole ymmärtänyt sitä, että näissä pankin omissa rahastoissa voi olla
aika suuret kulut ja että sen voi menettää. Tässä on yksi asia, mikä on vähän mietityttänyt,
ja siksi kysyn sen tässä yhteydessä.

Mutta sitten toinen ajankohtainen aihe, jonka haluan nostaa tässä esiin ja jota edustaja
Harakka on aika paljon tuonut ilmi, on nimenomaan ulkomaisten sijoittajien verotus. Onko
siihen kokoomuksella mitään kantaa, että olisiko se oikeasti hyvä tapa kerätä veroja lisää
Suomessa? Ainakin perussuomalaisia kiinnostaisi kovasti lähdeveron käyttöönotto ulko-
maisissa sijoituksissa.

Norjahan nimittäin, kuten valtiovarainministeri varmaan on hyvin tietoinen, nostaa ul-
komaalaisilta perittävän lähdeveron 15 prossasta 25 prossaan. Tämä systeemi, että yksit-
täiset sijoittajat joutuvat hakemaan takaisin sitä, on nyt kohtuuttoman hankala suomalais-
tenkin sijoittajien kannalta, joilla on paljon sijoituksia just nimenomaan Norjassa ja muis-
sa Pohjoismaissa — myös Tanskalla on suunnilleen sama tilanne, siellä taitaa olla 27 se
prosentti. Miten te aiotte reagoida tähän, että Norja nosti tämän nyt 25 prosenttiin [Puhe-
mies koputtaa] ja Suomessahan se ei laskenut kuitenkaan? Kai te tähän jotenkin reagoitte?

14.54 Antti Kurvinen kesk: Arvoisa rouva puhemies! Omistamisella on väliä, ja omista-
jan oikeuksilla on väliä, ja siihen liittyen on erittäin myönteinen tämä käsittelyssä oleva la-
kiesitys siitä, että osakeyhtiön omistajien oikeuksia ja vaikutusmahdollisuuksia yhtiön toi-
mintaan laajennetaan. Itse kyllä kuulun siihen koulukuntaan — joka vaikuttaa varsin suu-
relta tässä salissa — että toivoisin, että myös entistä useampi suomalainen lähtisi yhtiöihin
omistajiksi, totta kai sekä oman yrittäjyyden kautta pienempiin yhtiöihin että myös sitten
suomalaisiin pörssiyhtiöihin. Kyllä me tarvitsemme sitä niin sanottua kansankapitalismia,
vaikka kapitalismi tuntuukin joskus vähän ikävältä sanalta. Kotimaista omistajuutta, sini-
valkoista omistajuutta me tarvitsemme lisää.

Itsekin pidän vähän huonona sitä, että suomalaiset edelleenkään eivät sijoita juuri muu-
hun kuin pankkitileille. Rahastoja käytetään aika paljon, ja ne ovat ihan hyviä. Yhdyn sii-
hen huoleen, että tietysti kuluttajansuojasta pitää huolehtia, mutta aktiivinen sijoittaminen,
aktiivinen säästäminen on tärkeä ja myönteinen asia. Mutta toivoisin kyllä, että enemmän
saataisiin varsinkin suomalaisiin osakeyhtiöihin tavallisia suomalaisia työssä käyviä, ta-
vallisia yrittäjiä, tavallisia opiskelijoita, eläkeläisiä omistajiksi. Kyllä sillä vaan on sitten
pitkässä juoksussa merkitystä siinä, missä työpaikat ovat ja missä tuotantolaitokset ovat. Ja
siihen liittyen tämä on erinomainen esitys.

Haluan kiittää muutenkin Sipilän hallitusta, ja kun sitä nyt edustaa täällä valtiovarain-
ministeri, niin häntä sitten vielä erityisestikin siitä, että tällä vaalikaudella on edistetty mi-
nun mielestäni kotimaista omistajuutta ja pienosakeomistajuutta. Tämä oli erittäin hieno
asia tämä osakesäästötili, joka on tuotu tänne eduskunnan käsittelyyn, ja toivon, että sitä
kehitetään jatkossa pohjoismaiseen suuntaan, ruotsalais-norjalaiseen suuntaan, että sinne
saadaan jatkossa sitten osakkeitten lisäksi myös muita rahoitustuotteita. Kyllä meidän pi-
4



Pöytäkirjan asiakohta PTK 138/2018 vp
tää kannustaa kansalaisia säästämiseen ja sijoittamiseen ja sellaiseen omaan varautumi-
seen. Se tuo vakautta ja turvallisuutta yhteiskuntaan.

14.56 Kaj Turunen kok: Arvoisa puhemies! Kaksi kiitosta valtiovarainministeri Petteri
Orpolle: Ensinnäkin tästä esityksestä — tämä esitys lisää läpinäkyvyyttä omistamisesta —
ja toinen kiitos osakesäästötiliesityksen läpiviemisestä. 

Tässä keskustelussa tulikin esille, että 80 miljardia, joka on aika iso summa, lepää käyt-
tämättömänä pankkitileillä. Itse asiassa näinhän se ei aivan ole, vaan kysymys on siitä, ke-
nen käytettävissä tämä 80 miljardin summa on. Nyt se on pankkien käytettävissä, ja pankit
kyllä tätä summaa aktiivisesti käyttävät, mutta kun ne ovat kansalaisten rahoja, niin yhtä
lailla kansalaiset voisivat itse sitä 80:tä miljardia käyttää tuottavasti. Tällä hetkellä, silloin
kun se kansalaisten puolesta lepää siellä pankkitileillä pankkien käytössä, korko tälle ra-
halle on nolla. 

Tämä osakesäästötili on äärimmäisen hyvä tapa kannustaa kansalaisia käyttämään sitä
omaa varallisuuttaan sijoittamiseen, ja tämä osakesäästötili mahdollistaa sen, että verot
maksetaan siinä vaiheessa, kun sieltä tililtä rahaa sitten otetaan pois. Omana kantanani sa-
noisin sen, että se on siinä mielessä kätevää, että kyllä sijoittamisesta voi tulla jollakin ai-
kavälillä tappioita ja jollakin aikavälillä myöskin voittoja, ja silloin voi itse määritellä
omien tarpeiden mukaan sen ajankohdan, kun rahaa sieltä nostaa, ja siinä vaiheessa mak-
saa sitten veroja.

Puhemies Paula Risikko: Sitten, ministeri, haluatteko käyttää puheenvuoron? Riittääkö 2
minuuttia? 

14.58 Valtiovarainministeri Petteri Orpo: Arvoisa puhemies! Kyllä kaksi minuuttia
riittää. 

Ensinnäkin kiitos puheenvuoroista.
Ensin tästä palkitsemispolitiikasta: Edustaja Sarkkinen kysyi, miksi ei sitovaa. Tätä poh-

dittiin pitkään, ja työryhmässäkin oli kahta eri mieltä, mutta sitten kuitenkin päädyimme
siihen, että neuvoa-antava on riittävän vahva ohjauskeino, ja kuitenkin yhtiökokous pää-
see äänestämään sitä kautta yhtiön palkitsemispolitiikasta. Ratkaisevaa oli se, että katsot-
tiin, että kun maailma muuttuu nopeasti ja yrityksen toimintaympäristö voi muuttua no-
peasti, silloin se antaa riittävän liikkumavaran toimivalle johdolle eli hallitukselle, jolla on
vastuu nimenomaan toimitusjohtajan palkkaamisesta ja työstä. Tämä vahvistaa merkittä-
västi yhtiökokouksen eli osakkeenomistajien asemaa, ja ehkä tähän voisi ottaa sivujuon-
teena sen, mitä tulee valtionyhtiöihin, että halutessaan — ja mielestäni pitää haluta — val-
tio-omistaja pystyy hyvin voimakkaasti kyllä viestittämään oman kantansa palkitsemispo-
litiikassa yhtiökokouksen kautta omistajana ja pystyy sitä kautta näyttämään esimerkkiä.
Minusta tämä on oleellista.

Sitten edustaja Tavio nosti esille kuluttajansuojan. Me paransimme MiFID I -sääntelys-
sä itse asiassa sijoittajansuojaa. Tämä huoli, jonka nostitte esiin, on aivan oikea, ja siihen
on puututtukin uudistamalla lainsäädäntöä. Sen lisäksi tiedän, että sekä valtiovarainminis-
teriön virkamiehet että Finanssivalvonta seuraavat hyvin tarkasti sitä, että sijoitustuotteita
myytäessä sijoituksen tekijä todella saa kaiken ja oikean ja tarvittavan tiedon myöskin to-
dellisista kuluista ja sijoituksen laadusta. 

Arvoisa puhemies, ehkä tämä tässä vaiheessa riittää.
5



Pöytäkirjan asiakohta PTK 138/2018 vp
Keskustelu päättyi.

Asia lähetettiin talousvaliokuntaan.
6


