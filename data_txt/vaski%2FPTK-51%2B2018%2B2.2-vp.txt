















































DEME3A8.tmp.xml


Pöytäkirjan asiakohta PTK 51/2018 vp

 Tarkistettu
4.1

Pöytäkirjan asiakohta 

PTK 51/2018 vp

Täysistunto

Torstai 17.5.2018 klo 16.03—18.18

2.2. Suullinen kysymys valinnanvapaudesta (Kari Uotila vas)
Suullinen kysymys SKT 67/2018 vp

Suullinen kyselytunti

Puhemies Paula Risikko: Kolmella eduskuntaryhmällä oli niin ikään sosiaali- ja tervey-
denhuoltouudistus kysymyksenä. Otetaan heidän edustajiensa puheenvuorot. — Ensim-
mäisenä edustaja Uotila.

Keskustelu

16.28 Kari Uotila vas: Arvoisa rouva puhemies! Minä kehottaisin ministeri Saarikkoa ja
erityisesti ministeri Orpoa tutustumaan tänään jätettyyn valtiovarainvaliokunnan erittäin
kriittiseen lausuntoon sosiaali- ja terveysvaliokunnalle sotesta — tai vielä mieluummin, jos
malttaisitte tutustua myöskin opposition yksimielisesti jättämään yhteiseen eriävään mie-
lipiteeseen. Valiokunta on erittäin huolissaan sote-ratkaisuun sisältyvistä epävarmuusteki-
jöistä, riskeistä, taloudellisista seurauksista ja vaikutuksista, ja sellaisia ennusteita, mitkä
normaalisti liittyvät suuriin uudistuksiin, arvioita, emme ole pyynnöstä huolimatta kuukau-
sien aikana saaneet.

Eilen, sen jälkeen kun valiokunta oli käynyt jo ensimmäisen keskustelun mietinnöstä,
teidän oma valtiosihteerinne, kansliapäällikkö, lähetti vielä pitkän paperin, jossa yritti
muuttaa mustan valkoiseksi mutta totesi myös sen, että valinnanvapauteen ei sisälly kus-
tannusten säästöpotentiaalia eikä säästömahdollisuutta. [Puhemies: Kysymys!] Mitä jär-
keä on pitää kiinni valinnanvapaudesta, jolla ei tule säästöä mutta joka vaarantaa palvelut?

16.30 Valtiovarainministeri Petteri Orpo (vastauspuheenvuoro):  Arvoisa puhemies!
Edustaja Uotila, te olette nyt ymmärtänyt tämän valinnanvapauden väärin, [Timo Heino-
nen: Täydellisen väärin!] aivan väärin. Valinnanvapaus... [Välihuutoja vasemmalta] — Ei,
ei valinnanvapaus ole säästötoimi. — Valinnanvapaus rakennetaan siksi, että ihmiset pää-
sevät hoitoon, mihin he eivät tänä päivänä pääse. Tänä päivänä ihmiset ovat jonossa; va-
linnanvapauden myötä meille syntyy sote-keskuksia, joista osa on julkisia ja osa yksityisiä
tuotantolaitoksia, ja ne ovat lähipalvelu. Menkää Kiuruvedelle katsomaan sote-palveluko-
keilua, jossa ollaan erittäin tyytyväisiä siihen, miten valinnanvapaus toimii: lääkäriin pää-
see, ja laatu on ollut hyvää. Valinnanvapaus on siis täsmätoimi perustasolle, ja se oli suu-
rimpia ongelmia, kun tähän uudistukseen lähdettiin. Se saa jopa maksaa, että ihmiset pää-
sevät nopeammin hoitoon. [Välihuutoja sosiaalidemokraattien ryhmästä] Luulisi sen teille
sopivan, yleensä tämäntyyppiset asiat ovat teille mieleisiä.

Kysymyksen käsittely päättyi.


	2.2
	16.28
	16.30


