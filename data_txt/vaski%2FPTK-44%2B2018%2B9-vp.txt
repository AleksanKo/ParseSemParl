















































DEMF9CE.tmp.xml


Pöytäkirjan asiakohta PTK 44/2018 vp
Pöytäkirjan asiakohta 

PTK 44/2018 vp

Täysistunto

Keskiviikko 2.5.2018 klo 13.59—18.58

9. Valtiontalouden tarkastusviraston erilliskertomus eduskunnalle: Finanssipolitiikan val-
vonnan raportti 2017

Kertomus K 20/2017 vp
Valiokunnan mietintö TrVM 2/2018 vp

Ainoa käsittely

Puhemies Paula Risikko: Ainoaan käsittelyyn esitellään päiväjärjestyksen 9. asia. Käsit-
telyn pohjana on tarkastusvaliokunnan mietintö TrVM 2/2018 vp.

Esittely, valiokunnan puheenjohtaja edustaja Heinäluoma.

Keskustelu

16.50 Eero Heinäluoma sd (esittelypuheenvuoro):  Arvoisa puhemies! Valtiontalouden
tarkastusvirasto on antanut erilliskertomuksensa eduskunnalle koskien finanssipolitiikan
valvontaa vuodelta 2017. Tässähän on kysymyksessä uusi kehikko, joka luotiin vuoden
2010 Kreikan valtion rahoituskriisin ja finanssikriisin jälkeiseen maailmaan. Uusia sään-
nöksiä Euroopan unionissa tarvittiin sen jälkeen, kun oli osoittautunut, että Kreikan ta-
pauksessa oli toimittu paitsi vanhentuneiden myös selvästi väärien tietojen pohjalta ja Eu-
roopan unioninkin ja muiden EU:n jäsenmaiden käytössä olleet tiedot finanssipolitiikan
hoidosta eivät olleet riittävät eivätkä totuudenmukaiset. Tämän johdosta tehty uudistuspa-
ketti tai -paketit muun muassa pakottavat tällaiseen riippumattomaan hallituksen finanssi-
politiikan valvontaan ja sen raportointiin lainsäädäntöelimille.

Tämä Finanssipolitiikan valvonnan raportti sisältää ennakkoarvion finanssipolitiikan
sääntöjen noudattamisesta ja hallituksen tavoitteiden saavuttamisesta vuosien 2017 ja 2018
osalta. Tarkastusvirasto arvioi, että julkisyhteisöjen rahoitusasema ei tule parantuneesta ta-
loustilanteesta huolimatta kohentumaan hallituksen tavoitteiden mukaisesti kuluvalla vaa-
likaudella. Ennen muuta tämä perustuu siihen, että valtion talous vahvistuu tavoiteltua hi-
taammin raportin mukaan. Selvää on, että tämän jälkeen käytettävissä olevat tiedot antavat
aihetta hivenen positiivisempiin johtopäätöksiin. Tämä tarkastusviraston arviohan perus-
tuu syksyn 2017 valtiovarainministeriön suhdanne-ennusteeseen. 

Virasto on pitänyt tärkeänä, että kestävyysvajeen pienentämistä jatketaan ja että tämä ta-
pahtuu rakenteellisilla uudistuksilla. Samalla virasto on päätynyt siihen johtopäätökseen,
että hallituksen kevään 2017 tavoitteet kestävyysvajeen pienentämisestä sote- ja maakun-
tauudistuksen osalta ovat kuitenkin nimenomaan kestävyysvaikutuksiltaan kohtuullisen
epävarmoja, ja tämä käsitys valiokuntakuulemisessa kyllä vahvistui. On vaikea tähän asti
lausutusta päätyä siihen johtopäätökseen, että millään varmuusasteella tätä tavoiteltua 3
miljardin kestävyysvajeen pienentämistä sote-uudistuksen kautta saavutettaisiin. Sen si-
 Tarkistettu
4.1



Pöytäkirjan asiakohta PTK 44/2018 vp
jaan riskejä siitä, että tässä voi tulla myös huomattaviakin lisämenoja erityisesti lähivuo-
sien osalta, on olemassa.

Tärkeätä on viraston mukaan, että kasvua ja johdonmukaista finanssipolitiikkaa harjoi-
tetaan, ja valiokunta yhtyy tähän perusnäkemykseen ja jakaa sen oman paneutumisensa
pohjalta. Finanssipolitiikan sääntöjen noudattamisessa havainto on, että kehys on toiminut
tarkoitetulla tavalla ja sitä hallituksen päätökset ovat noudattaneet. Tästähän eduskunta sit-
ten kehyksen yhteydessä on saanut myös erillisen informaation.

Kehyksen kohdalla on käyty myös erityiskeskustelua yhdestä menoerästä, joka koskee
Yleisradion sisällyttämistä kehykseen. Valiokunta toteaa selvästi, että Yleisradion olemi-
nen poissa kehysmenoista on perusteltu ratkaisu juuri Yleisradion riippumattomuuden tur-
vaamiseksi. Tällähän ei ole menovaikutuksia, koska nämä siirrot ovat tapahtuneet neutraa-
lilla tavalla. Väliaikainen siirto kehykseen ja sitten Yleisradion menojen ottaminen pois
kehyksestä ovat olleet tässä mielessä neutraaleja päätöksiä eivätkä ole vaikuttaneet kehyk-
sen suuruuteen.

Tarkastusvaliokunta on aikaisemmin kiinnittänyt huomiota siihen, että EU:n finanssipo-
liittiset säännöt eivät ole kovin läpinäkyviä. Tämä on siis vähän sanottu. Rakennelma on
aika monimutkainen, ja sitä on ulkoapäin vaikea etukäteen tulkita, ja siihen on luotu koh-
tuullisen vaikeaselkoinen, harkinnanvaraa sisällään pitävä tulkintakehikko, ja sitten lisäksi
kysymys on tästä julkisen talouden rakenteellisen jäämän termistä, joka on aika teoreetti-
nen ja joka muodostaa sitten yhden annetun rajoitteen talouspolitiikalle. On kuitenkin syy-
tä todeta, että tämänhetkisessä taloustilanteessa tämä rakenteellisen jäämän tavoite ei muo-
dosta esteitä Suomessa finanssipolitiikalle.

Palaan vielä tähän sote-uudistukseen. Se on yksittäisistä tekijöistä merkittävin, ja kestä-
vyysvajeen supistamisessa siinä onnistuminen on erityisen tärkeätä. Valiokunta erikseen
antaa sote-uudistuksesta ja valinnanvapauslaista oman lausuntonsa sosiaali- ja terveysva-
liokunnalle ja arvioi siinä yhteydessä saamiansa taloudellisia vaikutuksia ja niiden riskejä.
Merkitystä on kuitenkin myös toimeenpanolla ja sillä, miten käytännössä asioita viedään
eteenpäin. Kaikki asiat eivät ole kiinni pykälistä, kysymys on myös johtajuudesta.

Valiokunta pitää tärkeänä sitä, että Suomella on kyky varautua myös tuleviin taantu-
miin. Markkinatalouden häiriöt eivät ole lopullisesti päättyneet. On syytä olettaa, että
myös vuoden 2008 finanssikriisin jälkeen tulee uusia häiriöitä. Ne voivat tulla rahoitusjär-
jestelmästä tai talouden toiminnasta muutoin. Tämä korostaa valiokunnankin ajattelussa
tarvetta siihen, että huolehditaan riittävistä puskureista myös mahdollisia tulevia taantu-
mia varten. Valiokunta on käyttänyt paljon aikaa nimenomaan näiden riskien arviointiin.
Sehän on tärkeä osa eduskunnan tarkastusvaliokunnan työtä. Tärkeätä on, että riskejä arvi-
oidaan suhteessa Suomen julkiseen talouteen nykytiedoilla ja julkisen talouden hoitoon.
Tämä koskettaa sekä valtiontaloutta että kuntatalouksia. 

Valiokunta kiinnitti jo kevään 2017 mietinnössään huomiota korkotason mahdollisen
nousun ja aika varman tulevan nousun vaikutuksiin. Lyhyellä aikavälillä rahapolitiikka on
ollut yksittäisesti tärkein tekijä, joka on tukenut myös Suomen kasvua. Kun viennissä on
ollut vetoa, on ollut myös edellytykset rahapolitiikan avulla tehdä investointeja ja pitää sii-
hen liittyen korkokustannukset yrityksille matalina. Tämä näkyy tietysti myös kotitalouk-
sien toiminnassa ja asuntomarkkinoilla. Ilmeistä kuitenkin on, että korkojen mataluus on
tukenut osakekurssien nousua ja se voi näkyä myös joissakin maissa asuntojen hintojen
nousuna, ehkä jossain määrin myös Suomessakin. Tässä on riski varallisuushintakuplien
syntymisestä, ja tähänkin talouspolitiikalla pitää olla kyky varautua. Sitten lisäksi on myös
2



Pöytäkirjan asiakohta PTK 44/2018 vp
tärkeätä, että finanssipolitiikka tarvittaessa pystyy kestämään täältä tulevia häiriöitä. Sit-
ten on sanomattakin selvää, että edessä on korkojen noustessa myös lainanhoitokustannus-
ten nousu niin valtion kuin kuntienkin kannalta ja se voi muodostaa aika merkittävän eu-
romääräisen osan lähivuosien kasvavia menoja. Valiokunta pitää tärkeänä, että nämä riskit
huolella arvioidaan ja otetaan huomioon talouspolitiikan valmistelussa. 

Valiokunnan mietintö on yksimielinen.

16.57 Olavi Ala-Nissilä kesk:  Arvoisa rouva puhemies! Valiokunnan puheenjohtaja,
edustaja Heinäluoma esitteli tämän mietinnön hyvin ja monipuolisesti. 

Todella kiinnitän tässä huomiota siihen, että kun Valtiontalouden tarkastusvirasto tekee
omaa kertomustaan finanssipolitiikan onnistumisesta, niin se on tietyllä tavalla haasteen
edessä siinä, että tiedot tahtovat muuttua aika nopeasti. Valtiovarainministeriön ennusteet-
kin ovat, niin kuin muutkin talouden ennusteet, aika paljon makrotasolla, ja niiden tulisi
ehkä paremmin seurata myöskin, mitä täällä yritystasolla ja muualla tapahtuu. Talouden
kehitys on ollut parempi kuin ihan tätä kertomusta tehtäessä ajateltiin. Se on tietenkin hyvä
asia. 

Myöskin kuntatalouden tilanne on hyvä, ehkä poikkeuksellisenkin hyvä. Siihen vaikut-
taa myöskin kilpailukykysopimus osaltaan, mutta on sitten muitakin tekijöitä: kuntien val-
tionosuuksia ei ole leikattu, ja se on tietysti hyvä asia. 

Riskejä pitää koko ajan kartoittaa, mikä onkin tarkastusvaliokunnan tärkein tehtävä ja
myöskin tässä finanssivalvonnassa tärkeä tehtävä. Tuo korko on ehkä riski — en pidä sitä
ehkä niin kovin suurena riskinä — ja toinen on tietysti maailmantalouden tilanne. Suomen
pitää myöskin pitää mielessä se, että aina kuitenkin ennen pitkää tulee finanssikriisejä, niin
kuin on nähty. Siinäkin suhteessa Suomen talouden täytyy olla semmoisessa kunnossa, että
me kestämme niitä riskejä, niin että emme joudu jatkuvien leikkausten tielle, joilta me nyt
olemme pelastuneet tällä hallituskaudella, vaan viime hallituskaudella miltei jo sinne ol-
tiin menossa.

Minua vähän huolestuttaa, puhemies, kun seuraa nyt julkista keskustelua, vaikka vappu-
puheita tai opposition esityksiä, jotka jo tähtäävät miljarditolkulla seuraavalle vaalikaudel-
le. Nyt pitäisi kuitenkin maltti säilyttää kaikkialla, ja jos tehdään lisäyksiä, niin ne pitää
suhteuttaa kuitenkin Suomen talouden kantokykyyn. 

17.00 Pia Viitanen sd: Arvoisa rouva puhemies! Valiokunta on tehnyt tässä hyvän mie-
tinnön, ja tässä on monta tärkeää seikkaa, joita on syytä pohtia. 

Itseäni on askarruttanut moneen kertaan viime aikoina tämä kestävyysvaje, sen paikkaa-
minen, ja lähinnä nämä tietyt epävarmuustekijät, mitkä siihen liittyvät. Täällä mainittu sote
ja sen epävarmuustekijät ovat kyllä todella huolestuttavia. Meillähän on tässä eduskunta-
käsittelynkin yhteydessä eri valiokunnissa käynyt selväksi, että tässä on ensinnäkin selkei-
tä rahoituksellisia aukkoja. Me emme kunnolla tiedä, miten tietyt rahoitusasiat tulevat jär-
jestymään. Välillä tulee sellainen tunne, että tämä hallitus ei haluakaan kantaa vastuutaan
vaan sysää tahallaan tietynlaisia rahoitusaukkoja seuraavan hallituksen hoidettavaksi. 

Sitten tämä arvioitu 3 miljardia: mitä enemmän tätä miettii, sen epävarmemmaksi tulee,
koska todella moni asiantuntija sanoi juuri sitä, että tämä 3 miljardin kustannusten nousun
hillinnän tavoite, 3 miljardia, ei kerta kaikkiaan tule pitämään. Päinvastoin, kustannuksia
voi syntyä, ja on selvää, että lyhyellä tähtäimellä erittäin paljon ja osin jopa sitten pitem-
mällä tähtäimellä. Eli tässä suhteessa tietenkin tilanne on huolestuttava, ja kun me tiedäm-
3



Pöytäkirjan asiakohta PTK 44/2018 vp
me kuitenkin, ettei se tulevinakaan vuosina niin helppoa tule olemaan, niin sen vuoksi oli-
sin odottanut, että tässä yhteydessä, kun hallitus tuo tämän oman sote-maakuntauudistus-
esityksensä tänne, myös näitä kustannusvaikutuksia olisi tarkemmin analysoitu ja seurat-
tu. Myös tästähän Valtiontalouden tarkastusvirasto on matkan varrella puhunut. 

Puhemies! Kuitenkin nyt on myös kiinnitetty huomiota siihen, että talouskasvu maail-
man myötätuulen saattelemana on ollut hieman nopeampaa kuin tässä on ennakoitu ja sitä
kautta tilanne on tällä hetkellä hivenen parempi. Siksipä tullaankin siihen kysymykseen,
että mitä tapahtuu tällä hetkellä tämän hivenen paremman tilanteen osalta. Nythän tapah-
tuu niin, että vaikka kasvun tulisi kuulua kaikille, niin valitettavasti tämän hallituksen ar-
vovalinnat ovat olleet senkaltaisia, että näin ei ole. Eli olen hieman huolissani, kun halli-
tukselta on riittänyt veronkevennyksiä esimerkiksi miljoonaperintöjen veronkevennyksiin
tai suurten metsäomistusten omistajille, kaikkein varakkaimmille, sinne on rahaa riittänyt,
mutta sitten kun on tullut ihan tavallisen eläkkeensaajan vuoro, työttömän, opiskelijan, lap-
siperheen, niin siellä sitten vain leikkauksia on edessä ja lompakko on keventynyt. Tästä on
tullut paljon ihmisiltä palautetta ja huolta, ja kyllä minä olen monien ihmisten kanssa ju-
tellut — kun matkan varrella on tultu kysymään — että miten se kasvu nyt näkyy, kun it-
sellä kävi toisinpäin. Esimerkiksi moni eläkkeensaaja kyllä on tuntenut rahapussissaan sen,
että hallitus on jopa leikannut eläkkeitä tällä kaudella ja heikentänyt kaiken kaikkiaan pe-
rusturvaa toisin kuin ennen vaaleja luvattiin. Eli tämän haluaisin tuoda ilmi, ja kyllähän
moni muukin taho on puhunut siitä, että olisiko ollut tässä finanssipoliittisessa tilanteessa
kovinkaan [Puhemies koputtaa] järkevää kohdentaa runsaita, mittavia, anteliaita veronke-
vennyksiin juuri kaikkein hyvätuloisimmille. 

17.03 Olavi Ala-Nissilä kesk: Arvoisa puhemies! On selvää, että julkistaloudessa on aina
riskejä. On tärkeää, että ne tunnistetaan, on tärkeää, että ne hallitaan. Mitä tulee sosiaali- ja
terveydenhuollon uudistukseen, niin kyllä varmaan suurin riski on, minun nähdäkseni, sii-
nä, että sitä ei pystytä toteuttamaan. Suomalaiset päättäjät tekevät sitä viidettä kertaa, kuu-
des hallitus. Se, että me emme pysty sitä toteuttamaan, on se suuri riski.

Kun, edustaja Viitanen, käytitte tuollaisen vähän oppositiohenkisen puheenvuoron, niin
en kuitenkaan malta olla toteamatta, että luin tuossa Iltalehteä, jossa kristillisdemokraat-
tien puoluesihteeri on laskenut SDP:n puheenjohtajan esitykset, siis lisäykset, yleistuki-
mallin tekemisen ja uudistusten perumisen, 10 miljardiksi jo. Minä luulen, että se on kyllä
liioiteltu, mutta kyllä nyt pitää maltti säilyttää, jos tässä vaiheessa aletaan näitä kehyksiä
tuolla tavalla rikkomaan.

17.04 Eero Heinäluoma sd: Arvoisa puheenjohtaja! Näistä ennusteista todellakin puhut-
tiin valiokunnassa aika pitkään ja perusteellisesti ja julkisestikin jonkun verran, kuinka hy-
vin nämä ennusteet osuvat, ja nythän tämä muutos viime syksystä tähän kevääseen on tun-
tuva. Kun näin on, niin tietysti sitten mielenkiintoista on huomata tämä ennustelaitosten
osumatarkkuuden arviointi, joka valmistui joku aika sitten, noin kuukauden päivät sitten.
Sehän tuotti sen lopputuloksen, ehkä vähän yllättäenkin, että valtiovarainministeriön en-
nusteet eri suhdannelaitoksista olivat kuitenkin osuneet kaikkein lähimmäksi totuutta.
[Olavi Ala-Nissilä: Lintilä ei ollut mukana!] — No, valtiovarainministeriön onneksi elin-
keinoministeri Lintilä ei osallistunut tähän ennustelaitosten arvioon. Voi olla, että hän olisi
osunut vielä paremmin.
4



Pöytäkirjan asiakohta PTK 44/2018 vp
Virheiden osalta tyypillistä on, niin kuin tässäkin suhdannekierrossa on, että ennustajat
johdonmukaisesti aliarvioivat nousun voimakkuuden, ja vastaavasti myös sitten, kun ta-
lous kääntyy alaspäin, aliarvioidaan se alaspäin kääntymisen kurvin voimakkuus. Tästä
väistämättä vuosien varrelta tulee sitten valtion taloudenhallintaan liittyviä yllätyksiä, joi-
ta täälläkin talossa käsitellään. 

Kun kuitenkin katsoo tätä ennustamisen kokonaisuutta, voi päätyä siihen lohduttavaan
arvioon, että erittäin tärkeätä on, että työ tehdään parhaalla mahdollisella osaamisella ja sil-
lä ammattitaidolla, joka eri laitoksilla on, ja merkittävää on, että valtiovarainministeriön
kansantalousosasto työskentelee riippumattomana instituutiona. Sen ennusteisiin hallitus
ei puutu, ei nykyinen eikä edeltäjätkään. Tuo on myös osa näiden uusien EU-säännösten
edellytyksiä, että virallisen ennustajan on tehtävä työnsä riippumattomalla tavalla, jotta ei
synny tilannetta, että annetaan talous- ja rahaliittoon kuuluvan maan osalta, miksi muuten-
kaan, virheellisiä tietoja, jotka johtaisivat myös Euroopan unionin talouspolitiikan suosi-
tuksia harhaan.

17.06 Matti Semi vas: Arvoisa puhemies! Jäin miettimään tuota kehysasiaa, mistä tässä
puhuttiin, ja näitä ennusteita, mitä Suomella nyt tällä hetkellä näyttää taloudessa olevan.
Meillähän on hyvä nousu käynnissä ollut tässä ja nimenomaan työpaikkojakin on tullut li-
sää ja raha on liikkunut paremmin nyt markkinoilla. Kun katsoo näitä verohelpotuksia,
mitä hyvätuloisille on annettu tässä vaiheessa, niin kyllä vappuna torilla tulivat ihmiset jut-
telemaan, eläkeläiset... [Olavi Ala-Nissilä: Solidaarisuusveroa lisättiin!] — Niin, mutta
vanhukset ja eläkeläiset tulivat juttelemaan siitä, sanoivat, että heille tuli 3 euron korotus,
josta verotus vei suurimman osan. — Se näkyy tavallaan siinä, kuinka hyvin eläkeläiset
voivat tällä hetkellä. Heillä on tosi heikko tilanne talouden kohdalla. Kuitenkin, jos he tar-
vitsevat sairaalahoitoa tai lääkkeitä tai muita, omavastuuosuudet ovat nousseet huomatta-
vasti ja köyhyys on siltä osin lisääntynyt. Olisi toivonut, että tässä vaiheessa hallitus olisi
voinut ainakin nämä eläkkeiden indeksit purkaa ja mahdollistaa eläkkeitten korotuksen
ihan normaalisti.

17.08 Joona Räsänen sd: Arvoisa puhemies! Olisin vielä puuttunut tähän sinänsä ansiok-
kaaseen valiokunnan mietintöön siltä osin, kun tässä puututaan nyt tähän meneillään ole-
vaan sosiaali- ja terveydenhuollon uudistukseen ja maakuntauudistukseen ja uudistuksen
vaikutuksiin. Tässä mietinnössä, kun valiokunta käy tätä läpi, viitataan myös tarkastusvi-
raston esille nostamaan huomioon, jossa ihan aiheellisesti todetaan, että tähän liittyy sel-
laisia taloudellisia vaikutuksia, joita kaikkia ei ehkä pystytäkään tässä vaiheessa vielä edes
kunnolla arvioimaan, ja on varmaan syytä sitten myös jälkikäteen tehdä korjausliikkeitä.

Niin kuin hallitus itse kehysriihessään myönsi, tähän uudistukseen liittyy sellaisia muu-
toskustannuksia, joista vielä kaikista ei ole varmuutta, ja näihin palataan sitten ensi syksy-
nä, kun erilaisia laskelmia pystytään tekemään. Kun tämän mittaluokan uudistuksesta on
kyse, niin olisi varmaan kuitenkin syytä, että näitä taloudellisia vaikutuksia pystyttäisiin
arvioimaan ja niihin pystyttäisiin varautumaan jo ennen kuin lainsäädäntöpaketti täällä
eduskunnassa pitäisi hyväksyä. Tässähän käy niin, että tullaan vähän niin kuin pyytämään
eduskunnalta nimeä avoimeen valtakirjaan, missä ei ole vielä tiedossa, minkälaisiin sum-
miin eduskunta on tässä sitoutumassa. Se kyllä aiheuttaa sitten sen kysymyksen, kun va-
liokunta mietinnössään muuten ansiokkaasti pohtii tätä kestävyysvajeen problematiikkaa
ja sitä, että varmaan voi olla tulossa niitä laihoja aikoja tulevaisuudessakin, että tältäkin
5



Pöytäkirjan asiakohta PTK 44/2018 vp
osin olisi syytä, että me etukäteen tietäisimme tällaisten megaluokan uudistusten taloudel-
liset vaikutukset, ettemme laittaisi nimeämme avoimeen valtakirjaan.

17.10 Pia Viitanen sd: Arvoisa puhemies! Haluan vielä tästä tematiikasta jatkaa sen ver-
ran, että kyllä välillä selkäpiitä kylmii se, että eduskunnassa ihan oikeasti joudutaan asian-
tuntijoilta kysymään arvioita ja sanomaan suurin piirtein niin, että voisitteko edes miljar-
diluokassa arvioida, kuinka monta miljardia tämä tai tämä tulee maksamaan tai kustanta-
maan. Eli me puhumme todella isoista rakenteista, todella isoista rahasummista, mitä tässä
pyörii, isosta epävarmuudessa siinä kaikessa, ja se, mikä tässä on huomattavinta, on se, että
tämä itse asia on mitä lähimpänä ihmistä: ihmisten terveys, sosiaalipalvelut, kaikki tämä.
Tämä on todella tärkeä, tämä on megaluokan asia.

Siksipä minusta tuntuu kansanedustajana hyvin oudolta se, että me joudumme teke-
mään osin hyvin hatarien vaikuttavuus- ja kustannusarvioiden valossa isoja päätöksiä. Tu-
lee ihan sellainen mielikuva mieleen, että olemmeko me nyt ostamassa elefanttia säkissä.
Tässä tuntuu siltä, että me olemme tekemässä mittavia uudistuksia, joissa on paitsi asialli-
sesti monia epäilyttäviä asioita myös tämä kustannuspuoli täysin auki. Ja kun me olemme
kuitenkin koko ajan viestineet jopa Euroopan unioniin asti ja saaneet sitä kautta joustova-
raa, että meillä tulee näitä rakenteellisia uudistuksia, niin mitäs sitten, jos todellakin on niin
kuin moni asiantuntija pelkää, että tämä kustannusmerkki päinvastoin tulee olemaan kohta
toisen suuntainen kuin ollaan odotettu? Mitäs me sitten teemme? Siksi tässä ja nyt minus-
ta, kun hallitus tuo tätä isoa asiaa meille, tulisi olla nämä laskelmat paremmin eduskunnal-
la tiedossa, ja Valtiontalouden tarkastusvirasto on tätä samaa sanonut.

En minä haluaisi, puhemies, ihan oikeasti ostaa elefanttia säkissä.

17.11 Olavi Ala-Nissilä kesk: Arvoisa puhemies! Todellakin, sotessa on kuitenkin tavoit-
teena rajoittaa kustannusten nousua 4,5 prosentista 3 prosenttiin, ja se merkitsisi 3 miljar-
din säästöä, eli siinä on kuitenkin säästöistä kysymys. Jos sitä kaikkea ei saavuteta, niin
kustannusten rajoitus on kuitenkin voimassa. 

Minä tuossa äsken sanoin väärin, että olisi iltapäivälehdessä ollut, mutta näyttääkin ole-
van tämä kristillisdemokraattien puoluesihteerin kirjoitus Uudessa Suomessa. [Eero Hei-
näluoma: Se muuttaa asian!] — Se muuttaa asian, koska kristillisdemokraattien puoluesih-
teeri Asmo Maanselkä on laskenut, kuinka paljon SDP:n puheenjohtaja Antti Rinteen vaa-
lilupaukset maksaisivat: ”Niiden vaalilupausten hintalappu alkaa lähestyä 10 miljardia pit-
källä aikavälillä ja ne lupaukset on tehty ennen vaikuttavuusarvioita.” Minä en tiedä, onko
tämä oikein, mutta kyllä tämä minua vähän hirvittää näiden kehysten näkökulmasta, jos
tämä seuraavalla kaudella alkaa mennä tähän suuntaan.

17.13 Eero Heinäluoma sd: Arvoisa puhemies! Ehkä jotain suomalaisesta keskustelusta
ja kulttuurista kertoo se, että tämä itse iso asia voi mennä täysin yksimielisesti sekä valio-
kunnassa että myös täällä käydyn keskustelun pohjalta. 

Perusteiltaan tarkastusvirasto on tehnyt tässä erinomaisen hyvää työtä. On syytä kiittää
virastoa ja sen osaavaa henkilökuntaa oman työn tekemisestä, ja sitten on tässä yhteydessä
syytä kiittää myös hallitusta siitä, että se on finanssipolitiikassaan toiminut antamiensa si-
toumusten mukaisesti ja noudattanut kehystä sen mukaan kuin eduskunta on nämä kehyk-
set täällä käsitellyt ja antanut niille hyväksyntänsä. 
6



Pöytäkirjan asiakohta PTK 44/2018 vp
Sitten tulen vielä siihen asiaan, että kun tässä oli näistä elefanteista puhetta, niin minä
rohkenen kyllä epäillä, että edustaja Viitanen ei sitä elefanttia ostaisi, vaikka se ei olisi-
kaan säkissä. [Pia Viitanen: Se on kyllä totta!] Ja mitä tulee sitten näihin tulevaisuuden
suunnitelmiin, niin toistaiseksi valitettavasti tarkastusvaliokunnalla ei ole tehtävänään eri
puolueiden tai puolueiden johtohenkilöiden tekemien tulevan vaalikauden ehdotusten ar-
viointi niiden talouspolitiikan kestävyyden osalta. Uskoisin kyllä, että valiokunta selviy-
tyisi siitäkin tehtävästä, jos nämä tulevaisuusohjelmat saataisiin valiokuntaan ajoissa. 

Pyydän joka tapauksessa saada kiittää arvoisia edustajia mietintöä tukevasta yleiskes-
kustelusta. 

17.14 Sirpa Paatero sd:  Arvoisa rouva puhemies! Muutama sana, kun täällä mietitään,
mitkä ovat niitä suuria haarukoita ja epävarmuustekijöitä, ja nyt jo äsken täällä edustaja
meni seuraavan hallituskauden puolelle arvioimaan. Kyllä näitä miljardin heittoja on näh-
ty, vaikka koulutuspolitiikassa, tälläkin hallituskaudella.

Mutta tähän soteen. Tämä 3 miljardin indeksileikkuri, joka on sinne rakennettu sisälle,
on ainakin talouden arviointineuvoston mukaan varsin mahdoton toteuttaa. Kritiikkiä koko
valmisteluun on tullut myöskin lainsäädännön arviointineuvostolta. Lähestulkoon kaikilta
asiantuntijoilta, jotka kiertävät eri valiokunnissa, tulee yksimielinen kanta siihen, että tätä
3 miljardin kustannustason leikkuria ei tulla saavuttamaan siitä syystä, että kun ihmisten
palvelutarve kasvaa, meillä on samaan aikaan lisääntyvä käyttäjäjoukko. Jopa 700 000 uut-
ta asiakasta tulee verorahoitteisen palvelun pariin, koska sinne tulee suun terveydenhuolto,
jossa eivät ole tällä hetkellä olleet ne, jotka ovat nyt Kela-korvausten parissa, tai ne, jotka
ovat täysin yksityisesti maksaneet vakuutusten puolella, ja ihmiset, jotka ovat työterveys-
huollon parissa tai muualla, tulevat tämän suunnitelman mukaan verorahoitteisen palvelun
pariin.

Palkkaharmonisoinnista on aavistettu, että se on 700 miljoonaa — 1 miljardi, kun se yli
200 000 ihmistä siirretään. Ict-kustannuksista 1,5 miljardia näkyy hyvin monissa ennus-
teissa, jotenka voi olla, että sen 3 miljardin kustannustason leikkauksen sijaan me olemme
jopa 3 tai 4 miljardin kustannustason nousussa, jolloinka on kysymys enemmän plus 5 mil-
jardista eikä niinkään... [Olavi Ala-Nissilän välihuuto] Tästä hallituksen edustajat eivät ole
huolissaan, koska se jää seuraavan hallituksen hoidettavaksi, ja täällä sitten joka vuosi jou-
lun alla huudetaan, kuinka paljon maakunnille tarvitaan lisää rahaa. Ja siitä vastuun kantaa
seuraava hallitus, eikä investointeihin ole yhtään sen enempää. Elikkä kyllä kannattaisi nyt
varustautua tähän ja myöntää rehellisesti nämä luvut.

Keskustelu päättyi.

Eduskunta hyväksyi valiokunnan ehdotuksen kannanotoksi kertomuksen K 20/2017 vp
johdosta. Asian käsittely päättyi.
7


	9
	16.50
	16.57
	17.00
	17.03
	17.04
	17.06
	17.08
	17.10
	17.11
	17.13
	17.14


