















































DEMCADC.tmp.xml


Pöytäkirjan asiakohta PTK 165/2018 vp

 Tarkistettu
4.1

Pöytäkirjan asiakohta 

PTK 165/2018 vp

Täysistunto

Tiistai 26.2.2019 klo 14.04—21.21

20. Hallituksen esitys eduskunnalle laiksi rikoslain 2 c luvun 5 §:n muuttamisesta
Hallituksen esitys HE 175/2018 vp
Lakialoite LA 16/2016 vp, 25/2017 vp
Valiokunnan mietintö LaVM 20/2018 vp

Toinen käsittely

Puhemies Paula Risikko: Toiseen käsittelyyn esitellään päiväjärjestyksen 20. asia. Nyt
voidaan hyväksyä tai hylätä lakiehdotus, jonka sisällöstä päätettiin ensimmäisessä käsitte-
lyssä.

Keskustelu

21.18 Jani Mäkelä ps: Arvoisa puhemies! Melko pitkälti samanlainen lakiesitys kuin on
muutama aiempikin — elikkä sellainen, jota on pitkään odotettu, jonka edistyminen on si-
nällään hyvä asia ja jonka huonona puolena on se, että se sisällöltään, vaikkakin vie asiaa
parempaan suuntaan, on siitäkin huolimatta kohtuullisen riittämätön ja tulee kohtuullisen
myöhään. Mutta nythän se tässä on etenemässä. On täysin oikeustajun mukainen esitys si-
nänsä, että tämä ensikertalaisuus ei uusiudu niin nopeasti kuin aikaisemmin, mutta tietysti
sekin, että se ylipäänsä uusiutuu viidenkään vuoden aikavälillä, on varsin käsittämätöntä
tavallisen ihmisen oikeustajun kannalta: miten vankilassa tuomionsa kärsinyt rikollinen
voi olla ensikertalainen viidenkään vuoden kuluttua? Tässäkin olisi seuraavalla hallituksel-
la parantamisen varaa.

Keskustelu päättyi.

Eduskunta hyväksyi ensimmäisessä käsittelyssä sisällöltään päätetyn, hallituksen esityk-
seen HE 175/2018 vp sisältyvän lakiehdotuksen. Eduskunta pysyi ensimmäisessä käsitte-
lyssä tekemässään päätöksessä lakialoitteisiin LA 16/2016 vp, 25/2017 vp sisältyvien la-
kiehdotusten hylkäämisestä. Lakiehdotuksen toinen käsittely päättyi. Asian käsittely päät-
tyi.


