















































DEM9BF.tmp.xml


Pöytäkirjan asiakohta PTK 24/2017 vp
Pöytäkirjan asiakohta 

PTK 24/2017 vp

Täysistunto

Torstai 16.3.2017 klo 16.00—19.58

6. Lakialoite laiksi ulkomaalaislain 127 §:n muuttamisesta
Lakialoite LA 9/2017 vp Timo Heinonen kok

Lähetekeskustelu

Puhemies Maria Lohela: Lähetekeskustelua varten esitellään päiväjärjestyksen 6. asia.
Puhemiesneuvosto ehdottaa, että asia lähetetään hallintovaliokuntaan.

Keskustelu

18.18 Timo Heinonen kok (esittelypuheenvuoro): Arvoisa rouva puhemies! Hyvät edus-
tajakollegat ja muut paikallaolijat! Nykyisen voimassa olevan ulkomaalaislain mukaan
karkotetuksi päätetty henkilö voidaan pitää säilössä enintään vuoden ajan eli 12 kuukau-
den ajan. Säilössäpito on tarpeen, kun kyse on yhteiskunnalle erittäin vaarallisesta henki-
löstä tai henkilön rikostausta on vakava. 

Julkisuudessa on ollut esimerkiksi tapaus, missä vankilasta vapautunut henkilö on pidet-
ty säilössä, sillä käräjäoikeuden mukaan on "ilmeisen korostunut riski", että hän pakenisi,
piileskelisi tai muutoin vaikeuttaisi karkottamista, jos hänet laskettaisiin vapaalle jalalle.
Poliisin mukaan on lisäksi perusteltua syytä olettaa, että esimerkiksi tässä kyseisessä ta-
pauksessa — minkä takia itse asiassa tämän lakialoitteen olen nyt tehnyt — henkilö vapaa-
na ollessaan voisi syyllistyä myös uusiin vakaviin rikoksiin. Henkilön säilössä pitämisen
jatkaminen on välttämätöntä, jotta hänen maasta poistamisensa saadaan pantua täytäntöön
ja jotta henkilö ei Suomessa ollessaan enää syyllistyisi uusiin seksuaali- ja väkivaltarikok-
siin. Kyseinen henkilö on Suomessa olleessaan syyllistynyt muun muassa nuoren tytön
murhaamiseen ja raiskannut toisen tytön. Lyhyellä vankilomallaan, vain muutaman tunnin
vankilomallaan, elinkautisen aikana mies syyllistyi myös pienen lapsen törkeään seksuaa-
liseen hyväksikäyttöön. Poliisi on tehnyt nyt töitä jo pitkään saadakseen karkotettua kysei-
sen henkilön Suomesta omaan kotimaahansa. Hänet jostain käsittämättömästä syystä va-
pautettiin vankilasta. Viranomaistoimin tapahtuva maasta poistaminen Somaliaan on kui-
tenkin poikkeuksellinen ja monimutkainen prosessi. Järjestelyt maasta poistamiseksi ovat
edenneetkin hitaasti. 

Nykyisen voimassa olevan lainsäädäntömme mukaan miestä, tai henkilöä noin yleises-
ti, voidaan maksimissaan pitää säilössä yksi vuosi, jos henkilö ei esimerkiksi tee yhteistyö-
tä palauttamisen toteuttamiseksi tai kotimatkatodistus viipyy. Tämän jälkeen ulkomaalai-
nen on laskettava kaikissa tilanteissa vapaaksi. 

Tähän kohtaan ulkomaalaislakia tulee minusta tehdä kiireellisesti muutos. Meillä on
muutama kuukausi aikaa tässä tilanteessa. Ja itse toivon, että tämä asia otetaan nyt täällä
lainsäätäjien keskuudessa ja Suomen eduskunnassa vakavasti. Erittäin vaaralliseksi todet-
tu henkilö voidaan siis pitää poissa vapaalta jalalta 12 kuukauden maksimisäilössäpito-
 Tarkistettu
4.1



Pöytäkirjan asiakohta PTK 24/2017 vp
ajan. Ja minun mielestäni se tulee nyt pidentää rajattoman mittaiseksi eli muotoon "kunnes
karkotus saadaan toteutettua".

Tämän edellä olevan esittelyni perusteella olen esittänyt eduskunnalle seuraavan lakieh-
dotuksen eli että ulkomaalaislain 127 § muutetaan kohdasta "Säilöön otetun päästäminen
vapaaksi" niin, että se kuuluu: 

"Asiaa käsittelevän viranomaisen on määrättävä säilöön otettu päästettäväksi heti va-
paaksi, kun edellytyksiä säilössä pitämiselle ei enää ole. Säilöön otettu on päästettävä va-
paaksi viimeistään kuuden kuukauden kuluttua säilöönottopäätöksestä. Säilöönottoaika
voi kuitenkin olla tätä pidempi, jos säilöön otettu ei tee yhteistyötä palauttamisen toteutta-
miseksi tai kolmannelta valtiolta ei saada tarvittavia paluuasiakirjoja ja maasta poistami-
sen täytäntöönpano viivästyy näistä syistä.

Jos käräjäoikeus on päättänyt säilöön otetun pitämisestä edelleen säilössä, viranomai-
sen on viipymättä ilmoitettava vapaaksi päästämisestä säilyttämispaikkakunnan käräjäoi-
keudelle. Ilmoitus voidaan tehdä puhelimitse tai sähköisesti. Puhelimitse tehty ilmoitus on
viipymättä toimitettava kirjallisena käräjäoikeudelle."

Eli muutos nykyiseen lakiin on se, että tuosta 12 kuukauden eli vuoden maksimiajasta
luovutaan ja — on kyse sitten tästä yhdestä henkilöstä, johon nyt halusin erityisesti viitata
tässä lakialoitteessa, tai tulevaisuudessa jostain toisesta henkilöstä — jos kaikki viranomai-
set ovat sitä mieltä, että henkilöä ei pidä laskea ja vapauttaa tavalliseen arkeen tuonne kul-
kemaan, niin silloin meidän viranomaisillamme pitää olla keinot pitää hänet säilössä niin
kauan, kunnes tuo karkotus onnistuu.

Arvoisa puhemies! Toivon, että lakivaliokunta ottaa tämän lakialoitteen käsittelyyn.
Tässä on vain siis muutamia kuukausia aikaa hoitaa asia kuntoon. Ymmärtääkseni hänet
tullaan vapauttamaan loppukesästä, syksyn aikana viimeistään, jos tätä lakiesitystäni ei hy-
väksytä.

18.24 Juho Eerola ps: Arvoisa rouva puhemies! Ensinnäkin kiitokset edustaja Heinosel-
le tästä mainiosta aloitteesta, jonka hän on tehnyt. 

Valitettavasti tosiaan on tilanne se, että voimassa olevan ulkomaalaislain mukaan säilös-
sä voidaan pitää maksimissaan vain nuo 12 kuukautta. Täällä on nyt usein puhuttu rajoista
ja niitten sulkemisesta. Nyt kuitenkin olisi erityisen tärkeää, että tämä säilössäpitoaika
muutettaisiin rajattomaksi. Näitä ulkomaalaisia seksuaali- ja väkivaltarikollisia ei tule las-
kea vapaaksi jonkun teknisen seikan vuoksi, vaan heidät on pidettävä säilössä siihen saak-
ka, kunnes tämä karkotus voidaan panna toimeen. Ei kai meistä oikeastaan kukaan halua,
että rikolliset voivat oman vastustuksen perusteella ja tätä prosessia hankaloittamalla pela-
ta itsensä vapaaksi ja mahdollisesti sitten uusia tekonsa.

Todella harmillista, edustaja Heinonen, että tosiaan et ole enempää kerännyt tähän aloit-
teeseesi nimiä. Uskon, että perussuomalaisten eduskuntaryhmästä varmaan melkein jokai-
nen olisi tämän allekirjoittanut ja omasta eduskuntaryhmästäsi myös, ja uskon, että muis-
takin puolueista. Nyt jos tämä lähetetään hallintovaliokuntaan, niin sitä, että tätä käsiteltäi-
siin ja tällä olisi mahdollisuuksia edetä entistä paremmin, varmasti auttaisi se, että olisi
useampia allekirjoituksia. 

Oma suhtautumiseni tähän lakialoitteeseen on todella positiivinen.

18.26 Jani Mäkelä ps: Arvoisa puhemies! On hyvä huomata, että eduskunnassa perus-
suomalaisten vaikutus yleiseen poliittiseen ilmapiiriin leviää yli puoluerajojen — olemme-
2



Pöytäkirjan asiakohta PTK 24/2017 vp
han olleet tiukentuneen maahanmuuttopolitiikan primus motor ja olemme vaatineet tiu-
kempia seuraamuksia rikoksista ja ylipäätänsä kansalaisten oikeustajun selvittämistä. On
hyvä, että muutkin nyt hyväksyvät nämä ajatukset.

Edustajakollega Heinosen lakialoite on tarpeellinen muutos ulkomaalaislakiin. Kuten
perusteluissa todetaan, niin onhan nykyisen lain 12 kuukauden säilössäpitoajan maksimi
erittäin keinotekoinen, erityisesti niissä tapauksissa, jos kyseessä on karkotettava ja vaaral-
liseksi todettu ulkomaalainen. Ei ole mitään järkeä siinä, että tällainen henkilö on lasketta-
va vapaaksi vuoden jälkeen, jos esimerkiksi karkotus on papereiden takia viivästynyt, vaan
henkilö on mielestäni pidettävä säilössä niin kauan kuin on tarpeen, että karkotus saadaan
toteutettua. 

Ylipäänsä on tarpeen tehostaa laittomasti maassa olevien henkilöiden kontrollia ja kar-
kottamista. Näin tulisi mielestäni toimia myös sellaisten henkilöiden kohdalla, joita ei ole
syytä epäillä rikoksista. Maassa oleskelu kun ei ole subjektiivinen oikeus, ja lainkuuliai-
suus edellyttää Suomen lain noudattamista. Nämä asiat vaativat mielestäni jatkossa huo-
mattavia tiukennuksia ja muutoksia niin rikos-, ulkomaalais- kuin pakkokeinolakiin.

18.27 Timo Heinonen kok: Arvoisa puhemies! Nyt on todettava, että tämän lakialoittee-
ni taustalla ei ole pienimmässäkään määrin minkäänlainen perussuomalaisten paine, jota
tuntisin niskassani, vaan kyse on henkilöstä, joka on tullut 20 vuotta sitten Suomeen, hä-
nellä on ollut täällä perhe. Nyt on kyse vakavasta rikollisesta. En ole tehnyt tätä perussuo-
malaisten paineessa taikka maahanmuuttovastaisten ihmisten ääniä kalastellakseni vaan
sen takia, että minun mielestäni meidän lainsäädännössämme on selkeä aukko, joka vali-
tettavasti on päästämässä vapaaksi henkilön, jota poliisi ja lähes kaikki viranomaiset pitä-
vät sellaisena, että häntä ei pitäisi laskea vapaaksi. 

Olen itse asiassa aiemmin tehnyt samaan asiaan liittyvän lakialoitteen vaarallisuusarvi-
oista. Niitähän laajennettiin viime vaalikaudella niin, että ne koskevat kaikkia näitä pitkän
tuomion saaneita rikollisia, ovat he sitten kantasuomalaisia, maahanmuuttajia tai ketä ta-
hansa. Niin sen pitääkin olla, ei se ole siitä kiinni, kuka raiskaa, kuka tappaa, kuka murhaa.
Minun mielestäni kaikille kuuluu sama tuomio. Olen tehnyt siis lakialoitteen siitä, että
nämä vaarallisuusarviot tehtäisiin oikeuksia sitoviksi, eli jos viranomaiset eli asiantuntijat
toteavat, että kyseistä henkilöä ei pidä vapauttaa elinkautisesta, niin silloin sitä ei voitaisi
tehdä myöskään oikeuden päätöksellä. Ja tämä on toinen tähän samaan nippuun kuuluva
lakialoite, eli itse näen ennen muuta niin, että meidän pitää tässä määrätietoisesti edetä, että
voimme tällaisia henkilöitä maasta pois saada.

Aikataulu on syy siihen, että en lähtenyt keräämään tähän kansanedustajien nimiä sataa.
Olen valitettavasti huomannut, että ei eduskunnassa enää tuolla sadan rajallakaan ole sel-
laista merkitystä, että ne saisivat edes samaa käsittelyä kuin kansalaisaloitteet, mikä minun
mielestäni ehdottomasti niille kuuluisi... [Puhemies koputtaa] 

Puhemies Maria Lohela:  Haluatteko jatkaa täällä? [Puhuja siirtyy puhujakorokkeelle]

Niin, arvoisa puhemies, jatkan hetken täältä korokkeelta. Tuo kaksi minuuttia menee
niin nopeasti. — Syy siihen, miksi en tähän kerännyt sataa nimeä, itse asiassa tuli siinä en-
simmäisessä puheenvuorossani, missä totesin, että tämä täytyy saada tämän kevään aikana
eduskunnassa käsiteltyä ja hoidettua. Eli kyse on siitä, että valiokuntakäsittelyyn ei kovin
kauan aikaa ole, jotta laki saadaan voimaan niin, että se on ensi syksynä voimassa, kerran
3



Pöytäkirjan asiakohta PTK 24/2017 vp
itse haluan, että tämä laki koskee jo tätä yhtä kyseistäkin henkilöä, vaikka harvoin ehkä
lainsäädäntöä näin ajatellaan, mutta itse ajattelen tässä tapauksessa niin. Ajattelen sen
myös niin, että jatkossa se koskee kaikkia muitakin, jotka tällaisessa tilanteessa ovat, eli jos
todetaan, että heitä ei vapaalle pidä päästää.

Toinen syy, niin kuin tuossa jo sanoin paikaltani, on se, että olen vähän pettynyt edus-
kunnan kansanedustajien lakialoitteiden käsittelyyn. Meillä on runsaasti sadan kansan-
edustajan lakialoitteita, ja ne eivät saa vastaavaa käsittelyä kuin esimerkiksi kansalaisaloit-
teet, vaikka nopeasti voisi ajatella, että niillä on vähintäänkin yhtä hyvä läpimenon mah-
dollisuus täällä eduskunnassa kuin kansalaisaloitteilla — tänään olemme jo kuulleet, että
esimerkiksi tämä tänään käsittelyssä oleva kansalaisaloite ei ole saanut yhdeltäkään puo-
lueelta tukea, ei edes sosiaalidemokraateilta tai vasemmistoliitolta, vaan kaikki puolueet
ovat olleet sitä mieltä, että kansalaisaloitetta ei pidä hyväksyä. Itse toivoisin, että jatkossa
yli sadan nimen kansanedustajien lakialoitteet saisivat saman käsittelyn eli perusteellisen
valiokuntakäsittelyn ja sen jälkeen mietinnön, joka tuodaan eduskunnan käsittelyyn äänes-
tettäväksi ja päätettäväksi. Minun mielestäni se olisi vähintäänkin oikeus ja kohtuus, ja toi-
von, että tätä asiaa myös eduskunnassa pohditaan. Onko se sitten puhemiesneuvosto vai
mikä paikka, mutta itse toivon, että tällainenkin keskustelu käydään, kun kansalaisaloite-
järjestelmänkin uudistamista pohditaan.

18.32 Jukka Gustafsson sd: Arvoisa puhemies! Vaikka minulla on hirveä halu ja kiire
päästä keskustelemaan eläkeindeksiasiasta, haluan kaksi lausetta sanoa tähän edustaja Hei-
nosen aloitteeseen.

Niillä tiedoin ja ymmärryksellä, mikä minulla nyt tästä asiasta on, tuen ehdottomasti tätä
esitystä. Samalla tässä tietysti hämmästelee tätä maailman muutosta. Tämä vuosi on var-
maan joskus ollut harkittu ajanjakso. Sehän on aika pitkä. Ei ehkä ole tullut mieleenkään,
että se on liian lyhyt. Tämä vain kertoo, että jossain Somaliassakin ovat asiat, hallintora-
kenteet, oikeusvaltio ja muut jutut ihan sekaisin. Se on sitten niin kuin toinen tarina, joka ei
liity tähän, mutta kannatan tätä esitystä.

18.33 Hannu Hoskonen kesk: Arvoisa rouva puhemies! Edustaja Heinoselle täytyy lau-
sua parhaat kiitokset erinomaisesta työstä. Tämä lakialoite, joka tähtää ulkomaalaislain
127 §:n muuttamiseen, on hyvä ja perusteltu. Se on totta, että maailma muuttuu nopeasti ja
yhteiskunnalla pitää olla mahdollisuus suojautua tällaisilta tapauksilta niin, että lainsää-
däntö takaa sen, että kenenkään henki tai terveys ei vaarannu sen kautta, että joku lakipy-
kälä ei ole ajan tasalla.

Suomi on kansainvälistynyt, ja meillä on syntynyt tilanteita, joissa lainsäädäntö ei vas-
taa tämän päivän vaatimuksia, ja tässä on nyt juuri sellainen tapaus. Vaikka eduskunnan
byrokratia vaatii tietynlaiset menettelyt ja tietyt toimenpiteet ennen kuin lakialoite tulee
hyväksytyksi, toivon, että tällainen lakialoite, jossa on vain yksi allekirjoitus, otetaan to-
dellakin vakavasti ja käsitellään viivytyksettä, koska minun mielestäni ei voi olla niin, että
eduskunnan byrokratiasta tai menettelytavoista johtuen tärkeä asia jää käsittelemättä sen
takia, että siitä puuttuu ne vaaditut 99 allekirjoitusta vielä. Uskon, että edustaja Heinosen
aloite tässä tapauksessa menee hyvin nopealla aikataululla läpi tästä talosta.
4



Pöytäkirjan asiakohta PTK 24/2017 vp
18.34 Joona Räsänen sd: Arvoisa puhemies! Tässä kysymyksessä on kyllä todella edus-
taja Heinoselta perusteltu lakialoite. Täällähän taustalla on myös aito viranomaisten tarve
saada tämä asia kuntoon. 

Ensimmäinen ajatus, mikä itselleni tuli mieleen, oli juuri se, että kun hallitus on aika mo-
nia ulkomaalaislain pykäliä tuonut muutettavaksi eduskuntaan, kyllä kysymys herää, mik-
si tähän ei ihan koko hallitus olisi voinut jo aikaisemmin puuttua sen sijaan, että aika pal-
jon aikaa ollaan tuhlattu siihen, että ollaan yritetty kikkailla jollain kahden tyyppisellä so-
siaaliturvalla, että olisi erilaista sosiaaliturvaa suomalaisille ja sitten maahanmuuttajille,
mikä sitten perustuslainkin myötä oli mahdoton. Sen sijaan oltaisiin tällaisiin aitoihin huo-
liin puututtu. Toivottavasti jatkossa hallitus pysyy hieman paremmin sitten mukana näissä
asioissa.

Ehkä laajemmin täytyy todeta ongelma, mikä liittyy näihin karkotuksiin ja maasta pois-
tamisiin. Kysymyshän ei todellakaan ole siitä, että Suomessa tehtäisiin jotain väärin, vaan
vastaanottavat maat ovat hyvin harvoin valmiita ottamaan näitä ihmisiä vastaan. Yleensä
se kilpistyy siihen, että siellä kyseenalaistetaan tämän ihmisen henkilöllisyys. Monet näis-
tä karkotuksistahan nimenomaan tyssäävät siihen, että meillä on puutteelliset tiedot ihmi-
sen henkilöllisyydestä ja tämä sitten myös kiistetään siellä vastaanottajamaassa. Nythän
toivoisi, että yhdessä Euroopan unionin alueella tämä työ saisi hieman lisäpontta, jotta pa-
remmin näitä henkilötietoja myös rekisteröitäisiin Schengen-järjestelmään. Tiedän, että
tämä työ on menossa, ja toivon sille kyllä menestystä, koska se heti helpottaa myös näissä
tilanteissa. Euroopan unionin alueellahan vasta oikeastaan nyt tulemme huomaamaan, että
nämä palautukset tulevat olemaan aivan valtava urakka, jonka kohtaamme, ja kyllä kaikki
pitää tehdä sen eteen, että myös näistä selviydymme.

18.36 Jani Mäkelä ps: Arvoisa puhemies! Olen edustaja Heinosen kanssa ehdottomasti
samaa mieltä siitä, että kansanedustajien lakialoitteita ei oteta nyt tarpeeksi vakavasti. La-
kialoitteen tekeminen on kuitenkin kansanedustajien keskeinen oikeus, ja äänestäjillä on
oikeus odottaa, että edustajien aloitteet otetaan vakavasti, erityisesti eduskunnan enemmis-
tön tahtoa vastaavat aloitteet eli yli sadan allekirjoittamat. On hyvä kysymys, keskittyykö
työmme nyt liikaa hallituksen esityksien läpiviemiseen ja medialle mieleisten kansalais-
aloitteiden edistämiseen.

En myöskään näe ongelmaksi sitä, että taustalla aloitteessa on tässä tapauksessa yksit-
täinen henkilö tekemisineen. Monesti käy nimittäin niin, että yksittäiset epäkohdat paljas-
tavat laajempiakin korjattavia ongelmia lainsäädännössä, kuten tässä on nyt käynyt.

Edustaja Räsäsen mainitsemien karkottamisen ongelmien lisäksi mieleeni tulee myös,
miten suuren ongelman karkottamiselle nyt muodostaa se, jos henkilö vastustaa karkotta-
mista aktiivisesti jollain keinoin. Siihen juuri tarvitaan niitä aiemmin mainitsemiani pak-
kokeinolain muutoksia, että nämä henkilöt saadaan taltutettua ja karkotettua maasta.

18.37 Eero Suutari kok: Arvoisa puhemies! Edustaja Heinosen aloite on hyvä ja aito.
Onneksi olin täällä kuulemassa tästä, kun en ollut aikaisemmin päässyt sitä allekirjoitta-
maan, ja voin näin kertoa tukeni siihen.

18.38 Timo Heinonen kok: Arvoisa puhemies! Haluan kiittää kaikkia edustajakollegoi-
ta, jotka ovat täällä salissa äänessä olleet. Olen ymmärtänyt, että aloitteeni on saanut yksi-
mielisen tuen — ainakaan sitä ei selkeästi kukaan ole täällä vastustanut — ja pidän sitä erit-
5



Pöytäkirjan asiakohta PTK 24/2017 vp
täin tärkeänä. Haluan sen nyt vielä pöytäkirjaan sanoa, että tämäntyyppinen henkilö — on
hän sitten kantasuomalainen, on hän maahanmuuttaja, on hän ihonväriltään minkä värinen
tahansa — minun mielestäni ei kuulu vapaaksi. Sen takia olen tämän lakialoitteen tehnyt,
tämä ei ole minulta millään määrin maahanmuuttovastaisuutta taikka muukalaisvihamieli-
syyttä tai mitä ikinä joku haluaisi ymmärtää. Sen takia olen sitä mieltä, että nämä vaaralli-
suusarvioinnit pitää tehdä pakollisiksi ja pitäviksi niin, että jos on vaikkapa sitten Suomen
kansalainen, kantasuomalainen, niin ei hänenkään paikkansa ole olla vapaana, jos kaikki
viranomaiset toteavat, että ei pitäisi vapauttaa.

Arvoisa puhemies! Kun tässä nyt ei ole kuin minun nimeni alla ja kun minun vankka toi-
veeni meidän suomalaisen yhteiskunnan ja suomalaisten lasten ja naisten puolesta on se,
että tämä lakialoite menee läpi tänä keväänä, niin lupaan, että en tule juhlimaan sitä, että
yhden kansanedustajan lakialoite on mennyt läpi. En tule lähettämään yhtään tviittiä, mis-
sä iloitsen, että minä tein tämän. Mutta sisälläni tulen iloitsemaan siitä, että tämä henkilö
tai vastaavat rikolliset tulevaisuudessa eivät tule pääsemään vapaaksi, sillä heidän paikkan-
sa ei suomalaisessa yhteiskunnassa ole. Näihin sanoihin omalta osaltani päätän tämän kes-
kustelun ja toivon, että eduskunta tekee tässä oikean ratkaisun.

Keskustelu päättyi.

Asia lähetettiin hallintovaliokuntaan.
6


