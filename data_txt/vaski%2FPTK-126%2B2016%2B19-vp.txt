















































DEM124.tmpSave.xml


Pöytäkirjan asiakohta PTK 126/2016 vp
Pöytäkirjan asiakohta 

PTK 126/2016 vp

Täysistunto

Keskiviikko 7.12.2016 klo 14.02—0.46

19. Hallituksen esitys eduskunnalle laiksi terveydenhuoltolain muuttamisesta
Hallituksen esitys HE 213/2016 vp
Valiokunnan mietintö StVM 36/2016 vp

Toinen käsittely

Ensimmäinen varapuhemies Mauri Pekkarinen: Toiseen käsittelyyn esitellään päivä-
järjestyksen 19. asia. Nyt voidaan hyväksyä tai hylätä lakiehdotus, jonka sisällöstä päätet-
tiin ensimmäisessä käsittelyssä.

Keskustelu

0.39 Sari Tanus kd:  Arvoisa herra puhemies! Hallituksen esityksessä 213 ehdotetaan
muutettavaksi valtion koulutuskorvauksen maksamista koskevia säännöksiä siten, että val-
tion korvausta erikoislääkäri- ja erikoishammaslääkärikoulutukseen maksettaisiin jatkossa
myös yliopistoille. Esityksessä ehdotetaan, että lakiin lisättäisiin koulutuskorvauksen mak-
samisesta yliopistoille uusi pykälä, jonka mukaan erikoislääkäri- ja erikoishammaslääkä-
rikoulutusta järjestävälle yliopistolle korvattaisiin valtion varoista korvausta erikoislääkä-
ri- ja erikoishammaslääkärikoulutuksesta aiheutuvista kustannuksista. Erikoislääkäri- ja
erikoishammaslääkärikoulutuksen korvaus perustuisi koulutuksen suorittaneiden lääkä-
rien ja hammaslääkärien lukumäärään ja koulutuksesta määrättyyn korvaukseen.

Kyseessä oleva hallituksen esitys on kannatettava. Pidän erittäin tärkeänä myös erikois-
lääkärikoulutuksen kehittämistä. Uudistus antaisi nykyistä paremmat mahdollisuudet ke-
hittää ja koordinoida erikoistumiskoulutuksen sisältöä ja laatua sekä ohjata erikoislääkäri-
ja erikoishammaslääkärikoulutuksen erikoisalakohtaista ja alueellista tasapainoa. Tämän
ohella kannatan lähtökohtaisesti valiokunnan tekemää mietintöä, mutta katson, että mietin-
nön perusteluihin kappaleeseen kaksi sisältyy puutteita erikoistumiskoulutuksen aidon
opiskelijavalinnan kehittämisen ja järjestämisen kannalta. Lääkäriliiton lausunnon mukai-
sesti esitän valiokunnan mietintöön muutoksia.

Valiokunnan mietinnön kappaleessa kaksi todetaan, että "erikoistumiskoulutuksen opis-
kelijavalintojen ja uravalinnan ohjauksen kehittämisellä, laatu- ja seurantajärjestelmän
käyttöönotolla, erikoistujien osaamisen arvioinnilla ja erikoistujien niin sanottujen koulu-
tusväylien valmistelulla on esityksen mukaan mahdollista lyhentää pitkiä koulutusaikoja ja
parantaa koulutuksen sisältöä ja laatua sekä epätasapainossa olevaa erikoislääkärien ja eri-
koishammaslääkärien erikoisalakohtaista ja alueellista jakautumista". Valiokunnan mie-
tinnön edellä mainitussa kohdassa ei ole riittävästi huomioitu erikoistumisvalintaan osal-
listuvien henkilöiden yhdenvertaisuuden toteutumista. Samaan erikoistumisalaan hakeutu-
villa henkilöillä tulee olla yhdenvertaiset mahdollisuudet pyrkiä kyseessä olevalle erikois-
tumisalalle. Sen lisäksi, että uudistamisessa pyritään valiokunnan mietinnön mukaisesti
 Tarkistettu
4.1



Pöytäkirjan asiakohta PTK 126/2016 vp
löytämään uusia kehittämismahdollisuuksia ja suunnitelmia, tulee myös panostaa näiden
todelliseen toteuttamiseen käytännössä. Elikkä ei riitä pelkkä asioiden kehittäminen tai
suunnittelu, vaan ne pitää viedä käytäntöön eli alkaa toteuttaa niitä. Muutoin ei voida pu-
hua todellisesta uudistamisesta.

Hallituksen esityksen tavoitteena on myös lyhentää koulutuksen kestoa nykyisestä noin
8—10 vuodesta lähemmäs tavoiteaikaa, joka on 5—6 vuotta lääkäriksi tai hammaslääkä-
riksi valmistumisesta. Lyhentämisellä pyritään saamaan erikoislääkäreitä ja erikoisham-
maslääkäreitä nopeammin työelämään tilanteessa, jossa eläköityminen lisää uhkaa erikois-
lääkäri- ja erikoishammaslääkäripulasta. Esitetyillä muutosesityksillä on suuri vaikutus
myös erikoistuvan henkilön motivaation lisäämisessä, millä taas on keskeinen rooli edellä
mainitun tavoitteen toteutumisessa, koulutuksen kestoaikojen lyhentymisessä.

Tämän edellä olevan perusteella ehdotan, että valiokunnan mietinnön 36/2016 peruste-
lujen toinen kappale muutetaan kuulumaan seuraavasti:

 "Erikoistumiskoulutuksen aidon opiskelijavalinnan kehittämisellä ja järjestämisellä,
uravalinnan ohjauksen kehittämisellä, valtakunnallisen erikoistumiskoulutuksen laatu- ja
seurantajärjestelmän kehittämisellä ja käyttöönotolla, erikoistujien osaamisen arvioinnilla
ja erikoistujien niin sanottujen koulutusväylien valmistelulla on esityksen mukaan mahdol-
lista lyhentää pitkiä koulutusaikoja ja parantaa koulutuksen sisältöä ja laatua sekä epätasa-
painossa olevaa erikoislääkärien ja erikoishammaslääkärien erikoistumisalakohtaista ja
alueellista jakautumista. Opiskelijavalinnan kehittämisessä ja toteuttamisessa tulee huomi-
oida, että samalle erikoistumisalalle hakeutuvilla henkilöillä on yhdenvertaiset mahdolli-
suudet pyrkiä kyseessä olevalle erikoistumisalalle."

Pidin tärkeänä tuoda näitä edellä olevia muutoksia myös mietintöön, varsinkin kun
nämä asiat tulivat esille myös valiokunnassa silloin, kun meillä oli erityisosaajia kuultavi-
na, muun muassa Lääkäriliiton edustaja nosti näitä asioita esiin. Ja silloin kuulemistilaisuu-
dessa esitimme kysymyksiä, joihin Lääkäriliiton ja myös Helsingin ja Tampereen yliopis-
tojen edustajat vastasivat. Halusin, että nämä Lääkäriliiton esiin nostamat näkökohdat sii-
tä, että ei riitä pelkkä asioiden suunnittelu ja kehittäminen vaan tulee tuoda ne käytäntöön
ja alkaa järjestää niitä, näkyisivät paremmin myös meidän mietinnössämme.

0.45 Sari Essayah kd: Arvoisa puhemies! Kannatan edustaja Tanuksen esittämän vasta-
lauseen mukaista valiokunnan mietinnön perustelujen toisen kappaleen tekstimuutosta.

Keskustelu päättyi ja asian käsittely keskeytettiin.
2


