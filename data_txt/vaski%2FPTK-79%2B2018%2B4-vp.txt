















































DEM9AD3.tmp.xml


Pöytäkirjan asiakohta PTK 79/2018 vp
Pöytäkirjan asiakohta 

PTK 79/2018 vp

Täysistunto

Torstai 6.9.2018 klo 16.02—18.18

4. Hallituksen esitys eduskunnalle laiksi Urho Kekkosen kansallispuiston rajauksen muut-
tamisesta

Hallituksen esitys HE 109/2018 vp

Lähetekeskustelu

Toinen varapuhemies Tuula Haatainen: Lähetekeskustelua varten esitellään päiväjär-
jestyksen 4. asia. Puhemiesneuvosto ehdottaa, että asia lähetetään ympäristövaliokuntaan.

Keskustelu

17.32 Pauli Kiuru kok: Arvoisa rouva puhemies! Esitys tästä Urho Kekkosen kansallis-
puiston asiasta vaikuttaa varsin ongelmattomalta. Kysymyksessähän on siis maankäytön
muuttaminen sillä tavalla, että 9,3 hehtaaria otetaan kansallispuistosta pois ja vastaavasti
198 hehtaaria toiselta puolelta sitten lisätään. Syynä on se, että Tankavaaran luonnonsuo-
jelukohteeseen halutaan tiettyjä rakennuksia rakentaa, jotka palvelevat sitten matkailua ja,
myös voidaan katsoa, näitä luontoarvoja. Kansallispuiston alueelle rakentaminenhan ei
pääsääntöisesti ole mahdollista, ja sen takia tämä muutos tehdään.

Ylipäätään näistä kansallispuistoista, joita meillä nyt on 40 kappaletta:
Tässä kahden vaalikauden aikana olen saanut olla itse ympäristövaliokunnassa useaakin

perustamassa, ja on hienoa, että niitä on tullut lisää. Hehtaareja on myös tullut lisää. Se
asettaa tietysti kasvavia paineita Metsähallitukselle, jonka eurot eivät sitten ole aivan seu-
ranneet kaikilta osin perässä, että pystytään sitten näitä retkeilyverkostoja ja laavuja ja au-
tiotupia myös ylläpitämään. 

Viime syksynä valtiovarainvaliokunnassa Heinosen kanssa teimme töitä ja saimme
100 000 euroa korvamerkattua autiotupien korjausvelan hoitamiseen. Se oli askel oikeaan
suuntaan, ja nyt sitten budjettiriihessä saatiin 1,9 miljoonaa euroa retkeilyalueiden ja vir-
kistysalueiden korjauksiin ja kunnossapitoon. Lähinnä näitä reittejä siinäkin pyritään pa-
rantamaan. Oikein hyvä. 

Kävijämääristä tosiaan: 2001 kansallispuistoissa kävi 850 000 ihmistä, 2017 kävi
3 100 000, että on aika huikeaa se kasvu. 

Ne ovat hyvin investoituja euroja, ja terveysvaikutukset ovat merkittäviä, ja paikallista-
louteen eurot tulevat 10-, jopa 15-kertaisesti takaisin, sinne paikalliseen elinkeinoelämään. 

17.34 Timo Heinonen kok: Arvoisa rouva puhemies! Olemme käsitelleet aikanaan näitä
perustamisia, kun itsekin olin ympäristövaliokunnassa, ja nyt sitten ympäristö- ja asunto-
jaostossa valtiovarainvaliokunnassa. Niin kuin edustaja Kiuru tuossa edellä toi esiin, aika
yleisesti huoli tulee tällä hetkellä siitä, että Metsähallituksen luontopalveluiden resurssit ei-
vät ole riittäviä 40 kansallispuiston infran ylläpitämiseen. Nyt tietysti tänä kesänä on sat-
 Tarkistettu
4.1



Pöytäkirjan asiakohta PTK 79/2018 vp
tunut näillä alueilla yksi ikävä onnettomuus, jossa toki todennäköisesti myös jonkun ver-
ran on ollut väärää käyttäytymistä taikka ohjeidenkin laiminlyöntiä, mutta siitä huolimatta
sitä työtä pitää jatkaa, että pitkospuut ja muut rakenteet pysyvät ajan tasalla, ja muistaa se,
että jokainen euro, jonka me näihin laitamme, omalta osaltaan tulee sitten takaisin paikal-
lisen talouden ja elinvoiman kautta.

Tässä esityksessähän on kyse vain siitä, että Urho Kekkosen puistosta pieni osa otetaan
pois ja mahdollistetaan siellä kiinteiden rakenteiden tekeminen. Se palvelee nimenomaan
tätä pinta-alaltaan merkittävästi kasvavaa Urho Kekkosen kansallispuistoa, eli vain pieni
osa pois ja lähes 200 hehtaaria maata vastaavasti sitten tuolta Suomun Villen alueelta tulee
kansallispuiston osaksi.

Mutta se, miksi oikeastaan puheenvuoron pyysin, on meidän kansallispuistojemme kas-
vava valkohäntäpeura- ja hirvikanta. Väistämättä tulevat hallitukset ovat siinä tilanteessa,
että joudutaan keskustelemaan siitä, että Suomessakin kansallispuistoissa, myös Etelä-
Suomessa, pitäisi sallia rajattu vastuullinen metsästäminen. Meillä on niin pirstaloituneita
osa näistä Etelä-Suomen kansallispuistoista, että niissä ei pääse syntymään luonnollista ja
vahvaa petokantaa, joka pitäisi esimerkiksi hirvieläinkannat kohtuullisella tasolla. Jo nyt
on merkittäviä liikennevaarariskejä näiden alueiden läheisyydessä.

Toivon, että tämä keskustelu Suomessa käydään. Meillä on maailmalta lukuisia esi-
merkkejä siitä, miten kansallispuistoissa pystytään vastuullisesti toimimaan. Suomalaiset
metsästäjät toimivat aina erinomaisen hyvällä tavalla ja pystyisivät huolehtimaan siitä, että
myös näillä alueilla säilyisi hyvät, elinvoimaiset kannat eikä mikään pääsisi kasvamaan
liian suureksi.

Itse asiassa tässä on ongelma myös sen takia, että suomalaiset on laitettu täysin eriarvoi-
seen asemaan. Meillä on toisissa kansallispuistoissa näitä oikeuksia, ja etelän metsästäjät
ovat huomattavasti heikommassa asemassa.

17.37 Petri Honkonen kesk: Arvoisa rouva puhemies! Yhdyn niihin huoliin, mitä tässä
edellä on esitetty tai mihinkä on viitattu, liittyen kansallispuistojen erilaisten rakenteiden
ylläpidon rahoitukseen. On tietenkin iloinen asia, että olemme tässä tälläkin hallituskau-
della saaneet perustaa uuden kansallispuiston tuonne Hossaan, ja edellinen taisi olla Etelä-
Konneveden kansallispuisto tuolla Keski-Suomen ja Savon rajamailla, ja se on kyllä otta-
nut paikkansa kansallispuistojen joukossa ja tuonut myös elinvoimaa sinne paikallisiin
kuntiin, Konneveden kuntaan ja Rautalammille ja sille alueelle. Mutta tämä on jatkossa
kasvava ongelma, koska kuitenkaan emme ole sitten pystyneet tiukoista reunaehdoista joh-
tuen kasvattamaan tätä ylläpidon rahoitusta riittävällä tavalla, joskin siihen pientä helpo-
tusta tässä vaalikauden mittaan on myös eduskunnan toimesta saatu.

Mutta tässä kyseisessä, käsittelyssä olevassa hallituksen esityksessähän on tosiaan tar-
koituksena erottaa kansallispuistosta tällainen pieni Tankavaaran luontokeskuksen alue ja
sitten laajentaa tätä kansallispuistoa toisilta osin. Minulla oli tilaisuus alkuviikosta vierail-
la tuolla alueella, ja olin siellä myöskin Sodankylän kunnan edustajien kanssa keskustele-
massa, ja vaikka en Lapin vaalipiirin kansanedustaja olekaan, olen todella iloinen, että
tämä menee eteenpäin, koska nämä Sodankylän kunnan edustajat todella pitivät tätä tär-
keänä hankkeena. Tankavaaran alueen kehittäminen mahdollistuu nyt aivan uudella taval-
la. Se ei ole ollut mahdollista nyt, kun se on ollut osa kansallispuistoa, kun kuitenkaan sit-
ten Luontopalvelut ei ole tätä luontokeskusta halunnut ylläpitää vaan pikemminkin ajaa
sitä alas. Nyt jatkossa on sitten ilmeisesti tarkoitus tätä viedä eteenpäin mahdollisesti yrit-
2



Pöytäkirjan asiakohta PTK 79/2018 vp
täjien voimin ja kehittää tätä Tankavaaran keskusta matkailullisesti pitemmälle nyt sitten
paikallisin voimin. Ja kovasti he toivovat tämän hallituksen esityksen nopeaa käsittelyä, ja
toivon, että se nyt sitten eduskunnassa eteneekin asiaan kuuluvalla tavalla.

17.39 Hanna Halmeenpää vihr:  Arvoisa puhemies! Toivon todella, että nämä huolet
Metsähallituksen luontopalvelujen selvästä alibudjetoinnista tullaan huomioimaan ensi
vuoden talousarviota laadittaessa tässä loppuvuoden aikana.

Tässä Urho Kekkosen kansallispuistossa — joka muuten on perustettu tuonne Sompion
Lappiin Inarin, Sodankylän ja Savukosken kuntien alueelle jo vuonna 83 — Tankavaaran
luontokeskuksessa ei taida kyse olla siitä, etteivätkö Luontopalvelut haluaisi ylläpitää toi-
mintoja, vaan yksinkertaisesti ei ole varaa ylläpitää toimintoja, vaikka halua olisikin.

Mutta iloista kyllä, tuonne Tankavaaran luontokeskuksen alueelle on todella viriämässä
uutta luontomatkailua tukevaa yritystoimintaa, ja tämä lakiesitys tämän mahdollistamisek-
si on hyvin valmisteltu ja kannatettava. Kaikki lausunnonantajat näyttävät suhtautuneen
pääosin positiivisesti tähän ehdotukseen, ja muun muassa Suomen ympäristökeskus on pi-
tänyt tuota korvaavaa 198 hehtaarin Suomun Villen eli Suomujokivarren aluetta luonnon-
suojelullisesti merkittävänä, ja siellä on myöskin kulttuuriperintöarvoja, jotka pääsevät
näin kansallispuiston piiriin. 

Näin yleensä ottaen tässä on hyvä todeta sekin, että meidän on hyvä tunnustaa se, että
luonnonsuojelu on taloudellista, kannattavaa ja monin tavoin muutenkin menestyksekästä
toimintaa. Itse vierailin kesällä vasta perustetussa Hossan kansallispuistossa, joka on val-
tion virkistysalueena ollut olemassa jo pitkään aivan samalla tavalla. Hossan luontokes-
kuksessa kuulin, että kävijämäärät ovat kansallispuiston perustamisen jälkeen kaksinker-
taistuneet hyvin lyhyessä ajassa, ja tämä alkaa näkyä ja tuntua myös siellä aluetalouksissa.

17.41 Riitta Myller sd:  Arvoisa puhemies! Niin kuin täällä näistä puheenvuoroista on
kuulunut, tämä hallituksen esitys on ristiriidaton ja kannatettava, erityisesti luontomatkai-
lun näkökulmasta ja muutoinkin luontoarvojen suojelun puolesta. Kansallispuistoon liitet-
tävä kiinteistö muodostaa maisemallisesti arvokkaan ja luontotyypiltään monipuolisen
harjualueen Suomujoen varteen. Elikkä se on varsin hyvä satsaus kansallispuistoon.

Kaiken kaikkiaankin kansallispuistot ovat Suomen luonnon arvokkaimpia helmiä. Kun
muun muassa Hossan kansallispuistoa perustettiin, täällä usea edustaja totesi sen, että esi-
merkiksi kun matkailijat Suomen ulkopuolelta ovat Suomesta kiinnostuneita, he googlaa-
vat hyvin yleisesti: ”Suomi, kansallispuistot”. Eli kansallispuistot on se käyntikortti ja valt-
ti, mistä meidän pitää pitää huolta. Tästäkin syystä olen erittäin tyytyväinen, että täällä hy-
vin yleisesti ollaan huolissaan myöskin niistä resursseista, joita Metsähallituksella on näi-
den kansallispuistojen infrastruktuurin kunnostamiseen. On tarkoituksenmukaista, että
kansallispuistoissa on merkityt reitit, jotta sitten suojellaan sitä haavoittuvaa luontoa, mut-
ta tätä varten tarvitaan näitä pitkospuita ja retkeilypaikkoja, nuotiopaikkoja. Tiedossa on,
että nämä investointirästit ovat kymmenien miljoonien suuruisia. Jos haluaisimme lisätä
näitten kansallispuistojen vetovoimaa matkailijoitten silmissä, tarvittaisiin varmaan myös-
kin uudentyyppisiä investointeja näille alueille.

Kaiken kaikkiaan on äärimmäisen tärkeätä, että me näemme kansallispuistot ja luonto-
arvojen säilyttämisen sellaisena kestävän kehityksen muotona, jossa myös taloudellisella
toiminnalla on mahdollisuuksia. Tästä syystä on erityisen tarkkaan mietittävä, mitä kansal-
lispuistoissa voidaan tehdä, jotta niitten luontoarvot säilyvät.
3



Pöytäkirjan asiakohta PTK 79/2018 vp
17.44 Pauli Kiuru kok: Arvoisa rouva puhemies! Kyllä, juuri näin kuin edustaja Myller
tässä sanoi, on tärkeää miettiä, mitä siellä voidaan tehdä, ja sitten terveysvaikutuksista ja
näistä mainitsitte. Metsähallitus selvitti näitä terveysvaikutuksia, miten ihmiset itse koki-
vat ne, ja selvitysten mukaan käynnin arvoksi ihmiset itse antoivat noin 100 euroa. Siitä on
myös ihan selkeää tutkittua tietoa, kuinka luontoympäristö ja metsä vaikuttavat verenpai-
neeseen, syketiheyteen ja tämäntyyppisiin asioihin. 

Kun kävijämäärät kasvavat, tietysti herää kysymys, että tarvitaanko lisää kansallispuis-
toja. Minulla ei ole mitään sitä vastaan, jos kansallispuistoille löytyy uusia kohteita. Pai-
kallinen hyväksyttävyys on tietysti tärkeätä, ja itse mielelläni näkisin Käsivarren suurtun-
tureiden kansallispuiston, ja siitä viime vaalikaudella tehtiinkin selvitys, mutta se ei eden-
nyt, koska paikallinen väestö koki sen jollain tavalla itselleen vieraaksi. Ehkä siinä sitten
jossain vaiheessa aika on kypsä ja löydetään semmoiset ratkaisut, jotka tyydyttävät kaik-
kia, ja nähdään myös ne taloudelliset arvot sen kansallispuiston näkökulmasta, joka voi
sinne paikallistalouteen tuoda enemmän kuin tilanne, jossa sitä kansallispuistoa ei ole. 

Sitten tässä mainittiin näistä investoinneista ja siitä, mitä rakenteita kansallispuistoon pi-
tää tuoda lisää, niin siinä kannattaa kyllä tietysti olla hyvin varovainen, mitä sinne tuo-
daan, koska se hiljaisuus ja luonto ovat ehkä se juttu numero yksi. Näin itse oletan, että
enemmistö ajattelee. Lemmenjoen kansallispuiston alueella koneellinen kullankaivuu on
loppumassa, ja se ei ehkä nyt sitten varsinkaan ulkomaisten turistien näkökulmasta ole se
juttu, minkä takia sinne tullaan, että nähdään 20—30 kaivinkonetta, ja se pitkä siirtymäai-
ka on nyt loppumassa ja saa loppuakin.

Keskustelu päättyi.

Asia lähetettiin ympäristövaliokuntaan.
4


	4
	17.32
	17.34
	17.37
	17.39
	17.41
	17.44


