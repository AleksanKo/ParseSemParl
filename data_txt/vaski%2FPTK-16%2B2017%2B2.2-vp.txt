















































DEM5FA5.tmp.xml


Pöytäkirjan asiakohta PTK 16/2017 vp
Pöytäkirjan asiakohta 

PTK 16/2017 vp

Täysistunto

Torstai 2.3.2017 klo 15.59—21.42

2.2. Suullinen kysymys toimeentulotukihakemusten käsittelystä (Jyrki Kasvi vihr)
Suullinen kysymys SKT 19/2017 vp

Suullinen kyselytunti

Puhemies Maria Lohela: Seuraava kysymys, edustaja Kasvi.

Keskustelu

16.27 Jyrki Kasvi vihr: Arvoisa puhemies! Viime viikkoina on tullut runsaasti palautetta
toimeentulotuen epäonnistuneesta siirrosta Kansaneläkelaitokselle. Hakemusten käsitte-
lyn työmäärä ja tarvittava sosiaalinen osaaminen on aliarvioitu pahasti, hakemuksia ei ole
käsitelty ajoissa, henkilökohtaisia arviointeja ei ole tehty, hakijoita ei ole tavattu, yhteistyö
kuntien kanssa ei toimi, ja toimeentulotuen hakijoiden tilanne on sietämätön. Esimerkiksi
Espoon sossussa jouduttiin jakamaan nenäliinapaketit luukuille, koska niin moni Kelasta
tullut asiakas aloittaa asiansa itkulla. Kela on ilmoittanut korjaavansa tilanteen, mutta on-
nistuuko se, etenkään kun hallitus on budjetissaan leikannut Kelan resursseja? Kysynkin:
miten hallitus varmistaa, että toimeentulotukihakemusten asian- ja lainmukainen käsittely
saadaan turvattua välittömästi?

16.28 Sosiaali- ja terveysministeri Pirkko Mattila (vastauspuheenvuoro): Arvoisa rou-
va puhemies! Kyllä, nämä toimeentulotuen maksatukseen ja käsittelyyn liittyvät ongelmat
pitää ratkaista. Kela on siinä se asiantuntijaorganisaatio, joka tätä asiaa hoitaa. Ihmisen ar-
keen liittyvät ongelmat tulee ratkaista juurikin liittyen tähän toimeentulotukeen.

On myös todettava tietenkin se, että Kela on myöskin eduskunnan alainen laitos, ja kii-
tos Kelan valtuuskunnalle, joka on myös ollut tässä asiassa aktiivinen. Kelan johto on rea-
goinut tähän asiaan, ja olen tietoinen siitä, mitä he ovat tehneet. He ovat päätyneet siis li-
särekrytointeihin. He ovat kiinnittäneet nimenomaan huomiota kiireellisyysjärjestykseen,
voidaanko nyt joitakin tiettyjä asioita hoitaa kiireellisyysjärjestyksessä ohi tiettyjen asioi-
den. Ilmiselvissä tapauksissa Kela myöskin oikaisee ilman oikaisuvaatimusta. — Anteek-
si, tässä nyt taitaa olla aika.

Puhemies Maria Lohela: Pyydän niitä edustajia, jotka haluavat esittää lisäkysymyksiä
tästä aiheesta, ilmoittautumaan.

16.29 Jyrki Kasvi vihr (vastauspuheenvuoro): Arvoisa puhemies! Toimeentulotuen vii-
västyminen on jättänyt varjoonsa sen, että Kelaan siirron yhteydessä tuen myöntämispe-
rusteet ovat kiristyneet. Kela on laatinut omat ohjeensa, jotka ovat ristiriidassa sosiaali- ja
terveysministeriön aiempien ohjeiden kanssa. Esimerkiksi 18-vuotiaiden lukiolaisten osal-
 Tarkistettu
4.1



Pöytäkirjan asiakohta PTK 16/2017 vp
ta ohjeet ovat täysin vastakkaiset. Ministeriön mukaan lukiolaisen ei tarvitse nostaa opin-
tolainaa tukea saadakseen, koska lukio ei valmista ammattiin. Sen sijaan Kelan mielestä
lainaa on pakko nostaa. Kela kannustaa syrjäytymään: lopeta opinnot, niin saat rahaa.
Kaikki eivät uskalla velkaantua lukiota varten, sillä ylioppilastutkinto ei takaa työ- saati
opintopaikkaa. Lukiosta uhkaa tulla uusi oppikoulu, johon kaikilla ei ole varaa. Kysynkin:
miten hallitus turvaa kaikkien lukuhaluisten nuorten opiskelumahdollisuudet siitä riippu-
matta, onko heidän vanhemmillaan varaa rahoittaa lastensa lukio?

16.30 Sosiaali- ja terveysministeri Pirkko Mattila (vastauspuheenvuoro): Arvoisa rou-
va puhemies! Kysyjä viittaa nyt säädöspohjaan, joka on laadittu Kelaa varten, joka on siis
toimeenpaneva organisaatio. Niiltä osin, jos siellä säädöspohjassa on sellaista, joka vaatii
tarkastelua niin, että se on selkeä, totta kai silloin ministeriöllä täytyy olla valmius siihen,
että säädöspohjaa tarkistetaan ja muutetaan. Samaten olen ymmärtänyt tämän asian niin,
että myös Kela on tietoinen tästä asiasta ja on luvannut tarkastella tämän.

16.31 Opetus- ja kulttuuriministeri  Sanni  Grahn-Laasonen  (vastauspuheenvuo-
ro): Arvoisa puhemies! Suomalainen koulutusjärjestelmä rakentuu niin, että meillä tulee
olla mahdollisuuksien tasa-arvo eli jokaisella pitää olla taustasta, perhevarallisuudesta ja
asuinpaikasta riippumatta mahdollisuus opiskella myöskin lukiossa. Olen tietoinen tästä
esille tulleesta uudesta tilanteesta, aivan niin kuin ministeri Mattila jo totesi. Olen eilen
keskustellut Kelan pääjohtajan Elli Aaltosen kanssa asiasta, ja he käyvät läpi nämä Kelan
ohjeistukset asiassa. Palaamme niihin, kun saadaan lisätietoa, miten Kela aikoo jatkossa
ohjeistaa, mutta pääsäännöksi pääjohtaja vakuutti, että tilanne on se, että keneltäkään ei nyt
tilanne heikkenisi tämän muutoksen myötä. Eli pyrimme tätä tilannetta hoitamaan, mutta
ensisijaisesti tietysti Kelan tehtävä on katsoa ne ohjeistukset nyt kuntoon.

16.32 Aino-Kaisa Pekonen vas (vastauspuheenvuoro): Arvoisa puhemies! Toimeentulo-
tuki on viimesijainen etuus, jolla pitäisi saada maksettua ruoka, asuminen ja lääkkeet, jos
rahaa ei mistään muualta saa. Nyt ihmiset ovat joutuneet epätietoisina ja epätoivoisina
odottamaan Kelan päätöksiä ilman rahaa, ja viestejä, todella hätääntyneitä viestejä on tul-
lut meille paljon. Kevään aikana on umpeutumassa tuhansien ihmisten pitkäaikaisen toi-
meentulotuen päätökset. Ruuhkat tulevat vain pahenemaan. Tämä on todellakin kansalli-
nen skandaali. Toimeentulotuen siirtymisen Kelan maksettavaksi ei pitänyt olla säästöpää-
tös, mutta sitä se on kyllä ollut, valitettavasti pienituloisten ihmisten kustannuksella.

Arvoisa ministeri! Kunnissa toimeentulotuen käsittelyaikoja valvoivat avi ja Valvira,
jotka saattoivat määrätä kunnille uhkasakkoja silloin, jos määräajat ylittyivät. Kelaa puo-
lestaan valvoo Kelan oma valtuusto, kuten totesittekin. Kelalle ei ole näistä käsittelyaiko-
jen ylityksistä [Puhemies koputtaa] seurannut mitään. Miten kommentoitte tätä, millä to-
lalla Kelan valvonta on?

16.33 Sosiaali- ja terveysministeri Pirkko Mattila (vastauspuheenvuoro): Arvoisa rou-
va puhemies! En käy tässä tuomariksi siitä, mitä Kelan valtuuskunta on tehnyt valvonnas-
saan. Uskon, että se toimii varsin asiallisesti. Mutta nämä maksatukseen ja käsittelyyn liit-
tyvät ongelmat on ratkaistava, ja niin kuin tässä ministeri Grahn-Laasonen totesi, niin kyl-
lä hallitus käy myös tiivistä keskustelua Kelan johdon kanssa, Kelan hallituksen kanssa.
2



Pöytäkirjan asiakohta PTK 16/2017 vp
Tiedämme, että Kelan johtoryhmä käsittelee tätä asiaa viikoittain, miltei päivittäin. On an-
nettu lupa lisärekrytointeihin, jotka on myös aloitettu.

Kyllä, varmasti valitettavasti myös Kelassa on jouduttu tekemään paljon ylitöitä, ja toi-
von jaksamista tälle organisaatiolle, ja myöskin yhteistyötä pitää tiivistää. Pitää nimen-
omaan tiivistää kuntien kanssa yhteistyötä, tiedottamista — ja näin on myös tehty — ja tot-
ta kai tehostaa sähköisten järjestelmien käyttöä.

16.34 Ville Niinistö vihr (vastauspuheenvuoro): Arvoisa puhemies! Tämä uudistus on ol-
lut tiedossa jo pari vuotta, ja tässä on paljon hyviä tavoitteita. Se, että Kela maksaa toi-
meentulotuen perusosan, voi taata sen, että se on vähemmän häpeän aihe ja viimesijainen
turva on helpommin useampien ihmisten saatavilla. Mutta tästä tavoitteesta tuli nyt sen ir-
vikuva, tämä siirtymäaika on hoidettu niin huonosti. Nyt hallituksen ja Kelan pitää varmis-
taa se, että kukaan ihminen ei jää vaille perustoimeentulotukeaan, pystyy saamaan lääk-
keet, ruuat ja muut välttämättömät arjen menot hoidettua. Useampi viikko ilman rahaa on
näille pienituloisille ihmisille todella kova paikka.

Haluankin kysyä nyt budjetista vastaavalta valtiovarainministeriltä sekä ministeri Mat-
tilalta, miten hallitus päästi tämän käymään niin, että näitä varoja ei lisätty, ja onko hallitus
varautunut lisäämään nyt varoja, jos Kelan sisäiset rahat eivät riitä.

Ministeri Mattilalta tarkistan sen, että kun kunnissa etuuskäsittelyjä tekivät sosiaalityön
ammattilaiset, jotka osasivat arvioida sosiaalityötä kokonaisuudessaan, niin Kelassa näitä
ammattilaisia ei ole palkattu, vaan kaupallisen puolen henkilöt tekevät näitä käsittelyitä.
[Puhemies koputtaa] Pitäisikö ammattilaisten määrää lisätä?

16.35 Valtiovarainministeri Petteri Orpo (vastauspuheenvuoro):  Arvoisa puhemies!
Ensinnäkin tämä on siis todella vakava asia ja täytyy tietenkin hoitaa, koska kyse on vähä-
varaisista, pienituloisista ihmisistä, joiden toimeentulo on tosiaankin kiinni näistä päätök-
sistä ja rahojen maksatuksista ajallaan. Tämä pitää ensi tilassa saada hoitoon, se on aivan
selvä asia. Sen eteen hallitus tekee töitä.

Ministeri Mattila kertoi hyvin paljon niitä toimia, mitä tehdään. STM ja Kela käyvät jat-
kuvaa vuoropuhelua. Kelalle on annettu mahdollisuus palkata lisää henkilöstöä. Kunnista-
han, joissa tätä työtä nyt ei enää tehdä, tätä henkilöstöä olisi suunnattavana. Silloin, kun
tämä siirto tehtiin, tämä ei ollut säästöpäätös. Silloin Kelan johto oli sitä mieltä, että nämä
resurssit riittävät ja että he pärjäävät näillä. Nyt tämä asia on sitten tullut hallituksen tie-
toon, niin kuin todettiin, tässä vaikeudessaan ja karmeudessaan, ja me teemme kaikkem-
me, että tämä asia korjataan omalta osaltamme. Kelalla on päävastuu.

16.36 Sosiaali- ja terveysministeri Pirkko Mattila (vastauspuheenvuoro): Arvoisa pu-
hemies! Kyllä, tämä ongelma pitää korjata. Nämä toimeentulotuen käsittelyyn liittyvät on-
gelmat pitää ratkaista niin, että ihmiset saavat arjessa sen avun, jota he tarvitsevat.

Mitä tulee tähän ammattitaitovaatimukseen, sitä uskon myös, että Kela on asiantunti-
jaorganisaatio. Se toimii ja varmasti tarkkailee ja käy keskustelua jatkuvasti myös tämän
organisaation sisällä, mitä ja kuinka paljon ja minkälaista ammattitaitoa siellä tarvitaan, jo-
ten luotan tässä vaiheessa Kelan työskentelyyn.

16.37 Petri Honkonen kesk (vastauspuheenvuoro): Arvoisa rouva puhemies! Nyt tämä
toimeentulotuen perusosan siirto Kelaan on todellakin vapauttanut todella paljon resursse-
3



Pöytäkirjan asiakohta PTK 16/2017 vp
ja siellä varsinaisen aikuissosiaalityön puolella kunnissa ja kuntayhtymissä. Olisinkin ky-
synyt ministeriltä: Onko tietoa siitä, ovatko kunnat nyt suunnanneet uudelleen näitä aikuis-
sosiaalityön, varsinaisen sosiaalityön ammattilaisten työaikaa ja resursseja siihen varsinai-
seen sosiaalityöhön tämän maksatuksen ja näiden käsittelyjen sijaan? Ja kuinka tätä resurs-
sia voitaisiin nyt jatkossa käyttää entistä paremmin perheiden parissa tehtävän sosiaalityön
hoitamiseen?

16.37 Sosiaali- ja terveysministeri Pirkko Mattila (vastauspuheenvuoro): Arvoisa rou-
va puhemies! Juurikin näin: kun tämä laki on valmisteltu viime kaudella 2014, on ollut tar-
koitus se, että paitsi joustavoitetaan myös vapautetaan resursseja kunnista. Se on ollut lain
hyvä tarkoitus.

Tämänhetkistä varsinaista lukumäärää tai sitä tietoa, minkä verran nyt kuntien kanssa on
käyty keskusteluja, minulla ei ole. Mutta sen tiedän, että Kela tekee viikoittaista, päivittäis-
tä yhteistyötä, käy keskustelua kuntien kanssa niin, että nämä asiakkaan asiat saadaan mah-
dollisimman hyvin hoidettua, ja varmasti nyt kun tämä pahin ruuhka, nämä pahimmat on-
gelmatilanteet saadaan ratkaistua, niin sitten pystytään vielä analysoimaan tätä tarkemmin.

16.38 Li Andersson vas (vastauspuheenvuoro): Arvoisa puhemies! Valitettavasti nämä
ministerin vastaukset eivät kyllä vakuuta. Silloin kun vasemmistoliitto ensimmäisen ker-
ran nosti esille tämän tilanteen 2 viikkoa sitten, niin ministeri ei ollut edes kuullut niistä on-
gelmista, mitä tähän siirtoon liittyy. Nämä ongelmat eivät ole vielä ratkaistut. Pelkästään
Helsingissä on menossa tämän kuun lopussa umpeen 25 000 pitkäaikaisen toimeentulotu-
en päätöstä. [Paavo Arhinmäki: Kyllä!] Näitä hakijoita on vielä tulossa sinne Kelaan pe-
rustoimeentuloa hakemaan, minkä lisäksi nyt on käynyt ilmi, että siitä huolimatta, että
tämä siirto on ollut tiedossa 2 vuotta, niin Kelassa on ollut puolet siitä henkilöstömäärästä,
mitä kunnissa on aikaisemmin ollut näitä perustoimeentulotuen hakemuksia käsittelemäs-
sä. Eli me haluamme nyt tietää, miten on mahdollista, että tähän siirtoon varauduttiin näin
huonosti. Uskaltaako ministeriö antaa näille pienituloisille suomalaisille lupauksen siitä,
että Kela pystyy hoitamaan ja käsittelemään näitä perustoimeentulotuen hakemuksia lain
määräämässä käsittelyajassa? Eli milloin ollaan tilanteessa, jossa nämä lain määräämät kä-
sittelyajat [Puhemies koputtaa] myöskin toteutuvat?

16.40 Sosiaali- ja terveysministeri Pirkko Mattila (vastauspuheenvuoro): Arvoisa pu-
hemies! Ensinnäkin tähän kysymykseen, että enkö olisi kuullut. Silloin oli ilmeisesti kysy-
mys edustaja Pekosen eräästä esimerkistä. Kyllä, me saamme päivittäin palautetta minis-
teriöön. Ministeriö vastaa niihin yhteydenottoihin kansalaisilta, mitä tulee koskien tämän-
hetkisiä ongelmia muun muassa. On muistettava myös se, että Kela tekee myöskin paljon
muita päätöksiä, hoitaa paljon monta muuta arkiasiaa suomalaisessa yhteiskunnassa.

Mutta kysymys siitä, että nyt tämä akuuttiongelma on ratkaistava. Olen luetellut tässä
sitä kanssakäyntiä, mitä Kelan kanssa on käyty päivittäin, mitä tekee Kelan hallitus. Myös-
kin, niin kuin sanoin, kiitän siitä, että täällä on Kelan valtuuskunta, joka valvoo Kelaa, ot-
tanut asioihin kantaa. Ja niin, on ongelma, näihin määräaikoihin ei ole päästy ja on joudut-
tu lisärekrytointeihin, on tehty ylitöitä. Mutta näillä kaikilla toimilla ja edelleen aktiivisesti
lisätoimilla täytyy pyrkiä siihen, että nämä asiat saadaan ratkaistua.
4



Pöytäkirjan asiakohta PTK 16/2017 vp
16.41 Sari Sarkomaa kok (vastauspuheenvuoro): Arvoisa puhemies! Perustoimeentulo-
tuen maksatus siirtyi vuoden alussa Kansaneläkelaitokselle, ja tämän hetken tilanne mak-
satuksessa on todella vakava. Viimesijaisen etuuden saamisessa ei olla siinä tilanteessa,
mikä on lain edellyttämä taso. Kansaneläkelaitoksen valtuutetut ovat asiaa seuranneet tark-
kaan, ja olemme edellyttäneet, että Kela viipymättä tekee ne toimenpiteet, että maksatus
saadaan lain edellyttämälle tasolle. Olemme todenneet, että ne lisävoimavarat, jotka Kelan
hallitus on osoittanut, on ripeästi laitettava toimeen. Ja olen puhunut ministerin kanssa ja
Kelan hallituksen ja Kelan pääjohtajan kanssa, että jos on tarvetta lisäresursseihin, halli-
tuksen on välittömästi annettava lisäbudjetti. Kelan on myös tehtävä nuo toimet sillä taval-
la, että muiden etuuksien maksatus ei viivästy.

Ja, mikä on olennaista — ja haluan sen tässä sanoa, kun ihmiset tätä myöskin katsovat ja
kuuntelevat — jos on hätä siitä, että ruokaa tai lääkettä ei ole, niin Kelan pitää saman päi-
vän [Puhemies koputtaa] aikana tai viipymättä tehdä päätös, [Puhemies koputtaa] tai sitten
myöskin kunnat kykenevät näitä päätöksiä tekemään. [Puhemies: Aika!] Tämä on vakava
tilanne, ja tämä on saatava järjestykseen välittömästi. [Hälinää]

16.42 Sosiaali- ja terveysministeri Pirkko Mattila (vastauspuheenvuoro): Arvoisa rou-
va puhemies! Sinänsä en kysymystä tästä löytänyt mutta monta vastausta, niin kuin val-
tuuskunnan puheenjohtaja tietää. Näin on, näin on toimittava: on lisättävä resursseja, on
ratkottava ne ongelmat ja käytävä se keskustelu ministeriön ja hallituksen kanssa. Ihmisiä
on autettava tässä tilanteessa, heidän arjessaan.

16.42 Antti Rinne sd (vastauspuheenvuoro): Arvoisa puhemies! Tuolla on paljon nyt erit-
täin köyhiä ihmisiä, kaikista heikoimmassa asemassa olevia suomalaisia, jotka odottavat
sitä, että rahaa tulee ruokaan tai lääkkeisiin — ikäihmisiä, lapsiperheitä — ja monenlaisia
kohtaloita. Muistan, kun 2009 työttömyys räjähti tietyillä alueilla käsiin ja silloin tehtiin
muutos työttömyysturvalakiin, joka mahdollisti tämmöisen nopean könttäsumman maksa-
misen, kun ei käsittelyaikoja pystytty noudattamaan, siellä meni kuukausitolkulla niitten
käsittelyyn. Olisiko tässä nyt semmoinen vaihtoehto, pääministeri Sipilä, teille, että ottai-
sitte kasaan keskeiset ministerit ja päättäisitte, että tämä ongelma näitten ihmisten näkökul-
masta hoidetaan nyt mahdollisimman nopeasti kuntoon, päättäisitte tilapäisratkaisulla sii-
tä, että voitaisiin rahaa antaa näille ihmisille välttämättömiin menoihin mahdollisimman
nopeasti? [Eduskunnasta: Hyvä ehdotus! — Välihuutoja]

16.43 Pääministeri Juha Sipilä (vastauspuheenvuoro): Arvoisa puhemies! Tämä on päi-
vänselvä asia, että nämä operatiiviset ongelmat on saatava kuntoon. Tästähän on hallituk-
sen esitys annettu jo 2015 tammikuussa, edellisen hallituksen aikana. Ilmeisesti me kaikki
täällä olemme sitä mieltä, että tämän uudistuksen perusteet ovat oikeat. Mutta nyt tässä ti-
lanteessa, mikä tällä hetkellä on päällä, olemme hallituksena keskustelleet asiasta, [Paavo
Arhinmäen välihuuto] ja vastuulliset ministerit ovat sanoneet, että jos tiedetään, että joku
asia tässä on asetuksesta, ohjeistuksesta, säädöksistä kiinni, niin se muutetaan. [Eduskun-
nasta: Entä ihmiset?]

16.44 Anna Kontula vas (vastauspuheenvuoro): Arvoisa puhemies! Valitettavasti on oh-
jeistuksesta kysymys. Aika monissa kunnissa sosiaalityöntekijöillä on se käsitys, että har-
kinnanvaraista tai kiireellistä toimeentulotukea voidaan myöntää vasta, kun Kela on tehnyt
5



Pöytäkirjan asiakohta PTK 16/2017 vp
päätöksensä — [Eduskunnasta: Kyllä, juuri näin!] sellaisina päivinä, kun Kela on auki. Pe-
riaatteessa laki toimeentulotuesta mahdollistaa toimeentulotuen myöntämisen jo nyt pel-
kästään keskustelun perusteella, jos tilanne on riittävän kiireellinen, mutta tämän ohjeis-
tuksen vuoksi sitä ei uskalleta tehdä. Jos hallitus haluaa tätä asiaa nyt hoitaa, niin siihen on
mahdollisuus. Lisäksi minä kysyisin, kun tästä nyt aiheutuu, näistä viivästyksistä, että ih-
misten laskut viivästyvät, ne jäävät maksamatta, ne alkavat juosta korkoa, niin onko suun-
nitteilla jonkinnäköistä kompensaatiota ihmisille siitä, että he nyt tässä joutuvat maksa-
maan sitten laskuistaan ylimääräistä, ehkä jopa ulosottoon tämän takia? Kysymys on kui-
tenkin ihmisistä, joilla on todella vähän rahaa käytössä ja pienetkin lisäykset budjettiin tun-
tuvat hirveän isoilta.

16.45 Sosiaali- ja terveysministeri Pirkko Mattila (vastauspuheenvuoro): Arvoisa pu-
hemies! Kyllä, ihmisiä on autettava heidän arjessaan ja nämä ongelmat on ratkaistava. Ku-
ten tässä pääministeri totesi ja itsekin totesin myös aiemmin, jos siellä säädöspohjassa on
joitakin asetuksia, joita pitää muuttaa, niin sellainen kyetään tekemään, jos se esitys tulee
meille esimerkiksi Kelan suunnasta, että tällainen pitäisi tehdä. Toivon [Hälinää — Puhe-
mies koputtaa] myös, että muistetaan, että Kela on myöskin eduskunnan alainen organisaa-
tio ja Kelan valtuutetut myös ovat tästä tehneet aivan hyviä huomioita. Tässä on tehty yh-
dessä töitä, mutta kuntien kanssa varmasti ja näissä ohjeistuksissa on myös tehtävää vielä.
Kyllä, Kela käy keskustelua, niin kuin totesin jo aiemmin, viikoittain, päivittäin kuntien
kanssa, jotta nämä ohjeistukset ovat mahdollisimman yhdenmukaiset.

Kysymyksen käsittely päättyi.
6


