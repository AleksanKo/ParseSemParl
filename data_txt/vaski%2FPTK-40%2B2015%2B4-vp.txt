















































DEMDC2D.tmpSave.xml


Pöytäkirjan asiakohta PTK 40/2015 vp
 Pöytäkirjan asiakohta 

PTK 40/2015 vp

Täysistunto

Perjantai 25.9.2015 klo 13.01—13.31

4. Hallituksen esitys eduskunnalle lapsen oikeuksia koskevan yleissopimuksen valitusme-
nettelyä koskevan valinnaisen  pöytäkirjan  hyväksymisestä  ja laiksi pöytäkirjan lainsää-
dännön alaan kuuluvien määräysten voimaansaattamisesta

Hallituksen esitys HE 285/2014 vp
Valiokunnan mietintö PeVM 2/2015 vp

Ensimmäinen käsittely

Puhemies Maria Lohela: Ensimmäiseen käsittelyyn esitellään päiväjärjestyksen 4. asia.
Käsittelyn pohjana on perustuslakivaliokunnan mietintö PeVM 2/2015 vp. Nyt päätetään
lakiehdotuksen sisällöstä. (Hälinää — Puhemies koputtaa)

Pyydän siirtämään keskustelut salin ulkopuolelle, että pääsemme asiaan.

Keskustelu

13.02 Annika Lapintie vas (esittelypuheenvuoro): Kiitos, arvoisa rouva puhemies! —
Tässä hallituksen esityksessä ehdotetaan, että eduskunta hyväksyisi joulukuussa 2011 teh-
dyn lapsen oikeuksia koskevan yleissopimuksen valinnaisen pöytäkirjan valitusmenette-
lystä ja lisäksi tähän sisältyisi lisääntyvä tutkintamenettely. Suomi on allekirjoittanut tä-
män pöytäkirjan helmikuussa 2012, ja pöytäkirja on tullut kansainvälisesti voimaan huhti-
kuussa 2014.

Sitten esittelisin vähän taustaa tälle sopimukselle.
YK:ssa vuonna 1989 hyväksytty yleissopimus lapsen oikeuksista tuli Suomessa voi-

maan vuonna 1991. Tämä yleissopimus sisältää kansalais- ja poliittisia oikeuksia, kuten oi-
keus kansalaisuuteen, sekä myös taloudellisia, sosiaalisia ja sivistyksellisiä oikeuksia, ku-
ten oikeus opetukseen ja oikeus vaikuttaa kehitystasonsa mukaisesti omiin asioihinsa. So-
pimus velvoittaa suojaamaan lasta seksuaaliselta ja muulta hyväksikäytöltä sekä turvaa-
maan lapsen aseman oikeudenkäynnissä. YK:n yleiskokous on myös hyväksynyt kaksi li-
säpöytäkirjaa vuonna 2000. Toinen, joka on tullut Suomessa voimaan 2002, koskee lasten
osallistumista aseellisiin selkkauksiin, ja lasten myyntiä, lapsiprostituutiota ja lapsiporno-
grafiaa koskeva pöytäkirja on tullut Suomessa voimaan 2012. Tämän sopimuksen mukaan
osapuolet eli valtiot ovat sitoutuneet ryhtymään toimenpiteisiin pöytäkirjojen ja tämän so-
pimuksen takaamien oikeuksien toteuttamiseksi. Sopimuksen täytäntöönpanoa valvoo lap-
sen oikeuksien komitea, jolle sopimusvaltiot toimittavat määräaikaisraporttinsa sopimus-
velvoitteiden kansallisesta täytäntöönpanosta.

Nyt käsiteltävänä olevassa asiassa pyritään edelleen tehostamaan yleissopimuksen toi-
meenpanoa, parantamaan lasten oikeusturvaa ja vahvistamaan lasten oikeuksien asemaa
oikeudellisesti velvoittavina ihmisoikeuksina. Nyt luodaan yksilövalitusjärjestelmä ja an-
netaan lapsen oikeuksien komitealle toimivalta käsitellä yksityisten henkilöiden tai henki-
 Tarkistettu
4.0



Pöytäkirjan asiakohta PTK 40/2015 vp
löryhmien tekemiä valituksia. Pöytäkirjalla luodaan valtiovalitusjärjestelmä, jossa sopi-
musvaltio voi saattaa tutkittavaksi toisen sopimusvaltion väitetyn yleissopimuksen vel-
voitteiden loukkauksen. Lisäksi luodaan tutkintamenettely, jossa lapsen oikeuksien komi-
tea voi tutkia tietoja, joiden mukaan jossakin sopimusvaltiossa näyttäisi tapahtuneen yleis-
sopimuksen takaamien oikeuksien vakavia ja järjestelmällisiä loukkauksia. Suomen on nyt
siis tarkoitus tunnustaa lapsen oikeuksien komitean toimivalta niin valtiovalituksien kuin
tämän tutkintamenettelyn osalta.

Perustuslakivaliokunta pitää tärkeänä lapsen oikeuksien sopimuksen täytäntöönpanon
tehostamista ja puoltaa siksi hallituksen esityksen hyväksymistä. Tämän lisäksi valiokunta
korostaa, että lapsille turvatuista oikeuksista tulee tiedottaa tehokkaasti ja lisäksi huolehtia
siitä, että lapselle tai hänen edustajalleen on tarjolla lainopillista apua valituksen tekemi-
seen.

Eduskunta hyväksyy perustuslain 94 §:n 1 momentin mukaan valtiosopimukset ja kan-
sainväliset velvoitteet, jotka sisältävät lainsäädännön alaan kuuluvia määräyksiä. Tämä
yleissopimus sisältää useita lainsäädännön alaan kuuluvia määräyksiä, joiden vuoksi edus-
kunnan hyväksyminen sopimukselle on tarpeen.

Tämän pöytäkirjan määräyksillä on vahva liityntä useisiin perustuslain perusoikeuksia
koskeviin säännöksiin. 13 artikla antaa lapsen oikeuksien komitealle toimivallan tutkia
yleissopimuksen vakavia tai järjestelmällisiä loukkauksia, ja tämä koskee luonnollisesti
perustuslain 1 §:n 1 momentissa säädettyä Suomen täysivaltaisuutta. Toisaalta, saman py-
kälän 3 momentissa todetaan, että Suomi osallistuu kansainväliseen yhteistyöhön rauhan ja
ihmisoikeuksien turvaamiseksi. Perustuslakivaliokunnan vakiintuneen tulkintakäytännön
mukaan lähtökohtana on ollut, että sellaiset kansainväliset velvoitteet, jotka ovat tavan-
omaisia nykyaikaisessa kansainvälisessä yhteistoiminnassa ja jotka vain vähäisessä mää-
rin vaikuttavat valtion täysivaltaisuuteen, eivät ole ristiriidassa perustuslain täysivaltai-
suutta koskevien säännösten kanssa. Tämän vuoksi valiokunta esittää, että asia voidaan
päättää ääntenenemmistöllä ja ehdotus pöytäkirjan voimaansaattamislaiksi voidaan käsi-
tellä tavallisen lain säätämisjärjestyksessä.

Eli valiokunnan päätösehdotus on siis: "Eduskunta hyväksyy hallituksen esityksessä HE
285/2014 vp tarkoitetun yleissopimuksen valinnaisen pöytäkirjan ja annettavaksi hallituk-
sen esityksessä tarkoitetun selityksen. Eduskunta hyväksyy muuttamattomana hallituksen
esitykseen HE 285/2014 vp sisältyvän lakiehdotuksen."

13.09 Arja Juvonen ps: Arvoisa puhemies! YK:n lapsen oikeuksien sopimus on monessa
suhteessa merkittävä asiakirja. Sen hyväksyminen YK:n yleiskokouksessa 20.11.1989 oli
huomattava merkkipaalu, sillä se toi mukanaan vahvan kansainvälisen hyväksynnän sille,
että lapsuus on itsessään tärkeä eikä vain kulkua aikuisuuteen. Yhdistyneiden kansakun-
tien yleiskokouksen vuonna 89 hyväksymä yleissopimus lapsen oikeuksista tuli Suomessa
voimaan 20. päivä heinäkuuta 1991. 

Nyt käsittelyssä oleva yleissopimuksen valinnaista pöytäkirjaa koskeva esitys merkit-
see tärkeää lisäystä kansainvälisen yhteistyön välineenä lasten aseman parantamiseksi.
Pöytäkirjan voimaansaattaminen merkitsee, että sopimusvaltion lainkäyttövaltaan kuulu-
villa henkilöillä ja henkilöryhmillä on oikeus tehdä valituksia, jos nämä katsovat sopimus-
valtion loukanneen sopimuksen turvaamia lasten oikeuksia. Pöytäkirja mahdollistaa myös
valtiovalituksen yleissopimuksen velvoitteiden takaamiseksi.
2



Pöytäkirjan asiakohta PTK 40/2015 vp
Arvoisa puhemies! Lapsen oikeuksia turvaavan, nyt kansallisesti voimaan saatettavan
pöytäkirjan taustalla on sopimusvaltioiden sitoutuminen noudattamaan yleisesti lapsen
edun periaatetta. Sama periaate sisältyy nykyisellään myös lukuisiin suomalaisiin lapsioi-
keudellisiin lakeihin. On erittäin hyvä asia, että lapsen oikeuksia turvaavaa sopimusta te-
hostetaan valitus- ja tutkintamenettelyjen avulla. Hallituksen esityksen myötä lainsäätäjä
on tehnyt ja nyt tekee tärkeän arvovalinnan ja todellisen toimen lapsen riiston, seksuaali-
sen hyväksikäytön, aseellisiin selkkauksiin osallistumisen estämiseksi ja muiden yleisso-
pimuksen takaamien oikeuksien turvaamiseksi.

13.11 Timo Heinonen kok: Arvoisa puhemies! Tämä esitys on hyvä ja kannatettava.
YK:n lasten oikeuksien sopimus on yksi merkittävimpiä sopimuksia. Itse toivon, että tätä
viestiä ja näitä toimenpiteitä voidaan viedä mahdollisimman laajasti eri maihin. Meillä
Suomessa tilanne on varmasti varsin hyvä verrattuna moniin muihin maihin, mutta toki
Suomestakin varmasti löytyy niitä tilanteita, joissa lapsen oikeutta esimerkiksi isään sekä
äitiin voidaan vahvistaa tai pitää vahvistaa.

Mutta oikeastaan se, minkä halusin nostaa esille, on huoli siitä, että sellaiset maat, jotka
ovat tässäkin sopimuksessa mukana, katsovat läpi sormien tilanteita, joissa lasten oikeuk-
sia laiminlyödään. Tällä viikolla julkisuuteen nousivat niin kutsutut teepojat Afganistanis-
sa, missä länsivaltojen sotilaat katsovat läpi sormien niitä julmuuksia, joita siellä näille
nuorille pojille tehdään. Minun mielestäni se on anteeksiantamatonta länsimailta, että täl-
laisten sopimusten jälkeen toisissa maissa katsotaan läpi sormien tällaisia rikkomuksia.
Itse toivon, että näissä oltaisiin entistä määrätietoisempia, niin että lasten oikeus kouluun
mutta myös seksuaaliseen koskemattomuuteen säilyisi kaikissa tilanteissa.

13.12 Pia Viitanen sd: Arvoisa rouva puhemies! Kun puhumme lasten oikeuksista, pu-
humme todella tärkeästä asiasta, ja tämä YK:n Lapsen oikeuksien sopimus on, kuten täällä
todettiin, hyvin merkittävä asiakirja. Kaiken kaikkiaan me olemme viime aikoina puhu-
neet paljon myös yleisestä perheiden huolesta siitä, miten tulevaisuudessa perheen toi-
meentulon käy. Meillä on vähän ollut ankeat ajat, ja olemme paljon puhuneet täällä esimer-
kiksi hallituksen säästöpolitiikasta. Lapsiperheillä on iso huoli. Muistamme, että silloin,
kun esimerkiksi hallitusohjelma tehtiin, lapsiasiavaltuutettu kiinnitti vakavan huomionsa
hallitusohjelmaan ja lasten oikeuksien toteutumiseen siinä. Hän muun muassa puhui siitä,
että hallitusohjelmassa on vakavia ongelmia, on olemassa piirteitä, jotka lisäisivät kaik-
kein heikoimmassa asemassa olevien perheiden köyhyyttä, ja eriarvoistumiskehitys vah-
vistuisi. Mielestäni tämä on hyvin vakava asia.

Me olemme täällä salissa hyvin usein viime viikkoina törmänneet keskusteluun siitä,
ovatko nämä arvovalinnat, mitä nyt ollaan tekemässä, oikeudenmukaisia. Minusta ne eivät
ole oikeudenmukaisia silloin, jos isompien leikkausten kohteena ovat esimerkiksi juuri
meidän ihanat pikku pirpanamme, lapset: leikkauksia perheiden toimeentuloon, lapsiper-
heiden vanhempien palkkoihin ja muuten. Minä haluaisin nyt tässä herättää myös sitä kes-
kustelua tästä näkökulmasta, onko hallitus arvioinut tätä lasten oikeuksien toteutumista
tästä näkökulmasta. Onko tehty esimerkiksi arvioita lapsivaikutuksista, lapsiasiavaikutuk-
sista hallitusohjelmassa, mitä tässä muun muassa lapsiasiavaltuutettu omassa vahvassa pu-
heenvuorossaan, jonka hän esitti kesän alussa, vaati? Me tiedämme, että perheet ovat hy-
vin huolissaan. Me tiedämme, että esimerkiksi kouluissa ollaan huolissaan säästötoimista.
Varhaiskasvatuksessa ollaan erittäin huolissaan. Vain kaksi kättä -liike on syntynyt. Ihmi-
3



Pöytäkirjan asiakohta PTK 40/2015 vp
set ovat olleet näyttämässä mieltään näitä päätöksiä kohtaan. (Puhemies koputtaa) Olisiko
nyt aika käydä myös senkaltaista arvokeskustelua, haluammeko todellakin näissä säästö-
talkoissa pistää meidän pienimpämme maksamaan?

13.14 Susanna Huovinen sd: Arvoisa rouva puhemies! On helppo yhtyä näihin edustaja
Viitasen äsken mainitsemiin asioihin, ja voin kertoa, että eilen Ensi- ja turvakotien liiton
juhliessa 70-vuotista taivaltaan yksi puhujista oli nimenomaan lapsiasiavaltuutettu Tuo-
mas Kurttila, joka erinomaisessa puheenvuorossaan listasi niitä asioita, joista hän ja monet
asiantuntijat lastensuojelun kentällä ja ylipäätään perhepolitiikan kentällä ovat huolissaan
koskien hallituksen tekemiä linjauksia.

Puhemies! Lasten oikeudet ovat aina meidän aikuisten velvollisuuksia, ja sen takia
emme voi vain ikään kuin kohautella olkia ja todeta, että kyllä meilläkin täällä Suomessa
kaikki olisi kohdallaan. Niin kuin täällä todettiin, meillä on varmasti verrattuna moneen
muuhun maahan tilanne varsin hyvin hallinnassa ja olemme kehittäneet monia sellaisia
asioita, joista mielestäni on myös mallia muulle maailmalle, mutta emme samalla voi tuu-
dittautua siihen, että omassa maassa nämä ongelmat olisivat ratkaistut, varsinkin kun kat-
selemme nyt näitä hallituksen suunnitelmia, jotka valitettavasti kohdistuvat hyvin mones-
sa kohtaa samoihin perheisiin, samoihin lapsiin. Pelkään kyllä itse, että joissakin perheissä
se, mitä nyt sitten tuleman pitää, saattaa olla ikään kuin se viimeinen niitti, joka katkaisee
kamelin selän, ja ei ehkä jaksetakaan huolehtia siitä perheestä, lapsista niin hyvin kuin tu-
lisi. Sen vuoksi toivoisin todella, että lapsiasiavaltuutetun huolet otettaisiin todesta.

Puhemies! Me olemme kuitenkin tehneet paljon. Viime hallituskaudella toteutettiin iso
sosiaalihuoltolain kokonaisuudistus, jossa nimenomaan pyrittiin eheisiin palveluketjuihin
perheiden kannalta. Olemme tehneet lastensuojelupäätöksiä, uusia lakimuutoksia viime
kaudella, jotka vievät eteenpäin lapsen kuulemista myöskin hänen tilanteeseensa liittyvis-
sä asioissa silloin, kun joudutaan menemään (Puhemies koputtaa) esimerkiksi huostaanot-
toon. Eli paljon on tehty, mutta vielä on paljon tehtävää.

13.17 Maria Tolppanen ps: Arvoisa rouva puhemies! Tämä hallituksen esitys, mikä nyt
on eduskunnalle tuotu, kertoo sen, että tämä hallitus todellakin kantaa vastuuta lapsista ja
kantaa vastuuta lasten oikeuksista. Se on ehkä asia, joka vähän nolottaa, että näitä asioita
meillä ei ole aikaisemmin hoidettu kuntoon, vaikka siihen todellakin olisi ollut mahdolli-
suus ja aikaa hoitaa näitä asioita kuntoon. Meillä ei ole esimerkiksi minkäänlaista vaati-
musta ollut siitä, jos puhutaan lasten seksuaalisesta hyväksikäytöstä. Se on esimerkiksi
semmoinen lakimuutos, joka täytyy saattaa voimaan tämän eduskunnan aikana. Siitä täy-
tyy aina tulla ehdoton tuomio. Ja tämä on yksi askel siihen, että me tunnustamme sen, että
lapset ovat huonossa asemassa. Lasten oikeudet ovat aikuisten velvollisuuksia. Aikuisten
on aina asetettava lapset ykkösasiaksi, kun mennään eteenpäin.

Siitä, mitä muuta hallitus nytten tässä vaiheessa on esittänyt, mehän emme vielä tiedä
kaikkea, mitä sieltä on tulossa ja millä tavalla on sitten ajateltu hoitaa tämä sosiaalinen
puoli, mutta siitä olen täysin varma, että tämäkään hallitus ei leipää lapsen suusta vie, niin
kuin eivät aikaisemmatkaan hallitukset ole vieneet, mutta sen sijaan tämä antaa lapsille
huomattavasti paremman oikeudellisen aseman tässä maassa. Tämä esitys tulee ehdotto-
masti poistamaan näitä tilanteita, missä voidaan puhua oikeusmurhasta silloin, kun puhu-
taan lapseen kohdistuneista väkivallanteoista tai lapseen kohdistuneista seksuaalirikoksis-
4



Pöytäkirjan asiakohta PTK 40/2015 vp
ta tai muista vastaavista. Tämä on erittäin hyvä esitys hallitukselta ja mielestäni kertoo erit-
täin hyvin sen, että tämä hallitus ottaa huomioon jopa ne pienet tässä maassa.

13.18 Susanna Huovinen sd (vastauspuheenvuoro): Arvoisa puhemies! On pakko kui-
tenkin nyt puuttua edustaja Tolppasen esittämiin näkemyksiin siitä, että jotenkin — aina-
kin ymmärsin, että viittasitte siihen — viime hallituskaudella ei esimerkiksi olisi tehty
kaikkea, mitä olisi voitu tehdä lasten suojelemiseksi sanotaan nyt vaikkapa väkivallalta.
Tämän käsityksen haluan kyllä jyrkästi entisenä peruspalveluministerinä kiistää. Meillä
esimerkiksi juuri viime kaudella tehtiin iso selvitystyö lastensuojelun epäkohdista johtuen
niistä traagisistakin tilanteista, joita valitettavasti tässä valtakunnassa tapahtui. Tuo selvi-
tys, joka tehtiin ylisosiaalineuvos Aulikki Kananojan johdolla, oli erinomainen työ. Siitä
on paljon viety jo eteenpäin asioita, muun muassa se, että mikäli epäillään lapseen kohdis-
tunutta väkivaltaa, siitä on välittömästi ilmoitettava suoraan poliisille. Ja jos nyt ymmärsin
ja muistan oikein, arvoisa puhemies, niin nämä lakimuutokset täällä eduskunnassa hyväk-
syttiin varsin isolla enemmistöllä. (Puhemies koputtaa) Eli kyse ei ollut pelkästään tuol-
loin hallituksen kannattamista hankkeista, vaan muistelen, että perussuomalaisetkin kiitti-
vät näistä hankkeista.

13.20 Eero Heinäluoma sd (vastauspuheenvuoro): Arvoisa puhemies! Todellakin, lasten
oikeuksia koskeva yleissopimus on äärimmäisen tärkeä, ja se velvoittaa meitä toimintaan.
Mutta se ei tietenkään ei ole semmoinen lainsäädäntö, jonka yli ei saisi mennä. Tämä ei ole
siis pakkolainsäädäntö, vaan Suomessa saadaan tehdä paremmin lasten oikeuksien toteu-
tumista, ja senhän meillä täytyy olla lähtökohtana.

Täällä viitattiin näihin säästöihin, joita nyt tulee. Tässä tietysti huoli on se, onko kukaan
katsonut, miten nämä säästöt lapsiperheisiin — nämä kaikki eri puolilta tulevat säästöt, 5
prosentin palkkaleikkaukset ja työaikojen pidentämiset ja sitten tämä päivähoidon vaikeu-
tuminen, ryhmäkokojen suurentuminen, päivähoitomaksujen nosto ja niin edelleen — yh-
dessä vaikuttavat. Olisi hyvä, jos hallituspuolueiden edustajilla olisi tästä kertoa, ovatko
nämä selvitykset tulossa.

Kun edustaja Tolppanen mainitsi nämä rikoksiin liittyvät seuraamukset, niin olen sa-
maa mieltä, että meillä on perusteet kyllä katsoa esimerkiksi lapsiin kohdistuvien seksuaa-
lirikosten rangaistusten koventamista. Mutta on eräitä muitakin alueita. (Puhemies koput-
taa) Viittaan nyt viime päivien uutisiin turvapaikanhakijoiden kimppuun käymisestä. Pitäi-
sikö myös tämmöiset viharikokset laittaa nykyistä rankemmin rangaistavaksi, (Puhemies
koputtaa) että tämmöinen terrorismi Suomesta loppuu?

13.21 Hannu Hoskonen kesk (vastauspuheenvuoro): Arvoisa rouva puhemies! Pari huo-
miota tähän keskusteluun. Ensinnäkin kuten äsken edustaja Tolppanen mainitsi puheen-
vuorossaan tämän esityksen olevan hyvä, kannatan sitä nyt lämpimästi.

Mutta pari huomiota tästä lasten tilanteesta. Sosialidemokraattisten edustajien suusta on
kuulunut kyllä sellaista tekstiä, jota on syytä kommentoida. On totta, että meillä on talous-
tilanteen takia vaikeuksia yhteiskunnan eri tasoilla: on lapsiperheissä, on yksineläjillä, on
vanhuksilla vaikeuksia. Se on selvä asia. Mutta kumpaa me haluamme, ja kumpaa te ha-
luatte, arvoisat kollegat: jäämmekö tämän ongelman kanssa märehtimään ja voivottele-
maan, kuinka huonosti meillä menee? Ainoa keino, millä tästä ulos pääsemme, on saada
meidän työllisyystilanne paranemaan, uusia työpaikkoja, koska esimerkiksi lapsiperheille
5



Pöytäkirjan asiakohta PTK 40/2015 vp
ainoa todellinen menestyksen tae on se, että vanhemmat saavat käydä töissä, pitää hyvää
huolta lapsistaan. Jos me jäämme näiden avustusten suuruuksista kiukkuamaan, se on lo-
puton tie. Ainoa tie on parantaa tätä yhteiskunnan (Puhemies koputtaa) työllisyystilannetta
ja luoda uutta työtä. Muuta keinoa meillä ei ole.

13.22 Pia Viitanen sd (vastauspuheenvuoro): Arvoisa puhemies! Tästä teemasta käytiin
eilen aika pitkä keskustelu. Olemme samaa mieltä, että työpaikkoja tarvitaan lasten äideil-
le ja isille, mutta siksi me juuri ihmettelimme, miksi hallituspolitiikka tässäkin suhteessa
talouspoliittisesti on sen verran lyhytnäköistä, että välttämättä valitettavasti niitä työpaik-
koja ei synny, kun ihmisten ostovoimaa leikataan, taloutta kuristetaan — se kierre voi olla
aivan päinvastaiseen suuntaan. Moni talousnäkökulmastakin asioita katsova sanoo, että ni-
menomaan nämä leikkaukset vaarantavat Suomen talouskehityksen.

Mitä tulee sitten tähän lapsivaikutusten arviointiin, minkä edustaja Heinäluoma otti pu-
heenvuorossaan esiin, niin toden totta, Tuomas Kurttilahan esittää, että tällainen arviointi
tehtäisiin, ja se olisi nyt äärimmäisen tärkeää tehdä, puhemies, koska kuitenkin me tiedäm-
me, että koulujen ryhmäkokoja pienennetään, varhaiskasvatuksesta ollaan tekemässä mer-
kittäviä säästöjä. Nämä ovat isoja asioita, ja viime kädessä on kysymys arvovalinnoista. Ei
voi olla niin, että aina kun sanotaan, että ei ole rahaa, on taloudellisesti vaikeat ajat, niin se
raha loppuu aina silloin, kun on kysymys siitä pienestä, siitä heikommasta — lapsesta,
työttömästä — mutta samaan aikaan (Puhemies koputtaa) hyväosaisimmat eivät näihin tal-
koisiin joudu osallistumaan.

13.23 Maria Tolppanen ps (vastauspuheenvuoro): Arvoisa rouva puhemies! Suomi on
selvitysten luvattu maa, ja henkilökohtaisesti toivon, että selvityksistä päästään ripeästi toi-
menpiteisiin ja päästään eteenpäin — niin kuin lasten osalla on päästykin, mutta että se
sama tie jatkuisi eteenpäin.

Edustaja Heinäluoma kysyi viharikoksista ja siitä, pitäisikö niiden rangaistusasteikkoa
nostaa. Pitäisi, se on täysin yksiselitteinen asia. Lahden tapahtumista, mitä viime yönä on
ollut, juuri tässä kuulin, että — onko se nyt ollut Lahdessa sitten... (Eero Heinäluoma: Kou-
volassa!) — Kouvolassa — on ollut Suomen lippu siellä ja Ku Klux Klanin vaatteet päällä
yhtä aikaa. Ne eivät kuulu yhteen. Ne eivät kuulu yhteen, nämä ovat ehdottomasti tuomit-
tavia asioita, ne ovat kuvottavia asioita. Sellaisesta käyttäytymisestä suomalaisten on pääs-
tävä pois. Asiat pitää pystyä hoitamaan puhumalla, ja varsinkin tässä asiassa, pakolaiskrii-
sissä, mikä meillä on, me tarvitsemme paitsi yhteistyötä meillä myöskin yhteistyötä Euroo-
pan unionin kanssa. Me emme yksin pysty tätä tätä asiaa hoitamaan. (Eero Heinäluoma:
Hyvä puheenvuoro!)

13.25 Timo Heinonen kok (vastauspuheenvuoro): Arvoisa puhemies! Hieman on eri-
koista kuunnella tällä viikolla keskustelua, kuinka sosialidemokraattiset ministerit ensin
haukkuvat kaikki koulupuolella tapahtuvat säästöt — he itse tekivät viime kaudella, ope-
tusministerikaudellaan vielä kovemmat säästöt — ja täällä nyt annetaan sellainen kuva,
että tämä maa on nyt mennyt tämän hallituksen aikana tähän tilanteeseen. Tämä hallitus on
ollut kolme kuukautta vallassa, ja kahden ministerin, ministeri Huovisen ja ministeri Vii-
tasen, jäljiltä tämä maa on tässä tilanteessa. Ja niistä huostaanotoista, joita on tehty, ei vas-
tuu kuulu tälle hallitukselle vaan ennen muuta teille, entinen ministeri Huovinen. Teidän
6



Pöytäkirjan asiakohta PTK 40/2015 vp
aikananne on niitä toimenpiteitä tehty. Teillä oli valta neljä vuotta, ja silloin oltaisiin voitu
tehdä sellaista politiikkaa, että huostaanottoja ei olisi tullut.

Minä pidän hyvänä sitä, että nyt määrätietoisesti edetään näissä asioissa ja uudistetaan,
sillä kyllä velka on myös yksi epäreiluin asia meidän lapsia (Puhemies koputtaa) ja tulevia
lapsia kohtaan. Se on heidän maksettava kuitenkin.

13.26 Eero Heinäluoma sd (vastauspuheenvuoro): Arvoisa puhemies! Kun nyt historiaa
sitten jälleen kerran katsotaan, edustaja Heinonen haluaa katsoa, niin on hyvä muistaa, että
kokoomus on ollut hallituksessa vuodesta 87 lähtien, (Timo Heinonen: Sen takia me emme
jeesustele!) yhtä pientä taukoa lukuun ottamatta lähes 30 vuotta. Luulen, että meillä ei ole
yhtään ongelmaa, jonka syntymiseen kokoomus ei olisi myötävaikuttanut.

Mutta nyt kysymys siitä, miten tässä tilanteessa toimitaan: Ei tässä syyllisiä kaivata vaan
ratkaisuja niihin ongelmiin, joissa me olemme. Se on se kaikkein olennaisin asia. Ja sitten
tullaan tähän, että hallitus on itse ilmoittanut tälle salille, että se tekee näitä vaikutusarvi-
oita. Minä esitin mielestäni ihan asiallisen kysymyksen teille, arvoisa edustaja Heinonen
— ja muillekin läsnä oleville hallituspuolueiden edustajille: onko teillä tietoa, että kun ne
on luvattu tänne muun muassa pääministerin suulla, niin tekeekö niitä joku ja koska niitä
voisi nähdä? Kun tehdään näin valtaisat muutokset, jotka tulevat monelta eri kantilta —
katson vain sähköpostia sekä eläkeläisiltä että lapsiperheiltä: siellä on todella järkyttyneitä
ihmisiä, jotka kertovat, miten nämä kaikki leikkaukset yhdessä vaikuttavat.

13.27 Timo Heinonen kok (vastauspuheenvuoro): Arvoisa puhemies! Nyt on peruslinja-
uksia vasta tehty ja itse asiassa ei näitä päätöksiä vielä ole tehty edes, mihin edustaja Hei-
näluoma viittasi, (Eduskunnasta: Perutteko ne?) esimerkiksi työajan pidentämisestä tai
muusta. Niitä ei itse asiassa edes hallitus voi tehdä, vaan työmarkkinajärjestöt tekevät ne,
jos ne niihin päätyvät, lomarahojen leikkaukset tai muut.

Mutta tämä hallitus nyt ensimmäistä kertaa kolmen puolueen vahvana yhteisrintamana
lähtee siitä, että tämän maan velkaantuminen pitää taittaa, täytyy saada kasvua aikaan, sitä
kautta lisää verotuloja, ja kun tulee lisää verotuloja, tulee valtiolle lisää rahaa, ja kun tulee
lisää rahaa, niin saadaan myös kannettua huolta jokaisesta suomalaisesta entistä parem-
min. Itse olen vahvasti sitä mieltä, että kun tässäkin asiassa, jota nyt tänään käsittelemme,
puhutaan myös kaikista maailman lapsista, niin meillä Suomessa tilanne on tällä hetkellä
varsin hyvin. Ja me pärjäämme, me selviämme tästä, mutta ennen muuta yhdessä, yhdessä
tehden, yhdessä katsoen tulevaisuuteen. (Puhemies koputtaa) Olen vakuuttunut, että mei-
dän maa on tulevaisuudessakin paras äideille, mutta myös paras lapsille.

13.28 Susanna Huovinen sd (vastauspuheenvuoro): Arvoisa puhemies! Edustaja Heino-
sen puheenvuorosta on vähän vaikea ottaa selvää, koska ensin hän syyttää minua kaikista
suomalaisten lasten huostaanotoista ja sitten hän toteaa, että meillähän on asiat täällä var-
sin hyvin lasten osalta. (Eero Heinäluoma: Se oli kyllä kahdessa eri puheenvuorossa!) Että
jos nyt ensin päättäisitte, mitenkä päin se nyt oikein on. Ja on aika paksua, sanoisin, että te
syytätte huostaanottotilanteesta entistä ministeriä, (Timo Heinonen: Te syytätte nykyhalli-
tusta!) kun te olette tekemässä linjauksia, jotka edelleen tulevat heikentämään kaikkein
heikoimmassa asemassa olevien lapsiperheiden asemaa tässä maassa. Sen on muun muas-
sa lapsiasiavaltuutettu todennut, sen ovat todenneet THL ja lukuisat asiantuntijajärjestöt.
Eli ei tarvitse uskoa Huovista tässä, vaan voi kuunnella näitä asiantuntijoita.
7



Pöytäkirjan asiakohta PTK 40/2015 vp
Ja sanon sitten vain tähän loppuun, puhemies, että sinänsä minä en ole yllättynyt tästä
kokoomuksen suhtautumisesta siihen, mitä viime kaudella tehtiin, koska tehän olitte itse
asiassa vastustamassa sosiaalihuoltolain uudistusta hallituksessa. (Puhemies koputtaa —
Välihuutoja) Sain puolustaa aika lailla yksikseni näitä lapsiperheitä, ja huomaan, että edel-
leen (Puhemies: Aika on täynnä!) korpeaa tämä asia.

13.29 Timo Heinonen kok (vastauspuheenvuoro): Arvoisa puhemies! Se on totta, mikä
on tällä hetkellä tilanne, ja sen takia on hyvä katsoa, mitä on tehty viime kaudella. Me
emme ole täällä olleet välikysymyksiä tekemässä viime kauden politiikasta taikka syyttä-
mässä viime kautta. Me kannoimme silloin vastuuta, me kannamme nyt vastuuta. Ja tämän
hallituksen toimia on arvioitava varmasti hieman myöhemmin kuin kolme kuukautta tä-
män hallituksen toimeen tartuttua. (Välihuutoja)

Mitä tulee siihen, mitä merkittävää lapsiperheiden hyväksi tämä hallitus tulee teke-
mään, niin se on esimerkiksi vanhemmuuden kustannusten tasaaminen. Sitä on toivottu, ja
nyt se perussuomalaisten, keskustan ja kokoomuksen johdolla tehdään. Se nimenomaan
auttaa äitejä, äitien työllistymistä, äitien menestymistä työmarkkinoilla, mutta myös lapsi-
perheitä. Ja se on sellainen asia, jota demareiden kanssa hallituksessa ollessa emme pysty-
neet tekemään. (Eero Heinäluoma: Kun ette esittäneet!)

Yleiskeskustelu ja asian käsittely keskeytettiin.
8


