















































DEM23DA.tmp.xml


Pöytäkirjan asiakohta PTK 29/2019 vp
Pöytäkirjan asiakohta 

PTK 29/2019 vp

Täysistunto

Keskiviikko 11.9.2019 klo 14.02—18.30

5. Hallituksen esitys eduskunnalle laiksi avustuksista erityisryhmien asunto-olojen paran-
tamiseksi annetun lain 8 §:n muuttamisesta

Hallituksen esitys HE 16/2019 vp

Lähetekeskustelu

Puhemies Matti Vanhanen: Lähetekeskustelua varten esitellään päiväjärjestyksen 5.
asia. Puhemiesneuvosto ehdottaa, että asia lähetetään ympäristövaliokuntaan.

Lähetekeskusteluun varataan enintään 30 minuuttia. Asian käsittelyssä noudatetaan ai-
kataulutettujen asioiden osalta sovittuja menettelytapoja.

Keskustelu

14.37 Anneli Kiljunen sd: Arvoisa herra puhemies! On erinomaista, että tämä esitys on
saapunut eduskuntaan näin nopeasti. Esitys on tärkeä sosiaalidemokraateille, ja me olem-
me kannattaneet kohtuuhintaisen asuntotuotannon lisäämistä, ja meille on myös erityisen
tärkeää, että varmistetaan erityisryhmille riittävä asumisen taso ja asuntojen määrä.

Hallituksen esitys tulee toteutuessaan lisäämään kohtuuhintaista asuntotuotantoa, mikä
tarkoittaa ennen kaikkea opiskelija- ja nuorisoasuntojen määrän lisääntymistä. Esityksessä
sanotaan, että erityisryhmien ARA-investointiavustuksen alinta tukiluokkaa on tämän esi-
tyksen myötä tarkoitus korottaa 10 prosentista 15 prosenttiin hallitusohjelman mukaisesti.
Tälle muutokselle on tutkitusti tarvetta. Ympäristöministeriön teettämistä selvityksistä käy
ilmi, että valtaosa nuorista ja opiskelijoista asuu Suomessa vapaarahoitteisissa vuokra-
asunnoissa. Erityisissä opiskelija-asunnoissa asuu vain noin kolmannes yliopisto-opiskeli-
joista ja noin viidennes ammattikorkeakouluopiskelijoista. Erillisissä nuorisoasunnoissa
asuu vain 2 prosenttia kaikista nuorista.

Etenkin opiskelijoiden ja omassa asunnossa asuvien nuorten asumismenoista iso osa ku-
luu vuokraan. Selvitysten mukaan korkea vuokrataso kasvukeskuksissa vaikeuttaa opiske-
lijoiden ja muiden nuorten elämää. He joutuvat tinkimään esimerkiksi asumisväljyydes-
tään muuta väestöä enemmän. Peräti 80 prosenttia kaikista nuorista on joutunut tinkimään
arjen muista perusmenoista selviytyäkseen asumiskustannuksistaan. Tämä on tarkoittanut
työssäkäynnin lisääntymistä, joka osaltaan pidentää monien opiskeluaikaa. 

Arvoisa puhemies! Vuokratason ei tulisi vaikuttaa ratkaisevasti elämisen laatuun opis-
kelupaikkakunnalla. Nuorista 46 prosenttia on joutunut tinkimään muusta elämästä selviy-
tyäkseen asumismenoistaan. 45 prosenttia on joutunut työskentelemään opiskelun ohella,
ja 41 prosenttia on joutunut turvautumaan sukulaisten apuun.

Lisää asuntoja tarvitaan myös sen vuoksi, että opiskelijoiden tarpeet asumisen suhteen
ovat muuttuneet. Opiskelijat haluavat asua suuremmassa määrin yksin, mikä on lisännyt
opiskelijayksiöiden tarvetta. Tähän on vaikuttanut yleisen yhteiskunnallisen trendin lisäk-
 Tarkistettu
4.0



Pöytäkirjan asiakohta PTK 29/2019 vp
si asumistukijärjestelmän muutos vuonna 2017. Silloin opiskelijat siirrettiin erillisen opin-
totuen asumislisän piiristä yleisen asumistuen saajiksi. Muutoksen myötä yksiössä asumi-
nen on opiskelijalle käytännössä lähes samanhintaista kuin soluasunnossa asuminen. Tämä
on luonnollisesti vähentänyt solujen kysyntää. On siis hyvä, että tämän esityksen vahvis-
tumisen myötä opiskelijoiden kysynnän mukaisia asuntoja on mahdollista rakentaa lisää.

Arvoisa puhemies! Tämä esitys tulee vaikuttamaan myös nuorisoasumiseen. Riittävällä
kohtuuhintaisten asuntojen tarjonnalla voidaan ehkäistä nuorten syrjäytymistä ja asunnot-
tomuutta, ja arvioiden mukaan nuorisoasuntojen tarjontaa tarvitaan lisää. Nuorten määrän
ennustetaan kasvavan pääkaupunkiseudulla ja sen kehyskunnissa sekä Tampereen seudul-
la. Vapaarahoitteiset vuokra-asuntomarkkinat ovat näillä seuduilla kireät, ja myös nuorten
mahdollisuudet saada asunto valtion tukemasta normaalista vuokra-asuntokannasta ovat
heikentyneet. Nuorten asumista näillä alueilla tulee siis tukea.

Lopuksi haluan vielä korostaa, että investointituki on tutkitusti vaikuttava tukimuoto.
Ympäristöministeriön teettämässä selvityksessä todetaan, että asumisjärjestelmän vaikut-
tavuus on merkittävä. Peräti 90 prosenttia selvitystä varten kuulluista sidosryhmistä kat-
soi, että ilman avustusta vastaavia asuntoja ei olisi rakennettu tai hinnat olisivat samanlaa-
tuisilla ratkaisuilla olleet asumiskustannuksiltaan kalliimmat. Kiitos siis ministerille ja mi-
nisteriölle tästä esityksestä ja nopeasta valmistelusta. Tämäntyyppisiä esityksiä me todella
kaipaamme lisää.

14.42 Tiina Elo vihr: Arvoisa puhemies! Tällä lakiesityksellä hallitusohjelman asuntopo-
liittiset linjaukset alkavat muuttua todeksi. Korottamalla erityisryhmien investointiavus-
tuksen alinta tukiluokkaa 10 prosentista 15 prosenttiin vauhditamme opiskelija- ja nuoriso-
asuntojen rakentamista, ja ne todella tulevat tarpeeseen. On tärkeää, että lakimuutos saate-
taan voimaan mahdollisimman nopeasti. Riskinä on, että kun avustuksen korotus on nyt
tiedossa ja hallitusohjelmaan kirjattu, opiskelija-asuntoyhteisöt jäävät hankkeidensa kans-
sa sitä odottamaan. Jos eduskunta käsittelee esityksen ripeästi, niin kuin toivon, se voisi
tulla voimaan jo marraskuun alusta. 

Arvoisa puhemies! Alimman tukiluokan avustuksilla rahoitetaan pääasiassa opiskelija-
ja nuorisoasuntojen rakentamista ja korjaamista. Avustuksen nostolla on suuri merkitys,
koska käytännössä kaikki Suomen opiskelija-asunnot tehdään valtion korkotukemilla lai-
noilla ja investointiavustuksilla. Vuoden 2018 opiskelija-asuntoihin osoitettiin ARAn in-
vestointiavustusta 17 miljoonaa euroa. Sillä rakennetaan 1 000 uutta asuntoa ja peruskor-
jataan 1 150 asuntoa. Opiskelija-asuntojen osuus avustuksista oli 23 prosenttia ja asunnois-
ta 61 prosenttia. Vuosien 2005—2013 avustuksilla käynnistettiin 8 500 opiskelija-asun-
non rakentaminen. ARAn mukaan pelkästään pääkaupunkiseudulla opiskelija-asuntojen
määrää tulisi lisätä vähintään 6 000 asunnolla seuraavien kymmenen vuoden aikana kysyn-
tään vastaamiseksi.

Opiskelijoiden asuntotilanne on heikko useissa yliopistokaupungeissa. Pääkaupunki-
seudun tilanne on erityisen vaikea. Kohtuuhintaisia asuntoja ei ole tarjolla läheskään kai-
kille niitä tarvitseville. Yliopisto-opiskelijoista opiskelija-asunnoissa asuu vain kolmannes
ja ammattikorkeakouluopiskelijoista noin viidennes. Valtaosa opiskelijoista asuu vapailta
markkinoilta vuokratuissa asunnoissa, joiden vuokrat ovat suuren kysynnän vuoksi korkei-
ta. Vapaiden markkinoiden tuhansien eurojen takuuvuokrasummat ovat monelle opiskeli-
jalle ylivoimaisia. Opiskelijoiden siirtyminen asumislisästä yleiseen asumistukeen on nos-
2



Pöytäkirjan asiakohta PTK 29/2019 vp
tanut monen opiskelijan tulotasoa, mutta on myös paljon opiskelijoita, jotka jäävät esimer-
kiksi puolison tulojen vuoksi kokonaan vaille asumistukea. 

Arvoisa puhemies! Lakiesityksen mukainen korkeampi investointiavustus vähentää
asuntokohteen rahoitusmenoja, mikä näkyy opiskelijalle alempana vuokrana. Valtion asu-
mistukikustannukset laskevat, jos yhä useampi opiskelija pääsee asumaan edulliseen opis-
kelija-asuntoon. Ja mitä suurempi osa opiskelijoista asuu opiskelija-asunnoissa, sitä enem-
män vapaiden markkinoiden asuntoja vapautuu muille tarvitseville. 

Pääkaupunkiseudulla tilanne on se, ettei kaikille opiskelijoille löydy minkäänlaista
asuntoa heidän maksukykynsä rajoissa, kohtuullisten kulkuyhteyksien päässä opiskelupai-
kasta. Monen nuoren aikuisen muutto pois lapsuudenkodista viivästyy, kun asunnon tar-
vetta ei katsota kiireelliseksi. Opiskelijoiden keskuudessa suurin kysyntä kohdistuu edul-
lisiin yksiöihin. Julkisuudessa on jonkun verran käyty keskustelua siitä, mikseivät so-
luasunnot kelpaa opiskelijoille. On luonnollista, että aikuinen ihminen kaipaa mieluum-
min omaa kotia tai kimppakämppää itse valitsemiensa henkilöiden kanssa, eikä muille-
kaan vähävaraisille ihmisryhmille tarjota tänä päivänä ensisijaiseksi ratkaisuksi soluasu-
mista. Koti, jossa on opiskelurauha, edistää opiskelijan hyvinvointia ja opintojen
valmistumista ajallaan. Opiskelija-asuntojen määrän lisääminen helpottaa opiskelijoiden
ja nuorten asuntopulaa parantaen samalla päätoimisen opiskelun taloudellisia edellytyk-
siä. On myös muistettava, että osa opiskelijoista on perheellisiä. Tarvetta on siis yksiöiden
lisäksi myös suuremmille opiskelija-asunnoille.

Arvoisa puhemies! Erityisryhmien investointiavustuksella rahoitetaan myös nuoriso-
asuntoja, jotka on tarkoitettu työssäkäyville tai työelämään hakeutuville 18—29-vuotiaille
nuorille aikuisille. Onkin tärkeää, että nuorille on tulevaisuudessa tarjolla enemmän esi-
merkiksi Nuorisoasuntoliiton tai Y-Säätiön kaltaisten toimijoiden rakennuttamia asuntoja.
Omilleen muutto on suuri elämänmuutos, jossa tuki on monille nuorille tarpeen. — Kiitos.

14.47 Pia Lohikoski vas: Arvoisa puhemies! Asunto on ihmisen perusoikeus, ja asunto-
politiikan päämääränä tulee olla, että taataan kohtuuhintainen ja laadukas asunto kaikille.
Erityisesti pääkaupunkiseudulla ja muilla kasvavilla kaupunkiseuduilla asumisen kalleus
sekä asuntojen riittämättömyys hankaloittavat ihmisten elämää. Monilla asuminen vie ai-
van liian suuren osan tuloista. Hallitusohjelmassa linjasimme, että asumisen hintaa halu-
taan alentaa. Tämä on myös vasemmistoliiton pitkäaikainen tavoite. Tämä hallituksen esi-
tys on ensimmäinen konkreettinen askel siihen suuntaan tällä kaudella, ja hyvä niin. Laki-
esitys parantaa erityisesti nuorten ja opiskelijoiden asemaa asuntomarkkinoilla, mikä on
tärkeää. 

Tämän päivän nuoret kasvavat ja itsenäistyvät maailmassa, joka on monella tapaa vai-
keaselkoisempi ja epävarmempi kuin ennen. Meidän poliitikkojen tehtävä on luoda nuoril-
le toivoa paremmasta huomisesta ja luoda puitteet heille aloittaa oma, itsenäinen elämänsä
ilman ylimääräistä pelkoa tulevaisuudesta. Juuri nuorille sekä opiskelijoille ja muille eri-
tyisryhmille tarvitaan markkinaehtoisen rakentamisen ohella myös valtion tukemaa asun-
torakentamista. Markkinat eivät kykene toteuttamaan tavoitteellisia asuntopoliittisia suun-
nitelmia ja ohjausta, jonka tarkoituksena tulee olla laadukkaan asunnon takaaminen kaikil-
le elämän lähtökohdista huolimatta.

Tällä hetkellä suurin osa itsenäisistä, 18—29-vuotiaista, nuorista asuu vuokralla, ja pää-
kaupunkiseudulla osuus on jopa neljä viidesosaa. Suurin osa asuu vapaarahoitteisissa
vuokra-asunnoissa. Esimerkiksi yliopisto-opiskelijoista vain kolmannes asuu opiskelija-
3



Pöytäkirjan asiakohta PTK 29/2019 vp
asunnoissa ja ammattikorkeakouluopiskelijoista vain viidennes, koska edullisempia opis-
kelija-asuntoja ei riitä kaikille. Selvitysten mukaan korkea vuokrataso kasvukeskuksissa
heikentää opiskelijoiden ja nuorten sosioekonomista asemaa ja pidentää opiskeluaikoja,
mikä vaikeuttaa toki myös työvoiman saatavuutta. Nuoriso- ja opiskelija-asuntoja tarvi-
taan erityisesti kasvukeskuksissa ja kehyskunnissa.

Ympäristöministeriön teettämien selvitysten mukaan juuri investointituki on todettu
vaikuttavaksi tueksi, joka lisää kohtuuhintaisten ja laadukkaiden asuntojen tuotantoa eri-
tyisryhmille, kuten nuorille ja opiskelijoille. Suurempi investointiavustus myös pienentää
kohteen rahoitusmenoja ja laskee siten kohteen asukkaalta perittäviä vuokria, mikä samal-
la pienentää valtion asumistukimenoja. 

On syytä kiinnittää erityistä huomiota myös kaikkein vaikeimmassa asemassa olevien
nuorten, kuten esimerkiksi lastensuojelun jälkihuollon asiakasnuorten, asumisen riittä-
vään tukemiseen. Lisäksi on tärkeää seurata investointiavustusten riittävyyttä, jotta kaik-
kien erityisryhmien asuntotarpeista voidaan huolehtia tasapuolisesti. Esityksestä annetuis-
sa lausunnoissa muun muassa Kuntaliitto nostaa esiin mahdollisuuden hyödyntää alinta in-
vestointiavustusten tukiluokkaa myös ikääntyneiden asuntotarjonnan, kuten senioritalo-
jen, lisäämiseen. Niillekin on tarvetta, sillä eläkeläisissä on opiskelijoiden tavoin erittäin
pienituloista väkeä. Tällä hetkellä on nurinkurista, että käytämme asumistukeen moninker-
taisesti enemmän rahaa kuin kohtuuhintaisten asuntojen tuotantoon. Olisi parempi käyttää
raha edullisten asuntojen tuotantoon kuin tukea asumistuen kautta sijoitusasuntojen omis-
tajia. 

Tuetun rakentamisen hyödyt eivät rajoitu ainoastaan sosiaalisiin edistysaskeliin, vaan
investointituella voi olla myös epäsuoria ilmastovaikutuksia, kun energiatehokkuutta läh-
detään edistämään perusparannusten yhteydessä. Vajaakäytössä olevia kiinteistöjä otetaan
käyttöön, ja opiskelija-asuntoja rakennetaan hyvien julkisten kulkuyhteyksien varteen.

Ilman julkisen vallan koordinaatiota ei voida toteuttaa asuntorakentamista, joka takaa
sellaisen rakentamisen laadun ja hinnan, jonka myös pienituloiset ja hauraassa asemassa
olevat asukkaat ansaitsevat. Hallituksen esitys vie asuntopolitiikkaa oikeaan suuntaan.

14.52 Hannu Hoskonen kesk: Arvoisa herra puhemies! Hallituksen esitys eduskunnalle
laiksi avustuksesta erityisryhmien asunto-olojen parantamiseksi on erittäin ajankohtainen
ja erittäin tärkeä. Tällä lailla pyritään nostamaan tätä avustusprosenttia 10:stä 15:een pro-
senttiin hyväksyttävistä rakentamis-, hankinta- ja perusparannuskustannuksista. Kohde-
ryhmänä ovat tässä nimenomaan nuoret ja erityisryhmät. Suomalaisten pitää koko ajan
muistaa, että me olemme tässä maassa kokeneet sellaisenkin ikävän ilmiön kuin asunnot-
tomuuden ja asuntojen puutteesta aiheutuvat muut lieveilmiöt, muun muassa järjettömät
vuokrat ja tällaiset ilmiöt, jotka rasittavat näitä erityisryhmiä paljon ja ovat esimerkiksi
opiskelijoille aivan toivottoman suuri kuluerä pieniin tuloihin nähden.

Tämä hallituksen erinomainen esitys tuli nopeasti eduskunnalle, se valmisteltiin nopeas-
ti. Tänä päivänä ympäristövaliokunta ennakkokuulemisessa — jo tänä päivänä aloitettiin
kuuleminen — totesi, että kun laki oli lausuntokierroksella, niin ympäristöministeriön
asiantuntija totesi, että harvoinpa hän pitkän virkamiesuransa aikana on todistanut sellaista
lakiesitystä, jossa palaute, annetut lausunnot, olivat erittäin positiivisia. Valtiovarainminis-
teriön lausunnon totta kai ymmärtää: kirstunvartijan rooli on aina tiukka, ja valtiovarain-
ministeriö pyrkii siihen suureen taloudellisuuteen. Siellä totta kai oli esitetty pieniä arve-
luita siitä, miten rahankäytön käy ja niin edelleen. Kuuluu valtiovarainministeriön rooliin
4



Pöytäkirjan asiakohta PTK 29/2019 vp
olla tarkka ja taloudellinen, mutta muilta osin tämäkin oli positiivinen lausunto pääosil-
taan. Kaikki lausunnot olivat sillä kannalla, että tässä asiassa pitää edetä nopeasti ja saada
laki nopeasti voimaan. Nimenomaan tätä varten ympäristövaliokunta otti tämän ennakko-
kuulemiseen jo tänä päivänä. Pyritään valmistelemaan sitten asiasta mietintö mahdollisim-
man nopeasti, että meidän osaltamme tämä asia ei varmasti jää pöydille pyörimään.

Tärkeää on huomata kuitenkin se, että kun elämme suhdannevaihtelujen välillä, aina vä-
lillä on noususuhdannetta ja välillä laskusuhdannetta. Näiden avustusprosenttien myötä on
selvää, että osa näistä hinnoista hiipii myös asuntojen hintoihin. Kun tuetaan asumista sel-
laisella seudulla, kuten pääkaupunkiseutu, missä on valtava kysyntä asunnoista, niin vali-
tettavasti se sitten näkyy myös hinnoissa, jos ei suoraan kauppahinnoissa, niin vuokrissa se
kyllä näkyy, se on selvä asia. Tämä ilmiö on meidän tiedostettava ja pyrittävä siihen, että
kaupungit ja kunnat pyrkivät omalla kaavoituspolitiikallaan järjestämään asiat niin, että
tontteja on saatavilla ja tätä kautta pystytään sitä edullista asuntotuotantoa alueella edistä-
mään ja toteuttamaan. Ja tämä nykyinen pöydällä oleva hallituksen esitys on nimenomaan
tähän tähtäävä ja erittäin kannatettava, ja toivon sille nopeaa ja ripeää käsittelyä tässä ta-
lossa.

14.55 Pia Viitanen sd: Arvoisa puheenjohtaja! Tämähän on varsin myönteinen esitys, ja
tämä on tietenkin myös osa hallitusohjelmaa, joka on erittäin hyvä kokonaisuus nimen-
omaan asumisen kannalta. Oli ilo olla mukana tässä neuvottelemassa, ja todettakoon vielä
asuntopolitiikasta kokonaisuutena se, että tämä hallitusohjelman kirjaus ottaa hyvin vah-
vasti huomioon myös edellisen hallituksen yksimieliset linjaukset tarkastusvaliokunnan
mietinnön kohdalta, jossa korostuu hyvin vahvasti muun muassa oikeus kohtuuhintaiseen
asumiseen. Tämä esitys osaltaan lisää kohtuuhintaista asuntotuotantoa tässä tapauksessa
nimenomaan opiskelija- ja nuorisoasuntojen osalta, ja se on erittäin tarpeellista ja hyvää,
niin kuin täällä olemme kuulleet useassa puheenvuorossa. Edustaja Kiljunen tuossa hie-
nosti sitä heti alkuun kuvasi. 

Kaiken kaikkiaan, puhemies, haluaisin vielä korostaa tätä hallitusohjelmaa: se, että sin-
ne jätettiin tämä tärkeä kirjaus, joka jo viime eduskunnan aikana yksimielisesti hyväksyt-
tiin, että valtion asuntorahastoa edelleen käytetään itsenäisenä rahastona sen alkuperäiseen
tarkoitukseen, kohtuuhintaisten kotien turvaamiseen, tekee mahdolliseksi juuri nämä
myönteiset ratkaisut muun muassa opiskelija- ja nuorisoasumisen mahdollisuuksien paran-
tajana. Täällähän on ollut historian varrella myös sellaista halua, että pistettäisiin koko
asuntorahasto budjetin yleiskatteeksi, ja silloin näiden tavoitteiden toteutuminen, puhe-
mies, olisi huomattavasti vaikeampaa. Tässä hallitusohjelmassa tämä esitys osaltaan mah-
dollistaa lisää kohtuuhintaista asuntotuotantoa. 

Samoin ohjelmassa on mukana muun muassa useita kirjauksia, joilla kohtuuhintaisen
asuntotuotannon edellytyksiä parannetaan. Esimerkiksi tämä käynnistysavustus tullaan
ulottamaan myös muille MAL-alueille, kun tällä hetkellä vain pääkaupunkiseudulla se on,
ja myös tämä osaltaan saattaa vaikkapa siellä Tampereella sitten lisätä myös opiskelijoi-
den asumismahdollisuuksia. [Puhemies: 2 minuuttia on kulunut!] — Muistaisin, että se on
nykyisin kolme, puhemies. Muistaisin, että kolme, ja siksi olin tähän laittanut vielä sen
[Puhemies: Hyvä! Kyllä!] kolmannen minuutin, joka viittaa erityisryhmien asumismahdol-
lisuuksiin, mistä tässä on kysymys.

Nimittäin hallitusohjelmassa kiinnitetään myös muilla tavoin tähän erityisryhmien tilan-
teeseen huomiota, ja itse pidän hyvin tärkeänä, että siellä korostetaan myös esimerkiksi
5



Pöytäkirjan asiakohta PTK 29/2019 vp
ikäihmisten uusia mahdollisuuksia yhteisölliseen asumiseen. Se on erittäin tärkeää, ja kai-
kin puolin kannustan hallitusta jatkamaan tätä ripeää linjaansa niin, että näitä esityksiä, jot-
ka myönteisesti on hallitusohjelmaan kirjattu, tuodaan mahdollisimman pian tänne edus-
kuntaan. Toivon myös, ja uskon, että eduskunnalla ei ole mitään syytä olla käsittelemättä
näitä esityksiä ripeästi. 

Puhemies Matti Vanhanen:  Pyydän anteeksi. Puhemiehellä on vanhat säännöt muistissa. 

14.58 Paavo Arhinmäki vas: Arvoisa herra puhemies! Toimiva ja onnistunut asuntopoli-
tiikka on yksilöiden ja perheiden kannalta aivan keskeistä. Erityisesti suurimmissa kaupun-
geissa asumisen hinta, asuu sitten omistusasunnossa tai vuokra-asunnossa, on lähtenyt kä-
sistä. Tulisimme huomattavasti paljon paremmin toimeen, jos asuminen olisi kohtuuhintai-
sempaa. Isoin vastuu, isoin rooli on tietenkin kunnilla kaavoituksen kautta, jotta tontteja
kaavoitetaan riittävästi, mutta pelkästään asuntotuotanto sinänsä ei riitä ratkaisemaan tätä
ongelmaa. Oleellista on myös se, mitä rakennetaan, kenelle tontit luovutetaan, kuinka pal-
jon luovutetaan tontteja kohtuuhintaiseen omavastuuvuokra-asuntorakentamiseen.

Arvoisa puhemies! Tämä esitys parantaa mahdollisuuksia rakentaa opiskelijoille ja nuo-
rille omavastuuvuokraisia asuntoja. Vuokrissa maksetaan kaikki ne kustannukset, joita
asumisessa tulee, sekä pääomakustannukset että hoitokustannukset, mutta välistä ei pääse
ottamaan. Tämä on se oleellinen asia, joka tekee sen, että hinnat muodostuvat alemmalle
tasolle. Ongelma on jo pitkään ollut se, että näitä omavastuuvuokraisia ARA-lainoitettuja
asuntoja eivät enää rakenna juuri muut kuin kaupungit ja kunnat. Aikaisemmin yleishyö-
dyllisesti toimineet yhteisöt ovat vetäytyneet pois, minkä moni perhe, moni ihminen on
saanut kokea karvaasti vuokrien nousuna.

Arvoisa puhemies! Tällä on myös kansantaloudellinen merkitys. Arviolta noin 2 000
miljoonaa euroa joudutaan maksamaan joka vuosi asumistukea. Ratkaisu ei ole asumis-
tuen leikkaaminen, koska silloin ihmiset joutuisivat entistä pahempaan pulaan, vaan ratkai-
su on se, että luodaan mahdollisuuksia asua edullisemmissa, kohtuuhintaisemmissa vuok-
ra-asunnoissa. Aikaisemmin kohtuuhintaisia vuokra-asuntoja tarjosivat VVO, nykyinen
Kojamo, ja Sato, mutta molemmat ovat vetäytyneet kohtuuhintaisilta vuokra-asuntomark-
kinoilta. Tämä on johtanut tilanteeseen, jossa tämä meidän verovaroista maksettu asumis-
tuki valuu VVO:n osalta eläkeyhtiöille, ammattiliitoille, Saton osalta Suomen rajojen ul-
kopuolelle. Saton pääomistaja on Fastighets AB Balder, miljardööri Erik Selin, joka hyö-
tyy Ruotsissa taloudellisesti siitä, että meidän asuntopolitiikka ei toimi. Sen vuoksi on ää-
rimmäisen tärkeää, että hallitusohjelmaan voimakkaasti kirjattiin se, että tulemme lisää-
mään kohtuuhintaista ARA-lainoitettua asuntotuotantoa ja ARA-lainojen ehdot ovat sel-
laiset, että ne houkuttelevat rakentamaan. Oleellista tässä on nimenomaan se, että niin
kauan, kun asunto on ARA-lainaehtojen piirissä, siitä ei voi vetää välistä, vaan silloin
vuokrat ovat nimenomaan omakustanteisia.

Nyt tämä esitys, joka toivon mukaan menee pikaisesti läpi eduskunnassa — enkä usko,
että sille on mitään esteitä, koska tuskin kukaan vastustaa sitä, että pyrimme opiskelijoille
ja nuorille tuottamaan lisää kohtuuhintaista vuokra-asumistuotantoa — on ensimmäinen
askel. Tarvitaan lisää näitä toimia ja uusi ote eduskunnan osalta asuntopolitiikkaan, jolla
me huolehdimme perheiden, tavallisten ihmisten kohtuuhintaisesta asumisesta, mutta sa-
malla me huolehdimme myös kansantaloudellisesti, valtiontaloudellisesti siitä, että jatkos-
sa ei tarvitsisi maksaa niin paljon asumistukia yksityisille asuntojen omistajille. 
6



Pöytäkirjan asiakohta PTK 29/2019 vp
Esitys on erittäin hyvä, ja toivon tänne eduskuntaan lisää tämäntyyppisiä esityksiä, joita
toivon mukaan voimme kaikki yhdessä tukea. Lisää kohtuuhintaisia asuntoja ihmisille.

15.03 Saara Hyrkkö vihr: Arvoisa puhemies! Kohtuuhintaisten opiskelija- ja nuoriso-
asuntojen määrän lisääminen tulee totisesti tarpeeseen. Esimerkiksi pääkaupunkiseudun
vuokra-asuntotilanne on todella hankala, ja se tuntuu kipeästi myös opiskelijoiden arjessa
ja kukkarossa. 

Opiskelijat ovat toimeentulonsa osalta jo valmiiksi ahtaalla, ja viime vuosien leikkauk-
set opintotuesta ja koulutuksesta ovat kiristäneet tilannetta entisestään. Opiskelijoiden siir-
tyminen yleisen asumistuen piiriin helpottaa monen tilannetta, osalle se taas on tuonut mu-
kanaan uusia pulmia. Yhtä kaikki, edulliset opiskelija-asunnot ovat yksi tärkeimmistä kei-
noista tukea opiskelijoita ja auttaa heitä keskittymään opintoihinsa. 

Opiskelija-asuntoja tarvitaan erityisesti kampusten välittömään läheisyyteen ja hyvien
joukkoliikenneyhteyksien ulottuville. Hyvä sijainti auttaa pitämään asuntojen hinnat kuris-
sa, kun parkkipaikkoja tarvitaan tavallista vähemmän. Helsingin seudun opiskelija-asunto-
säätiön mukaan esimerkiksi Kallioon rakennetun parkkipaikan vaikutus kuukausivuok-
raan voi olla useampia satoja euroja huoneistoa kohden. Tämä on lievästi sanottuna suolai-
nen hinta palvelusta, jota suurin osa opiskelijoista ei tarvitse ja joka syö leijonanosan käy-
tettävissä olevista tuloista. Kuntien rooli kaavoittajana ja monesti myös tonttien luovutta-
jana on tässä ja tämän lain tavoitteiden saavuttamisessa äärimmäisen tärkeä. 

Arvoisa puhemies! Asunnottomuutta on onnistuneesti vähennetty Suomessa. Tämä on
vaatinut pitkäjänteistä työtä ja poliittista tahtoa. Työtä asunnottomuuden poistamiseksi on
syytä jatkaa niin kauan, että kenenkään ei tarvitse nukkua kadulla. Opiskelija- ja nuoriso-
asuntojen määrän lisääminen on tärkeä askel matkalla kohti asunnottomuuden poistamista. 

Asunnottomuus on harvoin ainoa pulma asunnottoman ihmisen elämässä. Kestävin rat-
kaisu olisi tietenkin se, että kasautuviin ongelmiin puututtaisiin ja tarjottaisiin tukea jo en-
nen kuin ne kasautuvat. Kun asunnottomuus on tullut osaksi elämää, oma koti on monesti
edellytys sille, että mahdollinen muu ongelmavyyhti voi alkaa purkautua. Asunnottomuu-
den torjumisessa ei ole kuitenkaan kyse pelkästään asuntojen rakentamisesta, vaan myös
siitä, että asuminen onnistuu ja kestää. Asumiseen tarvitaan neuvontaa ja tukea, ja samalla
olisi pystyttävä tukemaan myös sosiaalisen tukiverkon rakentumisessa ja mahdollisissa
muissa ongelmissa. 

Arvoisa puhemies! Tällä lakimuutoksella parannetaan opiskelijoiden ja nuorten talou-
dellista asemaa ja asumistilannetta sekä helpotetaan erityisesti kasvukeskusten vuokra-
asuntotilannetta myös yleisemmällä tasolla, kun pieniä vapaarahoitteisia vuokra-asuntoja
jää enemmän muille tarvitseville. 

Toivon, että laki etenee eduskunnassa ripeästi, jotta uusia opiskelija-asuntoja saadaan
mahdollisimman pian rakentumaan eivätkä opiskelija-asuntoyhtiöt joudu pitkään odottele-
maan avustusmäärän korotusta. — Kiitos. 

Puhemies Matti Vanhanen: Myönnän vielä tätä puolen tunnin sääntöä tulkiten puheen-
vuorot edustajille Essayah, Multala ja Honkonen. — Edustaja Essayah. 

15.06 Sari Essayah kd: Arvoisa puhemies! Kyllä todellakin sekä nuorille että opiskeli-
joille kohtuuhintaiset asunnot ovat enemmän kuin tarpeen, ja tämä korotettu korkotuki on
kyllä hyvä esitys sitä edistämään.
7



Pöytäkirjan asiakohta PTK 29/2019 vp
Täällä edustaja Kiljunen, kun esitteli tätä asiaa, totesi, että monet nuoret haluavat tänä
päivänä asua yksin. No varmasti näinkin, mutta kyllä katsoisin, että viime kaudella tehty
asumistuen muutos — jonka edustaja Kiljunen kyllä nosti puheenvuorossaan esille — oli
kyllä yksi niistä suurimmista syistä, mitkä ajoivat sitten nuoria näihin vapaarahoitteisiin
vuokra-asuntoihin, kalliisiin sellaisiin, ja toivat lisää kilpailua kaupunkien keskustoihin.
Kyllä tässä asumistukiasiassa olisi syytä tehdä korjausliike. Alun perinhän valtiovarainmi-
nisteriö silloin esitteli, että tämä olisi suurin piirtein kustannusneutraali, kun opiskelijat
siirretään yleisen asumistuen piiriin, mutta kuinka ollakaan sen hintalappu oli noin 80—
100 miljoonaa, elikkä kyllä tämä tehtiin hätiköiden ja siinä mielessä ei ajateltu ehkä sitä
kokonaisuutta, mihin se johtaa. Plus se, että tämä ryntäys vapaarahoitteisiin asuntoihin ai-
heutti ongelmia: esimerkiksi soluasuntoja alkoi jäämään tyhjillensä ja sitten Kela rupesi te-
kemään hyvin kummallisia tulkintoja, joissa jopa sisarukset katsottiin yhteisasuvaksi pa-
riskunnaksi, ja sitä kautta sitten vielä nuoret joutuivat ongelmiin näitten Kelan takaisin pe-
rimien asumistukien selvittelyissä, joten toivon, että kun hallitus nyt asuntopolitiikkaan on
halunnut puuttua, myöskin harkittaisiin asumistukijärjestelmän perkaamista ihan perin
pohjin.

Tuossa edustaja Arhinmäki taisi sanoa, että asumistuen leikkaaminen ei ole se ratkaisu.
Ei varmaan leikkaaminen sinällänsä, mutta sen uudelleen konstruointi ihan totaalisesti,
koska myöskin siellä asumistuessa on tällainen omituisuus edelleenkin, että omaisuus ei
vaikuta asumistuen määrään — olikohan se viimeistä edellisen hallituksen tekemä muutos
— ja se kyllä vaikuttaa sitten siihen, että aina markkinoilta löytyy sellaisia keinottelijoita,
jotka katsovat, että jos heillä on vaikka osinkotuloja, he pystyvät sitten niillä elättämään it-
sensä ja näyttämään, että heillä ei ole juurikaan muuta tuloa, ja he pistävät oman asunnon
vuokralle ja nostavat asumistukea. Tämä ryhmä toki on varmasti pieni, mutta sekin ryhmä
on olemassa. Kun täällä on tuotu puheenvuoroissa esille tämä järkyttävän suuri summa,
mikä tällä hetkellä asumistukiin menee, se 2 miljardia, niin kyllä tämä asumistukiasia on
yhtä lailla nyt tärkeää perata tässä yhteydessä, kun halutaan lisätä kohtuuhintaista asunto-
tuotantoa. 

Todellakin on totta, että kyllä siihen tonttitarjonta vaikuttaa ensin siellä pohjalla, ja sillä,
kenelle näitä tontteja annetaan rakennettavaksi, on myöskin vaikutusta. Ja erityisryhmät on
syytä huomioida. Ikäihmisille pitää kehittää yhä enemmän vaihtelevia, erilaisia asumis-
muotoja. — Kiitos.

15.09 Sari Multala kok: Arvoisa puhemies! Asuntopolitiikan ainakin pitäisi olla yksi
kuumimmista puheenaiheista myös täällä eduskunnassa, sillä jokaisen olisi hyvä jossakin
asua. Se koskettaa ihan jokaista tässä yhteiskunnassa.

Täällä edustaja Arhinmäki puhui siitä, että ainoastaan rakentamalla lisää ei vaikuteta
asumisen hintaan, mutta kuitenkin tiedämme tutkimuksista ja todellisesta elämästä sen,
että se on asia, joka vaikuttaa kaikista eniten asumisen hintaan.

Tämä kyseinen hallituksen esitys on hyvä. Tässä pyritään nimenomaisesti erityisesti
opiskelijoiden kohtuuhintaisen vuokra-asumisen tukemiseen ja uusien hankkeiden käyn-
nistämiseen, mutta tämän esityksen perusteluissa todetaan myös, mikä tämmöisten pieni-
ja keskituloisten kotitalouksien normaalien kohtuuhintaisten vuokra-asumisasuntojen ta-
voitteena on. Yksi tavoitteista on torjua asunnottomuutta, yksi on edistää työvoiman liik-
kuvuutta ja saatavuutta ja sitten kolmas on vähentää negatiivista segregaatiota.
8



Pöytäkirjan asiakohta PTK 29/2019 vp
Yleisesti kuitenkin tiedetään, että myös tähän ARA-järjestelmään liittyy ongelmia, eri-
tyisesti tähän 3 §:ään liittyen. Jos ajatellaan, millä tavoin pyritään siihen, että kohtuuhin-
taista eli nimenomaan ARA-rajoitteiden piirissä olevaa asuntotuotantoa syntyisi kasvukes-
kuksiin, niin keskeinen keino siinä ovat MAL-sopimukset. Seudut ovat jo tehneet omat
MAL-sopimuksensa omalta näkökulmaltaan, ja nyt sitten keväällä valtio lähtee neuvotte-
lemaan omalta osuudeltaan siitä. Kun nyt on päädytty sellaiseen lopputulokseen, että ta-
voitellaan ARA-asunnoille 30 prosentin osuutta kokonaisasuntotuotantomäärästä, niin va-
litettavasti joissakin kunnissa on sellainen tilanne, että ollaan jo hyvin paljon rakennettu
ARA-tuotantoa erityisesti vanhoihin lähiöihin, joissa segregaatiohaaste on jo tällä hetkellä
todella suuri. Kun kaupungin on rakennettava kaikista uusista asunnoista 30 prosenttia
ARA-kantaa, se saattaa johtaa siihen, että on vain äärimmäisen vaikea löytää sellaisia paik-
koja, joissa se ei lisäisi segregaatiota, varsinkin sellaisissa tilanteissa, joissa rakennetaan
kokonaisia kortteleita tai taloja, kuten useimmiten tilanne on.

Viime hallituskaudellahan ARA-järjestelmään tuotiin mahdollisuus myös tällaiseen niin
sanottuun hankintatukeen, jolla voidaan hankkia myös yksittäisiä asuntoja niin sanotusta
vapaarahoitteisesta asuntotuotannosta. Tämä tapa onkin äärimmäisen kannatettava, ja toi-
vottavasti tätä voidaan enenevässä määrin käyttää. Mutta toivon tietysti, että kun valtio läh-
tee nyt neuvottelemaan näitä MAL-sopimuksia, niin tätä asiaa vielä pohdittaisiin, sillä eri-
tyisesti täällä pääkaupunkiseudulla segregaation torjunta myös asuntomarkkinoilla on se
ensisijainen keino, millä pystytään tätä kehitystä kääntämään toiseen suuntaan.

Puhemies Matti Vanhanen:  Ja viimeinen puheenvuoro, edustaja Honkonen.

15.12 Petri Honkonen kesk: Arvoisa herra puhemies! Nyt on tosiaankin käsittelyssä hal-
lituksen esitys näiden erityisryhmien asuntorakentamisen avustuksesta. Tämä on erittäin
hyvä asia, että hallitus on sen tuonut näinkin pian tänne eduskunnan käsittelyyn, ja tämä on
tärkeä osa siinä, että saadaan lisää näitä kohtuuhintaisia asuntoja rakennettua opiskelijoil-
le, ikäihmisille ja muille erityisryhmille.

Nythän tässä meidän asuntopolitiikassa on ikään kuin kaksi — karkeasti jaoteltuna —
isoa tukielementtiä: meillä on tämä kysyntätuki, eli käytännössä silloin puhutaan tästä ylei-
sestä asumistuesta, ja sitten on tämä hintatuki, ja nyt tälläkin hallituksen esityksellä pyri-
tään sitä asumisen hintaa laskemaan, jotta nämä asumistukitarpeet eivät olisi niin korkeat.
Näin se karkeasti ottaen jakaantuu. 

Nyt kun tässä on ollut keskustelua näistä mittavista yleisen asumistuen menoista — täs-
sä edustaja Essayah edellä totesi, että oli ehkä hätiköityä viedä opiskelijat tämän yleisen
asumistuen piiriin — niin täytyy sanoa, että nämä yleisen asumistuen kustannukset ovat
kasvaneet jo ennen tätä uudistustakin merkittävästi joka vuosi johtuen asumisen kallistu-
misesta isoissa kasvukeskuksissa etenkin täällä metropolialueella. Itse ajattelen niin, että
se ei ole ongelma, että kaikkien väestöryhmien, niin opiskelijoiden kuin muidenkin, jotka
ovat oikeutettuja yleiseen asumistukeen... Tässä on kyse ennen kaikkea heidän oikeuksien-
sa yhdenmukaistamisesta. Se ongelma on itsessään tämä koko järjestelmä ja asuntomark-
kinat, joissa asumisen hinta pyrkii koko ajan kasvamaan ja sen myötä yleisen asumistuen
menot. Ongelma ei ole se, että tuodaan eri väestöryhmät — opiskelijat, mielestäni vanhuk-
setkin pitäisi tuoda — tähän yleisen asumistuen piiriin, jotta kaikki olisivat yhdenvertai-
sessa asemassa. Se ei ole ongelma, vaan ongelma ovat nämä kasvavat menot ja ne meidän
asuntomarkkinoilla ja rakentamisessa olevat epäjohdonmukaisuudet ja epäkohdat, jotka
9



Pöytäkirjan asiakohta PTK 29/2019 vp
sitten aiheuttavat tätä voimakasta asumismenojen kasvua ja sitten toisaalta myöskin sitä,
että pian normaalituloisetkaan kotitaloudet eivät pysty ilman yleistä asumistukea asumaan
kasvukeskuksien alueilla. 

Mielestäni tähän pitää ehdottomasti tulevaisuudessa pureutua ja pyrkiä hillitsemään näi-
tä asumistukimenoja, koska ne ovat meidän julkiselle taloudelle jo hyvin merkittävä rasite.
Ja tietenkin tämä asumisen hinnan tukeminen on myös keskeinen keino näissä talkoissa.

Puhemies Matti Vanhanen: Keskustelu ja asian käsittely keskeytetään. Asian käsittelyä
jatketaan tässä istunnossa päiväjärjestyksen muiden asiakohtien tultua käsitellyiksi.

Keskustelu keskeytettiin kello 15.15.

————

Keskustelua jatkettiin kello 18.27.

Ensimmäinen varapuhemies Tuula Haatainen: Nyt jatketaan aiemmin tässä täysistun-
nossa keskeytetyn asiakohdan 5 käsittelyä.

18.27 Mai Kivelä vas: Arvoisa puhemies! Minä helsinkiläisenä kansanedustajana haluan
vielä pitää puheenvuoron, sillä nämä kohtuuttomat asumiskustannukset ovat yksi meidän
kaupunkimme suurimmista ongelmista. Tämän esityksen tavoitteena tosiaan on nyt lisätä
tätä opiskelija-asuntojen ja nuorisoasuntojen tuotantoa, koska kohtuuhintaisia opiskelija-
ja nuorisoasuntoja me todella tarvitsemme. Tämä selviää myös näistä ympäristöministeri-
ön tekemistä selvityksistä, joita me olemme saaneet tämän käsittelyä varten.

Minun mielestäni on hyvä myös huomioida se, että silloin kun nuorten ja opiskelijoiden
asuntotilanne paranee, niin se vaikuttaa myös kokonaisuudessaan yleiseen vuokra-asunto-
tilanteeseen ja parantaa sitä. Eli käytännössä kun tämä on keskeinen kysymys suhteessa
työvoiman liikkuvuuteen — meillä pitää olla ihmisillä, työntekijöillä, varaa asua siellä,
missä työpaikat ovat — niin tällä voidaan vaikuttaa myös siihen.

Tämä esityshän perustuu suoraan siihen, mitä hallituspuolueet hallitusneuvotteluissa
ovat sopineet. Me kuulimme ympäristövaliokunnassa, kuinka tämä on ollut myös poikke-
uksellisen kehuttu esitys lausuntokierroksen aikana. Eli kiitos omasta puolestani hallituk-
selle siitä, että tässä nyt lähdetään toteuttamaan sitä hallituksen yhteistä tavoitetta, että me
saamme asumiskustannuksia laskettua alas. Vasemmisto ajattelee, että asunto on perusoi-
keus ja asuntopolitiikan tulee taata kaikille kohtuuhintainen ja laadukas asunto.

Sitten ihan lopuksi minä haluaisin vielä lisätä sen, että tällä voi olla positiivisia vaiku-
tuksia myös ympäristökysymyksiin välillisesti, sillä kuulimme, että tämä voi edistää sel-
laisia ympäristöystävällisiä hankkeita, mitkä eivät muuten välttämättä edistyisi, ilman tätä
korotettua tukea. Tällaisia hankkeita voivat olla esimerkiksi puurakentaminen opiskelija-
asuntojen kohdalla ja sitten esimerkiksi energiatehokkuusparannukset näiden perusparan-
nushankkeiden yhteydessä. Myös tämä tietenkin todella hyvä asia.

Keskustelu päättyi.

Asia lähetettiin ympäristövaliokuntaan.
10


	5
	14.37
	14.42
	14.47
	14.52
	14.55
	14.58
	15.03
	15.06
	15.09
	15.12
	18.27


