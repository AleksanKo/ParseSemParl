















































DEM38.tmp.xml


Pöytäkirjan asiakohta PTK 87/2018 vp
Pöytäkirjan asiakohta 

PTK 87/2018 vp

Täysistunto

Torstai 20.9.2018 klo 10.01—21.44

3.1. Suullinen kysymys vanhuspalveluista (Satu Taavitsainen sd)
Suullinen kysymys SKT 134/2018 vp

Suullinen kyselytunti

Puhemies Paula Risikko: Meillä on taas täällä tiedossa hyviä aiheita, ja aloitetaan sosiaa-
lidemokraattisesta eduskuntaryhmästä. — Edustaja Taavitsainen, olkaa hyvä.

Keskustelu

16.01 Satu Taavitsainen sd: Arvoisa puhemies! Kysyin taannoin lapsiltani, mitä heidän
mielestään tarkoittaa arvokas vanhuus. Silloin 9-vuotias poikani sanoi: ”Arvokas vanhuus
on sitä, että kunnioitamme mummoa ja pappaa ja arvostamme sitä, että he ovat tehneet ko-
vasti töitä, ja että vanhuksille pitää olla ystävällinen ja kohdella heitä hyvin.” Lasten suusta
kuulee totuuden.

Suomessa ihmiset elävät yhä pidempään. Monet tarvitsevat elämänsä loppuvuosina ym-
pärivuorokautista hoivaa. Kotihoidon useatkaan käynnit eivät riitä takaamaan arvokasta
vanhuutta, jos esimerkiksi muistisairauden vuoksi vanhus eristäytyy ja hänen turvallisuu-
tensa vaarantuu. Hän ei saata päästä omassa kodissaan tuolista pois tai sängystä ylös, tai
hän ei pääse vessaan, kykene juomaan, syömään ja ulkoilemaan. Arvoisa hallitus, miten
olette varmistaneet, että meillä on juuri nyt, tänä syksynä, riittävä määrä ikäihmisten laa-
dukkaita ympärivuorokautisen hoivan ja yhteisöllisen asumisen paikkoja?

16.03 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Kiitos oppositiolle ison ja tärkeän keskustelunaiheen avaamisesta. Uskon,
että voimme aika laajasti täällä salissa yhtyä siihen näkemykseen, että yksi Suomen tule-
vaisuuden ratkaisevimpia kysymyksiä on, miten huolehdimme ikääntyvästä sukupolvesta
ja yhtäaikaisesti vastaamme siitä, että lapset, nuoret ja työikäiset saavat ne palvelut, joita
olemme hyvinvointiyhteiskuntaan mieltäneet ja tottuneet vaalimaan. Puhun siis myös sii-
tä, miten saamme varat riittämään huoltosuhteen heikentyessä. Käsitykseni mukaan, ja
saamani palautteen mukaan, vanhuspalvelulaki, jonka edellinen hallitus hyväksyi, on hyvä
pohja niiden palveluiden toteuttamiselle, joihin kysyjäkin viittaa. Kokonaan toinen asia
tietysti on näiden palveluiden käytännön toteutuminen ja lain hengen ja kirjaimen toteutu-
minen käytännön tasolla. Mutta tältäkin osin tilanne on parantunut, koska kuntien talous on
paremmalla tolalla kuin pitkään aikaan ja [Puhemies koputtaa] siten edellytyksiä järjestää
palveluita on paremmin kuin aikaisemmin.
 Tarkistettu
4.1



Pöytäkirjan asiakohta PTK 87/2018 vp
Puhemies Paula Risikko: Pyydän nyt niitä edustajia, jotka haluavat esittää lisäkysymyk-
siä tästä aihepiiristä, ilmoittautumaan painamalla V-painiketta ja nousemalla seisomaan.
— Edustaja Taavitsainen, olkaa hyvä.

16.04 Satu Taavitsainen sd (vastauspuheenvuoro): Arvoisa puhemies! Vanhusten koto-
na-asumisen tukeminen on hyvä asia. On kuitenkin väärin, että liian huonokuntoiset van-
hukset joutuvat odottamaan vapautuvaa hoitopaikkaa joko kotona, jossa he eivät pärjää, tai
sairaalan osastolla. Helpotusta tähän vanhusten jonottamiseen ei tuo edes teidän sote-uu-
distuksenne, koska uudistukseenne on leivottu 936 miljoonan euron säästöpotentiaali van-
hustenhoitoon ja laskelmissanne arvioidaan, että tehostetun palveluasumisen kustannukset
pienenevät sadoilla miljoonilla. Tämä on täydellinen umpikuja. Arvoisa ministeri Saarik-
ko, mitä te aiotte tehdä sille, että meillä on kotihoidossa paljon aivan liian huonokuntoisia
vanhuksia, jotka eivät pääse tehostettuun palveluasumiseen, kun on tehty poliittinen arvo-
valinta lyhytnäköisten säästöjen saamiseksi?

16.05 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Olen ollut siinä ymmärryksessä, että koko eduskunnan pitkäaikainen yhtei-
nen arvovalinta on ollut painottaa kotiin tuotavien palveluiden merkitystä. Siitä hengestä
lähtee myös koko vanhuspalvelulaki. Ehkä enemmänkin kysymys on siitä, että me, itse ku-
kin, mielellämme asetamme laitosmuotoisen hoidon ja kotihoidon toisilleen vastakkaisik-
si. Keskustelua pitäisi laventaa: Mitkä ovat ne muut asumismuodot, jotka asettuvat tähän
väliin, kuten ikäihmisten perhehoito, jolle tämä hallitus kohdensi nimenomaan lisärahoi-
tusta? Mitkä ovat ne uuden teknologian mahdollistamat tuet siihen vaativaan kotihoidon
henkilöstön työhön, joiden kautta vapautetaan voimavaroja oikeanlaiseen tekemiseen? Sa-
manaikaisesti tämä kaikki varmasti palaa käytännön työn tasolla myös johtamisen kysy-
myksiin. On aivan selvää, että tällä väestön ikääntymisen rakenteella on löydettävä uusia
tapoja hoitaa, jotta voimme myös säilyttää [Puhemies koputtaa] ikäihmisten turvallisuu-
dentunteen kotona. Tämän huolen jaan kanssanne.

16.06 Krista Kiuru sd (vastauspuheenvuoro): Arvoisa puhemies! Asia on erittäin vaka-
va, ja kyllä eduskunta on pitkään antanut tahdonilmaisunsa, olipa hallitus sitten mikä hy-
vänsä. Tässä ajassa kaikella on niin kova hinta mutta vähillä asioilla on mitään arvoa. Us-
kon, että yksi ikäihmisten palveluihin liittyvä asia on se, että moni kokee olonsa turvatto-
maksi, kun ikääntyy: Saako hoitoa? Tuleeko hoidetuksi? Kohdellaanko ihmisarvon mukai-
sesti? Nämä ovat niitä päivän kysmyksiä, joihin myös eduskunnassa pitää olla valmiutta
sanoa, että kyllä, kyllä täällä huolehditaan. Siltä osin, ministeri, uskon, että parantamisen
varaa vielä on. Siksi kysynkin teiltä: oletteko te aikonut ryhtyä vielä tämän loppukauden ai-
kana toimiin, jotka yhdistäisivät eduskuntaa ja kertoisivat ihmisille, että me otamme vaka-
vasti sen hädän, joka monella on sen johdosta, että meistä jokainen aikanaan vanhentuu
[Puhemies koputtaa] ja tarvitsee apua?

16.07 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Sosiaali- ja terveysvaliokunnan puheenjohtajan näkemys ja kädenojennus
yhteistyöstä on minusta arvokas, ja siihen on syytä tarttua. Tarkoitan tällä ennen kaikkea
sitä, että saamieni yhteydenottojen perusteella voisi maalata aika mustankin kuvan ikäih-
misten hoidon tilasta niin laitosmuotoisessa, palveluasumistyyppisessä kuin kotihoidossa.
2



Pöytäkirjan asiakohta PTK 87/2018 vp
Onneksi se ei tietenkään ole koko totuus, ja käsitykseni mukaan valtaosa henkilöstöstä te-
kee parhaansa.

Kun yhä enemmän mietin tätä ikääntyvän Suomen todellisuutta, huomaan vastaavani
kysymykseen, että — linja, jota hallituskin tukee — ikääntyvän Suomen asia on yhteinen
asia. Me emme voi ajatella, että suomalaiset lähihoitajat vähillä resursseilla ratkaisevat
ikääntymisen tilanteen, vaan tämä vaatii aivan uudenlaista otetta asumisratkaisuissa, vaik-
kapa yhteisömuodoissa, naapureilta, vapaaehtoistyöjärjestöiltä, ja kyllä se vaatii myös ra-
hoitusta. Mutta totean, että koko ikääntymisen kysymys ei ole vain hoivan kysymys vaan
laajempi [Puhemies koputtaa] turvallisuuden ja välittämisen ja yksinäisyyden torjumisen
kysymys.

16.08 Anneli Kiljunen sd (vastauspuheenvuoro): Arvoisa rouva puhemies! On aivan tot-
ta, että viime hallituskaudella sosiaalidemokraattien johdolla hyväksyttiin vanhuspalvelu-
laki, joka sai erittäin suurta arvostusta sekä kansalta että myös täältä, koko eduskunnalta.

Mutta nyt tämän hallituskauden aikana on ollut todella valitettavaa se, että olette syste-
maattisesti ensinnäkin heikentäneet vanhusten palveluita, hoitavaa henkilöstä on vähennet-
ty, laatusuosituksia on heikennetty, asiakasmaksuja on korotettu jopa 30 prosenttia, ja olet-
te myös vähentäneet valtionosuutta vanhusten palveluista, minkä seurauksena kunnissa on
vähennetty sekä kotihoitoa että myös palveluasumista. Nyt tämän seuraukset näkyvät
myös ikäihmisten arjessa ja pelkotilassa. Kysynkin teiltä, arvoisa ministeri: kun ikäihmiset
pelkäävät tulevaisuutta ja ahdistuvat nykytilanteesta, mitä te aiotte tehdä, jotta voimme jäl-
leen luottaa tulevaisuuteen ja voimme vanheta turvallisesti?

16.09 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Edustaja Kiljunen, te olette toiminut pitkään ja ansiokkaasti omaishoitajien
äänenä ja puheenjohtajana asiasta vastaavassa liitossa. Siksi kummastelen kysymystänne,
kun tiedostatte varsin hyvin, että esimerkiksi omaishoitoon tämä hallitus on kohdentanut
ennätysmäärän lisärahoitusta nimenomaan omaishoidon tuen nimissä [Välihuutoja] ja
omaishoitajien jaksamisen parantamiseksi. Pidän tätä senkin vuoksi tärkeänä, että me laa-
jennamme kuvaa siitä, millä tavoin tuemme vanhuutta. Se on muutakin kuin laitoksia tai
lähihoitajien tukea tai sairaanhoidon tukea koteihin. Se on myös uudenlaisia ratkaisuja, ja
mielelläni tartun ajatukseen, että pohtisimme niitä yli puoluerajojen, koska on selvää, että
rahoitusta, joita näihin palveluihin tullaan käyttämään sotesta riippumatta ja sen aikana,
tullaan kasvattamaan, koska ikäihmisten määrä kasvaa merkittävästi. Lisäksi totean, edus-
taja Kiljunen, että käsitykseni mukaan väittämänne näistä valtavista säästöistä ja leikkauk-
sista vanhuspalveluista ja niiden mitoituksista eivät pidä paikkaansa.

16.11 Kristiina Salonen sd (vastauspuheenvuoro): Arvoisa puhemies! Me poliitikotkin
olemme yksisilmäisesti hokeneet, että koti on aina ihmisen paras paikka. Koti ei aina ole
vanhukselle paras paikka asua. Muistisairasta ei voi jättää yksin asumaan, vaikka hän ei
lähtisikään kotoaan yksin ulkomaailmaan. On edesvastuutonta, että väitämme pitävämme
huolta iäkkäästä viemällä lämpimän ruoan pöydälle tai huolehtimalla siitä, että jääkaapissa
on ruoka. Jos ei muista syödä tai jos ei osaa jääkaapista hakea iltapalaa, tämä on näen-
näishoivaa. Näin se on.

Vanhusten sijaan alan työntekijät ovat esittäneet hätähuutojaan vanhustyön tilasta. Moni
on, muun muassa Tehy, puhunut haamutyöntekijöistä, jotka ovat työvuorolistoissa mutta
3



Pöytäkirjan asiakohta PTK 87/2018 vp
eivät vahvuudessa työvuoroissa. Näillä haamuhoitajilla peitellään henkilöstöpulaa. Tämä
nousi esille muun muassa tänä kesänä. Oletteko, ministeri, puuttunut tähän asiaan?

16.12 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Kyllä suomalaisten ikääntyvien ihmisten hoito ja hoiva ovat hyvien ammat-
tilaisten käsissä, mutta moni hoitajista on suuren ja liiankin suuren työkuorman alla. 

Olen tietoinen esittämästänne huolesta, enkä voi hyväksyä sitä, jos kunnissa tai yksittäi-
sillä työpaikoilla näin menetellään.

Mutta mitä tulee käytännössä siis henkilöstön riittävyyteen, niin nostan esille kaksi
asiaa:

Ensimmäinen on alan houkuttelevuus. Kannan hiukan huolta siitä, että julkinen keskus-
telu — johon me kaikki osallistumme ja jossa annamme kuvaa hyvin mustaksi maalatusta
ja raskaasta hoivatyön alasta — jossa paljon huonoista uutisista on toki totta, on omiaan
nuorten ihmisten silmissä näyttämään siltä, että tuossa on ala, joka ei erityisesti työvoiman
ja työpaikan näkökulmasta houkuttele. Me tarvitsemme paljon lisää hoitavia ihmisiä mei-
dän sote-ammattilaisiksi ikäihmisten hyväksi.

Toinen osa-alue on se, että — tekin, edustaja Salonen, olette kuntapäättäjä — [Puhe-
mies koputtaa] kuntapäättäjinä tämän syksyn budjetissa meillä on mahdollisuus joka iki-
sessä kunnassa korjata tämä tilanne.

16.13 Arja Juvonen ps (vastauspuheenvuoro): Arvoisa rouva puhemies! Suomalaisen
hoitajan kädet ovat lämpimät, hellät ja viipyvät. Me tarvitsemme hoitajia lisää. Perussuo-
malaisten linja ei ole muuttunut siinä, eikä tule muuttumaan.

Me olemme tehneet myös lakialoitteen, että tarvitsemme hoitajamitoituksen kirjattuna
lakiin. Suositus ei riitä, se on vain ohjausta. Suositukset eivät yllä lain tasolle, ja lailla on
maata rakennettava.

Miten ihmeessä me saamme hoitajia lisää? Se on se palkkaus toki, se on työolot. Mitä
vastaatte siihen, millä tavalla näitä asioita viette eteenpäin?

Entä sitten laitospaikat? Vuodesta 2014 lähtien ja varmasti jo aikaisemminkin laitos-
paikkoja on vähennetty systemaattisesti Suomessa ja vastaavasti ympärivuorokautista pit-
käaikaishoivaa ei ole rakennettu. Miksi näin? Mikä tällainen yhtälö on? Kuka hoitaa nämä
vanhukset siellä kodeissa? Teknologiahoitaja ei hoida — jos hoidetaan tietokoneen väli-
tyksellä, kuten esimerkiksi Hetemäen muistiossa sanotaan. Sekö on sitten se hoitaja, se,
joka tulee television [Puhemies koputtaa] tai kännykän välityksellä? Se ei mene niin, [Pu-
hemies: Aika!] tarvitaan lämpimiä käsiä.

16.14 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Uskon, edustaja Juvonen, että meillä ei ole ikäihmisten hoidon ja hoivan pe-
riaatteista miltään osin erityisiä näkemyseroja, mutta silti rohkenen todeta puheenvuoroon-
ne liittyen, että oma suhtautumiseni ja hallituksen linja suhteessa vaikkapa digitalisaation
ja teknologian hyödyntämiseen ikäihmisten hoidossa ja hoivassa on peruslähtökohdiltaan
myönteinen, siksi, että myös käyttäjäkokemukset sellaisista palveluista ovat pääosin hyvin
myönteisiä. Toivon, ettemme yhdessä maalaisi sellaista maisemaa, jossa ikään kuin olisim-
me korvaamassa hoitohenkilöstöä teknologialla. Kysymys on siitä, miten se kaikki voisi
olla henkilöstön apuna.
4



Pöytäkirjan asiakohta PTK 87/2018 vp
Toinen osa-alue, johon aiemmassa vastauksessani viittasin, on ikään kuin alan houkut-
televuus, se, miten saamme työvoimaa. Tältä osin katseeni kääntyy myös opetus- ja kult-
tuuriministeriön ja sosiaali- ja terveysministeriön yhteistyöprojektiin, isoon hankkeeseen,
jolla selvitämme sitä, mitkä ensinnäkin ovat tulevaisuuden ammatit ja tarpeet [Puhemies
koputtaa] sosiaali- ja terveyspalveluissa ja mikä on ammattilaisten välinen työnjako.

Arvoisa puhemies! [Puhemies: Aika!] Alleviivaan vielä sitä, että vain sote-ammattilai-
set eivät ratkaise Suomen ikääntymisen haastetta. 

16.15 Outi Alanko-Kahiluoto vihr (vastauspuheenvuoro): Arvoisa rouva puhemies! Pi-
dän erittäin asiattomana sellaista toivetta, että eduskunnassa ei keskusteltaisi vanhusten-
hoidon puutteista tai että sitä pidettäisiin alan mustamaalauksena, jos tuodaan esille vaka-
via puutteita, joita vallitsee esimerkiksi vanhusten kotihoidossa tai sitten toisaalta laitos-
hoidossa. Useat hoitajajärjestöt ovat jo vuosia tuoneet esille erilaisia selvityksiä, joissa on
tuotu esille sitä, että vanhusten kotihoidossa työskentelevistä hoitajista yli 90 prosenttia on
esimerkiksi harkinnut alan vaihtoa tai on ollut huolissaan siitä, että ei pysty työllään tur-
vaamaan näiden kotona asuvien vanhusten turvallisuutta. Minusta nämä ovat erittäin tar-
peellisia selvityksiä, ja itse olen ollut kuntapäättäjänä ja kansanedustajana erittäin kiitolli-
nen siitä, että näitä selvityksiä tehdään ja että ne tuodaan meidän päättäjien tietoisuuteen,
koska ainoastaan se ja tämä keskustelu ovat tie siihen, että tilanne muuttuu ja saadaan pa-
rannettua vanhusten asemaa.

Esimerkiksi tällä viikolla on keskusteltu julkisuudessa siitä, pitäisikö olla olemassa van-
husasiavaltuutettu, [Puhemies koputtaa] joka voisi ajaa vanhusten asiaa. Mitä mieltä olette
tästä avauksesta?

16.16 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Puran puheenvuoronne loppuosasta valtuutettujen, kuten lapsiasia- ja yhden-
vertaisuusvaltuutettujen, tehtävät. Näistä vastaa nykyään oikeusministeriö.

Mutta mitä tulee kysymyksenne muihin osioihin:
Ensinnäkin haluan pahoitella, jos koitte puheenvuoroni vähättelyksi tälle keskustelulle.

Koin itse avaavani päinvastoin yhteistyön käden eduskunnan sosiaali- ja terveysvaliokun-
nan puheenjohtajalle vastaukseksi. Minulle sopisi erinomaisesti, että kävisimme paljon
enemmän keskustelua esimerkiksi siitä, mitä mahtuisi ajatteluun yksinäisen kotona olon ja
laitosmuotoisen asumisen välille, varsinkin kun olemme yhdessä sopineet jälkimmäisen
vähentämisen tavoitteesta.

Niin ikään yhdyn arvioonne tilastojen ja tutkimustiedon merkityksestä. Tarvitsisimme
sitä ehkä vielä enemmänkin, ja olen kiitollinen siitä, että THL on meidän tietoomme toi-
mittanut säännöllisin väliajoin esimerkiksi sen karun faktan, että laitoshoidosta vähennetty
henkilöstö ei ole kuntatasolla siirtynyt kotihoitoon siten kuin alun perin [Puhemies koput-
taa] päätöksenteon yhteydessä poliittinen päättäjä on tarkoittanut ja ehkä täälläkin me kaik-
ki olemme tarkoittaneet.

16.18 Aino-Kaisa Pekonen vas (vastauspuheenvuoro): Arvoisa puhemies! Laitospaikko-
ja vanhustenhuollossa on todella vähennetty, eikä kotihoitoon ole valitettavasti satsattu sii-
nä samassa suhteessa, ja se on erittäin valitettavaa. Kodeissa asuu entistä huonokuntoisem-
pia vanhuksia, ja hoitajat tekevät erittäin arvokasta työtä siellä todella, todella tiukoissa
työoloissa.
5



Pöytäkirjan asiakohta PTK 87/2018 vp
Näitä entisaikojen niin sanottuja vanhainkoteja on myöskin lakkautettu ja näitä paikko-
ja on muutettu tehostetun palveluasumisen yksiköiksi, mikä tarkoittaa sitä, että asiakkaat
maksavat näistä palveluista entistä enemmän ja näille paikoille on myös vaikeampi päästä. 

Arvoisa ministeri, te olette nostanut täällä nyt esiin huolen hoitohenkilöstön työn hou-
kuttelevuudesta, ihmiset eivät ehkä enää koe sitä houkuttelevana. Mutta samaan aikaan
täällä on tämän hallituksen toimesta tehty leikkauksia esimerkiksi hoitajien [Puhemies ko-
puttaa] palkkoihin kiky-sopimuksen muodossa, kun lomarahoja leikattiin. Miten näette,
että tämä lisää alan houkuttelevuutta?

16.19 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Hallitus ei suomalaisessa poliittisessa järjestelmässä tee ratkaisuja kenen-
kään palkoista. Kokonaan eri asia on se, että arvopohjaisesti me voimme kukin ajatella ja
arvottaa, minkälaista työtä pidämme tärkeänä. Kiky-sopimus oli työmarkkinajärjestöjen
välinen ratkaisu.

Mitä tulee muutoin alan houkuttelevuuteen ja henkilöstön säilymiseen alalla, niin ajat-
telen samoin kuin edustaja Pekonen, että hoitohenkilöstön työn arvostus on se, jota meidän
tarvitsee pitää esillä.

Yksi osa tätä ovat myös mainitsemanne maksut vanhuspalveluissa. Olemme yrittäneet
ikään kuin selvittää, mitä Suomessa ikäihminen joutuu palveluista maksamaan vaikkapa
palveluasumisessa tai tehostetussa palveluasumisessa. Viidakko on hyvin kirjava, eikä ny-
kyisellään ole selkeitä käytäntöjä. Siksi tänne eduskuntaan tuodaan tänä syksynä asiakas-
maksulaki, joka ensimmäistä kertaa selkeästi lain tasolla tulee määrittelemään ikäihmisten
palvelumaksut, ja se lisää yhdenvertaisuutta nimenomaan asumispalveluiden ja hoivan
suhteen.

16.20 Veronica Rehn-Kivi r (vastauspuheenvuoro): Arvoisa puhemies, värderade tal-
man! I dag är trenden och strategin den att våra äldre ska bo hemma så länge som möjligt
med hjälp av hemvård och annat stöd som samhället erbjuder. Men många gamla känner
sig otrygga och varken vill eller kan klara sig hemma eller bo i sitt eget hem.

Ikäihmisten oman mielipiteen tulee olla kaikkein painavimpana tekijänä, kun päätetään
heidän asumisestaan. Vanhusten palveluasumisyksiköt tulee suunnitella ja resursoida niin,
että jokainen vanhus tuntee turvaa, saa tarvitsemansa hoidon ja häntä kohdellaan inhimil-
lisesti.

Arvoisa ministeri, ikäihmisten määrä on jatkuvassa kasvussa ja vanhustyö on kriisiyty-
mässä. Myöskään sote-uudistuksessa ei löydy uskottavaa ratkaisua vanhushoidon paranta-
miseksi. Onko hallituksella plan B:tä?

16.21 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Ensinnäkin tätä kaikkea ikäihmisten hoitoa ja hoivaa määrittelee laatusuosi-
tus, johon kaikkien palveluntuottajien tulee sitoutua. Ikäihmisten palvelutuotannossa ja
sitä kautta palveluiden arjessa ikäihmisten kannalta tunnistan sote-uudistuksen ääreltä sel-
keästi kaksi isoa parannusta:

Ensimmäinen on se, että me tuomme sen yhteydessä palveluntuottajalain, joka selkiyt-
tää samanlaiset pelisäännöt yksityiselle ja julkiselle palvelutuotannolle, myös esimerkiksi
sen suhteen, miten ajatellaan henkilöstömäärä suhteessa hoidettavien määrään.
6



Pöytäkirjan asiakohta PTK 87/2018 vp
Ja toinen kokonaisuus on erityisesti kaikkein iäkkäimpien ja kaikkein sairaimpien ih-
misten mahdollisuus — valinnanmahdollisuus — henkilökohtaiseen budjettiin, joka ylit-
tää kilpailutuslainsäädännön ja vahvistaa sitä valinnanmahdollisuutta, että palvelut voi
hankkia sellaisesta paikasta, jonka laadun katsoo itselleen sopivaksi, kunhan palveluntuot-
taja on kaikilta osin täyttänyt maakunnan asettamat reunaehdot ja siten listautunut palve-
luntuotannon tarjontaan.

16.22 Reijo Hongisto sin (vastauspuheenvuoro): Arvoisa rouva puhemies! Nostan kes-
kusteluun maamme kunniakansalaiset: sotaveteraanit, sotainvalidit ja lotat. Heidän keski-
ikänsä on jo pitkästi yli 90 vuotta, ja jokainen tietää ja ymmärtää, että he jos ketkä tarvit-
sevat erityistä hoivaa ja huolta. He ovat maksaneet hoivasta ja huolesta hinnan olemalla
rintamalla, jotkut jopa yli viisi vuotta. Arvoisa hallitus, kysyn: Millä tavalla te olette huo-
mioineet sotainvalidit, sotaveteraanit ja lotat? Onko heille kohdennettu määrärahoja, ja jos
on, niin voitteko kertoa, kuinka paljon?

16.23 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Suomen 100-vuotisjuhlavuonna tehtiin selkeä lisärahoituspäätös, joka liittyi
rintamaveteraanien avopalveluihin, siis niihin palveluihin, joita he voivat saada kotiinsa tai
palvelumuotoiseenkin asumiseen, sitä kautta, että yhteiskunta maksaa niiden kaikki kus-
tannukset. Lausun erittäin lämpimät kiitokset eduskuntaryhmille koko eduskuntaan ja en-
nen kaikkea ryhmien puheenjohtajille siitä yhteisestä hyvästä näkemyksestä hallituksen
budjettiriihen liepeillä, kun saatoimme tehdä päätöksen siitä, että jatkossa lain nojalla rin-
tamaveteraanit ja -invalidit asettuvat samalla asetelmalla samalle viivalle suhteessa oikeu-
tukseen saada palveluita. Tuo laki tuodaan budjettilakina tänne tämän syksyn aikana, ja se
astuu ensi vuonna voimaan. Tämä oli hyvä, kaikkien kansanedustajien yhteisen näkemyk-
sellisyyden tulos.

Puhemies Paula Risikko: Tämä kysymys on tässä vaiheessa loppuun käsitelty. Uskon,
että jatkamme klo 17, kun tämän alueen budjettikeskustelu jatkuu.

Kysymyksen käsittely päättyi.
7


