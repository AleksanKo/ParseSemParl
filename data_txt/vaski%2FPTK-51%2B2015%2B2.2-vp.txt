















































DEM3C68.tmpSave.xml


Pöytäkirjan asiakohta PTK 51/2015 vp
Pöytäkirjan asiakohta 

PTK 51/2015 vp

Täysistunto

Torstai 15.10.2015 klo 16.00—18.20

2.2. Suullinen kysymys nuorisotakuusta (Heli Järvinen vihr)
Suullinen kysymys SKT 33/2015 vp

Suullinen kyselytunti

Puhemies Maria Lohela: Seuraava kysymys, edustaja Järvinen.

Keskustelu

16.22 Heli Järvinen vihr: Arvoisa puhemies! On hienoa kuulla, että työttömyyden hoi-
dosta aiotaan tehdä aktiivista passiivisen sijaan, mutta siltä ei vain oikein vaikuta, kun sit-
ten katsoo näitä toimenpiteitä. Meillä on esimerkiksi nuorisotakuu, jolla on yritetty kat-
kaista kaikkien alle 25-vuotiaiden ja vasta valmistuneiden alle 30-vuotiaiden työttömyyttä
ennen sen pitkittymistä yli kolmen kuukauden eli juuri siihen, mistä ministeri Mäntylä pu-
huu. Nuorten työttömyyttä ei ole saatu nujerrettua, mutta sen kasvu on saatu kääntymään,
ja ennen kaikkea se on ennalta ehkäissyt nuorten syrjäytymistä.

Nyt kuitenkin, vaikka nuorisotakuu on nostettu hallitusohjelmassa kärkihankkeeksi, ra-
haa sille ei ole varattu. Päinvastoin, kun edellinen hallitus panosti siihen 60 miljoonaa eu-
roa, ensi vuonna rahoitus putoaa alle puoleen ja seuraavana vuonna lähes nollaan, kaik-
kiaan 96 prosenttia. Kun kaikki puolueet ovat vakuuttaneet haluavansa kehittää nuorisota-
kuuta entistä tehokkaammaksi, kysynkin ministeriltä: miten tätä ennalta ehkäisevää ja ak-
tiivista työttömyyden hoitoa kehitetään, kun siltä viedään rahat?

16.23 Oikeus- ja työministeri  Jari Lindström  (vastauspuheenvuoro):  Arvoisa rouva
puhemies! Nuorisotakuuta kehitetään yhteisötakuun suuntaan. Me tietysti tiedämme, mitä
kokemuksia nuorisotakuusta on — siitä on hyviä, mutta sitten pitää olla kriittinen: on siinä
epäonnistuttukin osin. Ja nimenomaan nyt kohdennetaan toimenpiteitä siihen joukkoon,
joka on vaarassa pudota, niihin syrjäytymisvaarassa oleviin nuoriin. Se on tässä niin kuin
se ajatus, eli kun vähempiä rahoja jälleen kerran kohdennetaan, kohdennetaan semmoisiin
toimenpiteisiin, joiden uskotaan olevan tehokkaita. Me ymmärrämme tietysti tämän kritii-
kin, mitä edustaja kohdentaa nuorisotakuurahoihin, mutta kyllä täällä sisällä on niitä toi-
menpiteitä, joita voidaan käyttää myös tähän, ja yhteisötakuu on se meidän uusi suuntam-
me. — Näin.

Puhemies Maria Lohela: Pyydän niitä edustajia, jotka haluavat esittää lisäkysymyksiä, il-
moittautumaan.

16.24 Heli Järvinen vihr (vastauspuheenvuoro): Arvoisa puhemies! Hallitus on tosiaan-
kin sitoutunut kehittämään nuorisotakuuta yhteisötakuuksi. Kysyin eilen valiokunnassa
 Tarkistettu
4.0



Pöytäkirjan asiakohta PTK 51/2015 vp
asiantuntijalta, mitä se tarkoittaa nuorten kanssa työskentelevien näkökulmasta. Vastaus
oli aika kylmäävä: emme tiedä, mutta todennäköisesti se tarkoittaa sitä, että jatkossa teem-
me työtä yhdessä mutta ilman rahaa.

Osana nuorisotakuuta leikataan 6 miljoonaa euroa etsivästä nuorisotyöstä, joka on ta-
voittanut vuosittain yli 20 000 kadonnutta nuorta, niitä nuoria, joista me kaikki olemme
huolissamme ja joista tulee iso lasku tälle yhteiskunnalle, jos heistä ei pidetä huolta. Kun
samalla leikataan työpajatoiminnasta ja työllisyysmäärärahoista, kuten palkkatuesta, Sans-
si-kortista ja työkokeilusta, se tarkoittaa, että tulevina vuosina kadotetaan tuhansittain uu-
sia nuoria. Kaikista näistä nuorista koituu kestämättömän suuri lasku. Tämän laskun arvi-
oidaan olevan vuosittain 600 miljoonaa euroa — siis valtava lasku pienestä säästöstä. Ky-
synkin ministeriltä: miten meillä on varaa jättää nuoremmille tämä velka, jos pelkkä talou-
dellinenkin velka on hallituksesta liikaa? Miten me saamme jatkossa nuoret mukaan osal-
listumaan?

16.25 Opetus- ja  kulttuuriministeri  Sanni Grahn-Laasonen (vastauspuheenvuo-
ro): Arvoisa rouva puhemies! Hallitus on sitoutunut kehittämään edellisellä kaudella al-
kuun, vauhtiin laitettua nuorisotakuuta ihan uuteen suuntaan. Se, mikä edellisen kauden
nuorisotakuumallissa oli ongelma, minkä havaitsi muun muassa Valtiontalouden tarkas-
tusvirasto raportissaan ja muutamat muutkin selvitykset, oli se, että se ei tavoittanut niitä
kaikkein vaikeimmassa asemassa olevia nuoria eli niitä nuoria, joilla on monenlaisia on-
gelmia. Se on se ongelma, mihin me haluamme puuttua nimenomaan kehittämällä nuoriso-
takuuta yhteisötakuun suuntaan, ja silloin me tarvitsemme sellaisia malleja, joissa nuori
saa avun yhdeltä luukulta. Näitä pyrimme kärkihankkeillamme kehittämään, muun muas-
sa laajentamaan Ohjaamo-palveluita, jotka ovat tällaisia yhden luukun palveluja nuorille.
Sen lisäksi tarvitaan tietysti sosiaali- ja terveydenhuollon toimenpiteitä, joista STM:n mi-
nisterit voivat tarkemmin vastata. Lisäksi tähän meidän nuorisotakuuseemme kuuluu olen-
naisena osana koulutustakuun jatkaminen, jossa ideana on se, että jokaiselle toisen asteen
päättäneelle nuorelle taataan koulutuspaikka. Eli tulevaisuutta nuorille rakennetaan kehit-
tämällä nämä palvelut, olemassa olevat palvelut, toimimaan paremmin yhteen.

16.26 Kunta- ja uudistusministeri  Anu Vehviläinen (vastauspuheenvuoro):  Arvoisa
puhemies! Haluan tähän vielä todeta sen, että tämä nuorisotakuu tai yhteisötakuu tehdään
aina siellä paikallisella tasolla, ja haluan muistuttaa siitä, että nyt tulevalle vuodelle ja tälle
vaalikaudelle meillä itse asiassa ei ole kuntien valtionosuuksien leikkauksia. Nuorisotyö
tehdään siellä kunnissa, ja minä haluan ottaa esille myös sen, että Vanhasen kakkoshalli-
tuksen aikana ministeri Wallinin johdollahan tehtiin tämä etsivä nuorisotyö, eli meillä on
olemassa näitä menetelmiä, joita on koottu useamman vuoden aikana yhteen.

Minä jotenkin vierastan sitä ajatusta, että pelkästään se, minkä verran me valtion puolel-
ta laitamme rahoitusta tänne nuorisotakuuseen tai yhteisötakuuseen, ratkaisisi sitä. Minus-
ta on ollut tärkeätä, että viime vaalikauden aikana kehitettiin näitä yhteisiä malleja, mutta
ne eivät voi olla pelkästään valtion rahoituksesta kiinni. Me tiedämme sen, että tämä yhtei-
sötakuu, jota hallitus tässä tavoittelee, liittyy myös siihen, että meillä saadaan yhteistyö pa-
remmin pelaamaan myös järjestöjen kanssa, ja tässä myös järjestöillä tulee olemaan iso si-
ja.
2



Pöytäkirjan asiakohta PTK 51/2015 vp
16.28 Joona Räsänen sd (vastauspuheenvuoro): Arvoisa puhemies! Ei varmaan kukaan
täällä vastusta sitä, että nuorisotakuuta kehitetään, mutta tämä tapa, millä hallitus taas ke-
hittää, kyllähän enemmän on se, että otetaan ne resurssit pois, millä esimerkiksi siellä pai-
kallistasolla tai alueellistasolla voitaisiin tätä kehittämistoimintaa tehdä.

Annan yhden esimerkin: Nyt hallitus ajattelee, että nuoret saadaan töihin sillä, että an-
netaan vähän enemmän keppiä, ei suinkaan sillä, että esimerkiksi Sanssi-korttia kehitettäi-
siin siihen suuntaan, että palkkatukimäärärahat nousisivat, jolloin me saisimme nämä nuo-
ret ihmiset, ketkä ovat nimenomaisesti vailla työtä, sinne töihin eikä niin, että heidät jätet-
täisiin oman onnensa nojaan. Jos ajatellaan, että nuoria halutaan kannustaa vaikka yrittä-
jiksi, niin kuin varmaan moni täällä haluaa, niin kyllä siihenkin varmaan toimii paremmin
se, että annetaan pikkuisen porkkanaa eikä niin, että taas viedään kokonaan toivo pois ja
annetaan heidän olla omassa onnessaan. Sen takia kysyisinkin nyt vielä ministeriltä, miten
te luulette, kumpi toimii paremmin: se, että annetaan porkkanaa, vai se, että annetaan kep-
piä?

16.29 Oikeus- ja työministeri Jari Lindström (vastauspuheenvuoro):  Arvoisa puhe-
mies! Kyllä tässä työkalupakissa on sekä—että-malleja. Itse uskon tietenkin siihen, että se
porkkana kannustaa, mutta jokaisen pitää nyt ymmärtää, että sitä rahaa ei vain ole. Sitä on
ihan turha tuolta seinästäkään käydä ruikuttamassa, kun sitä on aika rajallinen määrä. Niil-
lä vähemmillä rahoilla täytyy pystyä tekemään asioita fiksummin. Siitä tässäkin on kysy-
mys. Aivan niin kuin ministeri Grahn-Laasonen sanoi, viime kauden nuorisotakuukoke-
mukset on kerätty yhteen, VTV on niitä arvioinut, on arvioinut sitä kriittisesti, mikä onnis-
tuu, mikä ei. Nyt kun täällä annetaan semmoista kuvaa, että ikään kuin tässä oltaisiin lo-
pettamassa kaikki palkkatuki, starttirahat, niin eihän se näin ole. Kyllä niitä edelleen on,
nämä toimenpiteet ovat käytössä edelleen. Toki ei ole niin paljon rahaa kuin ennen. Täytyy
vain tehdä asiat fiksummalla tavalla.

16.30 Annika Saarikko kesk (vastauspuheenvuoro):  Arvoisa puhemies! On hyvä, että
eduskunta käy keskustelua nuorten ihmisten tulevaisuudesta näinä vaikeina talousaikoina,
koska on tietenkin tärkeää, että me antaisimme sellaiset mahdollisuudet, että jokainen saisi
oven raolleen työelämään, koulutuksen polun alkuun ja ikään kuin sellaisen merkitykselli-
syyden kokemuksen elämäänsä, mitä työ voi tuoda, mitä aiemmassa keskustelussa täällä
sivuttiin.

Mutta samanaikaisesti, niin kuin aiemmassa keskustelussa todettiin sekin, työllisyysti-
lanteemme ei ole kovin häävi. Haluaisin kysyä työministeriltä: Viime kaudella nuorisota-
kuun osalta muistan tulleen vahvaa kritiikkiä sen mallin byrokraattisuudesta yrittäjien nä-
kökulmasta. Me tiedämme, että tässäkin tapauksessa tämä nuorisotyöttömyys hoituu par-
haiten ei millään muulla kuin sillä, että nuoret saavat työpaikkoja, ja yrityksistä niitä pitäisi
löytyä. Onko meillä mitään keinoja avata ovia sinne yrityksiin paremmin niin, että nimen-
omaan nuoret ihmiset saisivat sen ensimmäisen mahdollisuuden astua työpaikkaan? Mitkä
ovat toimenpiteet ikään kuin siihen, eivät pelkästään nämä tukimuodot, vaan miten näette
tämän kokonaisuuden: nimenomaan nuoret, yrittäjät ja sitä kautta polku työelämään?

16.31 Oikeus- ja työministeri  Jari Lindström (vastauspuheenvuoro):  Arvoisa puhe-
mies! Edustaja Saarikko nosti kyllä hyvin tärkeän asian esille, koska tämähän on se, mitä
nuorilta itseltään oli kysytty, miten he kokivat tämän. Jos se on yhtään vaikeaa, jos se on
3



Pöytäkirjan asiakohta PTK 51/2015 vp
yhtään hankalaa, jos koetaan, että pitää käyttää kaiken maailman lippulappusia, niin kyllä-
hän se jää tekemättä. Siitä pitää tehdä paljon matalamman kynnyksen toimintaa. Tässä tul-
laan nyt siihen tämän uuden hallituksen linjaukseen, että päästään tästä turhasta sääntelys-
tä, byrokratiasta eroon, ja tämä on yksi alue, missä näistä pitää päästä eroon. Ei nuorilla ole
aikaa eikä mielenkiintoa tutustua mahdottoman vaikeisiin asioihin, vaan sen pitää olla
mahdollisimman simppeli sekä yrittäjälle että sille nuorelle, niin että he kohtaavat toisensa
ja sitä kautta sitten päästään eteenpäin. Todella hyvä kysymys.

Puhemies Maria Lohela: Viimeinen kysymys tähän aiheeseen.

16.32 Jani Toivola vihr (vastauspuheenvuoro): Arvoisa puhemies! Itse ajattelisin, että
tuohtumus salissa ei niinkään johdu siitä, etteikö ymmärrettäisi, että on rajalliset määrät ra-
haa, vaan se johtuu siitä, että kun katsotaan hallituksen lukuja ja toisaalta viestiä, niin tun-
tuu, että ne eivät täsmää. Nytkin on puhuttu siitä, että nimenomaan ne kaikista heikoim-
massa asemassa olevat nuoret halutaan tavoittaa. Mutta jos me mietimme vaikka etsivää
nuorisotyötä ja siihen kohdistuvia leikkauksia, niin se tuki on ollut kaikista tärkeintä, mitä
pienempi kunta on kyseessä. Nyt kun sitä etsivää nuorisotyötä leikataan, niin se voi niiden
pienempien kuntien kohdalla esimerkiksi tarkoittaa sitä, että kun he eivät saa sitä tukea,
niin se lakkautetaan kokonaan tai resurssit vähenevät hyvin paljon. Samaan aikaan me pu-
humme nuorista, jotka asuvat haja-asutusalueella, missä palvelut ovat muutenkin jo kau-
kana, ja silloin syntyy aika suuri huoli vielä erityisesti näistä nuorista. Miten hallitus kat-
soo, miten tulevaisuudessa pystytään kantamaan kaikki nuoret hyvän elämän piiriin valta-
kunnallisesti?

16.32 Opetus- ja kulttuuriministeri  Sanni Grahn-Laasonen (vastauspuheenvuo-
ro): Arvoisa puhemies! Edustaja Toivola kuvasi juuri oikein asian elikkä sen, että huoli on
siitä, miten ne palvelut tavoittavat ne nuoret. Siihen juuri nimenomaan tämä meidän kärki-
hankkeemme kilpistyy, että se on se ydinkysymys, miten me yhden luukun periaatteella
pystymme tarjoamaan nuorille palveluja. Kyse ei ole yksittäisistä hankkeista, mitkä tämän
ongelman ratkaisevat, vaan koko meidän palvelujärjestelmästämme ja siitä, että toimitaan
— se on vähän uusi toimintakulttuuri, tiedän sen, koska olen nähnyt aika lailla sisältä tätä
järjestelmää, että ei ole välttämättä aina ihan helppoa eikä osata toimia sektoreiden välillä.
Tässä esimerkiksi sosiaali- ja terveyspalvelut, opetuspuolen asiat, nuorisopalvelut ja työl-
listämis- ja työllisyyspalvelut: tämä kombinaatio pitää saada toimimaan niin, että nuori saa
sen avun. Se on se tärkeä ja oleellinen asia, että jokainen nuori kohdataan ja jokaiselle nuo-
relle räätälöidään hänen tarpeistaan lähtevä palvelu.

Kysymyksen käsittely päättyi.
4


