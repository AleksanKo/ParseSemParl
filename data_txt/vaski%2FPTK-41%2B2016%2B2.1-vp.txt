















































DEME805.tmpSave.xml


Pöytäkirjan asiakohta PTK 41/2016 vp
Pöytäkirjan asiakohta 

PTK 41/2016 vp

Täysistunto

Torstai 21.4.2016 klo 16.00

2.1. Suullinen kysymys julkisten palveluiden yhtiöittämisestä (Eero Heinäluoma sd)
Suullinen kysymys SKT 43/2016 vp

Suullinen kyselytunti

Puhemies Maria Lohela: Ensimmäinen kysymys, edustaja Heinäluoma.

Keskustelu

16.01 Eero Heinäluoma sd:  Arvoisa puhemies! Hallituksessa on viime viikkoina tehty
isoja ratkaisuja. Näillä näyttää olevan yksi yhteinen piirre, ja se on se, että hallitus on laa-
jasti yhtiöittämässä julkista toimintaa. Yhteisessä päätöksenteossa olevia kaikille tarkoitet-
tuja julkisia palveluita ollaan siirtämässä markkinoille. 

Maanantaina kuultiin liikenneministerin esitys laittaa maantiet, rataverkko ja vesiväylät
osakeyhtiöön. Liikkuminen Suomen teillä ja vesiväylillä on tarkoitus muuttaa maksulli-
seksi. Moni kansalainen kysyy, mihin Suomea oikein viedään.

Huomasin, että perussuomalaisten ryhmäpuheenjohtaja Terho sanoi, ettei hallituksella
ole vaaleissa saatua valtakirjaa muuttaa teillä liikkumista maksulliseksi. Arvoisa pääminis-
teri, mitä hallituksessa oikein tapahtuu? Onko perussuomalaisten arvio, ettei hallituksella
ole valtakirjaa yhtiöittämisohjelmaan, onko se teidän mielestänne perusteltua?

16.02 Pääministeri Juha Sipilä (vastauspuheenvuoro): Arvoisa puhemies! Minusta tästä
yhtiöittämisestä on tehty turha mörkö. Tämä on kaukana yksityistämisestä, silloin kun hae-
taan erilaisia uusia rakenteita, joilla asioihin saadaan myöskin lisää läpinäkyvyyttä. Se, että
ensinnäkin me haemme liikenneinvestointeihin, suuriin infrainvestointeihin, täysin uuden-
laisia malleja, on minusta esimerkiksi pyrkimys, joka meidän kannattaa hyvin avoimesti,
puhtaalta pöydältä käydä läpi. Tässä on kysymys selvityksestä, julkisesta keskustelusta,
avoimesta sellaisesta, että löytyykö keinoja, joilla saisimme tehoa julkisten investointien
vauhdittamiseen.

Mitä tulee sitten tähän liikennekaareen, niin päätimme myöskin, että kun on kysymys
valtavan suuresta uudistuksesta, käymme ensin siitä julkisen keskustelun: pyydämme pa-
lautetta ja sen jälkeen sitten linjaamme hallituksen esityksen myöskin ottaen tämän näkö-
kulman huomioon.

Puhemies Maria Lohela: Pyydän niitä edustajia, jotka haluavat esittää lisäkysymyksiä
tästä aiheesta, ilmoittautumaan.

16.03 Eero Heinäluoma sd (vastauspuheenvuoro): Arvoisa puhemies! Arvoisa pääminis-
teri, te ette nyt tainnut vastata minun kysymykseeni. Edustaja Terhohan sanoi, että näin
 Tarkistettu
4.0



Pöytäkirjan asiakohta PTK 41/2016 vp
suuren kokoluokan asioista pitäisi olla vaaleissa saatu valtakirja näin valtavien muutosten
tekemiseen: että liikkuminen Suomen teillä ja vesiväylillä tehdään maksulliseksi. Silloin-
han ei enää rakenneta yhteisillä verovaroilla koko maata palvelevia liikenneväyliä vaan
raha tulee kuvaan mukaan.

Tällä on tietysti valtaisia vaikutuksia myös ihmisten tasa-arvon kannalta, ei vähiten
aluepolitiikkaan, mutta myös maksukyvyn kannalta. Mitä tämä teidän markkinaohjelman-
ne tarkoittaa Pohjois- ja Itä-Suomelle, harva-asutuille seuduille? 

Kysyn vielä kerran, miksi te ette puhuneet tästä valtaisasta yhtiöittämisaallosta vaaleis-
sa yhtään mitään. Eikö ole vähän epäreilua vaalien jälkeen ottaa tämä ohjelmaan mukaan?

16.04 Pääministeri Juha Sipilä (vastauspuheenvuoro): Arvoisa puhemies! Tämä ei nyt
kyllä pidä paikkaansa. Esimerkiksi puolueeni ohjelmassa oli Infra Oy -ajatus, ja siitä käy-
tiin julkista keskustelua myöskin tässä salissa — tai tuossa vanhassa salissa — useaankin
otteeseen.

Teimme esityksiä siitä, että Infra Oy:n kautta saisimme julkiseen rahoitukseen vauhtia.
Millä sitä sitten rahoitetaan? Tämä on juuri se kysymys, josta haluamme nyt käydä avointa
keskustelua. Meillä löytyy digitalisoinnin kautta, digitaalisten palvelujen kautta, myöskin
uusia liikennetoimintamahdollisuuksia, mitä kautta näitä investointeja voidaan rahoittaa.
Meillä löytyy myöskin luonnollisia malleja, esimerkiksi siltayhteyksien rahoittamiseksi
korvaamaan nykyisiä lossiyhteyksiä, joissa maksajana voi olla se tulevaisuuden elinkaari
ja ne kustannukset, mitä yhteiskunnalla olisi siitä joka tapauksessa ollut.

Tätä keskustelua kannattaa käydä nyt hyvin avoimesti, uudistushenkisesti, ilman pelkoa
ja näitä sanoja, jotka täällä vilisevät koko ajan: uhka, riski ja niin edespäin.

16.05 Antti Rinne sd (vastauspuheenvuoro): Arvoisa puhemies! Taisin istua noissa vaali-
keskusteluissa itsekin teidän kanssanne keskustelemassa ja minä en kyllä muista sellaisia
keskusteluja, joissa puhuttiin hyvinvointivaltion sijasta markkinavetoisesta yhteiskunnas-
ta, mitä te olette nyt rakentamassa tällä omalla toiminnallanne.

Tämän päivän Hesarin haastattelussa totesitte, että puukkoja sataa sieltä ja täältä. Ha-
luan nyt tässä ainakin todeta sen, että sosialidemokraatit tarjoavat vaihtoehtoja tähän kes-
kusteluun. Me tarjoamme semmoista vaihtoehtoa, jossa kansalaisten yhdenvertaisuus to-
teutuu suomalaisessa yhteiskunnassa. Nyt se meidän pelkomme tässä hallituksen ilman
mandaattia toteuttamassa yhteiskunnan isossa muutoksessa on se, että täällä tulee lompak-
ko taas päättämään sen, kuka voi ostaa palveluita, kenellä ei ole rahaa siihen. Te olette ra-
kentamassa yhteiskuntaa, jossa eriarvoisuus lisääntyy, jossa yhteinen tasavertainen kohte-
lu ihmisten kesken ei toteudu. Mitä vastaatte tähän?

16.06 Pääministeri Juha Sipilä (vastauspuheenvuoro):  Arvoisa puhemies! Tuo ei kyllä
nyt pidä paikkaansa, etteikö Infra Oy olisi ollut keskustan vaaliohjelmassa. Se on takuulla
ollut siellä. Olemme pitäneet sitä jatkuvasti esillä, ja nyt sitä asiaa, sitä kokonaisuutta, sel-
vitetään. 

Mitä tulee sitten tähän markkinavetoisuuteen: en näe kyllä tässä mitään ongelmaa, jos
meillä on 100-prosenttisesti valtion omistamia yhtiöitä, joiden kautta sitten suoritetaan lii-
ketoimintaa ja pystytään myöskin käyttämään niitä rahoitusinstrumentteja, mitä markki-
noilla on.
2



Pöytäkirjan asiakohta PTK 41/2016 vp
16.07 Antti Lindtman sd (vastauspuheenvuoro):  Arvoisa rouva puhemies! Mitä te nyt
tässä olette yhden vuoden aikana esittänyt: ensin te sanoitte, että te yhtiöitätte Suomen ve-
ronmaksajien omistamat metsät ja luonnon, sitten terveyspalvelut, (Hälinää) ja sitten, ar-
voisa puhemies, nyt sitten maantiet, tiet, vesiväylät ja rautatiet. Jos kerran on niin, että te
sanoitte, että te tälle haitte valtakirjaa vaaleissa, niin fakta on se, että teidän varapääminis-
teripuolueenne sanoi, että teillä ei ole valtakirjaa toteuttaa tätä hanketta. Se on melko ko-
vasti sanottu. Ja jos kerran tässä on nyt vain kyse selvityksestä ja jos kerran toinen hallitus-
puolue on sitä mieltä, että teillä ei ole valtakirjaa toteuttaa tätä hanketta, niin minkä takia te
haluatte tätä koko alaa pitää puolitoista vuotta löysässä hirressä? Onko se järkevää tai onko
se ylipäätänsä edes mahdollista?

16.08 Pääministeri Juha Sipilä (vastauspuheenvuoro): Arvoisa puhemies! Metsät, vedet
ja luonto on yhtiöitetty teidän mukaanne. Neliösenttiäkään ei ole metsiä, ei vesiä eikä soita
siirretty Metsähallitus-laissa yhtiön omistukseen. Minusta tämmöinen pelottelu ja väärän
tiedon levittäminen (Hälinää) ei ole kyllä oikein. Minusta meidän pitäisi päästä tässä kes-
kustelussa eteenpäin. Metsiä ei ole yhtiöitetty, mutta sitä liiketoimintaa, mitä tehdään met-
sissä, on yhtiöitetty. Minusta meidän pitäisi päästä tässä poliittisessa keskustelussa aivan
uudelle tasolle. Meidän pitäisi pystyä puhumaan faktoissa.

Mitä tulee tähän Infra Oy:hyn ja sen valtakirjaan, kehysriihessä on yhdessä sovittu, että
tämä on niin iso asia, että emme ota tähän hallituksena kantaa, vaan selvitämme huolella
sen asian, ja näin tulemme myöskin toimimaan. Siitä on myöskin pöytäkirjamerkintä.

16.09 Ville Niinistö vihr (vastauspuheenvuoro): Arvoisa puhemies! Pääministeri oli vii-
meisessä vastauksessaan alussa oikeassa. On totta, että Metsähallitus-laissa, joka meidän
mielestämme jo heikensi luonnonsuojelua aivan kohtuuttomasti, valtiolla säilyi maa- ja ve-
sialueiden omistus ja yhtiö ei niitä omista. Mutta tässä olette ehdottamassa, siis teidän lii-
kenneministerinne Berner on ehdottamassa, että koko tämä valtion väyläomaisuus yhtiöi-
tettäisiin, ja tämä kertoo siitä, kuinka poikkeuksellisesta asiasta tässä on kysymys Suomen
historiassa. Siis se, että toiminnan, joka on kansanvallan alaista — se, miten meidän väy-
läverkot toimii, mihin panostetaan, on kansanvallan arvovalintoja — te olisitte siirtämässä
kaiken yhtiöön, joka toimii kaupallisin perustein, on massiivinen hanke, siinä on valtavasti
riskejä, ja se eriarvoistaisi liikenteen kehittämistä.

Me vihreät kannatamme liikennepolitiikan modernisaatiota, sitä, että voitaisiin harkita
verotuksen ja maksujen painopisteen muuttamista, sitä, että otetaan digitalisaatiota käyt-
töön, sitä, että voidaan vapauttaa kilpailua siellä, missä valtio hallitsee jo näitä verkkoja,
mutta me emme hyväksy ajatusta siitä, (Puhemies koputtaa) että valtion ja demokratian
hallinta verkoista heikkenisi. Mitä te vastaatte tähän?

16.11 Pääministeri Juha Sipilä (vastauspuheenvuoro): Arvoisa puhemies! Hyvä, että oi-
kaisitte tämän virheellisen tiedon siitä, että metsäomaisuutta olisi yhtiöitetty. Näin ei to-
siaankaan ole tehty.

Mitä tulee tähän toiseen osaan kysymystä, niin me olemme todellakin päättäneet selvit-
tää sen, että löytyisikö tätä kautta uusia tapoja löytää vauhtia julkisiin investointeihin, inf-
rainvestointeihin. Meillä on syntynyt korjausvelkaa yli 2 miljardia vuosien aikana. Me
emme pysty tällä hetkellä riittävästi investoimaan meidän julkiseen infraan. Minusta täm-
möisessä keskustelussa, että me haemme nyt avoimesti uusia tapoja löytää rahoitusta ja
3



Pöytäkirjan asiakohta PTK 41/2016 vp
vauhtia näihin investointeihin, jotka ovat ehdottomasti edellytyksenä sille, että me voim-
me pitää koko maata asuttuna, tukea niitä biohankkeita, biotehdashankkeita, mitä meillä on
ympäri maan ja niin edespäin, on kysymys asian huolellisesta selvittämisestä.

16.12 Matti Vanhanen kesk (vastauspuheenvuoro):  Arvoisa puhemies! Autoilijat mak-
savat tälläkin hetkellä kai 8 miljardia ja pääasiassa kilometripohjaisena eli bensan hinnas-
sa, ja tämä jos jokin rasittaa myös maaseudun asukkaita. Meidän ongelmahan infrassa on
se, että investointikyky on mennyt olemattomiin. Minun ykköshallitukseni aikana ylijää-
mäkaudella kyettiin investoimaan lähes 3 miljardia, kakkoshallituksessa 2,1 miljardia, Ka-
taisen hallituksessa 1,9 miljardia ja tällä kaudella enää 700 miljoonaa, ja ennustan, että seu-
raavalla vaalikaudella alijäämärajoituksista johtuen vain joitakin satoja miljoonia. Eikö tä-
män koko selvitystyön tavoitteena ole se, että infrainvestoinnit voitaisiin moninkertaistaa?
Toisekseen, eikö ole niin, että lähtökohta koko suunnittelulle on se, että vaikka kyse olisi
yhtiömuotoisesta toiminnasta, niin investointipäätökset pitää tehdä poliittisella tasolla?

16.13 Pääministeri Juha Sipilä (vastauspuheenvuoro):  Arvoisa puhemies! Juuri näin,
tästä on kysymys, että me pääsisimme takaisin sinne vähintään 2 miljardin investoinnin ta-
solle, mikä on mielestäni se minimitaso, millä me pystymme pitämään suomalaisen infran
kilpailukykyisenä, ja se on myöskin työpaikkojen syntymisen edellytyksenä. Nämä pää-
tökset, olipa se malli mitä tahansa, ovat ilman muuta poliittisten päätösten takana. Ei näitä
päätöksiä siirretä markkinavoimien tehtäväksi, vaan ne päätökset syntyvät tässä salissa.

16.14 Riitta Myller sd (vastauspuheenvuoro):  Arvoisa rouva puhemies! Pääministeri
viittasi siihen, että tätä uudistusta tarvitaan, jotta koko maa saadaan pysytettyä asuttuna.
Itse kannan huolta nimenomaan siitä, kun nykyään liikenneväylät kustannetaan veroeuroil-
la ja ne tulevat progressiivisen verotuksen kautta, jolloin suurituloiset maksavat enemmän
kuin pienituloiset, ja myöskin nyt, kun tämä muuttuisi tämän ehdotuksen mukaisesti erilai-
silla maksuilla korvattavaksi, ne olisivat tasasuuruisia kaikille, ja erityisesti tuolla maaseu-
dulla, Itä- ja Pohjois-Suomessa, on hankala löytää vaihtoehtoa omalle autolle, jolloin näil-
le ihmisille lankeaisi suurempi vastuu. (Puhemies koputtaa)

Kysyn myös näistä maksuista. Kysyn: mihin perustuu se ajatus, että osakeyhtiö olisi lä-
pinäkyvämpi ja sen toiminta seurattavampaa kuin budjettirahoitus?

16.15 Pääministeri Juha Sipilä (vastauspuheenvuoro):  Arvoisa puhemies! Kyllä nämä
ovat tälläkin hetkellä tasamaksuja. Kyllä polttoaineesta me jokainen maksamme saman
senttimäärän veroa, joka ikinen, riippumatta siitä, millä kulkuneuvolla ajamme. Ja täällä
kyllä liikenne maksaa huomattavasti enemmän kuin mitä me pystymme tällä hetkellä käyt-
tämään liikenneinfran kehittämiseen. Tästä tässä on kysymys.

Mitä tulee sitten haja-asutusalueiden korjausvelan pienentämiseen, niin tämä hallitus on
tässä tiukassakin taloudellisessa tilanteessa pystynyt löytämään 600 miljoonaa euroa sii-
hen, että pistämme haja-asutusalueiden tieinfraa kuntoon ja paikkaamme tästä korjausve-
lasta noin yhden neljäsosan näillä hankkeilla.

16.16 Sampo Terho ps (vastauspuheenvuoro):  Arvoisa puhemies! Tällä viikolla on to-
siaan käyty hieman väärinkäsitysten sävyttämää julkista keskustelua liittyen tähän tieväy-
lien potentiaaliseen, mahdolliseen, yhtiöittämiseen. Hallituspuolueet todella ovat yksimie-
4



Pöytäkirjan asiakohta PTK 41/2016 vp
lisesti sitoutuneet siihen, että asia selvitetään ja muodostetaan tästä jonkinlainen teoreetti-
nen malli, jossa sitten mietitään näitä erilaisia vaihtoehtoja. Ja on aivan totta, että esimer-
kiksi oma kantani asiaan on se, että tämä on hyvin laaja kysymys, johon esimerkiksi perus-
suomalaiset ei vaaliohjelmassaan ottanut kantaa, ja mielestäni tämä pitäisi vaalien kautta
neuvotella hallitusohjelmaan. Tämä on minun henkilökohtainen kantani. Mutta ei pidä lii-
oitella eikä pelotella päätöksillä, joita ei ole tehty. On aivan selvää, että Suomessa teiden
käyttö on perusoikeus, johon kaikilla tulee olla varaa, ja näin tulee olemaan myös jatkossa.
Edelleen korostan: ei pidä pelotella päätöksillä, joita ei ole tehty. (Mika Niikko: Juuri
näin!) Herra pääministeri, kysyn vielä kerran, jotta kaikki epäselvyys katoaa: mistä halli-
tuspuolueet ovat sopineet ja mistä eivät?

16.17 Pääministeri Juha Sipilä (vastauspuheenvuoro): Arvoisa puhemies! Niin kuin mo-
neen kertaan on korostettu ja myöskin ministeri Berner on asian esitellessään varmasti mo-
neen kertaan todennut, olemme päättäneet selvittää tämän asian huolella. Minusta tämä
asia kannattaa selvittää. Näistä on niin paljon puhuttu eri vaaleissa. Keskustallakin on ollut
kaksi vaalikautta ohjelmissa tämä Infra Oy. Selvitetään nyt huolella, onko siihen edelly-
tyksiä vai eikö siihen ole edellytyksiä. On ollut esityksiä Remontti Oy:stä ja niin edespäin.
Selvitetään nyt huolella, (Puhemies koputtaa) onko tämä parempi malli kuin nykyinen
malli. Jos ei ole, niin pidetään nykyinen.

16.18 Paavo Arhinmäki vas (vastauspuheenvuoro): Arvoisa rouva puhemies! Yhtiöittä-
misvimmassa ensin meidän kaikkien yhteiset sosiaali- ja terveyspalvelut aiotaan yhtiöit-
tää, laittaa raa’asti markkinoille lastensuojelu, vanhustenhoito ja -hoiva, perusterveyden-
hoito, ja seuraavana askeleena samassa kehysriihessä te olette myös päättäneet lähteä sel-
vittämään, ja ministeri selvästi suosittelemaan, sitä, että yhtiöitetään meidän tiet, meidän
raiteet. Yhtiöittäminen on harppaus kohti yksityistämistä, se on päivänselvää.

Te perustelette tätä tämmöisellä italialaisella kikkailulla, jossa velkaa piilotetaan. Kyllä
nämä samat rakennushankkeet voidaan tehdä ihan budjetin sisällä. Nyt te tavallaan laitatte
ne rahat piiloon, vaikka valtio saa lainaa halvemmalla kuin yritykset. Pitkän tähtäimen
suunnittelua tarvitaan, siinä te olette oikeassa. Modernisaatiota tarvitaan, siinä te olette oi-
keassa. Mutta yhtiöratkaisu: se on puhtaan ideologinen, ja sitä ei tarvita. Kysymykseni on-
kin, pääministeri Vanhanen... — Sipilä (Naurua) — mitä luulette, pyöriikö Santeri Alkio
haudassaan? (Naurua)

16.19 Pääministeri Juha Sipilä (vastauspuheenvuoro): Ehkä pääministeri Vanhanen voi
vastata, arvoisa puhemies, mutta jatkan kuitenkin, ilmeisesti kysymys oli tarkoitettu minul-
le.

Minulle Santeri Alkio on yhteiskunnan intohimoinen uudistaja, ja minusta tämä keskus-
telu osoittaa sen, kuinka kaukana apatiassa tämäkin sali on, kun puhutaan uudistamisesta.
Pelko ohjaa keskusteluja. Minä olen kuullut täällä pelkästään sitä, (Välihuutoja — Puhe-
mies koputtaa) että mitä ei saa tehdä, mitä riskejä tässä on, mitä uhkia tässä on. Mutta ku-
kaan ei ole vielä nähnyt täällä mahdollisuuksia näissä esityksissä. Ei kai tämä nyt voi, hy-
vänen aika sentään, olla ongelma, jos me haluamme selvittää tällaisen asian ja katsoa sen
plussat ja miinukset ja sen pohjalta käydä sitten keskustelun ja tehdä yhdessä päätöksiä?
Jos se ei johda parempaan, niin pitäydytään entisessä. Tätä kutsutaan uudistamiseksi.
5



Pöytäkirjan asiakohta PTK 41/2016 vp
16.20 Kalle Jokinen kok (vastauspuheenvuoro): Arvoisa rouva puhemies! Kerron, mitä
tapahtui viime jaksossa eli viime vaalikaudella, kun perustimme parlamentaarisen korjaus-
velkatyöryhmän, ja sieltä kumpuaa tämänkin toiminnan toimeksianto. Tuo työryhmä kiin-
nitti huomiota kolmeen asiaan: 2,5 miljardin korjausvelkaan, siihen, että meidän pitää pyr-
kiä pitkäjänteiseen liikenneinfran suunnitteluun, yli vaalikausien ulottuvaan, ja siihen, että
tuodaan uusia rahoitusmalleja eduskunnan harkittavaksi, millä infraverkon rahoittaminen
turvataan.

Tätä työtä hallitus nyt tässä tekee eli pyrkii pitkäjänteiseen suunnitteluun, uuteen rahoi-
tusmalliin, ja tämä oli parlamentaarinen työryhmä, jonka työn yksimielisesti kaikki edus-
kuntapuolueet viime kaudella allekirjoittivat. (Välihuutoja) Ja nyt hallitus tekee sitä työtä,
tuo lausunnoille tämän esityksen, jotta kaikki voivat sitä kommentoida. Nyt se on arvioita-
vana, ja tästä mennään sitten eteenpäin.

Kysyn pääministeri Sipilältä: miten arvioitte, pystytäänkö tällä nykyisellä vuosittaisella
budjetoinnilla tai neljän vuoden kehysbudjetoinnilla vastaamaan tähän 2,5 miljardin kor-
jausvelkahaasteeseen (Puhemies koputtaa) ja tähän 2 miljardin investointitarpeeseen, joka
meillä vuosittain (Puhemies: Aika on jo täynnä!) edessä on?

16.21 Pääministeri Juha Sipilä (vastauspuheenvuoro): Arvoisa puhemies! Tällä hetkel-
lä julkinen talous ei pysty kantamaan näin suurta investointiohjelmaa budjettitaloudesta.
Sen takia meidän kannattaa käydä rauhallinen keskustelu selvitysten pohjalta, löytyisikö
siihen uusia instrumentteja, uusia elementtejä, joilla pystyisimme takaamaan sen, että suo-
malainen infra säilyy kilpailukykyisenä ja sitä kautta suomalainen työ, suomalaiset työpai-
kat, ja että pystytään säilyttämään koko maa asuttuna. Kyllä tämä on surkeaa katsoa nyt
tätä suomalaisten teiden kuntoa ja sitä, kuinka korjausvelka näkyy tuolla maakunnissa, var-
sinkin kun nyt taas tulee rospuuttoaika ja niin edespäin.

Meidän pitää saada tähän iso muutos aikaiseksi, ja iso muutos yleensä vaatii vähän poik-
keuksellista ajattelua, ihan uudenlaista uudistusmieltä, ja sitä minä peräänkuulutan tältä
porukalta, että mietitään yhdessä, (Puhemies koputtaa) katsotaan yhdessä, olisiko tässä syt-
töjä isolle uudistukselle.

16.22 Kristiina Salonen sd (vastauspuheenvuoro):  Arvoisa puhemies! Pääministeri, te
sanoitte äsken, että haette yhtiöittämisellä tehoa nimenomaan julkisiin investointeihin.
Tämä sama ilmeisesti pätee ajatuksessanne myös sosiaali- ja terveyspalveluihin, koska lin-
jaukset sielläkin ovat samansuuntaisia.

Kävin itse maanantaina neuvolassa kotikaupungissani. Sain aivan mahtavaa palvelua.
Olen tyytyväisempi palveluiden käyttäjä, niin kuin varmaan kaikki ovat. En oikein ymmär-
rä ajatusta siitä, että esimerkiksi neuvoloiden yhtiöittämisellä olisi jotain lisäarvoa palve-
luiden käyttäjille — siis tässä järjestelmässä, joka on maailmankuulu ja josta me olemme
tunnettuja. Mitä ihmeen lisäarvoa yhtiöittämisellä on esimerkiksi neuvolatoiminnalle? Ja
nyt pyydän pääministeriltä tähän vastausta.

16.23 Pääministeri Juha Sipilä (vastauspuheenvuoro):  Arvoisa puhemies! Olette aivan
oikeassa siinä, että suomalainen neuvolajärjestelmä on aivan maailman huippua, niin kuin
moni osa suomalaisessa terveydenhuollon järjestelmässä, aivan maailman huippua. Se, lu-
keeko siellä terveydenhoitajan palkkanauhassa kunta työnantajana, kuntayhtymä työnan-
tajana vai nyt sitten tulevaisuudessa maakunnan omistama yhtiö tai maakunnan omistama
6



Pöytäkirjan asiakohta PTK 41/2016 vp
osuuskunta, ei vaikuta siihen, että me edelleenkin pystymme käyttämään näitä järjestel-
mämme parhaita puolia. Emmehän me nyt hölmöjä ole ja tuhoa suomalaisen terveyden-
huollon järjestelmän parhaita osia. Eihän tässä siitä ole kysymys. Tässä on kysymys tuot-
tamisen ja järjestämisen erottamisesta toisistaan.

Puhemies Maria Lohela: Vielä edustaja Heinäluoma.

16.24 Eero Heinäluoma sd (vastauspuheenvuoro): Arvoisa puhemies! Moni kakku pääl-
tä kaunis, ja kyllä te maalaatte tälle teidän yhtiöittämisvimmallenne loistavat tulokset. Se
on semmoinen hokkuspokkus-temppu, joka tehdään, että kun rahat ja toiminta siirtyvät
täältä, valtiolta, osakeyhtiöön, niin jostain tulee sinne lisää rahaa. Mistä se lisäraha mahtai-
si sinne tulla? Se tulee käyttäjämaksuina, eikö niin? Käyttäjämaksuina! Te peritte siis ta-
vallisilta kansalaisilta tavallisen tien käytöstä maksun koko maassa, ja osakeyhtiö ryhtyy
määräämään tätä hinnoittelua, ja sitten eduskunta saa katsoa sivusta ja esittää hurskaita toi-
veita, mitä siellä pitäisi tehdä.

Oppositio ei ole tässä kritiikissään aivan yksin — luen tästä liikenneministeriön entisen
kansliapäällikön lausunnon: "Tie- ja ratainvestointeja koskevien päätösten tulee kansan-
valtaisesti hallitussa maassa olla poliittisia päätöksiä eikä niitä voida delegoida jollekin
valtionyhtiölle." Onko teillä kertoa eduskunnalle, mistä tulee tämä lisäraha, jota tavalliset
suomalaiset eivät joutuisi maksamaan käyttömaksuina?

16.25 Pääministeri Juha Sipilä (vastauspuheenvuoro): Arvoisa puhemies! Nämä tulevat
olemaan edelleenkin tästä edespäin poliittisia päätöksiä, niin kun moneen kertaan on todet-
tu, (Eduskunnasta: Mistä raha?) eli tämä toinen osa kysymystä on vastattu tässä.

Mistä sitten tulevat tulot sinne? Kerron yhden esimerkin tuosta oman kotikuntani lähel-
tä: Hailuodon silta. Tällä hetkellä siinä kulkee lossi, jonka kulut ovat x miljoonaa euroa.
Sitten se lossi pitäisi uusia, ja silta maksaa 60 miljoonaa euroa noin suurin piirtein. Me pys-
tymme 12 vuoden takaisinmaksuajalla rakentamaan siihen sillan ottamalla huomioon sen,
että meillä jäävät sitten nämä lossikulut pois ja meillä jäävät ne investointikulut sieltä pois.
Tämä on yksi käytännön esimerkki siitä, (Hälinää) ja silloin me pystymme (Puhemies ko-
puttaa) saamaan myöskin valtion budjetin ulkopuolelta rahaa tämän rahoittamiseksi, kos-
ka siinä on selkeä takaisinmaksusuunnitelma. Tämä on yksi esimerkki siitä. Näitä esimerk-
kejä löytyy miljoonia.

Kysymyksen käsittely päättyi.
7


