















































DEM7E6A.tmp.xml


Pöytäkirjan asiakohta PTK 31/2018 vp
Pöytäkirjan asiakohta 

PTK 31/2018 vp

Täysistunto

Perjantai 6.4.2018 klo 13.00—13.30

5. Lakialoite laiksi työttömyysturvalain 1 luvun 6 §:n muuttamisesta
Lakialoite LA 2/2018 vp Kaj Turunen sin ym.

Lähetekeskustelu

Puhemies Paula Risikko: Lähetekeskustelua varten esitellään päiväjärjestyksen 5. asia.
Puhemiesneuvosto ehdottaa, että asia lähetetään sosiaali- ja terveysvaliokuntaan.

Keskustelu

13.14 Kaj Turunen sin (esittelypuheenvuoro): Arvoisa puhemies! Haluan tässä puheen
aluksi kiittää kansanedustajia Lasse Hautalaa keskustasta, Hanna Sarkkista vasemmistolii-
tosta, Peter Östmania KD:sta, Jari Myllykoskea vasemmistoliitosta, Satu Taavitsaista so-
siaalidemokraateista, Susanna Koskea kokoomuksesta, Satu Hassia, Johanna Karimäkeä ja
Krista Mikkosta vihreistä siitä, että he ovat allekirjoittaneet tämän varsin tärkeän lakialoit-
teeni.

Arvoisa puhemies! On käsittämätöntä, että meillä on Suomessa voimassa laki, jossa su-
kulaisuussuhteen ja asumisen perusteella määritellään ihminen joksikin muuksi kuin mitä
todellisuudessa on. Samalla perusteella voitaisiin rikoslaissa tuomita rikoksentekijän puo-
liso, lapset, vanhemmat tai isovanhemmat, jotka asuvat tekijän kanssa samassa taloudessa,
suorittamaan osa siitä rangaistuksesta, johon varsinainen tekijä on tuomittu. Ongelma on
siis se, että yrittäjän perheenjäsen katsotaan työttömyysturvassa yrityksen osaomistajaksi,
vaikka ei sitä todellisuudessa ole. Laissa siis määritellään ihmisen olevan jotain muuta kuin
oikeasti on. Tämä asia vain pitää korjata. Sen kustannus ei saa olla määräävänä tekijänä,
vaan yrittäjän perheenjäsenen oikeusturvan ja ihmisten oikeudenmukaisen kohtelun pitää
olla sen perusteena. Arvoisa puhemies, vakuuttamisen korjaamisen lisäksi perheyrityksis-
sä työskentelevän ei-omistavan perheenjäsenen tulisi jatkossa olla palkansaaja myös työt-
tömyysturvajärjestelmässä ja -laissa.

Yrittäjän eläkelaissa yrittäjällä tarkoitetaan henkilöä, joka tekee ansiotyötä olematta työ-
suhteessa tai virka- tai muussa julkisoikeudellisessa toimisuhteessa. Tämä tarkoittaa käy-
tännössä sitä, että esimerkiksi luonnollisen henkilön ansiotarkoituksessa ilman työ- tai vir-
kasuhdetta harjoittama toiminta katsotaan aina yrittäjätoiminnaksi. Tällöin puhutaan yksi-
tyisestä elinkeinonharjoittajasta ja arkikielessä myös toiminimiyrittäjästä. Henkilöyhtiöis-
sä ja muissa yhtymissä yrittäjäksi katsotaan henkilö, joka on henkilökohtaisessa vastuussa
yhtiön tai yhtymän velvoitteista. Osakeyhtiöiden osalta yrittäjäksi katsotaan johtavassa
asemassa yrityksessä työskentelevä osakas, jos 1) hän omistaa yksin yli 30 prosenttia yh-
tiön osakepääomasta tai hänellä on yksin yli 30 prosenttia yhtiön osakkeiden tuottamasta
äänimäärästä tai muutoin vastaava määräysvalta, 2) hän omistaa yhdessä perheenjäsenten-
sä kanssa yli 50 prosenttia yhtiön osakepääomasta tai heillä on yhdessä yli 50 prosenttia
 Tarkistettu
4.1



Pöytäkirjan asiakohta PTK 31/2018 vp
yhtiön osakkeiden tuottamasta äänimäärästä tai muutoin vastaava määräysvalta. Johtaval-
la asemalla tarkoitetaan yhtiön toimitusjohtajuutta, hallituksen jäsenyyttä tai muuta vastaa-
vaa asemaa.

Sen sijaan työttömyysturvalain yrittäjämääritelmä on yrittäjän eläkelakia laveampi.
Henkilöä voidaan pitää työttömyysturvassa yrittäjänä myös yrityksen osaomistajia koske-
van säädöksen perusteella. Osaomistajana pidetään henkilöä, joka työskentelee johtavassa
asemassa yritystoiminnassa, josta hän itse omistaa vähintään 15 prosenttia, hänen perheen-
jäsenensä tai hän yhdessä perheenjäsentensä kanssa vähintään 30 prosenttia, tai hänellä tai
hänen perheellään on muuten vastaava määräysvalta yrityksessä. Ilman johtavaa asemaa
työskentelevän henkilön osalta edellytetään perheestä löytyvän vähintään 50 prosentin
omistus tai muuten vastaava määräysvalta yritystoiminnassa. Perheenjäseneksi katsotaan
yrittäjän avio- tai avopuoliso sekä hänen kanssaan samassa taloudessa asuvat lapset, lap-
senlapset, vanhemmat ja myös isovanhemmat. Käytetty ilmaisu ”osaomistaja” voi tarkoit-
taa myös henkilöä, joka ei omista todellisuudessa osaakaan yrityksestä. Yrittäjän perheen-
jäsenen kaikessa muussa lainsäädännössä työsuhteisena pidetty työskentely perheyrityk-
sessä katsotaankin työttömyysturvassa yrittäjätyöksi.

Perheenjäsenten katsominen yrittäjiksi johtaa kahdenlaisiin ongelmiin kyseessä olevan
henkilön työttömyysturvassa. Koska perheyrityksessä työskentelevän yrittäjän perheenjä-
sen, joka ei omista yrityksestä mitään, katsotaan kaikessa muussa lainsäädännössä työnte-
kijäksi, ei voida kohtuudella olettaa, että hän ymmärtäisi olevansa työttömyysturvassa kui-
tenkin yrittäjä. Usein he ovat myös toimineet työttömyysturvavakuutuksessa muun lain-
säädännön statuksen mukaan ja vakuuttaneet itsensä palkansaajan työttömyyskassassa.
Tästä voi seurauksena olla se, ettei heille makseta ansiosidonnaista päivärahaa, koska yrit-
täjätyö ei kerrytä palkansaajan työssäoloehtoa. Toinen ongelma koskee yleistä oikeutta
työttömyysetuuteen ja työvoimapalveluihin. Työttömyysturvalain mukaan päätoimisesti
yrittäjänä työllistyneen henkilön katsotaan edelleen työllistyvän päätoimisesti siihen ajan-
kohtaan asti, jona henkilön työskentely yrityksessä on päättynyt tai yritystoiminta on ko-
konaan lopetettu. Tämä pääsääntö koskee myös osaomistajana yrityksessä työskentelevää
yrittäjän perheenjäsentä.

Henkilön työskentelyn yrityksessä katsotaan päättyneen, jos henkilön työkyky on alen-
tunut pysyvästi ja olennaisesti tai yritystoimintaa on pidettävä luonnonolosuhteista johtu-
en kausiluonteisena ja toimikausi on päättynyt.

Yritystoiminta katsotaan työttömyysturvalain mukaan lopetetuksi, jos yritys on asetettu
konkurssiin, osakeyhtiö tai osuuskunta on asetettu selvitystilaan sekä silloin, kun muun yh-
tiön kuin osakeyhtiön purkamisesta on tehty kaikkien yhtiömiesten kesken sopimus. Toi-
minta yrittäjänä katsotaan lopetetuksi myös silloin, kun tuotannollinen ja taloudellinen toi-
minta on päättynyt ja yrittäjä on luopunut yrittäjän tai maatalousyrittäjän eläkelain mukai-
sesta vakuutuksesta sekä jättänyt Verohallinnolle ilmoituksen yrityksen poistamiseksi en-
nakkoperintärekisteristä, työnantajarekisteristä ja ilmoituksen joko yrityksen poistamisek-
si arvonlisäverovelvollisten rekisteristä tai yritystoiminnan keskeyttämisestä. Lisäksi yri-
tystoimintaa pidetään työttömyysturvassa lopetettuna, kun on ilmeistä, että tuotannollinen
ja taloudellinen toiminta on kokonaan päättynyt.

Jotta yrityksessä työskennellyt varsinainen, yrittäjän kanssa saman talouden jakanut per-
heenjäsen saisi työttömän statuksen ja sitä myötä oikeuden työttömyysetuuteen ja työvoi-
mapalveluihin, tulisi koko yritystoiminta pääsäännön mukaan lopettaa.
2



Pöytäkirjan asiakohta PTK 31/2018 vp
Yrittäjän TyEL-vakuutetun perheenjäsenen, joka omistaa alle 15 prosenttia yrityksestä,
osalta laissa on lista erilaisista poikkeuksista, joiden perusteella kyseessä oleva henkilö voi
päästä työttömyysetuudelle ilman, että koko yritystoiminnan lopettamista edellytetään.
Edellä mainitun yrittäjän perheenjäsenen työskentelyn yrityksessä katsotaan päättyneen,
jos:

1) henkilön työkyky on alentunut pysyvästi ja olennaisesti tai yritystoimintaa on pidet-
tävä luonnonolosuhteista johtuen kausiluonteisena ja toimintakausi on päättynyt;

2) henkilön työskentely yrityksessä on päättynyt ja hän on työllistynyt päätoimisesti yri-
tystoiminnassa enintään 6 kuukauden ajan kahden vuoden tarkastelujakson aikana;

3) henkilön työskentely yrityksessä on päättynyt ja työskentely on johtunut yksinomaan
työllistymistä edistävään palveluun osallistumisesta tai muihin omaehtoisiin opintoihin
liittyvästä harjoittelusta;

4) henkilön työ on loppunut tuotantosuunnan lopettamisen tai vastaavan syyn johdosta;
5) henkilö on lomautettu kokoaikaisesti ja yrityksestä on lomautettu taikka irtisanottu ta-

loudellisista tai tuotannollisista syistä vuoden tarkastelujakson aikana vähintään yksi työn-
tekijä, joka ei ole yrittäjän perheenjäsen;

6) henkilön työnteko ja palkanmaksu ovat keskeytyneet kokonaan työsopimuslain 2 lu-
vun 12 §:n 2 momentin ensimmäisessä virkkeessä tarkoitetusta syystä ja yrityksessä on
myös vähintään yksi muu työntekijä, joka ei ole yrittäjän perheenjäsen ja jonka työnteko ja
palkanmaksu ovat keskeytyneet samasta syystä; tai

7) henkilön työ on loppunut yritystoiminnan edellytysten pysyväisluonteisen heikenty-
misen johdosta ja yritystoiminnasta siinä työskentelevää henkilöä kohti syntyvä tulo on vä-
hemmän kuin 1 000 euroa kuukaudessa eikä yrityksessä työskentele muita kuin yrittäjän
perheenjäseniä.

Tässä esimerkiksi nämä seitsemän määritelmää, jotka ovat varsin sekalaisia ja aiheutta-
vat erilaisia tulkintoja tämän asian suhteen viranomaisten toimesta.

Siis poikkeuksia on monta, ja niiden soveltaminen voi usein olla haastavaa nimenomaan
viranomaisille. Perheyrityksissä yrittäjämääritelmä ja siitä seuraavat haasteet yrittäjän per-
heenjäsenen työttömyysturvan osalta havaitaan yleensä vasta työsuhteen päättämisen jäl-
keen, jolloin on haastavaa pyrkiä sovittamaan työsuhteen päättymissyitä edellä mainittui-
hin poikkeuksiin. Lopputuloksena voikin olla, ettei perheenjäsen saa loppujen lopuksi oi-
keutta työttömyysturvaan ja palveluihin ilman joko yrityksen lopettamista, poismuuttoa
samasta taloudesta tai perhesuhteiden katkaisua. [Olavi Ala-Nissilä: Avioero auttaa!] —
Avioero auttaa tässä asiassa tai poismuutto taloudesta.

Selkeyden, tasa-arvoisen kansalaisten kohtelun ja oikeudenmukaisuuden vuoksi on tär-
keää saada yrittäjämääritelmästä pois ne yrittäjän perheenjäsenet, jotka eivät itse omista
yrityksestä mitään. Siksi lain 1 luvun 6 §:n osaomistajia koskevasta 2 momentin listasta on
syytä poistaa kaikista kohdista sanat "tai hänen perheenjäsenillään", jolloin osaomistajaksi
ja siten yrittäjäksi katsomisen edellytyksenä olisi, että perheenjäsen omistaisi myös itse
yrityksestä jotakin. Tällöin henkilö itsekin mahdollisesti mieltää, että oma status ei ole täy-
sin yksiselitteinen.

Puhemies Paula Risikko: Otetaan ainoastaan kolme vastauspuheenvuoroa.

13.27 Kimmo Kivelä sin (vastauspuheenvuoro): Puhemies! Kysymyksessä on äärimmäi-
sen tärkeä aloite. Tämä on eräänlainen häpeäpilkku, yrittäjien perheenjäsenten kohtelu.
3



Pöytäkirjan asiakohta PTK 31/2018 vp
Toivon, että tämä tärkeä aloite, jonka allekirjoittajina on käytännössä kaikkien eduskunta-
puolueiden edustajia, saisi arvoisensa kohtelun eikä sille kävisi niin kuin yleensä lakialoit-
teille tässä talossa tuppaa käymään, tai vaikka kävisikin, niin joka tapauksessa prosessi läh-
tisi liikkeelle ja tämä häpeällinen asia saataisiin pois päiväjärjestyksestä.

Tiedän itse tapauksen, jossa kuopiolaisen pienyrittäjän lapsi meni ilmoittautumaan työ-
voimatoimistoon ja oletti, että jonkunlaista työttömyysturvaa on luvassa, niin ei hänelle
voitu sanoa mitään muuta siitä, mitä pitäisi tehdä, kuin että ”ottakaa yhteys Arkadianmäen
ihmisiin”.

13.28 Olavi Ala-Nissilä kesk (vastauspuheenvuoro): Arvoisa puhemies! Todella, tämä
asiahan on ollut esillä, ja on erittäin tärkeää, että edustaja Turunen on tehnyt näin hyvin val-
mistellun aloitteen.

Ihminen joutuu aivan kohtuuttomaan tilanteeseen monasti, kun hän toimii yrittäjän puo-
lisona, yritystoiminnan ei kannata häntä enää työllistää, hän ei pääse edes työmarkkinatu-
en piiriin eikä minkään tuen piiriin muuta kuin toimeentulotuen piiriin. [Kaj Turunen: Ei
siihenkään!] — Eikä ehkä senkään piiriin. — Tällaista loukkua ei voi olla. Tämä todella
myöskin nostaa kynnystä ryhtyä yrittäjäksi, näin iso riski tässä työttömyysturvassa.

Kannatan tätä aloitetta, ja toivotaan, että ministeri Lindström ottaa siitä myöskin kopin,
että saadaan tämä asia nyt vielä tällä vaalikaudella korjattua.

Puhemies Paula Risikko: Ja edustaja Rossi, viimeinen vastauspuheenvuoro.

13.29 Markku Rossi kesk (vastauspuheenvuoro): Kiitos, arvoisa rouva puhemies! Yrittä-
jän asemassa, pienyrittäjän asemassa varsinkin, on paljon korjattavaa. Täytyy kyllä onni-
tella edustaja Turusta ja kaikkia aloitteen allekirjoittajia, joihinka en valitettavasti ole kuu-
lunut, mutta olen lukenut tuon aloitteen ja nyt vielä kuultuani edustajan esittelypuheenvuo-
ron olen entistä vakuuttuneempi, että tässä on löydetty oikea ongelma ja se ongelma täytyy
korjata. Se on eduskunnan tehtävä.

Arvoisa puhemies! Kuten edustaja Kiveläkin omassa puheenvuorossaan totesi, meidän
kyllä pitäisi tässä eduskunnassa näitä työskentelytapoja miettiä vielä uudelleen. On täysin
väärin, että kansanedustajien aloitteet likipitäen kaikki vaalikauden päättyessä nuijitaan
yhdellä kopsauksella rauenneiksi. Kun me olemme kehittäneet tänne kansalaisaloitteen,
jonka kielteinen valiokuntapäätöskin tuodaan vielä tänne saliin käsiteltäväksi, niin kyllä
tässä joku epäsuhta on sen suhteen, että hyvätkin aloitteet voivat jäädä tuonne valiokun-
taan ja tulla siellä sitten rauenneiksi. [Puhemies koputtaa] Arvoisa puhemies, tässä on meil-
lä kehitettävää.

Puhemies Paula Risikko: Asiakohdan käsittely keskeytetään tässä vaiheessa ajan puut-
teen vuoksi.

Keskustelu ja asian käsittely keskeytettiin.
4


	5
	13.14
	13.27
	13.28
	13.29


