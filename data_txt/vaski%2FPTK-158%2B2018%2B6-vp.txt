















































DEM759B.tmp.xml


Pöytäkirjan asiakohta PTK 158/2018 vp
Pöytäkirjan asiakohta 

PTK 158/2018 vp

Täysistunto

Keskiviikko 13.2.2019 klo 14.02—16.10

6. Hallituksen esitys eduskunnalle laiksi jätelain muuttamisesta
Hallituksen esitys HE 248/2018 vp
Valiokunnan mietintö YmVM 20/2018 vp

Ensimmäinen käsittely

Ensimmäinen varapuhemies Mauri Pekkarinen: Ensimmäiseen käsittelyyn esitellään
päiväjärjestyksen 6. asia. Käsittelyn pohjana on ympäristövaliokunnan mietintö YmVM
20/2018 vp. Nyt päätetään lakiehdotuksen sisällöstä.

Keskustelu

14.59 Pauli Kiuru kok: Arvoisa herra puhemies! Eduskunnan ympäristövaliokunta käsit-
teli jätelakia ja teki siitä mietinnön saatuaan talousvaliokunnalta ensin lausunnon. Hallituk-
sen esityksen tavoitteena on lisätä kunnan jätehuoltovelvollisuuden läpinäkyvyyttä ja edis-
tää jäte- ja kierrätysmarkkinoita. Meillä on kunnianhimoiset kierrätystavoitteet, ja olemme
hieman niistä jäljessä suhteessa siihen, mitä EU on meille asettanut. Ja tämän tavoitteena
on nyt sitten nopeuttaa ja kehittää tätä kierrätysasiaa.

Ympäristövaliokunta teki tähän yhden merkittävän muutoksen, jossa tätä toissijaisen
vastuun rajaa nostettiin 1 000 eurosta 2 000 euroon. Perusteena oli se, että katsoimme ym-
päristönäkökulmaa, ympäristön roskaantumisen ja likaantumisen riskiä, ja totesimme, että
2 000 euron raja on parempi. Toinen näkökulma liittyy normeihin ja nimenomaan pieniä
yrityksiä koskeviin normeihin. Jos se raja olisi ollut 1 000 euroa, niin se olisi saattanut tar-
koittaa sitä, että jopa yhdestä tai muutamasta kuormasta mikroyrittäjä olisi ajettu sieltä por-
tilta pois ja sanottu, että tule kahden viikon päästä takaisin, ilmoita jätteet ja roskat mark-
kinapaikalle ja jos ei sieltä löydy käsittelijää, niin sitten voit tulla takaisin. Tällaisessa ti-
lanteessa, kun on kiire päällä, yrittäjällä ei todennäköisesti oikein aikaa siihen ole. Se han-
kaloittaa yritystoimintaa, ja riski siitä kasvaa, että ne jätteet päätyvät sitten jonnekin ojaan
tai metsäautotien päähän, ja sitä ympäristövaliokunta ei todellakaan halunnut.

Kun näin meneteltiin ja nostettiin raja 2 000 euroon, niin vapautettiin sitä kautta tämä
normitaakan kasvu tuhansilta ja tuhansilta yrityksiltä. Nämä pienet yritykset koko tässä jä-
teketjussa taitavat edustaa oliko ihan 6:ta prosenttia liikevaihdon kokonaismäärästä. Tämä
oli järkevä päätös.

15.01 Riitta Myller sd: Arvoisa puhemies! Nyt käsittelyssä oleva jätelain muutos on jat-
koa keväällä eduskunnan hyväksymälle muutokselle, jossa rajattiin kunnallisten jäteyhti-
öiden vastuita ja toimintaa markkinoilla. Tästä on sanottava, että niin tästä kuin tämän var-
sinaisesta pääesityksestä, joka täällä oli aikaisemmin, on tullut hyvin paljon kritiikkiä va-
liokunnalle. Erityisesti tätä esitystä nyt ovat useat valiokunnalle lausunnon antaneet tahot
 Tarkistettu
4.0



Pöytäkirjan asiakohta PTK 158/2018 vp
pitäneet erittäin huolestuttavana, sillä se kasvattaa byrokratiaa. Tätä mieltä ovat ainakin ol-
leet MTK, Kuntaliitto, KIVO eli kierrätysvoimayhdistys sekä HSY. 

Esitystä tulisi korjata niin, että ensi vaiheessa tietoalustan käytön tulisi perustua pää-
asiassa vapaaehtoisuuteen. Alustaa tulisi kokeilla ensin, ja tulisi säätää käyttövelvollisuu-
desta varovaisuusperiaatteen mukaisesti vaiheittain. Alustan käytölle säädettävä pysyvä
kynnysarvo on tarpeellinen, mutta se tulisi nostaa vähintään 10 000 euroon. Hallituspuolu-
eet tulivat hiukan tässä vastaan, eli valiokunnan mietintöön on kirjattu, että tuo kynnysar-
vo olisi alarajaltaan 2 000 euroa. Se ei ole kuitenkaan riittävä. 

Ongelma on myös se, että on pelkona, että yritysasiakkaita ei aina hyväksytä käyttäjiksi
kunnalliselle jäteasemalle, ja tässäkin hallituspuolueet pyrkivät selventämään asiaa, mutta
lopputuloksesta en ole ollenkaan varma. On välttämätöntä, että ei tapahdu niin, että asiak-
kaita käännytetään jäteasemilta. Se kyllä mahdollistaa sen, että niitä jätekasoja sitten tuolta
metsistä löytyy, ja se ei varmastikaan voi olla millään tavalla kenellekään hyvä asia.

Esityksessä on myös kokonaan unohdettu asiakasnäkökulma. Jätehuoltopalveluja tarvit-
sevan asiakkaan lailla velvoittamisen tietoalustan käyttämiseen tulee tuottaa asiakkaalle
enemmän hyötyä kuin vaivaa ja haittaa. Lakimuutoksen hyötyä ei tule mitata pelkästään
yksityisille jätehuoltoyrityksille syntyvän markkinapotentiaalin perusteena, kuten nyt on
tehty. Jätehuoltoyritysten lukumäärä on kuitenkin hyvin pieni suhteessa kaikkiin yrityk-
siin, joten on aika erikoista, että yhden tällaisen pienen yrittäjäryhmän näkökulmasta teh-
dään kansallista lainsäädäntöä ja samalla on sitten jätetty joukolle muita yrittäjiä isoja on-
gelmia. Erityisesti tämä byrokratia, jota he kohtaavat, on iso kysymys. [Pauli Kiuru: Ja hal-
vemmat hinnat!] — No siitähän me emme vielä tiedä, ovatko hinnat halvemmat. 

Nyt säädetyn esityksen perusteella on siis vaarana, että pitkälti yli 10 000 yritysasiakas-
ta velvoitetaan käymään läpi hallinnollinen byrokraattinen menettely. Arvioiden mukaan
suurimmalle osalle näistä asiakkaista menettely ei tuottaisi uutta markkinaehtoista palve-
lua tai edullisempaa tai kiertotalouden näkökulmasta järkevämpää palvelua. Nämä asiak-
kaat eivät todennäköisesti saisi kohtuullisia ja heidän tarpeisiinsa kelvollisia tarjouksia
alustassa, koska monet asiakkaista eivät pystyisi edes määrittelemään palveluntarvettaan
riittävällä tarkkuudella. On myöskin kyseenalaista, että tietoalusta on yksityisten jätehuol-
toyritysten ulkoistettu markkinointikanava, jonka valtio kustantaa. Tässä olisi kyllä tietys-
ti markkinatalouden ihannoijille paljon miettimistä.

Mielestämme jätelaki tarvitsee kokonaisuudistuksen ja kunnallisen jätehuollon asemaa
tulee vahvistaa, ei heikentää, kuten tässä nyt tehdään. 

Kaiken kaikkiaan tämä esitys on erittäin huono. Se lisää yritysten byrokratiaa, se vähen-
tää mahdollisuuksia kiertotalouteen ja heikentää myöskin tällä tavalla ympäristönsuojelun
vaatimuksia. Kun näyttää, että hallituksen säätämät jätelait nojaavat yksityisen sektorin
aseman vahvistamiseen ja että se on ainoa syy tämän lain laatimiseen, esitän, aivan kuten
tähän mietinnön vastalauseeseen on liitetty, että tämä esitys hylätään.

15.07 Pauli Kiuru kok (vastauspuheenvuoro): Arvoisa herra puhemies! Niin kuin edusta-
ja Myller hyvin tietää, valiokunnassa otimme kantaa tähän tietoalustaan ja valiokunta ni-
menomaan korostaa sitä, että tietoalustan markkinapaikan pitää olla erittäin helppokäyttöi-
nen, lähestulkoon yhtä helppokäyttöinen kuin tekstiviestin lähettämisen. Se ei varmasti-
kaan aseta yrittäjälle mitään erityistä ongelmaa, kun tietoalusta on Motivan toimesta tehty
ja saadaan käyttöön. Ne pienet yritykset, jotka on nyt sitten ikään kuin vapautettu tästä
2 000 euron rajalla, voivat toimia ilman mitään byrokratiaa, sitä helppokäyttöistä tietoalus-
2



Pöytäkirjan asiakohta PTK 158/2018 vp
taa. Niillä, jotka käyttävät, on mahdollisuus parempaan kierrätykseen, edullisempiin hin-
toihin, ja ne ovat kooltaan sellaisia yrityksiä, joilla on kyllä sitten riittävät suunnitelmat, jos
on vaikka purku-urakka tai rakennusurakka, niin että siellä on projektikaavio, jossa näh-
dään, mitä tapahtuu seuraavalla viikolla tai kahden viikon päästä, jolloin jätteen käsittely-
tarve on heillä tiedossa.

15.08 Riitta Myller sd (vastauspuheenvuoro): Arvoisa puhemies! Ei tämänkään puheen-
vuoron jälkeen ole vielä selvää se, miksi tätä lakia varsinaisesti tarvitaan. Ymmärrän sen,
että sillä haluttiin selventää aikaisemmin hyväksytyn jätelain sitä kohtaa, jossa edellytet-
tiin, että ulosmyynti rajataan 5 prosenttiin kunnallisille jäteyhtiöille. Tiedämme jo, että
tämä aiheuttaa erittäin suuria ongelmia kierrätykselle, jätteitten oikealle käsittelylle, mutta
nyt kun vielä tämä byrokraattinen jätealusta tähän tulee, niin ongelma tulee myöskin jätet-
tä luovuttaville yrityksille. Ja kuten jo sanoin, aika monet järjestöt totesivat, että tämä on
hyvin byrokraattinen ja hankala käyttää.

15.09 Eeva-Maria Maijala kesk: Arvoisa puhemies! Tällä vaalikaudella me olemme
saaneet ympäristövaliokunnassa ja ympäristöministeriön kautta todella paljon hyviä, jär-
keviä asioita eteenpäin. Jätelakia on tässä jo aikaisemmin käsitelty, ja nyt sitten hoidettiin
tämä jätelain yksi kohta, jonka osalta ympäristövaliokunta oli laittanut seuraavan lausu-
man: ”Eduskunta hyväksyi mainitun lainmuutoksen yhteydessä ympäristövaliokunnan
lausumaehdotuksen mukaisesti lausuman, jolla edellytettiin ympäristöministeriön valmis-
televan kiireellisesti jätteiden ja sivuvirtojen sähköistä markkinapaikkaa koskevan halli-
tuksen esityksen.” Ja nytten tämäkin asia saatiin tehtyä, ja tässä esityksessä on kyse ihan
vain tästä asiasta.

Meillä ympäristövaliokunnassa on keskusteltu hyvinkin paljon siitä, mikä tämä toissi-
jaisen vastuun järkevä raja tulee tässä tapauksessa olemaan, se 2 000 vai 10 000. Siitä
1 000 eurosta me kuitenkin luovuimme — alun perinhän oli tarkoitus, että ensin on 1 000
euroa ja sitten siirtymäajan jälkeen on 2 000 euroa. Mutta on hyvä, että nyt me saimme sen
2 000 euroa, jolloin me saamme sen, että pienempien yritysten, pienempien toimijoiden ei
tarvitse lähteä tähän kuvioon matkaan. Ne voivat jatkossakin halutessansa käyttää kunnal-
lista jätehuoltoa elikkä voivat toissijaisena vastuuna kunnan jätehuollon kautta hoitaa näitä
asioita.

Tämä lakiesitys on todellakin tarpeellinen. Kyllä tämä selkeyttää tätä asiaa, että mikä se
raja on ja mitä tämä toissijaisen vastuun asia käytännössä sitten tarkoittaapi.

Kierrätysasiat: Kyllä tämän lakimuutoksen esityksenä on, että tämän avulla saadaan li-
sättyä kierrätystä. Suomessahan kierrätetään kokonaisuudessaan aivan liian vähän tavaroi-
ta ja tuotteita. Jos nyt sitten tällä markkinapaikka-asialla pikkusen voisi auttaa tätä kierrä-
tysasiaa, [Riitta Myllerin välihuuto] niin se olisi todella hyvä. Markkinapaikassa on se, että
yritykset voivat löytää sieltä ja katsoa, mitä kierrätettävää materiaalia voitaisiin käyttää
milläkin tavalla eteenpäin.

Aikaisemmin kun tuli esille se, että pelkona on se, että jätteitä voitaisiin laittaa luon-
toon, niin kyllä tässä laissa on kuitenkin hyvin selvästi sanottu ja tuotu esille se, että jäte on
aina otettava vastaan, elikkä ympäristöön ei saa jatkossakaan jätteitä päästää. Tosin kyllä-
hän kaikki järkevät yritykset jo sen vähintään kaksi viikkoa etuajassa tietävät sen, että vuo-
den kuluessa tulee tätä jätettä toimitettua vähintään 2 000 euron edestä. Eli kyllä sen aika
3



Pöytäkirjan asiakohta PTK 158/2018 vp
lailla poikkeustilanne täytyy olla, että tuommoinen määrä tuleepi jätettä hyvin nopeasti. Ja
poikkeustilanteet pitää sitten aina kuitenkin hoitaa.

Byrokratiaahan tämä ei saa missään nimessä lisätä. Tällä vaalikaudella on tavoitteena
ollut, että kaikkea byrokratiaa muutenkin vähennettäisiin, ja aika paljon sitä byrokratiaa on
kyllä saatu purettuakin, onneksi.

Tämän ohjelman, mikä tässä nyt on rakennettu, kyllä pitäisi olla hyvin helppokäyttöi-
nen. Ja ainakin, mitä meille on annettu ymmärtää, niin ei siihen kyllä montaa minuuttia
kulu vuoden aikana. Toisin sanoen kerran kolmessa vuodessa tarvitsee edes tehdä jotain
koko asian hoitamiseksi. Kyllä sen verran pitää varmaan jokaisen yrityksen miettiäkin jä-
teasioita, että sen muutaman minuutin voi miettiä jätteiden sijoittamisasioita.

Se, mikä minusta on ongelma, on se, että nämä syrjäseudun yrittäjät joutuvat tähän
myöskin lähtemään matkaan. Totuushan on se, ettei meillä tuolla syrjempänä oikein niitä
muita kilpailevia yrityksiä ole, jotka voisivat todellisuudessa ottaa vastaan nämä jätteet.
Näille meidän alueen yrittäjille tämä tuopi kyllä ihan suotta lisää toimintaa ja tekemistä.
Mutta meidän pitää kuitenkin koko Suomen asioita hoitaa tässä eteenpäin.

Kiitoksia tästä esityksestä. Olen todella kiitollinen, että tällä vaalikaudella on ympäris-
töhallinnossa saatu tämän hallituksen aikana niin paljon aikaiseksi. [Riitta Myller: Hyviä
asioita!] 

15.14 Pauli Kiuru kok: Arvoisa puhemies! Vielä edustaja Myllerille, kun mietitte, mihin
tällä pyritään ja miksi tällaista tehdään: Sehän löytyy täältä hallituksen esityksestä ihan en-
simmäiseltä sivulta, ja lukaisen sen tästä: ”Ehdotettujen muutosten tavoitteena on lisätä
kunnan toissijaisen jätehuoltovelvollisuuden läpinäkyvyyttä sekä edistää jäte- ja kierrätys-
markkinoiden toimintaa.” Tavoite on hyvä, ja nyt mennään oikeaan suuntaan. Mitä tahan-
sa lainmuutosta kun tehdään, niin totta kai täytyy tehdä seurantaa ja katsoa, että asiat me-
nevät siihen suuntaan kuin eduskunta on halunnut, on se sitten sähköisen markkinapaikan
luomista tai mitä tahansa muuta toimintaa.

Jätelaista vielä sen verran, että jätelaistahan ei poistu 72 §, kohta, jossa on roskaamis-
kielto. Se pysyy siellä, se on voimassa. Ja mitä itse toivon, niin poliisille enemmän voima-
varoja varsinkin törkeiden ympäristörikosten tutkintaan. Siellä on piilorikollisuuden ja
epärehellisen kilpailun alalla suuria haasteita, jotka liittyvät jätteisiin. Jätteissä on aina kor-
ruption vaara ja ympäristön likaamisen vaara.

15.15 Riitta Myller sd: Arvoisa puhemies! Minusta tuossa edustaja Maijalan puheenvuo-
rossa tuli hyvin esille yksi tämän lainsäädännön suuri ongelma, ja kysymys on nimen-
omaan valinnanvapaudesta: mikä vapaus yrittäjillä on valita se taho, jonne omat jätteensä
toimittaa. Tiedämme hyvin — niin kuin edustaja Maijala sanoi — että haja-asutusalueilla
ei näitä jäteyrityksiä ole, ja kuitenkin tämä laki velvoittaa siihen, että nyt mahdollisesti
tuon 2 000:n rajan ylittävä jätearvo pitää aina kilpailuttaa. Aitoa valinnanvapautta olisi se,
että jäteyrittäjä saisi valita sen — ainakin siihen 20 prosenttiin asti, joka on ulosmyyntiraja
direktiivissä, jonka pohjalta tämä jätelaki on tehty.

Ilman muuta meidän pitää lähteä siitä, että Suomen kaltaisessa sivistysvaltiossa jätteet
käsitellään oikein eikä niitä päädy luontoon, mutta se edellyttää myöskin sitä, että meidän
lainsäädäntömme on sellainen, joka antaa riittävät mahdollisuudet toimia oikein. Ja vali-
tettavasti juuri näistä syistä — että tietyillä paikkakunnilla, tietyillä alueilla ja tietyn suu-
ruisilla yrityksillä saattaa olla hankaluuksia löytää sijoituspaikkaa jätteilleen — saattaa tul-
4



Pöytäkirjan asiakohta PTK 158/2018 vp
la tilanteita, joissa on sitten kiusaus myöskin siihen, että jätteitä ei hävitetä asianmukaises-
ti. Tätä emme tietenkään toivo, mutta lainsäätäjän tehtävä on myös varmistaa se, että kaik-
ki otetaan asianmukaisesti huomioon ja yrittäjille tehdään tilanteet helpoiksi ja sellaisiksi,
että siellä on porkkanoita eikä keppejä. Ja edelleen korostan, että — kun niin paljon tämä
hallitus on valinnanvapaudesta puhunut — tässä tilanteessa sitä aitoa valinnanvapautta tar-
vitaan. Emme siis edellytä, että kaikki pitää sinne kunnalliselle jätehuollolle antaa, vaan
yrittäjä voisi itse valita sen 20 prosentin sisällä.

15.17 Ville Vähämäki ps: Kunnioitettu puhemies! Siis kysymyksessä on taustalla se, että
on tehty aikaisemmin jätelain ja hankintalain muutoksia ja nyt tässä edelleen esitetään tä-
hän jätelakiin sellaista muutosta, että sähköistä tietoalustaa tulisi käyttää. Tämä tietenkin
voi helpottaa sen jätteen omistajan ja palveluntuottajien kohtaamista, mutta helpottaako se
sitten sitä hallinnollista taakkaa, etenkin vaikkapa maaseudulla, sitä on vaikea sanoa. 

Tämä esitys pitää sisällään 14 päivän odotusajan alustassa. Jos ei sitä ole tehty, niin sil-
loin se jäte voidaan jäteasemalta käännyttää. 

Opposition yhteisen vastalauseen hylkäysehdotuksessa esitetään, että koska EU-lain-
säädäntö velvoittaa Suomen tekemään muutoksia jätelainsäädäntöön, niin vuonna 2020
tehtäisiin kokonaisuudistus. Näin ollen oppositio esittää kakkoskäsittelyssä hylkäystä. 

15.18 Eeva-Maria Maijala kesk: Arvoisa puhemies! Edustaja Myller toi esille sen, että
eri yrittäjille voi tulla kiusaus jätteen sijoittamiselle väärin tietyissä tilanteissa. Mutta siinä
tilanteessa, kun yrittäjä harkitseepi jätteen sijoittamista vääriin paikkoihin, yrityksellä on
kyllä monta muutakin asiaa jo pielessä ja vialla ja ongelmissa. Ei tämä jäteasia todellakaan
voi olla se ainoa yrityksen ongelma. Meidän pitäisi löytää kyllä apuja, miten näitten yritys-
ten tilannetta voidaan siinä tilanteessa auttaa muulla tavalla eteenpäin, ettei tämmöisiä pää-
se tapahtumaan. 

Mikä sitten on jäte? Toivon mukaan 10 vuoden päästä tässä salissa ei enää puhuta jäte-
asioista vaan puhutaan raaka-aineista, puhutaan materiaaleista, joita käytetään toisella ta-
valla eteenpäin. Elikkä sanan ”kierrätys” pitäisi olla ehdottomasti se meidän ykkösasiam-
me kaikessa. Onneksi kaatopaikoista me emme puhu enää ollenkaan, vaikka vielä kun
minä olin 20 vuotta sitten kunnassa maatalous- ja ympäristösihteerinä, kaatopaikat olivat
aivan ehdoton asia, joka kylässä piti olla kaatopaikka. Nyt kauhulla ajatellaan, että huh,
mitä silloin ajateltiinkaan. Nyt puhutaan vielä jätteistä — 10 vuoden päästä puhutaan raa-
ka-aineista ja niiden edelleen käyttämisestä, hyödyntämisestä Suomessa elikkä kotimaas-
sa ja lähialueilla. 

Sitten tästä sähköisestä markkinapaikasta. Kyllä minä uskon ja toivon, että toteutuu se,
mikä tämän lain tavoitteena on, että yritykset löytävät paremmin jätteellensä erilaisia sijoi-
tuspaikkoja. Jos on tiettyjä raaka-aineita, mitä on toimittamassa kierrätykseen tai eteen-
päin, niin siellä voi hyvinkin olla sellaisia yrityksiä vastaanottamassa niitä, joita muuten
jätteiden haltija ei olisi tiedostanutkaan. 

Elikkä on hyvä asia, että tämäkin laki menee eteenpäin, mutta minä oikeasti jään odot-
tamaan sitä jätelain suurta muutosta, jolloin muutetaan sana ”jäte” sieltä kokonaan pois.

15.21 Pauli Kiuru kok: Arvoisa puhemies! Vielä: Edustaja Myllerin puheista saattoi saa-
da sellaisen vaikutelman, että jos markkinoilta ei löydy yritystä, joka käsittelee ja kierrät-
tää näitä jätteitä, niin yritykselle, jätteiden omistajalle siis, syntyy kiusaus laittaa nämä jät-
5



Pöytäkirjan asiakohta PTK 158/2018 vp
teet asiattomalla tavalla johonkin maastoon. En oikein tiedä, mistä se kiusaus syntyy, kos-
ka kunnalla on kuitenkin toissijainen vastuu niistä jätteistä, eli jos markkinapaikalta ei löy-
dy, niin se on sitten otettava kunnan käsittelylaitoksella vastaan.

15.21 Riitta Myller sd: Arvoisa puhemies! Kyllä tämän lain ensisijainen tarkoitus on se,
että haetaan nimenomaan sitä, että yksityiset jätelaitokset ja jäteyritykset saavat kierrätys-
materiaalia/jätteitä itselleen ja tämän jätteen sijoittaminen muualle on tehty hankalaksi.
Mutta ilman muuta tästä meidän pitää olla yhtä mieltä, että missään tapauksessa emme saa
ajautua sellaiseen tilanteeseen, että jätteitä löytyy muualta kuin niiltä paikoilta, jonne ne
kuuluvat ja joissa ne käsitellään asianmukaisesti. 

Yleiskeskustelu päättyi.

Eduskunta hyväksyi hallituksen esitykseen HE 248/2018 vp sisältyvän lakiehdotuksen si-
sällön mietinnön mukaisena. Lakiehdotuksen ensimmäinen käsittely päättyi.
6


