















































DEM1275.tmp.xml


Pöytäkirjan asiakohta PTK 79/2017 vp

 Tarkistettu
4.1

Pöytäkirjan asiakohta 

PTK 79/2017 vp

Täysistunto

Torstai 29.6.2017 klo 16.03—17.59

2.4. Suullinen kysymys kaivannaisteollisuuden edistämisestä (Markku Rossi kesk)
Suullinen kysymys SKT 104/2017 vp

Suullinen kyselytunti

Ensimmäinen varapuhemies Mauri Pekkarinen: Seuraava kysymys, edustaja Rossi.

Keskustelu

16.53 Markku Rossi kesk: Arvoisa herra puhemies! Vähäksi aikaa mullan alle. Geolo-
gian tutkimuskeskuksen löytämä Euroopan suurin skandium-esiintymä Rautalammin kun-
nan alueella Pohjois-Savossa on arviolta kymmenien miljardien eurojen arvoinen. Skan-
diumin hyödyntämistä ja talteenottoa kannattavasti ja ympäristöystävällisesti tutkitaan
parhaillaan Itä-Suomen yliopistossa, ja tulokset ovat lupaavia. Kokonaisuudessaan tämän
valtavan esiintymän merkitys Suomelle, sen kansantaloudelle, yritystoiminnalle, alueta-
loudelle, hyvin monelle asialle, on todella merkittävä.

Arvoisa puhemies! Kysynkin elinkeinoministeri Lintilältä: mitä kaikkea Suomen valtio
voi tehdä joko nykyisen lainsäädännön puitteissa tai muutoin kaivannaisteollisuuden edis-
tämiseksi ja sitä kautta kansantalouden parantamiseksi?

16.54 Elinkeinoministeri Mika Lintilä (vastauspuheenvuoro):  Arvoisa puhemies! On
todella mielenkiintoinen tämä skandium-esiintymä siellä Rautalammilla. Sinällänsä se on
mielenkiintoinen materiaali, jolla voidaan metalleja keventää esimerkiksi alumiinin sekoi-
tusaineena. Tällä hetkellä maailmalla ei ole primäärituotantoa tällaisesta skandiumista, eli
se on sivuvirroissa, ja ongelma skandiumissa on se, että meillä ei ole tällä hetkellä proses-
sia, jolla sitä pystyttäisiin suoraan tuottamaan. Kuten kysyjä, edustaja Rossi, sanoi, niin Itä-
Suomen yliopisto on kehittelemässä mallia tähän, mutta se on tietysti hyvin pitkässä var-
ressa vielä.

Usein tulee kysymyksiä siitä, kuinka näitä kansallisesti hyödynnetään. Siellä tulevat yh-
teisöverot, totta kai, työpaikat ja muut, ja kyllä meillä on myös GTK:n puolella ollut me-
nossa prospect-projekti, jossa nimenomaan tarkoituksena on perustaa junioriyhtiö, joka
pystyisi maksimoimaan ne lupaavat esiintymät, joita [Puhemies koputtaa] GTK tutkimuk-
sissaan esittää.

Kysymyksen käsittely päättyi.


