















































DEM7EA8.tmp.xml


Pöytäkirjan asiakohta PTK 166/2018 vp
Pöytäkirjan asiakohta 

PTK 166/2018 vp

Täysistunto

Keskiviikko 27.2.2019 klo 14.08—17.56

14. Hallituksen esitys eduskunnalle laeiksi puolustusvoimista annetun lain 37 §:n, Maan-
puolustuskorkeakoulusta annetun lain 16 §:n ja rajavartiolaitoksen hallinnosta annetun 
lain 10 ja 26 §:n muuttamisesta

Hallituksen esitys HE 252/2018 vp
Valiokunnan mietintö PuVM 7/2018 vp

Ensimmäinen käsittely

Toinen varapuhemies Tuula Haatainen: Ensimmäiseen käsittelyyn esitellään päiväjär-
jestyksen 14. asia. Käsittelyn pohjana on puolustusvaliokunnan mietintö PuVM 7/2018 vp.
Nyt päätetään lakiehdotusten sisällöstä.

Keskustelu

17.27 Jari Ronkainen ps: Arvoisa rouva puhemies! Nyt käsittelyssä oleva hallituksen
esitys on äärimmäisen tärkeä. Lainsäädännössämme on ollut selkeä puutos koskien sotilas-
virkoihin nimittämistä. Hallitus ja puolustusvaliokunta esittää, että jatkossa Suomen soti-
lasvirkoihin voidaan nimittää vain henkilöitä, joilla ei ole kansainvälistä uhkaa aiheutta-
vaa ulkomaansidonnaisuutta. Huomattavimpana sidonnaisuutena voidaan pitää ulkomaan
kansalaisuutta. 

Hallituksen alkuperäisen esityksen mukaisen kaksoiskansalaisten kategorisen kiellon si-
jasta lakia on lausuntokierroksen pohjalta valmisteltu lievempänä. Tämä on merkittävä
muutos ja vaikkakin jättää takaportin lainsäädäntöön, on se linjassa perustuslain yhdenver-
taisuus- ja syrjintäsääntelyn kannalta. Perustuslain mukaan ketään ei saa ilman hyväksyt-
tävää perustetta asettaa eri asemaan muun muassa alkuperän tai muun henkilöön liittyvän
syyn perusteella. Kansalaisuusasioita puntaroitaessa merkittävämpää on ennemminkin
muiden valtioiden suhtautuminen kansalaisuusasioihin.

Arvoisa puhemies! On selvää, että kahden maan kansalaista jakaa uskollisuus kahdelle
valtiolle. Toisaalta jotkin valtiot eivät edes tunnusta kaksoiskansalaisuutta vaan edellyttä-
vät kansalaisiltaan ehdotonta kuuliaisuutta. Meidän ei omalla lainsäädännöllämme tule
asettaa kaksoiskansalaisia sellaiseen asemaan, että he voisivat olla sen perusteella vaarassa
toisessa kotimaassaan. 

Tämän lakimuutoksen myötä pystymme kontrolloimaan sitä, keitä strategisesti tärkei-
siin virkoihin valitaan. Haasteena tulee olemaan merkittävien sidonnaisuuksien valvonta ja
tarkkailu, jos virkaan nimitettävät eivät itse niitä tuo julki. Myöskin sen arvioiminen on
haasteellista, mikä muodostaa kansainvälisesti niin merkittäväksi koetun uhan, että virka
jää sen perusteella saamatta. Yhdyn kuitenkin puolustus- ja hallintovaliokunnan näkemyk-
siin siitä, että seuranta on jatkossa tarpeen.
 Tarkistettu
4.0



Pöytäkirjan asiakohta PTK 166/2018 vp
17.30 Timo Heinonen kok: Arvoisa rouva puhemies! Hyvät edustajakollegat ja muut pai-
kallaolijat! Turvallisuusympäristömme on muuttunut nopeasti ja merkittävällä tavalla.
Edustaja Ronkainen piti hyvän puheenvuoron tuossa ensimmäisenä tämän asian käsittelyn
yhteydessä. Me olemme tällä kaudella tehneet merkittävästi turvallisuutta vahvistavia toi-
menpiteitä. Niistä isoin kiitos kuuluu puolustusministeri Jussi Niinistölle. Hänen johdol-
laan maanhankintaa on rajoitettu, kiinteistön omistusta on rajoitettu ja nyt nämä sotilasvi-
rat ja muut vastaavat tehtävät ovat uudelleentarkastelun alla.

Olemme tätä käsitelleet puolustusvaliokunnassa perusteellisesti ja huolellisesti. Tässä-
hän on kyse siitä, että Puolustusvoimien sotilasvirkaan voitaisiin nimittää vain henkilö, jol-
la ei ole sellaista toisen valtion kansalaisuutta tai muuta turvallisuusselvityslaissa tarkoitet-
tua ulkomaansidonnaisuutta, joka voisi vaarantaa valtion turvallisuutta, yleistä turvalli-
suutta, maanpuolustusta tai Suomen kansainvälisiä suhteita taikka palvelusturvallisuutta
Puolustusvoimissa. Tämä koskee siis upseerin virkoja mutta myös opintoihin pääsyä, ja
vastaavat muutokset tehdään myös Rajavartiolaitoksen hallintoa koskevaan lainsäädän-
töön.

Valmisteluvaiheessahan tässä itse asiassa tavoiteltiin vielä astetta tiukempaa tulokul-
maa tähän asiaan. Esitys oli tarkoitus laatia siten, että Puolustusvoimien sotilasvirkaan voi-
daan valita vain Suomen kansalainen, jolla ei ole muun valtion kansalaisuutta, ja säännök-
seen liittyi mahdollisuus myöntää hakijalle erivapaus. Tässä ajateltiin niin sanottua vasta-
vuoroisuusperiaatetta. Mielestäni tämä olisi ollut ihan perusteltu, järkevä ratkaisu, mutta,
kas kummaa, tässäkin asiassa perustuslaki tuli esteeksi, ja jouduttiin päätymään toisenlai-
seen ratkaisuun.

Esityksen mukaan henkilöllä ei saa olla siis sellaista toisen valtion kansalaisuutta tai
muuta turvallisuusselvityslain 3 §:n 1 momentin 9 a kohdassa tarkoitettua ulkomaansidon-
naisuutta, joka voi vaarantaa valtion turvallisuutta, yleistä turvallisuutta, maanpuolustusta
tai Suomen kansainvälisiä suhteita tai palvelusturvallisuutta. Tämä vaatimus koskee sekä
Puolustusvoimien että Rajavartiolaitoksen sotilasvirkoja, ja sama vaatimus asetetaan
Maanpuolustuskorkeakoulun opiskelijavalinnoille sekä rajavartijan peruskurssille hyväk-
symiselle.

Itse olen saanut toimia Maanpuolustuskorkeakoulun hallinnossa muutamia vuosia ja
muistan, miten siellä esimerkiksi eivät välttämättä hakuvaiheessa tule tietoon kaksoiskan-
salaisuudet. Tässäkin lainsäädännössä se itse asiassa jää edelleen sanktioimatta, jos sitä ei
hakuvaiheessa kerro.

Eli on päädytty ratkaisuun, jossa ulkomaansidonnaisuuksiin liittyvissä turvallisuuskysy-
myksissä tarkastellaan siis kansalaisuuskysymystä yleisemmin muun muassa sen vuoksi,
että mainitun kaltaiseen sääntelyyn olisi sisältynyt eräitä ongelmia perustuslain yhdenver-
taisuus- ja syrjintäsääntelyn kannalta. Puolustusvaliokunnassa totesimme, että perustus-
laissa säädetään ihmisten yhdenvertaisuudesta ja syrjinnän kiellosta, ja perustuslain mu-
kaan ketään ei saa ilman hyväksyttävää perustetta asettaa eri asemaan muun muassa alku-
perän tai muun henkilöön liittyvän syyn perusteella perustuslain 6 §:n 2 momentin mukai-
sesti. Eli voi olla tilanteita, joissa meidän perustuslakimme nyt aiheuttaa sen, että meillä
saattaa syntyä tällaisia tilanteita, joissa turvallisuutemme voi edelleen olla uhattuna. 

Turvallisuusselvityslaki oli yhtenä osuutena tässä. Tämä toimintahan etenee niin, että
selvitys tehdään ja se on voimassa muistaakseni viisi vuotta, ja jos esimerkiksi sinä aikana
tilanne oleellisesti muuttuisi, niin turvallisuusselvityksen alaisella henkilöllä on velvolli-
suus kertoa tapahtuneista muutoksista. Henkilöhän saattaa olla vaikkapa 40-vuotiaana vain
2



Pöytäkirjan asiakohta PTK 166/2018 vp
Suomen kansalainen ja 41-vuotiaana hän saattaa olla kaksoiskansalainen, eli kaksoiskan-
salaisuudenhan ihminen voi ottaa myöhemminkin, ja tilanne saattaisi siis muuttua. Tämä ei
ole siis synnynnäinen tilanne, että ihmisellä on kaksi kansalaisuutta tai useampi kansalai-
suus, vaan se voi tapahtua myöhemminkin, tai sitten tämän tyyppinen sidonnaisuus saat-
taisi syntyä vaikkapa avioliiton kautta, avoliiton kautta tai eron kautta tai sen kautta, että
syntyisi esimerkiksi jonkinlainen suhde vaikkapa velkaantumisen tai jonkun muun näkö-
kulmasta, jossa tällaiseen vaikuttamiseen saattaisi tulla painetta.

Hallituksen esityksessä lakiehdotukseen ei siis ehdoteta sisällytettäväksi sääntelyä seu-
raamuksista, jos henkilö esimerkiksi valintamenettelyn aikana antaa Puolustusvoimille tai
vastaavasti Rajavartiolaitokselle tietoisesti puutteellisia tai virheellisiä tietoja ulkomaansi-
donnaisuuksistaan, kuten kansalaisuudestaan, taikka salaa toisen tai useamman muun kuin
Suomen kansalaisuuden. Tätä asiaa käsittelimme myös puolustusvaliokunnassa, ja näim-
me tässä tiettyjä ongelmia. Tätä lähestytään nyt siis muun lainsäädännön näkökulmasta.

Yhteenvetona valiokunta totesi, että sotilaallisissa tehtävissä toimiminen voi aiheuttaa
vakavia lojaliteetti- ja eturistiriitaongelmia sellaisen henkilön kohdalla, joka omaa vahvat
siteet kahteen eri valtioon. Lisäksi joissain valtioissa lainsäädäntö voi velvoittaa kansalai-
sia toimimaan tietyllä tavalla kansallisen edun nimissä ulkomailla oleskellessaan riippu-
matta toisen valtion kansalaisuudesta. Kaksoiskansalainen voi joutua tilanteeseen, jossa
hänen toisessa kotimaassaan ei hyväksytä kaksoiskansalaisuutta eikä Suomen kaksoiskan-
salaisuuden tuomille velvoitteille ja oikeuksille anneta merkitystä vaan yksilöön voidaan
kohdistaa jopa rangaistusuhkia, jollei hän toimi toisen kansalaisuuden tuomien velvoittei-
den mukaisesti. Valiokunnan näkemyksen mukaan kyse on lopulta valtioiden välisestä etu-
ristiriidasta eikä yksittäisen henkilön luotettavuuteen liittyvästä asiasta tai sen kyseenalais-
tamisesta. 

Mutta tämä on ongelma, sen takia tällainen lainsäädäntö on tarvittu, ja kiitos, että puo-
lustusministeri Jussi Niinistö on tätä määrätietoisesti eteenpäin vienyt.

17.37 Simon Elo sin: Arvoisa rouva puhemies! Tosiaan tämän esityksen mukaan Puolus-
tusvoimien sotilasvirkaan voitaisiin nimittää ja upseerin virkaan johtaviin opintoihin vali-
ta vain henkilö, jolla ei ole sellaista toisen valtion kansalaisuutta tai muuta turvallisuussel-
vityslaissa tarkoitettua ulkomaansidonnaisuutta, joka voi vaarantaa valtion turvallisuutta,
yleistä turvallisuutta, maanpuolustusta tai Suomen kansainvälisiä suhteita taikka palvelus-
turvallisuutta Puolustusvoimissa. Ja on tietysti luontevaa, että vastaavat muutokset tehtäi-
siin myös Rajavartiolaitoksen hallinnosta annettuun lakiin sotilasviran ja rajavartijan pe-
ruskurssille valittavien opiskelijoiden osalta. 

Niin kuin edustaja Heinonen tässä viittasi, puolustusministeri Niinistön kaudella puolus-
tukseen ja Suomen turvallisuuteen, meidän kansalliseen turvallisuuteemme, liittyvissä ky-
symyksissä on tapahtunut paljon. Silloin kun viime kaudella puolustusministeri Jussi Nii-
nistö oli puolustusvaliokunnan puheenjohtaja, niin hän muun muassa esitti vuonna 2012 si-
tä, että Jehovan todistajien asevelvollisuudesta vapauttaminen kumottaisiin, ja vuonna
2014 hän esitti, että maakauppoja ulkomaalaisten osalta rajoitettaisiin. No, tämän hallituk-
sen aikana — nyt kun hän on puolustusministeri ja enemmistöhallituksen jäsen valtioneu-
vostossa — nämä asiat toteutuvat ja toteutuu myös tämä, että puututaan sotilasvirkojen
osalta myös kansallisen turvallisuuden näkökohtien vuoksi tilanteeseen. 

Ja tässä edustaja Ronkainen sanoi näin, että ”hallitus esittää ja puolustusvaliokunta esit-
tää”. No kyllä se tarkemmin ottaen on niin, että hallitus tekee lakiesitykset, puolustusva-
3



Pöytäkirjan asiakohta PTK 166/2018 vp
liokunta mietinnössään tukee hallituksen esitystä. Eli hallitus esittää, ja puolustusvaliokun-
ta tietysti eduskuntaa edustavana toimijana sitten mietinnössään tukee tätä hallituksen esi-
tystä tietyin näkökohdin.

Jos ajatellaan sitten perusteita tälle esitykselle, niin tietysti ehdottomalle lojaalisuudelle
Suomen valtiota kohtaan on tällaisissa sotilasviroissa kyllä asetettava hyvin korkeat vaati-
mukset erityisesti poikkeusolojen osalta ja siinä olevien sijoitusten kannalta, mutta myös
rauhanajan tehtävien kannalta. Tietysti mitä lähemmäksi mentäisiin poikkeusoloja, niin
sitä pienempi ero näiden kahden tilanteen välillä ylipäätään olisi. 

On tärkeää huomata — toisin kuin julkisen keskustelun perusteella voisi joku ehkä vielä
luulla — että tässä esityksessä ei mainita mitään tiettyjä maita tai kategorisesti kielletä
kaikkia kaksoiskansalaisia toimimasta näissä viroissa tai opinnoissa. Valinta perustuisi
aina tapauskohtaiseen harkintaan, jossa arvioitaisiin ulkomaan sidonnaisuuksista tapahtu-
vaa tai aiheutuvaa turvallisuusriskiä eli tietysti arvioitaisiin sitä, voiko sidonnaisuus muo-
dostaa turvallisuusriskin esimerkiksi siten, että henkilö voitaisiin painostaa toisen valtion
etuja palveleviin toimiin. Tämä on tärkeää myös siksi, että on tietysti valtioita, joissa omien
lakiensa mukaan jopa kaksoiskansalaiset ovat velvoitettuja auttamaan kyseisen valtion tur-
vallisuusviranomaisia. Näin on muun muassa Venäjän federaation osalta heidän perustus-
lakinsa puitteissa. Sen enempää mitään maita mainitsematta käsitykseni on sekä julkisista
tiedoista että omista kokemuksistani, siitä, mitä ihmiset ovat kertoneet, että jonkinlaista
painostusta Suomessakin on tapahtunut. Eivät ne välttämättä aina liity sotilasvirkoihin
mutta kaksoiskansalaisiin erilaisissa tehtävissä, ja sitä tietenkään ei pidä Suomen valtion
hyväksyä. 

Tärkeää on huomata myös se, että kun puhutaan Euroopan unionista, jonka jäsen tietysti
Suomi on, niin sen turvallisuussäännöissä edellytetään ulkomaasidonnaisuuksien selvittä-
misessä sitä, että jätetään ulkopuolelle EU-kansalaisuus eli tilanne, jossa henkilö olisi vaik-
kapa Suomen ja Ranskan kansalainen, näin esimerkiksi. Tämä lähtökohta tulisi pääsään-
töisesti ottaa huomioon myös tässä kysymyksessä, kun harkitaan kelpoisuutta sotilasvir-
kaan. Ja tietysti ihan maalaisjärjellä ajatellen: minkälaisia sellaisia velvoitteita toisen val-
tion kansalaisuudesta aiheutuu, jotka voivat olla ristiriidassa selvityksen kohteen tehtävien
kanssa, tämän henkilön tehtävien kanssa, sitten tässä sotilasvirassa? Tätä sitten täytyy ar-
vioida. 

Mutta nyt jää, arvoisa rouva puhemies, hyvin suuri vastuu turvallisuusselvityksen teke-
välle viranomaiselle. Kategorista kieltoa kaksoiskansalaisuuteen ei ole. Tapauskohtaisesti
tehdään tämä, joten suuri vastuu on siinä turvallisuusselvityksessä. 

Kannatan lämpimästi tätä esitystä. Ylipäätään hallitus on tehnyt hyvää työtä Suomen
kansallisen turvallisuuden hyväksi. Puolustusvoimien määrärahoja on lisätty melkein puo-
li miljardia euroa. Niin kuin mainitsin aikaisemmin, ulkomaalaisten maakauppoja rajoite-
taan, Jehovan todistajien asevelvollisuudesta vapauttaminen kumotaan ja nyt on tämä tär-
keä esitys liittyen sotilasvirkoihin kaksoiskansalaisten osalta. Hallitus on tarmokkaasti
tarttunut niihin turvallisuusympäristön muutoksiin, mitä puolustusselonteossakin on tuotu
esille. 

17.43 Jari Myllykoski vas: Arvoisa rouva puhemies! Itse asiaan sinällään ei ole minulla
paljonkaan sanottavaa, mutta oli pakko puuttua tuohon edustaja Elon kuvailemaan tilan-
teeseen, joka oli ilmeisesti semmoinen siniseltä pilvettömältä taivaalta oleva kommentti,
että eduskunta olisi jotenkin niin kuin alisteinen sille, mitä valtioneuvosto ja hallitus ha-
4



Pöytäkirjan asiakohta PTK 166/2018 vp
luaa sanoa, ja täällä eduskunnassa sitten vain siunaillaan niitä asioita. Minun mielestäni
semmoiseen asetelmaan, että parlamentaarisen lainsäädäntövallan väheksyminen tuolta
pöntöstä on jollakin lailla suotavaa, oli pakko puuttua, ja toivoisinkin, että edustaja Elo voi-
si ehkä ottaa pari askelta taaksepäin siinä. Meillä täällä on kuitenkin 200 kansanedustajalla
eri valiokunnissa mahdollisuus puntaroida hallituksen ja valtioneuvoston esityksiä, eikä
niin että me olemme vain täällä joku viemäri, joka sitten hyväksyy hallituksen esityksiä.
Jos teidän oman hallituskautenne ajalta voitte katsoa, kuinka monta lakiesitystä on vedetty
takaisinpäin, niin voitte ehkä nähdä sen totuuden, että ei nyt aivan ole sillä tavoin, kuinka
kuvasitte.

17.44 Simon Elo sin: Arvoisa rouva puhemies! Suomen tasavallan ylintä lainsäädäntöval-
taa käyttää tietysti tämä talo, Suomen eduskunta. Se on aivan selvä. Edustaja Myllykoski,
pahoittelen, jos syntyi sellainen käsitys, että halusin vähätellä eduskunnan lainsäädäntöval-
taa. En missään tapauksessa. Lähinnä puutuin, ehkä huonoin sanankääntein, vain siihen,
että hallitus eli valtioneuvosto toki lakiesitykset tekee ja eduskunta arvioi, ja eduskunta vii-
me kädessä ilman muuta päättää Suomen lainsäädännöstä, mutta edustaja Ronkaisen pu-
heenvuorosta minusta ehkä tuli se kuva, että aivan kuin valiokunta olisi tehnyt sen lakiesi-
tyksen. Lakiesitys tulee valtioneuvostolta, ja sitten siihen valiokunta ja eduskunta ottavat
kantaa, ja hyvin tämä järjestelmä meillä on toiminut. Niin kuin edustaja Myllykoski toi
esille, on tilanteita, joissa — oli se sitten perustuslakivaliokunta tai joku muu valiokunta —
on valtioneuvoston esityksen kanssa hyvinkin eri mieltä ja käyttää sitä valtaa, mikä edus-
kunnalle siinä tilanteessa on tietysti suotu. Ja niin kuin tiedetään, hallitus eli valtioneuvos-
to nauttii eduskunnan luottamusta eikä toisinpäin.

Yleiskeskustelu päättyi.

Eduskunta hyväksyi hallituksen esitykseen HE 252/2018 vp sisältyvien 1.-3. lakiehdotuk-
sen sisällön mietinnön mukaisena. Lakiehdotusten ensimmäinen käsittely päättyi.
5


