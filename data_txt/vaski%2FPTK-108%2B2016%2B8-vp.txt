















































DEM1E16.tmp.xml


Pöytäkirjan asiakohta PTK 108/2016 vp
Pöytäkirjan asiakohta 

PTK 108/2016 vp

Täysistunto

Torstai 27.10.2016 klo 16.00—20.13

8. Lakialoite laiksi arvonlisäverolain 85 §:n muuttamisesta
Lakialoite LA 40/2016 vp Jaana Pelkonen kok ym.

Lähetekeskustelu

Ensimmäinen varapuhemies Mauri Pekkarinen: Lähetekeskustelua varten esitellään
päiväjärjestyksen 8. asia. Puhemiesneuvosto ehdottaa, että asia lähetetään valtiovarainva-
liokuntaan.

Keskustelu

19.27 Touko Aalto vihr: Arvoisa herra puhemies! Parasta valmisteilla olevassa alkoholi-
lainsäädännön kokonaisuudistuksessa on raskaan sääntelyn keventäminen ravintoloissa.
Toivottavasti esitetyt uudistukset menevät läpi. Niistä on oikeasti apua ravintolatoimin-
taan, ja niistä on oikeasti apua, kun tahdotaan siirtää alkoholinkäyttöä kodeista ravintoloi-
hin. Mitä tulee itse tähän esitykseen — jos vähän kansanomaisesti ilmaisen asian tällä ylei-
sellä heitolla, että ravintolassa myytävän alkoholin arvonlisäveroprosentti tiputetaan sii-
hen 12 prosenttiin elikkä samalle tasolle kuin ravintoloissa myytävän ruoan — se on yksit-
täinen täkytoimenpide. Se ei ratkaise tätä itse ongelmaa, koska se vaikuttaa käytännössä
tuopin hintaan ehkä noin 20 senttiä ja käytännössä tämä hyöty menee katteisiin.

Sen sijaan, että tehdään tämmöisiä yksittäisiä vähennyksiä, suosittaisin sitä, että katsot-
taisiin meidän verojärjestelmää kokonaisuudessaan uusiksi, että mentäisiin kohti sitä yh-
teistä tavoitetta, jonka nimi on "laajat mutta verrattain matalat veropohjat", sen sijaan että
jatkuvasti kairataan meidän veropohjaan uusia vähennyksiä, poikkeuksen poikkeuksia. Se
ei toimi tämän fiskaalisen verojärjestelmän perusperiaatteen mukaisesti, eikä se myöskään
neutraliteettia edusta eikä edistä. Sen sijaan, että tehdään tämmöisiä pieniä uusia kairauk-
sia, suosittelen laajempaa veroremonttia, ja toivottavaa olisi se, että kun parasta aikaa yri-
tysverouudistusta suunnitellaan virkamiesjohtoisesti, sen työn puitteissa voitaisiin sitten
ottaa johtopäätökset tammi—helmikuussa käyttöön ja tehdä komitean pohjalta Suomeen
laaja verouudistus, missä mennään kohti laajoja mutta verrattain pieniä verokantoja.

19.29 Jani Mäkelä ps: Arvoisa puhemies! Alkoholilain uudistushan on menossa, ja toi-
von mukaan siinä voidaan ottaa huomioon tällaisia yksittäisiä hyviä avauksia, kuten tämä
edustaja Pelkosen tekemä kannatettava lakialoite arvonlisäverolain muuttamisesta on. Pe-
rusteluista voimme lukea sen asian, minkä me jo muutenkin varmaan tiedämme, että ravin-
tola-alalla anniskelu on jatkuvasti vähentynyt kuluvien vuosien aikana. Kuitenkaan alko-
holin kulutus ei mittavasti ole vähentynyt, ja Virosta tehtävä tuonti pääkaupunkiseudulle
on lisääntynyt, niin että eihän tässä tarvitse päivystävä dosentti olla todetakseen, että kehi-
tys on huononsuuntainen.
 Tarkistettu
4.0



Pöytäkirjan asiakohta PTK 108/2016 vp
Itse en valitettavasti huomannut allekirjoittaa tätä lakialoitetta — toivottavasti uusi la-
kialoitteen sähköinen allekirjoitus tuo avun tähän ongelmaan, ettei mene hyviä aloitteita
ohi. Mutta kannatan ehdottomasti toimia, jotka siirtävät alkoholin kulutusta ravintoloihin.
Suomalaiset eivät määräänsä enempää kuluta alkoholia, mutta jos kulutus tapahtuu paikas-
sa, joka työllistää muutenkin kuin kotihälytysten merkeissä, niin sellaistahan on helppo
kannattaa.

Arvoisa puhemies! Esityksessä todetaan, että anniskelu on sosiaalinen ja valvottu tapa
nauttia alkoholia. Näin se juuri on.

19.30 Heli Järvinen vihr: Arvoisa puhemies! Arvonlisävero on erittäin tärkeä väline suo-
malaisen yhteiskunnan rahoittamiseen. Sillä kerätään kaikkiaan noin 20 miljardia euroa
vuodessa. Ottamatta sen enempää kantaa tähän yksittäiseen esitykseen toivon kuitenkin si-
tä, että kun lähdemme rukkaamaan arvonlisäverokantoja, ottaisimme huomioon kokonai-
suuden ja sen toimivuuden suomalaisessa veronkannossa ja yhteiskunnan ylläpitämisessä.

EU sallii meille kolme eri arvonlisäverokantaa nollakannan lisäksi. Ne kaikki ovat Suo-
messa hyötykäytössä, mutta maailmassa on myös hyvin erilaisia järjestelmiä. Esimerkiksi
Tanska on ottanut sen käytännön, että siellä on tasan yksi arvonlisäverokanta, joka koskee
niin ruokia, lääkkeitä kuin kaikkia muitakin tuotteita, ja sillä on saatu puristettua arvonlisä-
verokanta kaikilta 20 prosenttiyksikköön, kun se Suomessa on huomattavasti korkeampi
muun muassa palveluilta ja tavaroilta.

Arvonlisäverokanta on siis niin tärkeä tulonmuodostusväline suomalaiselle yhteiskun-
nalle, että sen takia en halua lähteä pirstomaan sitä yksittäisillä aloitteilla, ja muistutan vie-
lä siitä, kun välillä aina kuulee puheenvuoroja, kuinka arvonlisäveroa alentamalla voitai-
siin auttaa pienituloisia, että se on siihen kaikkein heikoin tai ainakin yksi kaikkein hei-
koimmista välineistä. Se on aivan samanlainen väline kuin jos lähtisi ampumaan haulikol-
la hirveä: joku hauli osuu, mutta suuri osa hauleista uppoaa ulkopuolelle. Meiltä kaikilta
hyvätuloisilta kannattaa arvonlisäveroa kerätä.

Keskustelu päättyi.

Asia lähetettiin valtiovarainvaliokuntaan.
2


