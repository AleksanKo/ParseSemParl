















































DEME2F4.tmp.xml


Pöytäkirjan asiakohta PTK 81/2019 vp
Pöytäkirjan asiakohta 

PTK 81/2019 vp

Täysistunto

Torstai 12.12.2019 klo 16.00—18.43

4. Hallituksen esitys eduskunnalle laeiksi lastensuojelulain ja lastensuojelulain muuttami-
sesta annetun lain voimaantulosäännöksen muuttamisesta

Hallituksen esitys HE 71/2019 vp
Valiokunnan mietintö StVM 18/2019 vp

Ensimmäinen käsittely

Toinen varapuhemies Juho Eerola: Ensimmäiseen käsittelyyn esitellään päiväjärjestyk-
sen 4. asia. Käsittelyn pohjana on sosiaali- ja terveysvaliokunnan mietintö StVM 18/2019
vp. Nyt päätetään lakiehdotusten sisällöstä. — Valiokunnan puheenjohtaja, edustaja Veh-
viläinen, olkaa hyvä.

Keskustelu

18.22 Anu Vehviläinen kesk (esittelypuheenvuoro): Arvoisa puhemies! Sosiaali- ja ter-
veysvaliokunnan mietintö 18/2019 valtiopäiviltä käsittelee hallituksen esitystä lastensuo-
jelulain ja lastensuojelulain muuttamisesta annetun lain voimaantulosäännöksen muutta-
misesta. Lait on tarkoitettu tulemaan voimaan ensi vuoden alussa. Esityksen tavoitteena on
korjata lastensuojelulain säännöksiä ajantasaisiksi vastaamaan eduskunnassa jo hyväksyt-
tyjä lainmuutoksia. 

Uusi laki oikeudenkäynnistä hallintoasioissa eli hallintoprosessilaki tulee voimaan
1.1.2020. Esityksessä ehdotetaan, että lastensuojelulaissa olevat viittaukset kumottuun hal-
lintolainkäyttölakiin korjattaisiin viittauksiksi uuteen oikeudenkäynnistä hallintoasioissa
annettuun lakiin. Valittaminen hallinto-oikeuden päätöksestä korkeimpaan hallinto-oikeu-
teen muuttuisi valitusluvanvaraiseksi myös lastensuojelulain mukaisissa asioissa. Lisäksi
esityksessä ehdotetaan, että kunnan velvollisuutta järjestää jälkihuoltoa siihen saakka, kun-
nes jälkihuoltoon oikeutettu nuori täyttää 25 vuotta sovellettaisiin lastensuojelulain muu-
toksen voimaantulopäivänä jälkihuollon piirissä oleviin lapsiin ja nuoriin.

Sosiaali- ja terveysvaliokunta on saanut perustuslakivaliokunnalta lausunnon hallituk-
sen esityksestä. Käyn seuraavassa läpi perustuslakivaliokunnan lausunnon huomioita ja
sen seurauksia sosiaali- ja terveysvaliokunnan mietinnön sisältöön. 

Perustuslakivaliokunta toteaa lausunnossaan, että varsinkin huostaanottoa ja sijaishuol-
toa koskevissa asioissa on sellaisia lapsen etuun liittyviä asiasisältöisiä ja menettelyllisiä
erityispiirteitä, jotka sinänsä puoltavat asian joutuisaa käsittelyä ja huostaanottoja koske-
vien asioiden lainvoimaiseksi tulemisen nopeutta. Lausunnon mukaan keskeistä oikeustur-
van saatavuuden kannalta on kuitenkin, että valituksen luvanvaraisuus ei merkitse valitus-
kieltoa. Perustuslakivaliokunta painottaa, että korkeimman hallinto-oikeuden on lain mu-
kaan myönnettävä valituslupa, jos käsillä on jokin valitusluvan myöntämisen perusteista.
Vailla merkitystä ei lausunnon mukaan ole se, että lastensuojeluviranomaisen on tutkitta-
 Hyväksytty
1.0



Pöytäkirjan asiakohta PTK 81/2019 vp
va huostaanoton kestäessä perheen tilanne riittävän usein uudelleen sen selvittämiseksi,
ovatko perheen olosuhteet parantuneet, ja onko edellytyksiä huostassapidon lopettamisel-
le ja perheen jälleenyhdistämiselle. Valitusluvan myöntämisen perusteena voi hallintopro-
sessilain mukaan olla ennakkopäätösperusteen ja asiassa tapahtuneen ilmeisen virheen li-
säksi myös muu painava syy valitusluvan myöntämiseen. Tällainen painava syy voi olla
muun muassa asian erityisen suuri merkitys valittajan oikeusturvan kannalta. Perustuslaki-
valiokunta katsoo olevan selvää, että huostaanottoa ja sijaishuoltoon määräämistä koske-
villa asioilla on lähtökohtaisesti tällainen merkitys lapselle ja hänen perheelleen. Perustus-
lakivaliokunnan mielestä lastensuojelulain 92 §:n sääntelyä on kuitenkin täsmennettävä
valitusluvan myöntämiskynnystä alentamalla siten, että huostaanottoa ja sijaishuoltoa kos-
kevissa asioissa korostuva oikeusturvan erityinen tarve tulee myös säädösperustaisesti tur-
vatuksi valituslupaharkinnan tilanteissa, joissa korkein hallinto-oikeus toimii ensimmäise-
nä muutoksenhakuasteena. Sääntely on lausunnon mukaan laadittava siten, että vain ilmei-
sen perusteettomat ja siihen kynnykseltään rinnastuvat muutoksenhaut ratkaistaan valitus-
lupahakemus hyläten. Tällaisen muutoksen tekeminen on lausunnon mukaan edellytykse-
nä ensimmäisen lakiehdotuksen käsittelemiselle tavallisen lain säätämisjärjestyksessä. So-
siaali- ja terveysvaliokunnan saama selvityksen mukaan toistaiseksi ei ole annettu
säännöksiä, joissa yleisiä valitusluvan myöntämisedellytyksiä olisi väljennetty. Lisäksi va-
litusluvan myöntämisen yleiset perusteet on kirjoitettu positiiviseen muotoon edellytyksik-
si, joista yhdenkin täyttyminen johtaa valitusluvan myöntämiseen. Valiokunta pitää muu-
toksenhakujärjestelmän kokonaisuuden kannalta perusteltuna, että perustuslakivaliokun-
nan lausunnossa edellytetty valitusluvan myöntämiskynnyksen alentaminen huostaanot-
toa ja sijaishuoltoa koskevissa asioissa arvioidaan huolellisesti ja eduskunnalle annetaan
tarvittaessa asiasta hallituksen esitys.

Sosiaali- ja terveysvaliokunta ehdottaa, että lastensuojelulain 92 § muutetaan tässä yh-
teydessä siten, että valitusoikeus huostaanottoa ja sijaishuoltoa koskevissa asioissa säilyy
toistaiseksi ennallaan eikä valituslupaa edellytetä näissä asioissa, joissa korkein hallinto-
oikeus toimii ensimmäisenä muutoksenhakuasteena. Valituslupaa edellytettäisiin kuiten-
kin muissa lakiehdotuksen 92 §:n 1 momentissa tarkoitetuissa asioissa. Perustuslakivalio-
kunta kiinnittää valtioneuvoston vakavaa huomiota tarpeeseen arvioida lastensuojelulain
mukaista päätöksentekojärjestelmää huolellisesti ja ryhtyä mahdollisiin mahdollisesti tar-
vittaviin lainsäädäntötoimiin. Perustuslakivaliokunnan mielestä valituslupajärjestelmän
toimivuutta on seurattava erityisesti nyt käsillä olevassa asiaryhmässä.

Sosiaali- ja terveysvaliokunta yhtyy perustuslakivaliokunnan näkemyksiin seurannan
merkityksestä ja lastensuojelun päätöksentekojärjestelmän kokonaisvaltaisen uudelleenar-
vioinnin tarpeellisuudesta. Valiokunta pitää tärkeänä, että hallituksen esityksessä todettu
päätöksentekojärjestelmän arviointi aloitetaan mahdollisimman pian. Valiokunta ehdottaa
asiasta lausumaa, joka kuuluu seuraavasti: ”Eduskunta edellyttää, että hallitus käynnistää
lastensuojelun päätöksenteko- ja muutoksenhakujärjestelmän uudistamistarpeen arvioin-
nin sekä ryhtyy tarvittaviin lainsäädäntötoimiin.” Valiokunta pitää tärkeänä, että hallinto-
oikeuksien ja kuntien lastensuojelutyön voimavarojen riittävyys turvataan, mikä vähentää
myös muutoksenhaun tarvetta.

Eduskunnan hyväksymään lakialoitteeseen sisältyneen lakiehdotuksen johdosta jälki-
huollon ikäraja nousee vuoden 2020 alusta 25 ikävuoteen. Ikärajan nostamisen vuoksi eh-
dotetaan muutoksia lastensuojelulain nuoren määritelmään, itsenäistymisvaroja koske-
vaan sääntelyyn ja jälkihuollon ikärajan siirtymäsäännökseen. Siirtymäsäännöksen myötä
2



Pöytäkirjan asiakohta PTK 81/2019 vp
jälkihuolto-oikeuden laajennus ei koske niitä nuoria, joiden oikeus jälkihuoltoon on päät-
tynyt ennen lain voimaantuloa 1.1.2020. Valiokunta pitää tarkoituksenmukaisena lasten-
suojelulain tarkistamista siten, että sosiaalihuollosta vastaavalla toimielimellä on velvolli-
suus maksaa itsenäistymisvarat nuorelle jälkihuollon päättyessä, eli viimeistään hänen
täyttäessään 25 vuotta. Valiokunta kiinnittää kuitenkin huomiota kunnan lastensuojeluvi-
ranomaisen laajaan harkintavaltaan itsenäistymisvarojen maksamisajankohdan suhteen.
Perustuslakivaliokunta toteaa lausunnossaan, että se on eri yhteyksissä johtanut perustus-
lain yhdenvertaisuussäännöksistä vaatimuksen siitä, etteivät henkilöihin kohdistuvat erot-
telut saa olla mielivaltaisia eivätkä erot saa muodostua kohtuuttomiksi. Valiokunnan mie-
lestä voimassa olevan sääntelyn ja ehdotetun sääntelyn kokonaisuus eivät sinänsä muodos-
tu sisällöltään oikeasuhtaisuusvaatimuksen vastaiseksi, mutta on pitänyt perustuslain 6 §:n
kanssa paremmin sopusoinnussa olevana sääntelyratkaisua, joka ei perustuisi näin ehdot-
tomaan ja tarkkaan määräpäivään perustuvaan ikäryhmien poissuljentaan.

Sosiaali- ja terveysvaliokunta toteaa, että esityksessä ehdotetun siirtymäsäännöksen ra-
jaus ei perustu lapsen tai nuoren ikään vaan tämän jälkihuolto-oikeuteen ja sen voimassa-
oloon. Siirtymäsäännöksen johdosta jälkihuolto-oikeus ei takautuvasti laajene koskemaan
niitä lapsia ja nuoria, joiden oikeus jälkihuoltoon on jo päättynyt ennen lain voimaantuloa
ja jotka ovat jo siirtyneet pois lastensuojelun vastuulta. Tähän ryhmään kuuluvilla nuorilla
aikuisilla on käytettävissään kaikki kunnan sosiaali- ja terveydenhuollon, toimeentulotur-
van, asumisen tukeen, koulutukseen ja työllistymiseen liittyvät palvelut ja tukijärjestel-
mät. Valiokunta ei pidä perusteltuna, että lastensuojelun vastuulta siirtyneet, muiden pal-
velujen piiriin kuuluvat nuoret aikuiset siirretään takaisin lastensuojelun vastuulle. Valio-
kunta kuitenkin painottaa, että kunnan on jatkossakin tuettava lasta ja nuorta itsenäistymi-
sessä, vaikka hänellä ei ole enää subjektiivista oikeutta jälkihuoltoon. Saadun selvityksen
mukaan jälkihuolto-oikeuden säätäminen takautuvasti voimaan esimerkiksi siten, että
kaikki 18—21-vuotiaat nuoret, jotka ovat olleet jälkihuoltoon oikeutettuja vuosien 2016—
2019 aikana, edellyttäisi kuntien valtionosuuksiin arviolta noin 12 miljoonan euron lisära-
hoitusta. Sosiaali- ja terveysvaliokunta yhtyy perustuslakivaliokunnan näkemykseen halli-
tuksen esityksessä kuvattujen muiden kuin jälkihuollon piiriin kuuluvien nuorten ja nuor-
ten aikuisten palvelujen asianmukaisen resursoinnin tarpeellisuudesta. Lisäksi sosiaali- ja
terveysvaliokunta pitää tärkeänä, että jälkihuoltoa kehitetään sisällöllisesti niin, että se eh-
käisee nykyistä tehokkaammin syrjäytymistä ja tukee nuorten koulutus- ja opiskelumah-
dollisuuksia sekä kiinnittymistä työmarkkinoihin.

Yhteenvetona totean, että sosiaali- ja terveysvaliokunta esittää eduskunnan hyväksyttä-
väksi hallituksen esitykseen sisältyvän 2. lakiehdotuksen muuttamattomana, 1. lakiehdo-
tuksen muutettuna mietinnössä esitetyllä tavalla, ja lausuman siinä muodossa kuin sen jo
aiemmin esittelin. Valiokunnan mietintö on yksimielinen.

18.33 Noora Koponen vihr: Arvoisa puhemies! Lastensuojelu ja sen tukitoimet kannatte-
levat niitä lapsia ja nuoria, jotka eivät pärjää omillaan tai perheensä kanssa, tai jos perhees-
tä käytössä olleet voimavarat turvalliseen lapsuuteen, nuoruuteen tai aikuistumiseen eivät
riitä. Lastensuojelun jälkihuollon laajentaminen nyt 20-ikävuoteen on merkittävä muutos
sen puolesta, että avun tarpeessa olevista nuorista aikuisista huolehditaan riittävän pitkään.
Samaan aikaan on tärkeää, että nuorille aikuisille turvataan mahdollisuus käyttää myös
muita sosiaalihuollon palveluita. Sosiaali- ja terveydenhuollon palvelujärjestelmämme voi
3



Pöytäkirjan asiakohta PTK 81/2019 vp
parhaimmillaan olla kontaktoiva ja keskusteleva, ja siihen sen tuleekin pyrkiä. Se on oleel-
lista kattavan hoitoketjun sekä toimeentulon ja asumisen turvaamisessa.

Oppipolkuaan etsivien, polultaan syistä tai toisesta pudonneiden nuorten aikuistumisen
tukeminen, koulutuksen turvaaminen ja mahdollistaminen on vastuu, josta meidän tulee
huolehtia. Tässä maassa asuvina tiedämme paremmin kuin hyvin, mitä koulutus lapselle ja
nuorelle merkitsee, ja kuinka suuri vaikutus sillä voi olla heidän tulevaisuuteensa. Sosiaa-
li- ja terveysvaliokunta painottaakin mietinnössään, että kunnan on jatkossakin tuettava
lasta ja nuorta itsenäistymisessä, vaikka hänellä ei olisi subjektiivista oikeutta jälkihuol-
toon.

Tämä hallituksen esitys auttaa mahdollistamaan entistä paremmin sitä, että aikuistuvien
nuorten tukemista voidaan laajentaa, ja samalla huolehtia siitä, että myös aikuistuminen
sujuisi turvallisesti.

18.35 Sofia Virta vihr: Arvoisa puhemies! Me kaikki emme astu aikuisuuteen samoista
lähtökohdista. Meistä kaikilla ei ole turvaverkkoa opastamassa ja kannustamassa aikuisuu-
den kynnyksellä uuden edessä. Itsenäistyminen on kuitenkin tärkeä elämänvaihe, johon
vaikuttavat ne tapahtumat, tilanteet ja olosuhteet, joissa on kasvanut. Niille nuorille, joiden
elämässä lastensuojeluasiakkuus on ollut osa elämää, on äärettömän tärkeää saada järjes-
telmämme taholta riittävästi tukea myös aikuistumisen ja varhaisaikuisuuden kynnyksellä.
Suuri osa näistä nuoristahan on ollut lastensuojelun asiakkaana juuri siitä syystä, ettei heil-
lä ole ollut kykenevää, turvallista tai välittävää aikuista elämässään. Jälkihuoltopalvelun
myötä nämä nuoret eivät jää yksin lastensuojelusta aikuistuessaan. 

On meidän kaikkien ja koko yhteiskunnan etu, että jokainen nuori saa parhaan mahdol-
lisen tuen rakentaa omaa elämäänsä, hakeutua opintoihin tai töihin, ymmärtää omat oikeu-
tensa ja velvollisuutensa, löytää oma koti ja turvallinen sosiaalinen verkosto ympärilleen
— kiinnittyä yhteiskuntaamme. Tuon tuen tarve ei pääty automaattisesti 21 ikävuoteen,
kuten oikeus jälkihuoltoon on tähän saakka päättynyt. Monelle nuorelle tuen päättyminen
liian varhain on tuntunut hylkäämiseltä, yksin jättämiseltä. 

Tämä lakimuutos, jolla jatkossa turvataan oikeus jälkihuollon palveluihin aina 25 ikä-
vuoteen saakka, on äärettömän tärkeä ja turvaa siirtymää nuoruudesta aikuisuuteen aikai-
sempaa paremmin. Jokaisella nuorella on oikeus aikuistua ja itsenäistyä rauhassa omaan
tahtiin. Lisäksi se on myös tärkeä viesti nuorille siitä, että heistä välitetään ja heitä varten
on olemassa ihminen, joka auttaa ja pitää huolta, kun sitä apua tarvitsee.

18.36 Pasi Kivisaari kesk: Arvoisa herra puhemies! Kiitos myös sosiaali- ja terveysvalio-
kunnan puheenjohtajalle mietinnön selkeäsanaisesta esittelystä. Ensisijainen vastuu lasten
kasvatuksesta on aina vanhemmilla. Valitettavasti aina se ei ole kuitenkaan mahdollista.
Niissä tapauksissa yhteiskunnan pitää varmistaa, että riittävä ja riittävän pitkä apu ulottuu
tarpeeksi kauas. Se on mielestäni myös tämän esityksen ydin. Tämä esitys on myös linjas-
sa hallitusohjelmakirjauksiin: ”Kehitetään lastensuojelun jälkihuoltoa. Annetaan nuorelle
riittävä tuki matkalla aikuisuuteen.”

Tämä muutos saattaa varsinkin alkuvaiheessa tarkoittaa myös kunnille kustannustason
nousua. Ilmeisesti lisäkustannuksista ei ole tarkkaa arviota, mutta tämä tulisi tietysti jo
kuntienkin takia ja eduksi selvittää ja huomioida.

Tässä kohtaa, puhemies, on hyvä ja luontevaa myös nostaa keskusteluun yleisesti las-
tensuojelun tilanne ja lasten, nuorten ja perheiden hyvinvointi. Keskustan näkemys on, että
4



Pöytäkirjan asiakohta PTK 81/2019 vp
lasten ja perheiden ennaltaehkäisevää tukea on parannettava. Muun muassa viime vaali-
kaudella aloitetun ja tällä vaalikaudella jatkuvan Lape-hankkeen avulla kehitetään lasten ja
perheiden palveluita ja kootaan niitä yhden katon alle, jolloin ne ovat paremmin perheiden
saavutettavissa.

Lastensuojelun ja erityisesti lasten, nuorten ja perheiden hyvinvointiin liittyvät siis
oleellisesti ja ennen kaikkea ennaltaehkäisevät toimet. Niissä ylivoimaisesti tehokkain kei-
no on pitää suomalaisen kasvatus- ja koulutusjärjestelmän sekä taso että laatu kunnossa.
Kouluissa kohdataan siis jokainen lapsi ja nuori, ja erityisesti opettajien osuus yhdessä ko-
tien ja vanhempien kanssa on äärimmäisen ratkaiseva.

18.39 Merja Mäkisalo-Ropponen sd: Arvoisa puhemies! Viitaten edellisessä kohdassa
edustaja Alanko-Kahiluodon kommenttiin siitä, että tarkastusvaliokunta on ottanut omak-
si hankkeekseen lainsäädäntötyön vaikutusten laadun arvioinnin, niin siinä yhteydessä
olemme pohtimassa esimerkiksi lainsäädännön arviointineuvoston roolia ja sitä, miten
nämä arviointineuvoston lausunnot olisivat paremmin vaikuttamassa lainsäädännön laa-
tuun, niin että ne tulisivat siihen vaiheeseen, että lainsäädännössä mahdollisesti olevia vir-
heitä voisi vielä korjata. 

Koska olemme tarkastusvaliokunnassa kovasti pohtineet tätä asiaa jo alustavasti, sen ta-
kia olen tämän lakiesityksen kohdalla todella iloinen, että sosiaali- ja terveysvaliokunta otti
vakavasti lainsäädännön arviointineuvoston lausunnon, jossa todettiin, ettei hallituksen
esityksessä ole riittävästi käsitelty uudistuksen vaikutuksia osapuolten oikeudensaanti-
mahdollisuuksien, koetun oikeudenmukaisuuden eikä perusoikeuksien näkökulmasta.
Viittaan tässä nyt erityisesti esimerkiksi tähän valitusoikeuteen, josta valiokunnan puheen-
johtajakin tässä omassa esittelypuheenvuorossaan puhui. Perustuslakivaliokunnalta lau-
sunnon pyytäminen oli erittäin hyvä ja tarpeellinen asia, ja sieltä tulleet kommentit ovat to-
della tärkeitä. 

Erinomaista, että valiokunta teki tämän lausuman tästä asiasta, sillä asian seuraaminen
on tällä hetkellä todella välttämätöntä. Meidän on oikeasti mietittävä, tarvitaanko nyt oi-
keasti isompiakin muutoksia tämän asian suhteen, mutta hyvä tässä vaiheessa näin.

Toinen varapuhemies Juho Eerola: Vielä valiokunnan puheenjohtaja, edustaja Vehviläi-
nen. 

18.41 Anu Vehviläinen kesk: Arvoisa puhemies! Täällä edustaja Kivisaari otti esille
nämä kustannukset, ja haluan todeta, että tähän jälkihoitoon on varattu meille ensi vuoden
budjettiin, kuntien valtionosuuteen, 12 miljoonaa euroa. Eli tämän hallitusohjelmamme
mukaisesti, jos kunnille tulee uusia tehtäviä, niihin laitetaan täysimääräinen valtionosuus,
eli tähän on rahoitus kyllä järjestetty.

Sitten ehkä tähän vielä, edustaja Mäkisalo-Ropposen juuri käyttämään puheenvuoroon
liittyen, voin todeta sen, että tämä ei ollut helppo asia, kun tämä perustuslakivaliokunnan
lausunto tuli aika tavalla myöhäisessä vaiheessa ja me jouduimme aika pikaisesti tutki-
maan sitä yhdessä myös oikeusministeriön, sosiaali- ja terveysministeriön ja korkeimman
hallinto-oikeuden asiantuntijoiden kanssa. Päädyimme sitten mietintöjen pohjalta yhdessä
valiokunnassa yksimielisesti siihen, että lienee viisainta ja varminta tässä tapauksessa, että
me emme yritä ratkaista pikaisesti sitä, miten tämä kirjoitettaisiin, että tämä valituskynnys
niin kuin alentuisi. Varmempi tapa olisi tässä tehdä niin, että ei tarvitse tällä hetkellä tehdä
5



Pöytäkirjan asiakohta PTK 81/2019 vp
tätä luvan kautta, vaan voi valittaa sitten, kenellä on oikeus valittaa, suoraan korkeimpaan
hallinto-oikeuteen.

Ajattelen sillä tavalla, että myöskään hallituksen ei pidä sitä tehdä aivan hätiköiden,
vaan on yksi mahdollisuus, että se korjaus tehdään, kun uudistetaan kokonaisuudessaan
lastensuojelulakia. Mutta se ei ole meidän käsissämme, vaan se on hallituksen käsissä kat-
soa sitten, mikä on se oikea paikka. Mutta vaatii todella huolellisen harkinnan, miten tämä
ratkaistaan.

Yleiskeskustelu päättyi.

Eduskunta hyväksyi hallituksen esitykseen HE 71/2019 vp sisältyvien 1. ja 2. lakiehdotuk-
sen sisällön mietinnön mukaisena. Lakiehdotusten ensimmäinen käsittely päättyi.
6


	4
	18.22
	18.33
	18.35
	18.36
	18.39
	18.41


