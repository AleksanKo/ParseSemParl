















































DEMA457.tmpSave.xml


Pöytäkirjan asiakohta PTK 116/2016 vp
Pöytäkirjan asiakohta 

PTK 116/2016 vp

Täysistunto

Torstai 17.11.2016 klo 15.59—21.34

15. Lakialoite laiksi rikoslain 21 luvun muuttamisesta
Lakialoite LA 22/2016 vp Timo Heinonen kok ym.

Lähetekeskustelu

Puhemies Maria Lohela: Lähetekeskustelua varten esitellään päiväjärjestyksen 15. asia.
Puhemiesneuvosto ehdottaa, että asia lähetetään lakivaliokuntaan.

Keskustelu

21.02 Timo Heinonen kok (esittelypuheenvuoro): Arvoisa rouva puhemies! Hyvät edus-
tajakollegat!

"Haluan kertoa teille tarinan saadakseni tämän tärkeän asian esiin, mikä vaikuttaa syväs-
ti nuoren ihmisen sosiaaliseen kehitykseen: eli kiusaaminen. Minua alettiin kiusata ensim-
mäisestä luokasta lähtien, syytä en tiedä, miksi. Olin hyvin ujo ja hiljainen eli kait helppo
kiusaamisen kohde. Kiusaaminen oli jokapäiväistä, ja itsetuntoni tallottiin lattianrakoon.
Niinkin pienillä lapsilla voi olla raaka käytös toisia kohtaan ja kyky satuttaa henkisesti."

"Minä olin myös periaatteessa ensimmäisen ja toisen luokan ajan koulukiusattu. Oma ti-
lanteeni oli sinänsä hieman erikoinen, että olin pienessä maalaiskoulussa ja kiusaaja oli
oma opettaja."

"Siinä mielessä tuo henkinen kiusaaminen, nimittely ja ulkopuolelle jättäminen on mi-
nusta vielä pahempaa kuin fyysinen kiusaaminen, koska siitä ei jää mitään ulkoista todis-
tusaineistoa. Jos fyysisesti kiusataan, siitähän jää kuitenkin edes jonkin verran mustelmia
ja naarmuja."

"Mua kiusattiin ekasta luokasta lähtien, ja se jatkui lukioon saakka. Kiusaaminen oli
henkistä ja fyysistä. Tavaroita pilattiin, varastettiin, piilotettiin."

"Voimia tarinansa kertoneille. Itse en kykene käsittämään sitä julmuutta, mitä toisiin
voidaan kohdistaa. Rakas veljeni on koulukiusattuna menettänyt paljon. On hirveän vai-
kea yrittää näyttää toiselle, että hän on yhtä arvokas kuin kaikki muutkin, vaikka on joutu-
nut koulussa vuosia luulemaan toisin."

Iltalehdessä lisäksi kirjoitettiin: "Olin koulussa kolmannella luokalla, ja minua kiusat-
tiin jatkuvasti useita kuukausia siitä, kun olin hiukan pyöreä. Opettajat eivät puuttuneet
asiaan, vaikka näkivät, mitä tapahtui. Eräs kerta, kun taas tuo kiusaaja alkoi hakata minua,
kilahdin. Otin kiusaajaa korvasta kiinni ja pyöritin ympyrää niin kauan. Sain jälki-istun-
toa, kuraattorikäyntejä ja rehtorin puhuttelua. Käytösnumero ei ollut hyvä. Kiusaaja ei saa-
nut mitään seurauksia."

"Minut jätettiin pois kaveriporukoista, ei otettu leikkeihin ala-asteella, naurettiin, pilkat-
tiin vaatteista, ei haluttu olla lähelläni. Noin 4 vuotta kestänyt kiusaaminen jatkui vielä jos-
sain määrin yläasteella. Ala-asteella jokapäiväinen koulukiusaaminen aiheutti paniikkihäi-
 Tarkistettu
4.1



Pöytäkirjan asiakohta PTK 116/2016 vp
riön ja masennuksen, joka puhkesi 18-vuotiaana, ja siihen on edelleen kolmekymppisenä
menossa lääkitys."

Tässä, arvoisa puhemies, muutamia nettikeskusteluista ja lehdistä keräämiäni tarinoita,
kiusattujen kertomia ja kirjoittamia.

Perusopetuslain 29 §:n ja lukiolain 21 §:n ja ammatillisesta koulutuksesta annetun lain
28 §:n nojalla oppilaalla ja opiskelijalla on oikeus turvalliseen opiskeluympäristöön. Tämä
velvoittaa kuntia, kouluja, oppilaitoksia huolehtimaan väkivallan ja koulukiusaamisen es-
tämisestä kouluissa ja oppilaitoksissa. Suomen laissa ei kuitenkaan varsinaisesti säädetä
koulukiusaamista rikokseksi omana rikosnimikkeenä. Tämä osaltaan on johtanut siihen,
että kiusaamista ei aina ajatella rikoksena. Usein oppilaiden ja valitettavasti joidenkin opet-
tajienkin keskuudessa toisen loukkaaminen esimerkiksi sanoin ajatellaan vain huonoksi
käytökseksi.

Koulukiusaamisen eri muodot löytyvät kyllä laista, mutta vain muiden rikosten nimillä,
kuten "laiton uhkaus", "kiristys", "vapaudenriisto", "kunnianloukkaus", "pakottaminen",
"pahoinpitely" ja niin edelleen. Esimerkiksi laissa on säädetty rangaistavaksi teoksi toisen
solvaaminen ja herjaaminen. Lisäksi näihin edellä mainittuihin rikoksiin yllyttäminen ja
avun antaminenkin ovat rikoksia. Koulukiusaaminen täyttää usein esimerkiksi jonkun
edellä mainituista rikosnimikkeistä, ja ne kaikki on Suomen laissa säädetty rangaistaviksi.
Laissa on siis säädetty erilaiset koulukiusaamisen muodot rangaistaviksi, mutta lain käy-
tännön toteuttamisessa on puutteita. Varsinaisesti koulukiusaamista omana rikosnimikkee-
nä laki ei siis kuitenkaan tunne.

Rikosvastuuikäraja Suomessa on 15 vuotta. 15 vuotta täyttänyt voidaan siis tuomita ri-
koksesta myös rangaistukseen. Kiusaaja voi siis saada tuomion, jos hän on 15 vuotta täyt-
tänyt. Jos kiusaamiseen on syyllistynyt useampi kiusaaja, niin heitä kaikkia lain mukaan
rangaistaan rikoksentekijöinä, myös yllyttäjä voidaan tuomita rikoksentekijänä.

Alle 15-vuotiaiden kohdalla rikosvastuullisuuden ikäraja ei täyty, joten heidän kohdal-
laan asia käsitellään kunnan sosiaaliviranomaisten kanssa. Sen sijaan vahingonkorvaus-
vastuulla ei ole ikärajaa, joten myös alle 15-vuotias kiusaaja voidaan tuomita maksamaan
vahingonkorvausta kiusaamisen uhrille, jolle on aiheuttanut vahinkoa.

Kun lakiin ei ole kirjattu yksiselitteisesti koulukiusaamista omana rikosnimikkeenä, jää
koulukiusaamisen määrittely usein epäselväksi. Itse toimiessani opettajana aloitin aina
syksyllä kouluvuoden niin, että yhdessä pohdimme, mitä koulukiusaaminen on, ja määrit-
telimme yhdessä oppilaiden kanssa sen, mitä koulukiusaaminen on, mitä se tarkoittaa, mitä
se merkitsee. Aika yleistä oli se, että nuoret sanoivat, että koulukiusaaminen on jatkuvaa.
Se on yksi hyvä peruste siihen, mutta yksi hyvä peruste oli minun mielestäni myös monen
nuoren ja lapsen esille nostama ajatus siitä, että kiusaaminen muuttuu koulukiusaamiseksi
sen myötä, kun toinen ilmoittaa, että hei, minä en tykkää tästä, lopettakaa. Jos sen jälkeen
sama toiminta jatkuu, niin se täyttää koulukiusaamisen merkit.

Eroja on niin oppilaiden, opettajien kuin vanhempienkin keskuudessa siinä, mitä me pi-
dämme kiusaamisena, mitä koulukiusaamisena ja mitä emme. Koulukiusaamiselle on ole-
massa jo nyt kuitenkin selkeät määritelmät. Koulukiusaaminen on suunniteltua, harkittua
toimintaa, jonka tarkoituksena on loukata toista joko henkisesti tai fyysisesti. Kiusaami-
nen voi olla suoraa tai epäsuoraa. Koulukiusaaminen ei rajoitu myöskään oppilaiden väli-
seen väkivaltaan, vaan myös opettajat saattavat olla osallisina koulukiusaamiseen kiusat-
tuina ja valitettavasti joskus myös kiusaajina. Uhrin tai kiusaajan roolissa lasten ja nuorten
2



Pöytäkirjan asiakohta PTK 116/2016 vp
keskuudessa monet kokevat satunnaista kiusaamista, mutta varsinaiseksi koulukiusaami-
seksi teko on nimettävissä vasta, kun se täyttää nuo koulukiusaamisen tunnusmerkit.

Arvoisa puhemies! Olen jättänyt ensimmäisen kerran tämän lakialoitteen eduskunnan
käsittelyyn lokakuussa vuonna 2012. Silloin laki ei edennyt ja minulle sanottiin, että meil-
lä on riittävät keinot puuttua näihin asioihin. No, mitä on tapahtunut? Koulukiusaaminen
on jatkunut. Olemme tänään käyneet monivivahteikkaan keskustelun siitä, miten paljon tä-
näkin päivänä koulukiusaamista on. Eli olen nyt uusinut tämän lakialoitteeni, jossa rikos-
lain 21 lukua muutetaan niin, että sinne tehdään uusi 7 b §, joka koskisi koulukiusaamista
ja jossa määriteltäisiin näitä periaatteita.

Osa kansanedustajista kysyi 2012 ja myös nyt siitä, että en ole pyytänyt tähän lisää alle-
kirjoituksia. Halusin sen tehdä selväksi nyt tässä myös, että en pyytänyt niitä sen takia, että
tämä koulukiusaamisen kriminalisointi on osittain teknisesti ollut vaikea hanke, ja olen ha-
lunnut sen nostaa tätä kautta nyt keskusteluun. Mutta minä haluan tällä keskustelulla ja täl-
lä lakialoitteella nostaa tämän vakavan asian aivan uudelle keskustelutasolle. Me tarvit-
semme niitä aivan tavallisia pieniä tekoja, me tarvitsemme opettajille lisää mahdollisuuk-
sia ja keinoja puuttua työrauhaongelmiin ja muihun, mutta silloin kun ne eivät riitä, minun
mielestäni on hyvä, että on vielä mahdollisuus myös vanhemmilla, kiusatuilla ja muilla
puuttua siihen.

Yksi pro gradu -tutkielma koulukiusaamisen kriminalisoinnista valmistui silloin vuon-
na 2012. Krista Vierimaa teki tämän pro gradun, ja se oli innoittajana osittain, että halusin
tehdä tämän kirjauksen myös Suomen lakiin. Krista Vierimaan tutkimuksessa todettiin,
että 73 prosenttia kiusaajista kertoi, että he olisivat lopettaneet kiusaamisen, jos se olisi ol-
lut rikos, jos he olisivat selkeästi tienneet, että koulukiusaaminen on rikos.

Arvoisa puhemies! Toivon, että lakialoite herättää nyt täällä salissa uudelleen keskuste-
lua ja keskustelua myös valiokunnassa. Toivon, että se johtaa lopulta siihen, että meillä on
tämäkin keino käytettävänä viimeisenä keinona vakavan ongelman korjaamiseksi.

21.13 Jaana Pelkonen kok:  Arvoisa rouva puhemies! Jokaisella oppilaalla, lapsella ja
nuorella, on oltava oikeus käydä koulua ilman pelkoa kiusatuksi tulemisesta. Meillä on
vuosittain Suomessa aivan liian monia niin sanottuja hiljaisia menetyksiä, kun kiusattu lap-
si tai nuori ei enää koe elämäänsä elämisen arvoiseksi. Meillä ei ole varaa menettää yhtä-
kään nuorta. Nuorten itsetuntoa on suojeltava kaikin mahdollisin tavoin. Kouluilla, van-
hemmilla ja meillä päättäjillä on velvollisuus viestittää nuorille, että Suomi on avoin ja su-
vaitsevainen maa, jonka menestys riippuu koulutuksesta ja kansainvälisyydestä. Opettajil-
le ja kouluille on annettava paremmat edellytykset puuttua kiusaamistilanteisiin. Koulu-
kiusaamiselle ja rasismille tulee olla ehdoton nollatoleranssi kouluissa, kuten jo edellisen
lakialoitteen käsittelyn yhteydessä useaan otteeseen salissa kuulimme. 

Kannatan lämpimästi myös edustaja Heinosen tekemää aloitetta.

21.14 Jani Mäkelä ps: Arvoisa puhemies! Edustaja Heinosen ynnä muiden lakialoite läh-
tee kiusaamisongelman ratkaisuun siitä tulokulmasta, että kiusaaminen kirjattaisiin rikos-
lakiin omana rikosnimikkeenään selvin määritelmin, mitä kiusaaminen tarkoittaa. Tämä on
siinä mielessä ajatuksena hyvin kannatettavaa, että, kuten mainittiin, monet näistä teoista
ovat kriminalisoituja noin periaatteessa jo tällä hetkellä mutta niissä voi monesti tulla on-
gelmia näytön suhteen, että onko tällaiseen rikokseen syyllistytty. Tulee helposti tuo kes-
kustelu, että oliko kyse vain huonosta käytöksestä vaiko ei. Nyt jos kiusaaminen olisi itses-
3



Pöytäkirjan asiakohta PTK 116/2016 vp
sään kirjattu rikoksena rikoslakiin, niin se olisi selvempää ja siihen olisi ehkä helpompi
puuttua. 

On totta myös se, että suuri osa näihin tekoihin mahdollisesti syyllistyvistä olisi alle ri-
kosoikeudellisen vastuun alarajan ikävuosiensa puolesta, mutta silti se, että yhteiskunta
suhtautuisi näihin tekoihin vakavasti, kenties myös toisi heille sen tietämyksen, että syyl-
listyttiin tekoon, joka ei ole oikein vaan joka on väärin. Myös tuo, että opettaja voisi olla
uhrina tässä kyseisessä rikoksessa, parantaisi opettajien työturvallisuutta omalta osaltaan. 

Hyvää esityksessä on myös se, että tässä on huomioitu joukkotiedotusvälineet. Nyky-
ajan nuoret ja lapset elävät sosiaalisessa mediassa, ja siellä kiusaaminen voi olla hyvin to-
taalista, eli jos tällaisia määritelmiä lähdetään tekemään, niin on selvää, että erityisesti
tämä sähköinen puoli kiusaamisessa on huomioitava. 

Itse kannatan tätä lakialoitetta periaatteen tasolla. Tästä kannattaa poimia ne hyvät ideat
ja ajatukset, mitä tästä löytyy. En ole huomannut tätä allekirjoittaa enkä muista, onko pyy-
dettykään, mutta tosiaan kerron tätä aloitetta kannattavani.

21.16 Eeva-Maria Maijala kesk: Arvoisa puhemies! Lakialoitteen tavoite on oikea, vas-
tustaa kiusaamista ja vaatia koulukiusaajalle rangaistusvastuuta teostaan. Juristina kuiten-
kin pohdin, minkälaisessa tilanteessa tämä uusi pykälä tulisi sovellettavaksi. Jo nykyisel-
lään tässä lakialoitteessa kiusaamiseksi määriteltävät eri teot on rikoslaissa säädetty ran-
gaistavaksi kukin omassa pykälässänsä ja niistä säädetään monin paikoin ankarampia ran-
gaistuksia kuin lakialoitteessa esitetty sakkorangaistus. Esimerkiksi ehdotettu ensimmäi-
nen kohta määrittelee koulukiusaamisen voivan olla muun muassa ruumiillisen väkivallan
tekemistä tai terveyden vahingoittamista. Nämä teot on kuitenkin jo säädetty rikoslain 21
luvun 5, 6 ja 7 §:issä pahoinpitelyksi, jonka perustekomuodosta tuomitaan sakkoon tai
enintään vankeuteen 2 vuodeksi. Lievässäkin tekomuodossa on sama rangaistus kuin tässä
esitetty eli sakko. 

Uuden rikoslain säätäminen voisi antaa toki lainsäätäjältä merkittävän viestin koulukiu-
saamista vastaan. Siinä tämä on iso asia. Mutta jääkö signaali kuitenkin vähäiseksi, jos sen
mukaan ei tultaisi juurikaan antamaan tuomioita, koska kyse on alle 15-vuotiaasta henki-
löstä lähes aina? Rikosprosessi kun ei muutenkaan ole ensisijainen eikä aina paraskaan
tapa kiusaamiseen puuttumiseksi. Järjestelmällistä kiusaamista tapahtuu sitä paitsi muual-
lakin kuin kouluissa, esimerkiksi työpaikoilla. Tosin moni kiusaajahan on myöskin opetta-
ja. Toisaalta koulukiusaaminen, jos osapuolet ovat lapsia tai nuoria, on toki kiusaamises-
sakin oma vakava erityislajinsa. 

Pidän kuitenkin tärkeänä aloitteen tavoitteita ja sitä, että koulukiusaamisen ongelmia
nostetaan esiin kaikissa mahdollisissa foorumeissa. Valtiovallalta ei saa tulla sen suhteen
koskaan muuta viestiä kuin ehdoton kiusaamisen vastustaminen ja tuomitseminen.

21.19 Tiina Elovaara ps:  Arvoisa puhemies! Mielestäni Heinosen aloite mahdollistaa
keskustelun tästä aiheesta erinomaisella tavalla. Meidän tulisi saada määriteltyä rajat ih-
misten kaltoinkohteluun välittämättä siitä, tapahtuuko se koulun seinien sisällä, koulumat-
kalla tai muissa ympäristöissä. Siinä mielessä sana "koulukiusaaminen" on hieman ongel-
mallinen, ja toivon todella, että Heinosen lakiesitys etenee, koska tämä tarkkarajaisempi
keskustelu sen osalta, että saamme laajan työkalupakin, jossa on pehmeitä keinoja mutta
myös näitä tiukkoja keinoja, on mielestäni tarpeen.
4



Pöytäkirjan asiakohta PTK 116/2016 vp
Oli myöskin hyvä, että edustaja Mäkelä toi esiin opettajiin kohdistuvan kiusaamisen.
Tämä on yhtä lailla vakava ongelma, ja tässä keskustelussa meidän tuleekin huomioida
opettajien jaksaminen ja koulujen resurssit vastata niihin ongelmiin, joita kouluissa kohda-
taan, sillä koulut ovat pienimuotoisia yhteiskuntia. Siellä näkyvät kaikki ne ilmiöt, jotka
yhteiskunnassa näkyvät yleisestikin ottaen.

Kiitos myös edustaja Maijalalle hyvästä puheenvuorosta.

21.20 Timo Heinonen kok: Arvoisa rouva puhemies! Hyvät edustajakollegat! Edustaja
Maijala piti hyvän puheenvuoron. Muistaisin, että puhuitte hyvin samalla lailla myös
vuonna 2012, ja allekirjoitan hyvin pitkälle näitä kysymyksiä, joita esille toitte. Näyttöon-
gelma on varmasti se, mikä on aivan oleellista myös tässä asiassa nostaa keskusteluun.
Sama näyttöongelma on toki siinäkin tapauksessa, että täyttyykö joku muu, jo nyt rikosla-
kiin kirjattu tapaus taikka rikos. Mutta tämä tutkimus yksin jo osoittaa sen, että kolme nel-
jästä on sanonut, että en olisi kiusannut, jos olisin tiennyt, että koulukiusaaminen on rikos.
Se on jo se viesti, mikä meidän pitäisi välittää ja viestittää. En itsekään odota sitä, enkä edes
halua, että niitä rangaistuksia... Eivät rangaistukset ole tässä se, mikä on minun suurin in-
noittajani tämän tekemiseen, vaan se, että koulukiusaaminen loppuisi viestin kautta. 

Edustaja Maijala kysyi, missä tilanteessa tätä lakia käytettäisiin. Tätä käytettäisiin vii-
mesijaisena keinona. Kun mikään muu ei ole auttanut, niin kuin puheenvuorossani totesin,
niin sitten olisi vielä mahdollisuus, kun koulu on tehnyt kaiken muun mahdollisen, joko
koululla, kiusatulla itsellään tai kiusatun vanhemmilla puuttua siihen myös tällä kaikista
kovimmalla keinolla. Rikosprosessi, onko se sitten paras tapa hoitaa asiaa, kysyi myös
edustaja Maijala. Ei minunkaan mielestäni ole, vaan se on viimesijainen keino, mitä käy-
tetään silloin, kun mikään muu ei auta. 

Kun tiedän, että tätä keskustelua myös kuunnellaan, niin haluan lyhyesti käydä läpi tuon
pykälän, mikä on uusi, eli rikoslain 21 luvun, "Henkeen ja terveyteen kohdistuvista rikok-
sista", uusi 7 a §. Siinä kerrotaan tämä koulukiusaaminen: 

"Joka kohdistaa toistuvasti toiseen henkilöön jonkin tai joitakin tämän pykälän 2 mo-
mentissa mainituista teoista niin, että teko on omiaan aiheuttamaan vahinkoa, kärsimystä
tai pelkoa loukatulle taikka häneen kohdistuvaa halveksuntaa tai uhkaamaan loukattua, ja
nämä teot tapahtuvat kouluympäristössä tai henkilöt tuntevat toisensa koulun kautta, on
tuomittava, jollei teosta muualla laissa säädetä yhtä ankaraa tai ankarampaa rangaistusta,
koulukiusaamisesta sakkoon." Eli jos se täyttää pahoinpitelyn tunnusmerkit ja siitä on ko-
vempi rangaistus, niin silloin mennään sillä, mutta muussa tapauksessa voidaan käyttää tä-
tä. 

"Koulukiusaamisen tekoja ovat:
 1) ruumiillisen väkivallan tekeminen toiselle taikka tällaista väkivaltaa tekemättä toi-

sen terveyden vahingoittaminen niin, että aiheuttaa toiselle kipua tai saattaa toisen tiedot-
tomaan tai muuhun vastaavaan tilaan, 

2) valheellisen tiedon tai vihjauksen esittäminen toisesta siten, että teko on omiaan ai-
heuttamaan vahinkoa tai kärsimystä loukatulle taikka häneen kohdistuvaa halveksuntaa,
taikka muuten kuin aiemmin tässä kohdassa mainitulla tavalla toisen halventaminen, 

3) toisen yksityiselämästä tiedon, vihjauksen tai kuvan esittäminen oikeudettomasti
joukkotiedotusvälinettä käyttämällä tai muuten toimittamalla lukuisten ihmisten saataville
siten, että teko on omiaan aiheuttamaan vahinkoa tai kärsimystä loukatulle taikka häneen
kohdistuvaa halveksuntaa, 
5



Pöytäkirjan asiakohta PTK 116/2016 vp
4) toisen pakottaminen oikeudettomasti väkivallalla tai uhkauksella tekemään, sietä-
mään tai tekemättä jättämään jotakin, 

5) toisen pakottaminen muulla kuin 31 luvun 1 §:ssä tarkoitetulla uhkauksella luopu-
maan taloudellisesta edusta, johon rikoksentekijällä tai sillä, jonka puolesta hän toimii, ei
ole laillista oikeutta, 

6) aseen nostaminen toista vastaan tai muulla tavoin toisen uhkaaminen rikoksella sel-
laisissa olosuhteissa, että uhatulla on perusteltu syy omasta tai toisen puolesta pelätä hen-
kilökohtaisen turvallisuuden tai omaisuuden olevan vakavassa vaarassa, 

7) toiselta liikkumavapauden riistäminen oikeudettomasti sulkemalla sisään, sitomalla,
kuljettamalla johonkin tai muulla tavoin tai toisen eristäminen tämän ympäristöstä, 

8) toisen omaisuuden hävittäminen tai vahingoittaminen oikeudetta tai tietovälineellä
tallennetun tiedoston tai muun tallennuksen oikeudeton hävittäminen, turmeleminen, kät-
keminen tai salaaminen toisen vahingoittamiseksi, 

9) irtaimen omaisuuden anastaminen toisen hallusta, 
10) toisen irtaimen omaisuuden taikka kiinteän koneen tai laitteen käyttäminen luvatta,
11) toisen kotirauhan häiritseminen soittamalla puheluita tai lähettämällä matkapuheli-

meen viestejä." 
Eli tässä nämä on kirjattu, ja tässä lakiesityksen tekemisessä minua on avustanut myös

tämä graduntekijä Krista Vierimaa, ja tämän ovat allekirjoittaneet lisäkseni siis Hanna Hal-
meenpää vihreistä, Laura Huhtasaari perussuomalaista, Rami Lehto perussuomalaisista,
Ben Zyskowicz kokoomuksesta ja jo entinen kansanedustaja Carl Haglund RKP:stä, ja sen
jälkeen myös useat kansanedustajat ovat osoittaneet tukea tälle aloitteelle. 

21.26 Ritva Elomaa ps: Arvoisa puhemies! Edustaja Heinosen puhe oli väkevä ja vaikut-
tava, kun hän esitteli tämän lakialoitteen. Se, että kiusaaminen voi olla myös henkistä ja
yhtä vahingollista kuin fyysinen kiusaaminen, on todella niin totta ja samalla senkin takia
vaarallista, koska sitä ei voi niin helposti toteen näyttää.

Kiitän edustaja Heinosta siitä, että myös hänen lakialoitteensa myötä toimenpiteet nol-
latoleranssin saamiseksi koulukiusaamisessa nousevat keskusteluun. Meidän koulutusjär-
jestelmää arvostetaan. Me itse arvostamme sitä tosi korkealle, myös ulkomailla sitä arvos-
tetaan korkealle. Täällä meillä Suomessa meidän pitäisi saada se asia jokaisen ajatuksiin,
että ei ole coolia, ei ole siistiä kiusata vaan erittäin arvokasta on arvostaa sitä toista ihmistä.
Meidän maamme pystyy pääsemään nollatoleranssiin koulukiusaamisessa.

21.28 Eeva-Maria Maijala kesk: Arvoisa puhemies! Moni lapsi on nyt sängyssään tällä
hetkellä ja odottaa unta. Moni lapsi pelkää tällä hetkellä sängyssään huomista koulupäi-
vää. Meillä on vastuu näistä lapsista. Toivottavasti nämä puheet saadaan jollakin tavalla
myöskin käytännön teoiksi ja voimme auttaa näitä lapsia selviämään, ettei heidän tarvitse
jälleen huomenillalla omassa sängyssään itkeskellen pelätä seuraavaa koulupäivää.

Kiitokset Elovaaralle ja Heinoselle näiden aloitteiden tekemisestä. Ei muuta kuin miet-
timään lisää vastaavia toimenpiteitä asian korjaamiseksi.

21.28 Tiina Elovaara ps: Arvoisa puhemies! Oli hyvä, että tässä tuotiin esiin lain tarkem-
pia sisältöjä ja mitä kaikkea kiusaaminen voi pitää sisällään. Tuon vielä viimeisenä seik-
kana esiin sen, että elämme muuttuvassa maailmassa, jossa matkapuhelimien rinnalle on
tullut paljon muitakin välineitä, joita käytämme, ja verkossa tapahtuva kiusaaminen on
6



Pöytäkirjan asiakohta PTK 116/2016 vp
uusi muoto. Uskon, että tulemme vielä tarvitsemaan mahdollisesti myös lainsäädännön tar-
kastelua siltä osin, miten suojelemme ihmisiä, lapsia ja nuoria erityisesti, tämäntyyppisiltä
kiusaamisen muodoilta, kun viestiminen ja julkinen häpäisy on entistä helpompaa ja mah-
dollisempaa. Tämä lienee yksi tulevista haasteistamme.

21.30 Sami Savio ps: Arvoisa puhemies! Edustaja Heinosen ynnä muiden lakialoite kou-
lukiusaamisen säätämiseksi rikoslaissa määritellyksi rikokseksi täydentää erittäin hyvin tä-
nään salissa illalla käytyä keskustelua kiusaamisesta. On tietysti sääli, että salissa on tähän
aikaan enää vain kourallinen edustajia, kun käsittelemme tätä tärkeää aihetta.

Tässä lakialoitteessa on erityisen positiivista sen selvärajaisuus. Edustaja Heinonen kävi
edellisessä puheenvuorossaan läpi kiusaamisen määritelmiä yksityiskohtaisesti — kiitos
hänelle siitä. 

Arvoisa puhemies! Tämä lakialoite antaa vakavan viestin kiusaamista harjoittaville yk-
silöille. Meidän tulee pitää huolta siitä, että yhteiskunta ja lainsäätäjät osoittavat, että kou-
lukiusaaminen on, ja sitä pidetään hyvin, hyvin tuomittavana asiana ja me täällä eduskun-
nassa puutumme jatkossakin vakavasti tähän yhteiskunnallisesti valitettavasti melko vä-
hänkin käsiteltyyn asiaan.

Pidän tätä lakialoitetta erittäin hyvänä, ja kiitänkin edustaja Heinosta asian tuomisesta
eduskuntakäsittelyyn.

21.31 Timo Heinonen kok: Arvoisa puhemies! Haluan myös omalta osaltani kiittää tä-
nään erityisesti edustaja Elovaaraa, joka on ansiokkaasti tehnyt työtä koulukiusaamisen
kitkemiseksi suomalaisesta yhteiskunnasta, mutta myös kaikkia teitä edustajakollegoita,
jotka olette tähän keskusteluun tänään osallistuneet.

Minun oma selkeä tahtoni on se, että yhteiskunnan viesti on yksiselitteisen selkeä, että
kiusaamista ei hyväksytä, siihen puututaan ja siihen on riittävät keinot puuttua. Me olem-
me tänään kuulleet muun muassa edustajakollegoilta puheenvuoroja, joissa on kerrottu
omakohtaisiakin kokemuksia kiusaamisesta. Se, että odottaa, ettei nukahtaisi, että yö ei ku-
luisi, sen takia että seuraava aamu ei tulisi niin nopeasti, on viesti, joka lähestulkoon saa sil-
mäkulman nytkin kostumaan. Toivon, että yhdenkään lapsen ei tulevaisuudessa tarvitsisi
kokea sitä julminta koulukiusaamista, mitä valitettavasti huomennakin meidän kouluis-
samme tapahtuu.

Arvoisa puhemies! Kiitos kaikille tästä keskustelusta. Toivon, että valiokuntakäsittelys-
sä nämä lakialoitteet saavat yhtä hyvän ja perusteellisen käsittelyn.

Keskustelu päättyi.

Asia lähetettiin lakivaliokuntaan.
7


