















































DEM4456.tmp.xml


Pöytäkirjan asiakohta PTK 163/2018 vp
Pöytäkirjan asiakohta 

PTK 163/2018 vp

Täysistunto

Torstai 21.2.2019 klo 16.01—22.46

8. Hallituksen esitys eduskunnalle kansallisen turvallisuuden huomioon ottamista alueiden 
käytössä ja kiinteistönomistuksissa koskevaksi lainsäädännöksi

Hallituksen esitys HE 253/2018 vp
Valiokunnan mietintö PuVM 6/2018 vp

Ensimmäinen käsittely

Puhemies Paula Risikko: Ensimmäiseen käsittelyyn esitellään päiväjärjestyksen 8. asia.
Käsittelyn pohjana on puolustusvaliokunnan mietintö PuVM 6/2018 vp. Nyt päätetään la-
kiehdotusten sisällöstä.

Keskustelu

21.15 Lea Mäkipää sin: Arvoisa puhemies! Ulkomaalaisten kiinteistökaupat ovat puhut-
taneet suomalaisia kautta historian. Puheet yleistyivät Neuvostoliiton hajottua 1990-luvul-
la. Moni venäläinen halusi ostaa kiinteistön, erityisesti lomakiinteistön, Suomesta, lähinnä
Kaakkois-Suomesta. Ilmiö on voimistunut ja kattaa koko Suomen, eivätkä ostajina ole
enää pelkästään venäläiset. Ilmiöön on havaittu liittyvän myös kielteisyyttä: hintojen rajua
vaihtelua, veronkiertoa, rahanpesua ja muutakin rikollisuutta. Lisäksi on havaittu, että
kiinteistöjä on hankittu ja pyritty määrätietoisesti hankkimaan sellaisten paikkojen ja aluei-
den läheisyydestä, joilla on merkitystä kansalliselle turvallisuudellemme. On myös todet-
tava, että Suomen 2,7 miljoonasta kiinteistöstä ulkomaalaisten välittömässä omistuksessa
on vain noin vajaa 1 prosentti. 

Tällä esityksellä kumottaisiin siis voimassa oleva laki omaisuuden lunastuksesta puo-
lustustarkoituksiin ja säädetään uusi laki, jonka avulla valtio voisi puuttua sellaiseen kiin-
teistönomistukseen, joka vaarantaa Suomen kansallista turvallisuutta. Esitys liittyy myös
valtion talousarvioon, sillä ehdotettujen lakien mukainen kiinteistökauppojen seuranta
edellyttää lisäresursseja puolustusministeriölle, Maanmittauslaitokselle, Puolustusvoimil-
le ja Rajavartiolaitokselle, suojelupoliisille ja Huoltovarmuuskeskukselle. Kiinteistön lu-
nastamisesta tai etuosto-oikeuden käyttämisestä aiheutuisi lisäksi valtiolle kertaluonteisia
kustannuksia niinä vuosina, kun toimenpiteitä toteutettaisiin. 

Lain perusteluissa tuodaan esiin, että huolestuttavana kehityspiirteenä on pidettävä stra-
tegisesti merkittävien kohteiden läheisyydessä tapahtuvia yksittäisiä kiinteistön luovutuk-
sia, joissa tosiasiallisesti määräysvaltaa käyttävä taho pyritään häivyttämään erilaisten vä-
likäsijärjestelyjen kautta. Huolta aiheuttavat myös tapaukset, joissa kiinteistönomistajan
tavoittaminen osoittautuu mahdottomaksi tai joissa hankitun kiinteistön käyttö poikkeaa
tavanomaisena pidetystä. Edellisen kaltaisena esimerkkinä on viime syksynä paljon huo-
miota saanut tapaus Airiston Helmi.
 Tarkistettu
4.1



Pöytäkirjan asiakohta PTK 163/2018 vp
Mielestäni lakiesityksellä on suora yhteys siviili- ja sotilastiedustelulakeihin. Nimittäin
kiinteistöihin on varsin helppo asentaa automaattisia viestiliikenteen kuuntelulaitteita. Nii-
hin voidaan asentaa myös laitteita, joilla voidaan häiritä viesti- ja tietoliikenneyhteyksiä,
jopa sellaisia elektromagneettisia lähettimiä, joiden avulla voidaan vaurioittaa puhelin- ja
tietoliikenteen lähetin- ja vastaanottoasemia tai niiden välillä olevia vahvistimia tai välitys-
laitteita mutta myös sähkölaitoksia ja samoin muuntoasemia, vesilaitoksia ja lämpölaitok-
sia, eli haittaa ei tarvitse kohdistaa pelkästään viranomaisten toimintaan ja kohteisiin vaan
myös siviili-infraan. 

Kansallinen turvallisuus on laaja käsite. Ainakin me maanpuolustuskurssin käyneet sen
tiedämme. Yhteiskuntamme infra ja sen ylläpitotekniikka perustuvat entistä enemmän säh-
köön ja tietoliikenteeseen. Vesi- ja jätevesihuoltokaan ei toimi kunnolla kovin pitkään il-
man valtakunnallista sähköverkkoa. Varavoimalaitteet on tarkoitettu vain väliaikaiseksi
ratkaisuksi siihen asti, kunnes kyetään palauttamaan valtakunnalliset sähköverkot.

Arvoisa puhemies! Puolustusvaliokunta pitää lakimallia hyvänä, sillä eri lakien keino-
valikoimat täydentävät toisiaan. Valiokunta painottaa tässä yhteydessä jo hallitusohjelmas-
sakin todettua päämäärää turvata uusissa kansallista turvallisuutta parantavissa lakihank-
keissa perus- ja ihmisoikeuksien toteutuminen. Samoin valiokunta kannattaa etuosto-oi-
keuden rajaamista joko 500 metrin tai 1 000 metrin suojavyöhykkeeseen alueesta riippu-
en, sillä tätä laajempi etuosto-oikeus aiheuttaa todennäköisesti huomattavaa haittaa kiin-
teistökaupan ja kaavoituksen sujuvuudelle. Etuosto-oikeuden piirissä olisi noin 500 kaup-
paa vuosittain. 

Tämäkin laki tehtiin hyvässä yhteisymmärryksessä, ja laki menisi sitten ulos yksimieli-
sesti.

21.20 Jari Ronkainen ps: Arvoisa puhemies! Hallituksen esitys kansallisen turvallisuu-
den huomioonottamisesta ulkomaalaisten maakaupoissa tulee tarpeeseen. Asiasta on pu-
huttu jo pitkään. On valitettavaa, että usein ensin pitää tapahtua jotain ikävää, jotta päättä-
jien enemmistö saadaan hereille ja asiat etenevät päätöksentekoon. On toki hyvä, että
asiaan nyt tartutaan. Tämäkään lakiesitys ei ole aukoton, mutta pääasia on, että jonkinlai-
nen kontrolli tulee ja jatkossa meillä on selvät askelmerkit siihen, kuinka strategisten aluei-
den ympärillä tapahtuvien kiinteistökauppojen kanssa toimitaan. 

Erityisen tärkeää kansallisen turvallisuuden toteuttamisessa on, että kunnat ja valtio, eli
käytännössä Puolustusvoimat, puhaltavat yhteen hiileen. Puolustusvoimien tulisi kartoit-
taa merkittävät strategiset alueet, jotta kunnat eivät lähtisi edes kaavoittamaan niitä. Ta-
voitteena tulee olla, että ulkomaalaisten maakaupat Suomessa palvelevat aina ensisijaises-
ti suomalaisten etua. 

Arvoisa puhemies! Huolta aiheuttavat kuitenkin jo toteutuneet kaupat. Vuonna 2000 si-
nisilmäisesti poistetun kansalaisuuteen perustuvan lupamenettelyn jälkeen kauppoja on
tehty runsaasti myös strategisten alueiden lähellä. Omaisuudensuojaan puuttuminen takau-
tuvasti on kuitenkin aina ongelmallista. On mielenkiintoista seurata, kuinka lakimuutos tu-
lee vaikuttamaan käytännössä ja joudutaanko puolustus- ja/tai pakkolunastuspykäliä koe-
ponnistamaan tulevaisuudessa. 

Valiokunta esittääkin, että uuden sääntelyn toimivuutta on kokonaisuutena syytä arvioi-
da kahden vuoden ajan ja että puolustusministeriö antaa asiasta selvityksen puolustusva-
liokunnalle vuoden 2021 loppuun mennessä. 
2



Pöytäkirjan asiakohta PTK 163/2018 vp
21.22 Simon Elo sin: Arvoisa rouva puhemies! Kyllä nyt täytyy puolustusministeri Jussi
Niinistöstä sanoa, että kyllä jotain kaukokatseisuutta hänessä on ollut, kun tuon Jehovan to-
distajien vapautuslain kumoamisen lisäksi, mistä äsken keskustelimme, tässäkin asiassa
hän on toiminut etutynkään. Silloin kun hän toimi puolustusvaliokunnan puheenjohtajana,
vuonna 2014 hän esitti nimenomaan tätä, mitä me nyt täällä käsittelemme hallituksen esi-
tyksenä. 

Tässä tuli esille myös valtakunnalliset maanpuolustuskurssit, joilla — kyllä täytyy sa-
noa — on ollut arvokas historia Suomessa nimenomaan tämän kokonaisturvallisuuden kä-
sitteen luojana ja vahvistajana. Kyllä sielläkin on tullut varmasti itse kullekin esille — it-
sellenikin, kun keväällä sen kävin — se tilanne, missä Suomi tämän osalta on, että tälle
lainsäädännölle on huutava tarve strategisesti tärkeiden maa-alueiden osalta erityisesti. 

Mutta kun tätä asiaa on käsitelty myös silloin keväällä 2014, jolloin tästä oli myös edus-
taja Kymäläisen tekemä lakialoite, niin kyllähän siinä on myös aika paljon syytetty erään-
laisesta pelon lietsomisesta, tai kun puhutaan meidän itänaapuristamme, niin jopa venäläis-
vihasta, eikä olla pystytty käsittelemään tätä asiapohjalta ilman, että siihen lähtee jonkin-
laista tällaista historian painolastia. Onneksi monet kansanedustajat ovat tätä pitäneet esil-
lä, mukaan lukien Jussi Niinistö. 

Ongelmahan syntyi 1990-luvun lopulla. Silloin oli ympäristöministerinä Satu Hassi vih-
reistä. Hän esitteli lain ulkomailla asuvien ja ulkomaisten yhteisöjen kiinteistönhankinto-
jen valvonnasta annetun lain kumoamisesta vuoden 2000 alussa. Näin poistui se, mihin
edustaja Ronkainen täällä viittasi, eli vuodesta 1939 voimassa ollut laki — eli hyvin pitkä-
aikainen lainsäädäntö — siitä, että maanomistus piti sisällään kansalaisuuteen perustu-
neen, voi sanoa, hyvin kattavan lupamenettelyn.

Nykyisin vuosittain tehdään useita satoja kiinteistökauppoja, 500—700, joissa ulkomaa-
lainen on ostajana. Täytyy tietysti sanoa, että suurin osahan on hyvin tavallisia kauppoja, ei
mitään sen ihmeempää, mutta ongelmahan ei ole pelkästään siinä, ei ainakaan yksin siinä,
kenelle niitä myydään, vaan myös siinä, mistä niitä kiinteistöjä, rakennuksia, maita myy-
dään, eli on nimenomaan nämä strategiset alueet, joiden kohdalla voi viitata sitten tähän
julkiseen keskusteluunkin liittyen tähän Airiston Helmen tapaukseen. 

Tämän lisäksi, että tämä lainsäädäntö nyt tuodaan eduskunnalle ja se menee varmasti
hyvin vahvalla tuella eteenpäin, on kyllä syytä myös sitten asianomaisten viranomaisten
selvittää niitä kauppoja, mitä tuhansittain on jo tässä vuosien aikana tällä vuonna 2000 hy-
väksytyllä lainsäädännöllä tehty. Näin uskon, että varmasti tullaan toimimaan vastuullis-
ten turvallisuusviranomaisten osalta.

21.25 Ilmari Nurminen sd: Arvoisa puhemies! Itsekin intouduin vielä ottamaan puheen-
vuoron tämän äskeisen puheenvuoron jälkeen. Tosiaan tämä hallituksen esitys on hyvä, ja
tässä on hyviä ja oikeansuuntaisia askeleita. Itsekin vielä antaisin kiitosta edustaja Kymä-
läiselle, joka on jo viime kaudella tehnyt tästä aloitteen, hyvin pitkäjänteisesti kansalaisa-
loitteen kautta, ja kuten tiedetään, välillä kovassakin vastatuulessa vienyt tätä eteenpäin.
Minun mielestäni on tärkeätä, että me olemme nostaneet myös näitä kysymyksiä esille ja
me pohdimme etenkin näitten strategisesti tärkeiden alueiden omistusta ja sitä, mikä niit-
ten tilanne on ja mikä meidän valtion rooli näissä on kokonais- ja sisäisen turvallisuuden
näkökulmasta. 

Haluan siis vielä kiittää tästä. Tässä on oikeita askeleita, ja hyvällä ja pitkäjänteisellä
työllä askel kerrallaan eteenpäin.
3



Pöytäkirjan asiakohta PTK 163/2018 vp
Yleiskeskustelu päättyi.

Eduskunta hyväksyi hallituksen esitykseen HE 253/2018 vp sisältyvien 1.—8. lakiehdo-
tuksen sisällön mietinnön mukaisena. Lakiehdotusten ensimmäinen käsittely päättyi.
4


