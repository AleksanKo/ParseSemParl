















































DEM2E50.tmp.xml


Pöytäkirjan asiakohta PTK 169/2018 vp
Pöytäkirjan asiakohta 

PTK 169/2018 vp

Täysistunto

Maanantai 4.3.2019 klo 12.04—16.20

6. Hallituksen esitys eduskunnalle kuluttajaluottosopimuksia ja eräitä muita kuluttajasopi-
muksia koskevien säännösten muuttamisesta

Hallituksen esitys HE 230/2018 vp
Lakialoite LA 51-58/2016 vp, 24/2018 vp
Valiokunnan mietintö TaVM 39/2018 vp

Ensimmäinen käsittely

Ensimmäinen varapuhemies Mauri Pekkarinen: Ensimmäiseen käsittelyyn esitellään
päiväjärjestyksen 6. asia. Käsittelyn pohjana on talousvaliokunnan mietintö TaVM 39/
2018 vp. Nyt päätetään lakiehdotusten sisällöstä.

Keskustelu

14.42 Hanna Sarkkinen vas: Arvoisa puhemies! Suomalaisilla kotitalouksilla on velkaa
enemmän kuin koskaan. Myös talous- ja velkaongelmia on ehkä enemmän kuin milloin-
kaan. Helposti saatavat aggressiivisesti markkinoidut ja ottajalleen kalliit vakuudettomat
kulutusluotot eli pikavipit ovat yksi keskeinen velkaongelmien syy. Vuoden 2018 lopussa
yli 380 000 ihmisellä oli maksuhäiriömerkintä — suomeksi sanottuna he olivat menettä-
neet luottotietonsa. Ulosotossa oli viime vuonna melkein 580 000 velallista. Myös perittä-
vät velkamäärät ovat kasvaneet nopeasti. Nämä ovat valtavia lukuja, joiden takaa löytyy
monenlaisia ongelmia, sammuneita unelmia ja hätää. Tämä on se tausta, joka mielessä
mietintöä talousvaliokunnassa laadittiin, ja se on viitekehys myös tälle keskustelulle.

Arvoisa puhemies! Haluan kiittää talousvaliokuntaa hyvästä ja yksimielisestä mietin-
nöstä. Talousvaliokunta näki, että pikavippibisnekselle pitää laittaa suitset. Jo hallituksen
esitys pikavippien korkojen ja muiden kulujen rajoittamiseksi oli tarpeellinen ja oikean-
suuntainen. Talousvaliokunta tiukensi huomattavasti hallituksen esitystä rajaten korkoka-
ton esitystä 30 prosentista 20 prosenttiin. Kiitos valiokunnalle rohkeudesta. Tähän asti joi-
denkin pikavippien vuosikorot ovat saattaneet olla satoja prosentteja, eli rajoitus on huo-
mattava. Nyt sovitut rajoitukset eivät ole täydellisiä mutta suuri askel parempaan suun-
taan. Paljon jäi tehtäväksi myös seuraaville eduskunnalle ja hallitukselle, ja mietinnössä
annetaan eväitä jatkotyölle.

Arvoisa puhemies! Vasemmistoliitto ja monet muiden puolueiden kansanedustajat ovat
pitkään vaatineet pikavippien markkinoiden rajoittamista. Asia sisältyy mietinnön pon-
teen, jossa eduskunta velvoittaa seuraavan hallituksen selvittämään mainonnan rajoitta-
mista. Ponsien mukaan jatkoselvitykset on tehtävä myös maksuhäiriötietojen poistu-
misajan lyhentämisestä, sosiaalisen luototuksen saatavuuden parantamisesta sekä pikavip-
pifirmojen valvonnan ja rankaisemisen tehostamisesta. Lisäksi talousvaliokunta vaatii hal-
litusta arvioimaan ulosoton suojaosuusjärjestelmän ja sen, pitäisikö velkajärjestelyssä ole-
 Tarkistettu
4.0



Pöytäkirjan asiakohta PTK 169/2018 vp
valle jäädä enemmän käteen välttämättömien elinkustannusten kattamiseen. Toki voi sa-
noa, etteivät sopimamme toimet ole riittäviä pikavipistä aiheutuvien haittojen suitsimiseen.
Itsekin olen valmis menemään pidemmälle. Kuitenkin myös niille, jotka ovat valmiita rä-
jäyttämään koko pikavippitouhun, valiokunnan mietintö antaa toivoa. Se nimittäin edellyt-
tää, että valtioneuvosto laatii perusteellisen selvityksen siitä, onko pikavippijärjestelmä
lainkaan tarpeellinen ja tarkoituksenmukainen, ja ryhtyy selvityksen pohjalta tarvittaviin
lainsäädännöllisiin ja muihin asian vaativiin toimenpiteisiin. Eduskunnan hyväksymät lau-
sumat ovat velvoittavia, eli seuraavankin hallituksen on toimittava niiden edellyttämällä
tavalla. Voimme siis luottaa siihen, että haitallisen pikavippibisneksen sääntelyä tiukenne-
taan jatkossakin.

Arvoisa puhemies! Koronkiskonnan ja aggressiivisen markkinoinnin rajoittaminen eli
tarjonnan sääntely ei yksin riitä, pitää puuttua myös kysyntään eli syihin pikavippaamisen
taustalla. Esimerkiksi vuonna 2017 yli 350 000 sosiaali- ja terveyspalveluiden asiakasmak-
sua päätyi ulosottoon. Ihmisillä ei siis ollut varaa maksaa välttämättömästä hoidosta. Jot-
kut ovat turvautuneet pikavippiin terveyskeskuskäynnin tai lääkkeen rahoittamiseksi. Näin
ei voi jatkua. Terveyskeskusmaksut on poistettava, ja maksuhuojennuksia on annettava ny-
kyistä enemmän. On varmistettava, etteivät sosiaali- ja terveydenhuolto, varhaiskasvatus,
asuminen, opiskelu, lääkkeet tai muut välttämättömät asiat maksa kohtuuttomasti ja aja ih-
misiä velkakierteeseen. Perusturvaa on parannettava, kuten myös pienimpiä palkkoja, joil-
la on nykyään usein vaikea elää varsinkin suurimmissa kaupungeissa. On myös pyrittävä
siihen, että ihmiset osaisivat paremmin hoitaa talouttaan ja ymmärtäisivät pikavippien to-
delliset kustannukset. Tähän liittyy myös talousvaliokunnan ponsi, jossa korostetaan ta-
louskasvatuksen merkitystä. Jo peruskoulussa jokaiselle pitäisi tarjota perustiedot oman ta-
loutensa hallintaan ja ymmärrys myös pikavippien ongelmista. Myös aikuiset tarvitsevat
tukea ja neuvoa talouden hallintaan, siksi velkaneuvontaa on lisättävä.

Arvoisa puhemies! Ihmiselle saattaa tulla äkillinen ja pakottava rahantarve esimerkiksi
auton hajotessa tai takuuvuokran kattamiseksi. Tällöin ihminen saattaa turvautua kallii-
seen pikavippiin, jos parempia vaihtoehtoja ei ole saatavilla. Siksi tulisikin parantaa so-
siaalisen luototuksen saatavuutta. Tämä on tärkeää siksikin, ettei pikavippibisneksen ra-
joittaminen luo pohjaa rikolliselle lainatoiminnalle. Perustavammalla tasolla ongelma on
myös kulutuskeskeinen mainonnan kyllästämä kulttuurimme, jossa statusta, arvostusta ja
elämänsisältöä haetaan kulutusvalinnoilla ja joka ajaa monen elämään yli varojensa. Tä-
hän puuttuminen eduskunnan käsillä olevilla keinoilla onkin sitten vaikeampaa.

Arvoisa puhemies! Hyvätkään lait eivät auta, jos niitä ei valvota. Siksi ponsi siitä, että
Finanssivalvonnalle annetaan keinot puuttua pikavippifirmojen toimintaan, on tärkeä.
Myös poliisin pitää olla hereillä, jotta lainvastaista koronkiskontaa harjoittavat toimijat lai-
tetaan kuriin ja he joutuvat vastuuseen.

Arvoisa puhemies! Kiitokset vielä valiokunnalle ja koko eduskunnalle siitä, että tämä
tärkeä asia etenee. Ja toivottavasti entistä harvempi jatkossa turvautuisi näihin pikavippei-
hin ja nämä kohtuuttomat lainaehdot olisivat historiaa.

14.48 Antero Laukkanen kd: Arvoisa herra puhemies! Olen iloinen siitä, että talousva-
liokunta otti tähän hyvin tiukan kannan. Lähetekeskustelussa erityisesti toivoin sitä, että tä-
hän korkokattoon vielä puututtaisiin ja katsottaisiin sitä huolella ja sitä vielä tästä esitetys-
tä 30 prosentista laskettaisiin.
2



Pöytäkirjan asiakohta PTK 169/2018 vp
Näyttää siltä, että pikavippibisneksestä on tulossa rahamaailman Troijan hevonen, joka
tulee salaa sisälle, joka valloittaa ottajansa elämän ja ottaa siitä hallinnan. En usko, että tätä
houkuttelevuutta ja mahdollisuutta, joka pikavippien ottamiseen liittyy, tälläkään lainsää-
dännöllä vielä saadaan sellaiseen niin sanottuun hyvään valvontaan, että nämä haitat pois-
tuisivat yhteiskunnasta kokonaan. Uskon, että tulevalla vaalikaudella, jos täällä itse työtä-
ni jatkan, tämä on yksi sellainen asia, joka ehdottomasti näiden ponsien mukaan tulee vielä
uudelleen käsitellä ja miettiä mainonnan rajoittamista sekä saatavuuden helppoutta.

Olen jopa miettinyt itse sellaista, olisiko hyvä, että olisi sellainen pikavippirekisteri, että
jos jollain henkilöllä on vaikka jo kaksi pikavippiä, niin hän ei enää kolmatta saisi ennen
kuin ne kaksi on maksettu pois. Tämä velvoittaisi kaikkia pikavippifirmoja olemaan rekis-
terissä, ja he sitten joutuisivat seuraamaan tätä. Tämä olisi vähän niin kuin asiakasvalvon-
ta, sisäinen valvonta, jonka puitteissa tämä asia saataisiin lopullisesti hallintaan. Tämä voi-
si olla yksi hyvä menetelmä, mutta tosiaankin onnittelut siitä, että tästä saatiin vielä tiu-
kempi kuin mikä hallituksen esitys oli.

14.50 Lauri Ihalainen sd: Arvoisa puhemies! Edustaja Laukkaselle toteaisin, että tämän
talousvaliokunnan yksimielisen mietinnön tärkein asia oli juuri pudottaa se korkokatto hal-
lituksen esityksestä, joka oli siis 30 prosenttia, 20 prosenttiin. Totta kai me keskustelimme
valiokunnassa myös sitäkin alemmasta mutta totesimme, että tähän on nyt mahdollista hy-
vällä yhteisymmärryksellä päästä ja se on kuitenkin merkittävä parannus nykytilanteeseen
nähden. Syy on tietysti se, että siinä nyt luotonantaja joutuu tarkemmin arvioimaan ja sel-
vittämään luotonhakijan maksukykyä, koska huomattavan korkeilla koroilla ei enää pysty
kompensoimaan niitä luottotappioita samalla tavalla kuin on aikaisemmin voinut tehdä.
Sen vuoksi tämä pudotus 30 prosentista 20 prosenttiin oli tärkeä, tämän talousvaliokunnan
yksimielisen mietinnön tärkeimpiä esityksiä.

Talousvaliokunta esitti siis kuutta lausumaa, joitten sisällä on kysymys myös valvonnas-
ta, josta täällä on jo kerrottukin, että Finanssivalvonnalle mahdollisimman nopean selvi-
tyksen myötä, valmistelun myötä tulisi riittävät ja tehokkaat valtuudet valvoa ja sanktioida
pelisääntöjä myöskin tällä alalla. Merkittävä talousvaliokunnan kanta siis on, johonka
edustaja Sarkkinen jo viittasi ja jonka luen vielä kerran: ”Eduskunta edellyttää, että valtio-
neuvosto laatii perusteellisen selvityksen siitä, onko pikavippijärjestelmä lainkaan tarpeel-
linen ja tarkoituksenmukainen, ja ryhtyy selvityksen pohjalta tarvittaviin lainsäädännölli-
siin ja muihin asian vaatimiin toimenpiteisiin.” Se on sillä tavalla aika tärkeä ohje tulevaa
työtä silmällä pitäen.

Kun tätä esitystä on muutoin niin perusteellisesti täällä esitelty, niin haluaisin vain lo-
puksi sanoa asian, joka ei nyt toki liity mietintöön, että olisipa mielenkiintoista kurkistaa
näitten pikavippifirmojen kytköksiin muun muassa perintätoimistoihin, millainen omista-
jarakenne taustalta saattaakaan selvitä. Tutkivalle journalismille olisi tässä kyllä tilaa, ja
ehkä Kilpailu- ja kuluttajavirastokin voisi tehdä tässä asiassa jotakin selvitystyötä. — Kii-
toksia.

14.53 Sirpa Paatero sd: Arvoisa herra puhemies! Muistan, että sen jälkeen, kun pikavip-
pimarkkina tuli Suomeen, tässä salissa useamman kerran eduskunta on yrittänyt jotenkin
pysyä aina vain seuraavan ja seuraavan vaiheen perässä, ja varmaan jo kymmenen vuotta
sitten täällä oli ensimmäisen kerran esitys lakialoitteen muodossa, missä pikavipit ja tämä
markkinointi olisi kielletty kokonaan. Ja yhä edelleen taistellaan näillä pienillä askelmilla,
3



Pöytäkirjan asiakohta PTK 169/2018 vp
jotta jotenkin pidettäisiin tilannetta hallinnassa, ja tuntuu, että aina nämä yritykset sitten
keksivät jonkunlaisen kepulikonstin tai jonkun kieron keinon meidän päättämän lainsää-
dännön sivuun, jotta toiminta voi yhä edelleen maineikkaasti ja menestyksekkäästi, tulok-
sekkaasti jatkua.

Tässä jo aikaisemmin on ollut säädöksiä, joilla esimerkiksi kiellettiin yöaikainen pika-
vippien myöntäminen, niin että ei keskellä yötä esimerkiksi ravintolasta tullessa tämmöis-
tä lainaa voi nyt enää ottaa vaan että se joka tapauksessa tuli käytäntöön vasta seuraavana
päivänä. Edelleen tuli tämä ajatus siitä, että se on vain täysi-ikäisille, ei alaikäisille. Jossa-
kin kohdin pystyttiin sääntelemään niin, että korko piti kertoa, kokonaiskorko, vuoden
ajalta — silloin kun tämä markkina alkoi, ei tarvinnut kertoa mitään, ei kuluista eikä koko-
naiskorosta. Elikkä nyt on päästy näitä pieniä askelia eteenpäin, ja sen takia olen tyytyväi-
nen, että vastoin ministeriön tahtoa valiokunta myöskin rajasi korkokaton nyt 20 prosent-
tiin ja kiinnitti samalla huomiota myöskin näihin muihin kuluihin, jotka on siinä samalla
selvitettävä. Ei voi olla niin, että korko on vaikka 18 prosenttia ja sen jälkeen tulee kaikkia
muita kustannuksia saman verran maksettavaksi sen lainan ottajalle.

Seuraavina askelmina, jotka siis osin jo tässä valiokunnan mietinnössä on jopa ponnen
taakse kirjoitettu, tehtävissä on tietysti Finanssivalvonnan rooli. Muistan kyllä, että Finans-
sivalvonta ei ole ollut omana toimintanaan mitenkään innokas ottamaan näitä ”epämääräi-
siä” firmoja sinne itselleen valvottavaksi, koska normaalin pankkitoiminnan ja vakuutus-
toiminnan lisäksi tämä on varsin villi markkina. Kun siellä ei ole mitään luvanvaraisuutta
siihen toimintaan, muuta kuin elinkeinolupa, eli heillä ei ole normaalia pankkitoimintalu-
paa, niin se vaatisi isomman remontin. Siitä huolimatta olen vahvasti sitä mieltä, että näin
juuri tulisi tehdä. Jos annetaan lainaa ja otetaan ihmisiltä korkoa, niin se on pankkitoimin-
taa, ja näin Finanssivalvonnan pitäisi vähintäänkin pystyä tätä toimintaa valvomaan.

Toinen, johon myöskin kiinnitettiin täällä keskustelussa jo huomiota, on se, että olisi
jonkunlainen vaikka nyt rekisteri tai joku muu, jossa pystyttäisiin arvioimaan se ihmisten
kokonaislainapotti. [Lauri Ihalainen: Positiivinen luottorekisteri!] — Positiivinen luottore-
kisteri toimii tässä juuri. — Elikkä kaikki näiden yritysten myöntämät pienetkin summat
olisi ilmoitettava sinne, ja siitä voisi yritys sitten arvioida, mikä on se mahdollinen kyky
luoton takaisinmaksuun vai onko sitä ollenkaan. Tästä syystä tämmöinen olisi vähintään-
kin oltava.

Kolmantena on sitten tämä markkinointikielto. Osin tätä on yritetty suitsia jollakin, mut-
ta kaikki me, joilla on sähköpostit tai erilaiset sosiaalisen median välineet käytössä, huo-
maamme päivittäin, että tunti tunnilta sinne tunkee kaikennäköisiä mainoksia, samoin kuin
television tai radion kautta, jopa markkinoinnilla ”Ota lainaa — emme kysy, onko sinulla
maksukykyä”. Tämmöisen markkinoinnin, joka on erheellistä ja käy ihmisten eettisen koo-
diston vastaisesti, ei pitäisi tietenkään olla mahdollista, ja olen itse valmis harkitsemaan
myöskin semmoista ratkaisua, että markkinointi kiellettäisiin täysin. Jos kerran meillä on
rahapelien markkinointi kielletty, varsinaisen pelin markkinointi kielletty [Lauri Ihalai-
nen: Alkoholin!] — ja alkoholin myöskin — niin miksi ei sitten pikavippien? Minun mie-
lestäni logiikan pitäisi olla erittäin sama. Sen takia on erittäin hyvä, että tämä käytäisiin
kunnolla läpi. Ja tuen täysin edustaja Ihalaisen tutkivalle journalismille esittämää heittoa
siitä, että miten nämä perintätoimistot ja pikavippiyritykset sitten toimivat yksiin, koska
meillä on tällä hetkellä suuria ongelmia näitten perintätoimistojen kanssa siinä, kuinka ne
kohtelevat ihmisiä ja ajavat heitä tietoisesti hankaliin tilanteisiin.
4



Pöytäkirjan asiakohta PTK 169/2018 vp
14.59 Hannu Hoskonen kesk: Arvoisa herra puhemies! Nämä pikavippeinä tunnetut luo-
tot ovat todellakin suomalaisen luotonannon yksi käsittämätön kummallisuus, joka mieles-
täni lähentelee laittomuuden rajoja monessa mielessä. Se, että talousvaliokunta antoi tästä
asiasta yksimielisen mietinnön, ja nimenomaan se, että korkokatto lasketaan 20 prosent-
tiin, on aivan erinomainen asia. Valiokunta oli yksimielinen, ja nämä valiokunnan ponnet,
joista edellisissä puheenvuoroissa on hyvin mainittu, ovat aivan asiallisia ja erittäin kanna-
tettavia.

Kun tarkastelee tätä pikavippiasiaa hieman yleisemmällä tasolla, niin tähän pitää Suo-
men eduskunnan kyllä puuttua. Tämä eduskunta ei siihen enää kerkiä tätä enempää kuin
mitä nyt on. Tämä mietintö, mikä nyt on tässä pöydällä, on erittäin hyvä, mutta paljon ko-
vempaan mietintöön pitää pystyä. Nämä pikavippifirmathan käyttävät tilannetta hyväksi,
hädänalaisen ihmisen asemaa hyväksi. Kun hän tietokoneella illalla tai yöllä, milloin vain,
voi pikavippifirmasta ottaa rahaa, onko tämä kyseinen henkilö sillä luotonottohetkellä oi-
keustoimikelpoisessa kunnossa vai onko kysymyksessä tilanne, jossa tätä ihmisen henkis-
tä tilannetta tai fyysistä tilannetta käytetään raakasti hyväksi myymällä hänelle sellainen
tuote, jonka kokoa ja laatua hän ei ymmärrä? Kyllähän tähän Suomen lakien pitää pystyä
puuttumaan.

Minulle soitti viime viikolla erään pojan isä, joka itse on joutunut perillisensä luottoja il-
meisesti maksamaan tai auttamaan tätä nuorta ihmistä eteenpäin elämässä, kun hän oli hai-
rahtunut pikavippien tielle. Nämä pikavippifirmathan käyttävät tässä raakasti hyväksi
ulosottoa, siis he tekevät tavallaan lain harmaalla alueella oikeustoimia, jotka johtavat sit-
ten sen velallisen säälittävään asemaan, asemaan, josta hän ei varmasti selviä, ja sittenhän
tämä samainen pikavippifirma käyttää yhteiskunnan laillisessa järjestyksessä laatimia
ulosottokeinoja ajaakseen tämän ihmisen vielä suurempiin ongelmiin. Eihän tämä ole ta-
savertaista oikeudenkäyttöä missään mielessä. Tämä kyseinen isä sanoi minulle, että hä-
nelle oli muuan ulosottomieskin sanonut, että helppo ratkaisu tähän asiaan olisi se, että
poistetaan näiltä pikavippifirmoilta mahdollisuus hakea näitä velkoja ulosottoteitse. Totta
kai toiselta ihmiseltä voi lainata rahaa milloin haluaa, eikä sitä tässä oltaisi tietenkään kiel-
tämässä, mutta tällaisilla laitteilla tai esimerkiksi tietokoneella tehtyihin sopimuksiin, jos-
sa vaikkapa lauantain ja sunnuntain välisenä yönä ottaa vaikka 5 000 euroa lainaa tietämät-
tä, mitä oikeasti se korko on ja paljonko se korko tulee maksamaan ja milloin sen voi yleen-
sä maksaa, pitää pystyä puuttumaan niin, että lainoja ei tällä keinoin voi myöntää. Kyllä
tässä maassa varmasti lakeja löytyy. Onhan meillä saatu erilaista ovelta ovelle -kauppaa-
kin kitkettyä pois tai muita haitallisia kauppatapoja pystytty estämään, ja kyllähän tällai-
nen menettely, jossa nämä häikäilemättömät pikavippifirmat käyttävät hädänalaisessa ti-
lassa olevia ihmisiä hyväkseen ja joka törkeimmillään menee sitten siihen, että nämä ky-
seisen pikavippiyhtiön toimijat eivät edes omia kasvojaan tuo julkisuuteen vaan pakoile-
vat... Kuitenkin heillä on lain suoja ottaa tältä ihmiseltä kaikki mahdolliset rahat pois ja
saattaa kyseinen velallinen sellaiseen asemaan, josta hän ei koskaan elämänsä aikana sel-
viä. Elikkä tämä perheenisän soitto havahdutti minut, että tämähän on tehokas keino.

Tutkikoon seuraava eduskunta tätä keinoa, miten ulosoton hyväksikäyttö tässä tilantees-
sa estettäisiin niin, että kyseinen pikavippifirma, joka on lainan antanut, saisi itse sitten pe-
riä jotain muuta kautta, jolloin sillä syntyisi se tilanne, että itse joutuu omat velkansa peri-
mään, koska jos minä joltakin henkilöltä vaikka vippaan kesälomareissulla vaikka satasen,
niin tuskinpa sitä nyt lähdetään oikeusteitse perimään, vaan jotain muuta vastaavaa. Joku
muu menettely siihen pitää saada, että tällaiset hetkellisessä mielijohteessa otetut vipit ei-
5



Pöytäkirjan asiakohta PTK 169/2018 vp
vät nauti lainsuojaa täysmääräisesti, niin kuin esimerkiksi pankkilainassa on. Siellähän on
selvät sävelet, miten pankkilainan kun olet ottanut, on tutkittu sinun omaisuutesi ja ovatko
vakuudet kunnossa. Elleivät ole, pitää olla takaajia. Samaan menettelyyn pitää päästä pi-
kavippienkin osalta, nimenomaan niin, että tällaiset pikavippifirmat pannaan vastuuseen
siitä, että he käyttävät tätä yhteiskunnan ulosottojärjestelmää hyväkseen, vaikka itse he toi-
mivat vähintään lain harmaalla alueella. En sano, että ne ovat laittomia toimijoita, mutta
sellaisia toimijoita, jotka eivät eettisesti ja reilun pelin periaattein toimi tässä asiassa.

15.04 Katja Hänninen vas: Arvoisa puhemies! Tässä on helppo yhtyä kollegoiden pu-
heenvuoroihin ja huoleen siitä, mitä nämä pikavipit yksittäisen ihmisen elämässä voivat
pahimmillaan aiheuttaa, mihin se voi pahimmillaan johtaa. Yleensähän henkilöt, jotka jou-
tuu turvautumaan — käytän sanoja ”joutuu turvautumaan” pikavippiin, koska kukaan ei
sellaisella korkotasolla käsittääkseni halua ottaa luottoa, millä nämä pikavippifirmat luot-
toa tarjoavat — ovat sellaisia henkilöitä, joilla on jo valmiiksi maksuvaikeuksia tai ei ole
tuloja, ja tulee yhtäkkinen sellainen tilanne, että ei pysty selviytymään jostakin maksusta ja
sitä luottoa ei ole muualta saatavilla. Elikkä siinä mielessä on kyseessä yleensä myös pie-
nituloiset henkilöt, nuoret, esimerkiksi opiskelijat, työttömät, ehkä jopa eläkeläiset, joilla
ei ole varaa ostaa niitä lääkkeitä, kun eläkkeet eivät riitä, ja sitten joutuvat turvautumaan
tämmöiseen pikavippiin, ja se voi johtaa tosiaan siihen kierteeseen, että se pikavippi, joka
erääntyy, pitää sitten toisella pikavipillä maksaa, ja tämä pyörä lähtee pyörimään ja kohta
niitä onkin ulosotossa sitten tuhansia ja taas tuhansia euroja, ja jos sattuu jotakin omaisuut-
ta olemaan, niin se sitten siitä kyllä ulosmitataan.

Mutta se, mitä edustaja Sarkkinenkin omassa puheenvuorossaan totesi, niin meidän pi-
täisi tässä yhteiskunnassa esimerkiksi sosiaalista luototusta kehittää, ja sitä pitäisi olla tar-
jolla niihin yllättäviin menoihin, joita perheissä saattaa yhtäkkiä tulla: pesukone särkyy tai
muuta vastaavaa, autoremonttiin pitää saada nopeasti rahaa. Itsekin tätä korkokattoa poh-
din, että totta kai on hyvä, jos 30 prosentista laskee 20:een, mutta kyllä edelleen markki-
noilla oleviin lainoihin verrattuna puhutaan erittäin korkeista koroista.

Ja esimerkiksi näistä hakukoneista, joista edustaja Paatero sanoi, että vaikka mainonnan
markkinoinnin kieltoa haluamme edistää, niin eipä tarvinnut laittaa tänne Googleen kuin
”pikavippien ongelmat”, niin ensimmäisenä tuli, ”Lainaa 1 000 — 60 000 euroa heti — Al-
lekirjoita pankkitunnuksilla”, ”Älä päästä mattia kukkaroon — Pikavippi ilmaiseksi”. Ja
tämä jatkuu, ja sitä jatkuu aika kauan ennen kuin sieltä niin sanotusti nousee yksikään sem-
moinen kohta, mitä minä tällä googlettamalla hain. Elikkä ensin tulee nämä pikavippifir-
mojen mainokset sieltä esille, ja oikea asia jää kyllä sanomatta.

Eli ehdotonta markkinointikieltoa kyllä kannatan, ja tämä valiokunnan mietinnön lausu-
maehdotus siitä, että tehdään perusteellinen selvitys, onko tämä pikavippijärjestelmä lain-
kaan tarpeellinen ja tarkoituksenmukainen, on erittäin kannatettava, ja toivon, että tähän
myös ryhdytään välittömästi. Ja tästä, mistä edustaja Ihalainen kysyi ihan perustellusti, että
mikä on perintätoimistojen kytkös näihin pikavippifirmoihin, niin toivottavasti joku tähän
nyt tarttuu ja tekee selvitystyön.

15.07 Mikko Savola kesk: Arvoisa herra puhemies! Tämä pikavippilainsäädäntö on ta-
valla tai toisella ollut tässä omallakin parlamentaarisella urallani usean kerran esillä tässä
salissa ja lainsäädännössä — useita lakialoitteita, mitä itsekin olen allekirjoittanut, ja usei-
ta vetoomuksia, useita yrityksiä, onneksi jopa käytännön toimenpiteitäkin siihen, että on
6



Pöytäkirjan asiakohta PTK 169/2018 vp
kiristyksiä saatu muun muassa markkinointiin liittyen viime vaalikaudella. Ja nyt tietysti
tämä mietintö, mikä talousvaliokunnalta tähän asiaan liittyy, on tullut — ja yksimielinen
semmoinen, korostan — niin että tarvetta kiristyksille on.

On hyvä, että näitä pelisääntöjä luodaan, niitä kiristetään, mutta olen aivan samaa mieltä
edellisten puhujien kanssa siinä, että työ on edelleen kesken. Pikavippejä on liian helppo
ottaa, ja ne ihmiset, jotka pikavippejä ottavat, ovat niitä, jotka ovat talousongelmissa yleen-
sä jo valmiiksi. Se on tavallaan se epätoivon huuto siitä, että rahoitusta halutaan itselle saa-
da, ja tavallaan nämä henkilöt, jotka niitä ottavat, ovat maksuongelmissa monella tapaa.
Ehkä myös ajattelemattomuutta on siinä joukossa: kun on helppo saada rahaa, niin ei mie-
titä siinä vaiheessa sitä takaisinmaksua.

Mutta mitä sitten pitäisi tehdä? Lainsäädäntö on tietysti tämä, joka luo raameja sille, ja
korkokatto määritellään tämän lainsäädännön myötä 20 prosenttiin ja niin edelleen. Mutta
kyllä minä peräänkuuluttaisin, kuinka me pystymme sitä ihmisten omaa vastuuta, omaa
tietoisuutta lisäämään, sitä omaa raha-asiain hallintaa, kuinka me saamme ihmisille iskos-
tettua sitä, että euroja pitäisi joskus myös säästää sinne sukanvarteen, ennakoida sitä omaa
taloutta, että ei eletä pelkästään tässä ja nyt, oikeastaan sen seuraavan kuukauden limitillä,
mitä on mahdollisuus saada, ja kuinka ylipäätään sitä omaa taloutta, sitä kokonaisuutta,
hallintaan saataisiin, että ne menot ja tulot kohtaisivat siinä omassa taloudessa. Sen takia
onkin hyvä, että valiokunnan lausumaesityksissä ponsi 3 kiinnittää huomiota siihen, että
kuluttajien velkaongelmien ehkäisyyn nyt sitten velvoitetaan, jahka tämä esitys läpi me-
nee, seuraavaakin hallitusta toimiin. Se on äärimmäisen hyvä asia.

Toinen, minkä nostaisin esiin: Kyllähän ihmisiltä myös sitä viestiä tulee, että kyllä pan-
kit ovat tiukkana rahahanojensa kanssa. Pankit ovat luotettavia velansaantilähteitä, mutta
lainan saanti on monta kertaa vaikeaa, jollei sitä omaa takaajaa ole siellä tai niitä vakuuk-
sia ei ole suoraan näyttää. Myös tämä on tietysti sitten osaltaan aiheuttanut sitä, että niille
pikavippifirmoille on sitä kysyntää tullut.

Herra puhemies! Kannatan ihmisten yksilönvastuuta, mutta nämä markkinoinnin rajoi-
tukset ja tämän [Puhemies koputtaa] lainsäädännön kehittämisen siihen suuntaan [Puhe-
mies koputtaa] pistäisin kyllä vakavaan harkintaan.

15.10 Antero Laukkanen kd: Arvoisa herra puhemies! Vielä yksi havainto tästä mietin-
nöstä.

Tämä toisessa ponnessa todetaan: ”Eduskunta edellyttää, että valtioneuvosto arvioi pi-
kaisesti ulosoton suojaosuusjärjestelmän ja yksityishenkilön velkajärjestelyssä velallisen
maksukyvyn arvioinnissa huomioon otettavien velallisen välttämättömien elinkustannus-
ten tason kehittämistarpeet ja valmistelee tarvittavat säädösmuutokset.” Velkajärjestelyis-
sä oleva suojaosuus, ulosotossa oleva suojaosuus, eli se raha, joka elämiseen jätetään per
kuukausi, on jo kauan sitten jäänyt jälkeen elinkustannusten noususta. Tämä ruokkii pika-
vipin ottamista. Sen sijaan, että menisi Takuusäätiön puoleen tai menisi velkaneuvontaan
— välttyäkseen siltä häpeältä, että ei selviä tässä nykyisessäkään tilanteessa, vaikka on
päässyt velkajärjestelyyn — otetaan näitä pikavippejä. Tästä liian pienestä suojaosuudesta
on tullut sitten monelle velalliselle vielä tämmöinen viimeinen niitti, että kun oikein siellä
sotkee asiansa, niin kaiken lisäksi vielä velkajärjestely raukeaa.

Kyllä vain peräänkuulutan sitä, että kun ihminen yrittää saada elämänsä kuntoon, missä
yksityishenkilön velkajärjestely on hyvin merkittävä asia, samoin nämä Takuusäätiön luo-
tot, joissa sitten yhtenä asiana on myös tämä velkaneuvonta, jonka joutuu ottamaan vas-
7



Pöytäkirjan asiakohta PTK 169/2018 vp
taan siinä, niin näitä pitäisi enemmän kehittää ja näihin rohkaista. Ja jos itse voisin päättää,
niin kyllä melkein toteaisin, että palataan vanhaan järjestelmään, niin että luotot haetaan
pankista ja siinä tehdään se taloudellisen kantokyvyn selvitys, jonka jokainen vastuullinen
pankki tänä päivänä tekee, ihan pyytämättä, ilman lainsäädäntöä, eli jokainen pankki ha-
luaa varmistua, että saa takaisin sen lainaamansa rahan. Pikavippiyritysten voitot taas ovat
niin suuria, että siihen koko laskentamekanismiin liittyy se, että he ovat laskeneet, että näin
ja näin monta luottoa voi jäädä maksamatta ja silti heillä menee hyvin. On hienoa, että tä-
hän nyt puututaan, jälleen kerran sanon sen — olisi voinut vieläkin tiukemmin puuttua,
mutta tämä on hyvä suunta. Ja nämä ponnet ovat erittäin harkittuja, ja kiitän siitä kyllä va-
liokuntaa.

15.13 Hanna Sarkkinen vas: Arvoisa puhemies! Täällä on ollut hyvää keskustelua tä-
nään, ja aivan kuten valiokunnassa, niin myös täällä salissakin on nähty, että vaikka tämä
laki on hyvä ja se on eteenpäin menoa, niin tämäkään ei riitä, vaan olennaista on se, että
näihin ponsiin sisältyviä asioita todella viedään eteenpäin seuraavalla hallituskaudella ja
että tätä säädöstyötä jatketaan ja selvitystyötä jatketaan. Ja kun tämä toimiala on tämmöi-
nen, että se etsii aina uusia porsaanreikiä, joita se hyödyntää, niin lainsäätäjä ei voi ikinä le-
vätä rauhassa, vaan aina pitää katsoa, mitä sääntelyä tarvitaan, jotta tämä epäterve pikavip-
pibisnes ei rehottaisi.

Täällä on moni sanonut, että olisi voinut lasketa tätä korkokattoa alle 20:nkin jo. Itse
olen myös samaa mieltä, mutta tässä on vähän se näkökulma, että kun hallitus tuo esityk-
sen ja sitten jos olisi mennyt vielä alemmas, niin olisi ehkä pitänyt antaa uusi hallituksen
esitys ja vaikutusarviot siinä. Eli tästäkin oli kyllä puhetta valiokunnassa, mutta tässä tul-
laan sitten ehkä tällaisiin huolellisen lainsäädännön reunaehtoihin tässä asiassa. Mutta toi-
vottavasti sitä selvitetään ja jatketaan työtä ja lasketaan myös jatkossa sitä sallittua korko-
kattoa.

Yksi keino suitsia koko tätä pikavippibisnestä ja näitä epäterveitä kustannuksia, koko
tätä epätervettä lainanantoa, olisi määritellä lainalle koko sen elinkaaren mittainen korko ja
kustannuskatto. Eli sen sijaan, että katsotaan vuosikorkoa, niin katsotaan sen koko lainan
elinkaaren korkokustannuksia ja määritellään niihin riittävän tiukka raja, koska nythän täs-
sä on pelkona se, että kun tehdään rajoituksia tälle vuosikorolle ja vuosikustannuksille, niin
pahimmassa tapauksessa käy niin, että nämä laina-ajat pitenevät ja jopa myönnettävät lai-
nasummat kasvavat, että haetaan ikään kuin sillä laina-ajalla sitten sitä tuottoa, kun sitä ei
yhden vuoden aikana pystytä hakemaan. Eli pitää todella olla hereillä ja seurata lainsää-
dännön vaikutuksia ja tarvittaessa todella säätää tämmöinen koko lainan elinkaaren mittai-
nen absoluuttinen korko ja kustannuskatto.

Arvoisa puhemies! Tämä on tosi tärkeä yhteiskunnallinen asia, ja on hyvä, että koko
eduskunta on tämän mission takana, että pikavippibisnestä suitsitaan, koska kyllähän tämä
ylivelkaantuminen ja talous- ja velkaongelmat liittyvät myöskin työllisyystavoitteisiin,
nämä liittyvät meidän nuorison syrjäytyneisyysongelmaan. Ylivelkaantuminen ja pikavip-
pikierre voivat myös aiheuttaa kannustinloukkuja ja epätoivoa, ja sitä kautta hyvin laajoja
yhteiskunnallisia vaikutuksia ja estää myös työllisyysasteen nostoa.

Yleiskeskustelu päättyi.
8



Pöytäkirjan asiakohta PTK 169/2018 vp
Eduskunta hyväksyi hallituksen esitykseen HE 230/2018 vp sisältyvien 1.-4. lakiehdotuk-
sen sisällön mietinnön mukaisena. Eduskunta yhtyi valiokunnan ehdotukseen lakialoittei-
siin LA 51-58/2016 vp, 24/2018 vp sisältyvien lakiehdotusten hylkäämisestä. Lakiehdo-
tusten ensimmäinen käsittely päättyi.
9


