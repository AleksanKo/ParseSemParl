















































DEM2F56.tmp.xml


Pöytäkirjan asiakohta PTK 36/2017 vp
Pöytäkirjan asiakohta 

PTK 36/2017 vp

Täysistunto

Torstai 6.4.2017 klo 16.00—21.39

2.2. Suullinen kysymys hallituksen leikkauksista (Ville Niinistö vihr)
Suullinen kysymys SKT 48/2017 vp

Suullinen kyselytunti

Puhemies Maria Lohela: Seuraava kysymys, edustaja Niinistö.

Keskustelu

16.21 Ville Niinistö vihr: Arvoisa puhemies! Olen huolissani suomalaisten pienituloisten
asemasta ja köyhyydestä. Kun kiertää Suomea, moni ihminen tulee kertomaan siitä, kuin-
ka erityisesti sairastavan pienituloisen asema on hallituksen leikkausten takia heikentynyt.
Diabetes- ja keliakiakorvausten leikkaukset sekä matka- ja lääkekorvausten leikkaukset
ovat vieneet monelta työttömältä tai pienituloiselta eläkeläiseltä jopa satoja euroja vuodes-
sa. Se on lisännyt köyhyyttä ja kasvattanut leipäjonojen pituutta. Hallituksen kehysriihi on
tulossa muutaman viikon päästä, ja nyt suomalaiset ansaitsevat tietää, mitä hallitus suun-
nittelee. Aiemmin hallituksesta väläyteltiin koviakin lisäleikkauksia, sittemmin on puhut-
tu työllisyys- ja kasvutoimista, joilla ne vältettäisiin. Pääministeri kuitenkin sanoi, että hel-
pot keinot on jo käytetty, joten herää kysymys, mitä ne muut keinot sitten ovat. Onko kyse
tosiasiassa tukien leikkaamisesta? Siis, ministeri Orpo, suunnitteleeko hallitus pienitulois-
ten tukiin, esimerkiksi asumistukeen, leikkauksia kehysriihessä?

16.22 Valtiovarainministeri Petteri Orpo (vastauspuheenvuoro): Arvoisa rouva puhe-
mies! Hallituksen puoliväliriihen tärkein tehtävä on huolehtia siitä, että velkaantumisen
taittuminen jatkuu, vahvistetaan talouskasvua ja tehdään toimia, joilla yhä useampi työtön
ihminen saa mahdollisuuden ottaa työtä vastaan. Tämä on meidän yksiselitteinen tavoit-
teemme, ja me hallituspuolueet olemme yksissä tuumin todenneet sen, että me teemme näi-
tä toimia niin paljon, ettei meidän tarvitse enää leikata eikä sopeuttaa. Tähän me olemme
sitoutuneet ja minusta tämä on hyvä viesti suomalaisille.

Yksi vaikea kysymys on se, että meidän pitää ratkaista työn kohtaanto-ongelma. Meillä
on tällä hetkellä kymmeniätuhansia avoimia työpaikkoja, samaan aikaan meillä on
250 000 työtöntä. Meidän täytyy katsoa, mitä me voimme näiden niin sanottujen kannus-
tinloukkujen purkamiseksi tehdä. Sitä työtä tehdään huolella, mutta missään tapauksessa
emme voi tehdä ratkaisuja, joissa vähävaraisten, pienituloisten ihmisten asemaa heikenne-
tään. Jos me jotain muutamme järjestelmän sisällä, jotta työn vastaanottaminen olisi kan-
nattavaa, niin se pitää tehdä niin, että mahdollisesti jostain säästynyt raha suunnataan toi-
saalle näiden heikommassa asemassa [Puhemies koputtaa] olevien ihmisten auttamiseen.
 Tarkistettu
4.6



Pöytäkirjan asiakohta PTK 36/2017 vp
Puhemies Maria Lohela: Pyydän niitä edustajia, jotka haluavat esittää lisäkysymyksiä
tästä aiheesta, ilmoittautumaan.

16.23 Ville Niinistö vihr (vastauspuheenvuoro): Arvoisa puhemies! On todella tärkeä
viesti, että hallitus varmistaa, että kannustinloukkujen purkaminen on ihmistä nostavaa toi-
mintaa, jossa parannetaan heikompiosaisten asemaa, ei raippaa tai kyykyttämistä, ja tästä
lupauksesta tulemme kyllä pitämään teitä kiinni, ministeri Orpo, sitten kehysriihen aikaan.

Mutta toinen ongelma on se, että nuorten korkea pitkäaikaistyöttömyys uhkaa aiheuttaa
nuorten pysyvää syrjäytymistä työelämästä ja koulutuksesta, ja yhden nuoren syrjäytymi-
sen hinnaksi on arvioitu jopa miljoona euroa. Meillä ei ole varaa menettää nuoria. Talou-
dellinen hinta on kova, mutta inhimillinen hinta vielä kovempi. Hallituksen koulutusleik-
kaukset erityisesti ammatillisesta koulutuksesta ovat nyt lisäämässä koulupudokkuutta.
Helsingin Sanomat arvioi, että jo 1 600 työpaikkaa on hävinnyt viimeisen vuoden aikana
ammatillisesta koulutuksesta, ja opettajien määrän vähentäminen vähentää vääjäämättä lä-
hiopetusta, ja lähiopetuksen määrän vähentäminen [Puhemies koputtaa] paikoin jopa alle
15 tuntiin viikossa johtaa juuri siihen, että eniten tukea tarvitsevat nuoret jäävät sivuun.
OAJ ehdottaa, että nuorten auttamiseen ja koulutukseen pitää laittaa kehysriihessä lisää ra-
haa. Onko hallitus ja ministeri Grahn-Laasonen esittämässä lisää rahaa kehysriihessä kou-
lutukseen [Puhemies koputtaa] ja erityisesti amiksille? Ja aikooko hallitus, ministeri Orpo,
hyväksyä nämä päätökset?

16.25 Opetus- ja  kulttuuriministeri  Sanni  Grahn-Laasonen  (vastauspuheenvuo-
ro): Arvoisa puhemies! Nuorten syrjäytyminen on meidän yhteinen haasteemme, johon
meidän pitää löytää ratkaisuja. Se on vakava asia. Tiedän, että aikaisemmatkin hallitukset
ovat pyrkineet tähän tavoitteeseen, että koulutuksen ja työelämän ulkopuolella olevien
nuorten määrä saataisiin Suomessa vähentymään, ja valitettavasti näin ei ole käynyt. Siitä
syystä hallitus on jo useita kuukausia sitten perustanut ministeriryhmän, joka etsii puolivä-
liriihtä ajatellen uusia vaikuttavampia keinoja puuttua nuorten syrjäytymiseen ja nostaa
nuoria koulutuksen ja työelämän ulkopuolelta koulutuspoluille ja työelämään. Se vaatii tie-
tysti meiltä ponnisteluja työllisyyden edistämiseksi, ja sitten ensi viikolla tai mahdollisesti
muuten lähitulevaisuudessa, niin pian kuin mahdollista, annettava ammatillisen koulutuk-
sen reformi on tärkeässä roolissa tässä, jotta voidaan rakentaa joustavampia polkuja. Sen li-
säksi hallitus on jo turvannut rahoitusta muun muassa työpajatoiminnalle ja nuorten aikuis-
ten osaamisohjelmaan, etsivään nuorisotyöhön ja niin edelleen. Mutta uusia toimia tarvi-
taan.

16.26 Valtiovarainministeri Petteri Orpo (vastauspuheenvuoro): Arvoisa rouva puhe-
mies! Tämä nuorten syrjäytyminen ja työelämän ja opiskelun ulkopuolelle jääminen on ai-
van valtava ongelma tässä yhteiskunnassa, kuten edustaja kuvasi, ja siihen hallitus on to-
della puuttunut. Me olemme ohjanneet tähän jo aikaisemmin lisää rahoitusta ja tällä het-
kellä, kuten ministeri Grahn-Laasonen kertoi, me valmistelemme uusia toimia.

Me olemme katsoneet hallituksessa päälinjoja, pääpainopistealueita puoliväliriiheen,
että jos liikkumavaraa löytyy, niin mihin niitä varoja käytetään. Tämä syrjäytyneiden nuor-
ten tilanne yhdistää tätä hallitusta hyvin voimakkaasti, ja jos liikkumavaraa on, niin tässä
asiassa tulemme liikkumaan. Valitettavasti tämän enempää ei voi sanoa ennen kuin koko-
2



Pöytäkirjan asiakohta PTK 36/2017 vp
naisuus hahmottuu, kun me valmistaudumme riiheen, mutta painopiste ja tavoite ovat sel-
keitä.

16.27 Touko Aalto vihr (vastauspuheenvuoro): Arvoisa puhemies! Näyttää vahvasti sil-
tä, että kuntavaalien vuoksi hallitus kulkee kohti kehysriiheä sammutetuin lyhdyin. Ta-
louspolitiikan arviointineuvosto arvioi, että hallituksen talous- ja työllisyyspolitiikan ta-
voitteet eivät ole toteutumassa. On hyvä, että hallitus on sanonut pidättäytyvänsä uusista
lisäleikkauksista, mutta ihmisten suuri huoli on nyt se, että heti kuntavaalien jälkeen halli-
tus esittää heikennyksiä eli leikkauksia ihmisten asumistukeen ja työehtoihin. On hyvä,
että valtiovarainministeri Orpo osaltaan lievensi näitä uhkakuvia, mutta voitteko kertoa jo-
tain konkreettisia ajatuksia, miten pyritte edistämään työllisyyttä ja taloutta kuntavaalien
jälkeen? Mitä ovat nämä toimenpiteet muun muassa kohtaanto-ongelman ratkaisemiseksi
konkreettisesti?

16.27 Valtiovarainministeri Petteri Orpo (vastauspuheenvuoro):  Arvoisa puhemies!
Minulla kun on kokemusta kahdesta hallituksesta, niin täytyy sanoa, että tässä hallitukses-
sa päättäväisyys talouskasvun aikaansaamiseen ja työllisyystilanteen parantamiseen on
kyllä ihailtavaa luokkaa. Se, missä me olemme onnistuneet, on se, että meidän talous on
lähtenyt kasvuun. Tälle vuodelle ennustetaan keskimäärin 1,5 prosentin talouskasvua, ensi
vuodelle edelleen talouskasvua — eli taantuma on taitettu. Se on se ensimmäinen avain,
nyt tätä pitää vahvistaa. Me tällä hetkellä valmistelemme tosiaan laajalla rintamalla keino-
ja. Tämä kohtaanto-ongelma on yksi ilmeinen: jos meillä on kerran avoimia työpaikkoja,
niin silloin meillä on yksinkertaisin ratkaisu löytää niihin niitä suomalaisia työttömiä, ja
siihen meillä on tämä kannustinloukkutyö, josta äskeisessä puheenvuorossa puhuin.

Toinen asia on innovaatiotoiminnan osaamisen vahvistaminen. Siellä teemme valmiste-
lutyötä, jotta me voisimme purkaa näitä pullonkauloja, joita niukassa resurssitilanteessa
on.

Tämäntyyppisiä asioita me valmistelemme. Sen lisäksi työ- ja elinkeinoministeriöllä on
pitkä lista yritystoiminnan kehittämiseen ja työllistymisen esteiden purkamiseen liittyviä
kysymyksiä, joista varmasti ministeri Lindström voi jatkaa.

16.29 Oikeus- ja työministeri Jari Lindström (vastauspuheenvuoro):  Arvoisa rouva
puhemies! Kun konkretiaa pyydettiin, niin koetan nyt hieman aukaista, mitä me muun
muassa teemme, menemättä ihan yksityiskohtiin.

Yksi iso asia on kannustinloukkuna kymmenilletuhansille ihmisille ongelmaksi koitu-
nut ulosoton suojaosuuskysymys tai sen vaikutus. Tähän liittyen tulee ihan konkreettinen
esitys puoliväliriiheen, ja uskon, että se auttaa monia ihmisiä.

Sitten toisena isona kokonaisuutena on positiivisen rakennemuutoksen hallinta, jotta me
saamme levitettyä muualle Suomeen tätä hyvää, mikä on tullut Länsi-Suomeen ja Varsi-
nais-Suomeen, Satakunnan alueelle. Mietitään niitä keinoja, millä me edesautamme posi-
tiivista rakennemuutosta.

Ensimmäisen työntekijän palkkaamisen helpottaminen, tähän toimenpiteitä.
Nämä ovat konkretiaa — ja paljon muuta on jo tehtyjen toimenpiteiden lisäksi.

16.30 Mika Niikko ps (vastauspuheenvuoro): Arvoisa rouva puhemies! Tämä on erittäin
tärkeä asia, että kaikki nuoret saataisiin mukaan koulutukseen ja työelämään. Meillä on hy-
3



Pöytäkirjan asiakohta PTK 36/2017 vp
vin paljon nuoria, jotka eivät ammattikoulussa viihdy, ja sieltä koulutusjärjestelmästä tip-
puvat hyvin nopeasti pois ne henkilöt, jotka eivät koe sitä omakseen. Olisin kysynyt minis-
teriltä: millä tavalla tämä ammattikoulureformi tulee tuomaan tähän asiaan lisää ratkaisu-
ja, että nuoret voisivat käydä koulun loppuun?

Toinen kysymys on, että kun Ohjaamoja aletaan vahvistamaan — tästähän meillä oli
keskustelua myös nuorisotakuutyöryhmässä — ja nyt kun Ohjaamoita aletaan levittämään
ympäri Suomea, niin millä tavalla kolmas sektori saadaan konkreettisesti mukaan siihen si-
ten, että he myös osaltaan voisivat olla tekemässä niitä päätöksiä ja olisivat osallisia myös
rahoituksesta, kun he pystyvät kumminkin toimimaan vähän pidemmälle, esimerkiksi 24/
7-periaatteella, ja kunnat eivät taas niin pitkälle pysty taipumaan. Miten me saamme tämän
kolmannen sektorin mukaan tukemaan niitä nuoria, jotka tarvitsevat enemmän apua opis-
keluun ja työelämään pääsemiseksi?

16.31 Opetus- ja  kulttuuriministeri  Sanni  Grahn-Laasonen  (vastauspuheenvuo-
ro): Arvoisa puhemies! Tarvitaan koko yhteiskunnan sitoutuminen nuorten syrjäytymisen
ehkäisyyn, ja siihen tarvitaan myös kolmannen sektorin apua ja tukea. Tämän hallituksen
ohjelmassa on Ohjaamo-toiminnan valtakunnallistaminen, ja Ohjaamon idea on se, että
nuori saisi yhdeltä luukulta tarvitsemansa palvelun, juuri sen, mitä se nuori tarvitsee pääs-
täksensä elämässä eteenpäin, löytääkseen sen oman suunnan. Tästä on paljon hyviä koke-
muksia muun muassa Lahdesta ja monilta muilta paikkakunnilta.

Sitten ammatillisen koulutuksen uudistus, joka on käynnissä, painottaa sitä, että tunnus-
tetaan, että jokainen meistä oppii eri tavalla ja myöskin eritahtisesti. Meillä on paljon nuo-
ria, jotka haluaisivat jo peruskoulun jälkeen päästä käytännönläheisemmin töihin kiinni;
ennen vanhaan puhuttiin mestari—kisälli-mallista, nykyään puhutaan työpaikoilla tapah-
tuvasta oppimisesta. Sitä ammatillinen koulutus tämän uudistuksen myötä tuo lisää ensi
vuoden alusta, ja sitä pilotoidaan parhaillaan eri puolilla Suomea, ja kokemukset ovat erin-
omaisen hyviä.

Muun muassa nämä ovat niitä keinoja, joilla voidaan tulevaisuudessa auttaa nuoria löy-
tämään omaa polkuaan.

16.32 Ilmari Nurminen sd (vastauspuheenvuoro): Arvoisa rouva puhemies! Hallituksen
politiikka on ollut hyvin eriarvoistavaa, ja monet leikkaukset ovat kohdistuneet samoihin
ihmisiin. Esimerkiksi pienituloisiin, paljon sairastaviin eläkeläisiin on kohdistunut asia-
kasmaksujen korotukset, lääkekorvausleikkaukset, niin diabetes- kuin viidenkympin oma-
vastuu, Kela-matkat, keliakiakorvaus — monet, jotka ovat heikentäneet eläkeläisten ase-
maa ja aiheuttaneet heille uusia tuloloukkuja ja pienituloisuutta. Kysyisinkin ministeriltä,
onko ajateltu, että kehysriihessä eläkeläisten asemaa ja ostovoimaa voitaisiin jollain taval-
la parantaa esimerkiksi verotuksen kautta tai muuten, koska nyt monet näistä leikkauksista
ovat aiheuttaneet erittäin isoja ongelmia arkeen ja elämään.

16.33 Sosiaali- ja terveysministeri Pirkko Mattila (vastauspuheenvuoro):  Arvoisa pu-
hemies! Kiitos tärkeästä kysymyksestä juurikin eläkeläisten osalta ja laajemmassa merki-
tyksessä tietysti kaikkien pienituloisten osalta.

Pääministeri on perustanut tämän Juho Saaren työryhmän, joka tarkastelee nimen-
omaan pienituloisten asemaa tällä hetkellä, ja odotamme tämän työryhmän tuloksia.
4



Pöytäkirjan asiakohta PTK 36/2017 vp
Omalta osaltani voin sanoa sen, että en ole ainakaan puoliväliriiheen tuomassa eläkeläi-
sille mitään lisäleikkauksia, mutta tietenkin on otettava huomioon, että puoliväliriihi ei ole
valmis ennen kuin se on kokonaan puitu. En tiedä, onko siellä mitään lisää luvattavaakaan,
mutta mitä tulee näihin lääkeleikkauksiin, ne on nyt tältä erää tehty. Sosiaali- ja terveysmi-
nisteriössä työskentelee myöskin lääketyöryhmä, joka nimenomaan kohdistaa toimintansa
siihen, mikä on pienituloisten ja paljon lääkkeitä käyttävien tilanne tällä hetkellä.

16.34 Hanna Sarkkinen vas (vastauspuheenvuoro): Arvoisa puhemies! Toivon todella,
että puoliväliriihen lykkääminen kuntavaalien yli ei tarkoita sitä, että hallitus suunnittelee
lisäleikkauksia tai työttömien kepittämistä. Hallitus voisi työttömien kepittämisen sijaan
tehdä toimia, joilla tuettaisiin työllistymistä, esimerkiksi helpottamalla uudelleenkoulut-
tautumista ja työttömyysturvalla opiskelua. Toivottavasti olette tähän valmiita, sosiaalitur-
van leikkausten tie on nimittäin käyty jo loppuun.

Hallitus on leikannut erityisesti opiskelijoiden toimeentuloa. Haluankin kysyä: eihän
hallitus suunnittele enää uusia toimia opiskelijoiden toimeentulon heikentämiseksi, vaan
voitaisiinko vihdoin tehdä päätökset opintotuen huoltajakorotuksesta, joka helpottaisi eri-
tyisesti opiskelevien lapsiperheiden arkea ja toimeentuloa?

16.35 Opetus- ja kulttuuriministeri  Sanni  Grahn-Laasonen  (vastauspuheenvuo-
ro): Arvoisa puhemies! Tärkeä kysymys on myös se, miten opiskelijoiden toimeentulo tu-
levaisuudessa turvataan. Se on ihan totta, että opiskelijat ovat monella tavalla tiukalla, kun
opintotuki siirtyy lainapainotteisemmaksi, mutta vastaavasti tämä hallitus on tehnyt pää-
töksen siitä, että opiskelijat siirtyvät yleisen asumistuen piiriin, mikä nostaa suuren osan
opiskelijoista asumisen tukea.

Samoin hallitus on tehnyt päätöksen siitä, että yliopisto-opiskelijoiden terveydenhuolto-
palvelut turvataan tulevaisuudessa ja myös ammattikorkeakoulut pääsevät näiden laaduk-
kaiden opiskelijaterveydenhuollon palvelujen piiriin, mikä auttaa muun muassa mielenter-
veysongelmissa ja näissä tilanteissa, mitkä ovat valitettavan yleisiä korkeakouluopiskeli-
joiden osalta.

Toisen asteen koulutuksessa vanhempien tulojen vaikutus opintotukeen poistuu, elikkä
se on iso parannus ja tärkeä näkökulma niille toisen asteen opiskelijoille, jotka asuvat yk-
sin, [Hanna Sarkkinen: Entä huoltajakorotus?] ja niin edelleen.

Elikkä hallituksen ohjelmassa ja taipaleelta kahden vuoden ajalta on myöskin monia sel-
laisia tekoja, mitkä parantavat opiskelijoiden asemaa, ja pidän tärkeänä myöskin kaikkia
niitä koulutusreformeja, jotka meillä ovat käynnissä ja joilla turvataan sujuvat opiskelupo-
lut [Puhemies koputtaa] kaikille meidän nuorille ja opiskelijoille.

Kysymyksen käsittely päättyi.
5


