















































DEMF8AE.tmp.xml


Pöytäkirjan asiakohta PTK 74/2018 vp
Pöytäkirjan asiakohta 

PTK 74/2018 vp

Täysistunto

Tiistai 26.6.2018 klo 13.59—17.57

11. Hallituksen esitys eduskunnalle laeiksi turvatoimista Maahanmuuttovirastossa ja yksi-
tyisistä turvallisuuspalveluista annetun lain 83 §:n muuttamisesta

Hallituksen esitys HE 32/2018 vp
Valiokunnan mietintö HaVM 6/2018 vp

Toinen käsittely

Toinen varapuhemies Tuula Haatainen: Toiseen käsittelyyn esitellään päiväjärjestyk-
sen 11. asia. Nyt voidaan hyväksyä tai hylätä lakiehdotukset, joiden sisällöstä päätettiin en-
simmäisessä käsittelyssä.

Keskustelu

17.26 Kari Kulmala sin: Arvoisa rouva puhemies! Hallituksen esityksessä ehdotetaan
säädettäväksi laki turvatoimista Maahanmuuttovirastossa. 

Yhteiskunnan tehtävä on suojella turvallisuuttamme. Jokaisella meillä on oikeus turval-
lisuuteen. Tämä on määritelty perustuslaissamme. Turvallinen työympäristö ja erilaisiin
turvallisuusuhkiin varautuminen ovat entistä tärkeämmässä roolissa myös Maahanmuutto-
virastossa. Tämän lakiesityksen tarkoitus on suojata Maahanmuuttovirastossa työskentele-
viä henkilöitä erilaisilta vaaratekijöiltä, turvata työskentelyolosuhteita sekä suojata viras-
ton omaisuutta. 

Laissa säädettäisiin jatkossa Maahanmuuttoviraston käytössä olevissa tiloissa turvateh-
tävissä työskentelevien turvatarkastajien toimivaltuuksista. Toimivaltuudet liittyvät henki-
löllisyyden tarkistamiseen, turvatarkastukseen, henkilön tarkastukseen, esineiden hal-
tuunottoon, pääsyn estämiseen, henkilön poistamiseen ja henkilön kiinniottamiseen. 

Pidän hyvänä, että turvatarkastuksia voidaan hankkia ostopalveluna ja turvatarkastajan
on oltava poliisin tähän tehtävään hyväksymä henkilö. Vain tällä tavoin voidaan taata tar-
vittaessa riittävä henkilöstö. 

Pidän esitystä kokonaisuudessaan hyvänä sekä tarpeellisena ja suorastaan välttämättö-
mänä Maahanmuuttoviraston henkilöstön suojaamiseksi. 

17.28 Eerikki Viljanen kesk: Arvoisa puhemies! Haluan kiittää hallitusta ja hallintova-
liokuntaa erittäin ripeästä toiminnasta, että tämä laki Maahanmuuttoviraston turvatoimien
parantamisesta on saatu tänne eduskunnan käsittelyyn ja että se saadaan muuttamattomana
nyt ripeästi voimaan.

Kuten hallintovaliokuntakin asian ilmaisee, tässä esityksessä on huomioitu se, että tur-
vallisuuden ylläpitämisen edellytykset ovat muuttuneet, ja ilman sen suurempia eleitä on
ryhdytty heti toimiin tilanteen parantamiseksi, turvallisuuden parantamiseksi.
 Tarkistettu
4.0



Pöytäkirjan asiakohta PTK 74/2018 vp
On erittäin tärkeää, kuten edustaja Kulmalakin äsken totesi, että Maahanmuuttovirastos-
sakin työskentelevien ihmisten turvallisuus pystytään turvaamaan, kuten myös siellä asioi-
vien asiakkaiden turvallisuus pystytään turvaamaan. Tällä lainsäädännöllä tehdään nyt tar-
vittavia toimia turvallisuuden parantamiseksi tässä muuttuneessa turvallisuustilanteessa.
Tässä on hyviä toimenpiteitä. Tällä tiellä on hyvä edetä.

Keskustelu päättyi.

Eduskunta hyväksyi ensimmäisessä käsittelyssä sisällöltään päätetyt, hallituksen esityk-
seen HE 32/2018 vp sisältyvät 1.-2. lakiehdotuksen. Lakiehdotusten toinen käsittely päät-
tyi. Asian käsittely päättyi.
2


