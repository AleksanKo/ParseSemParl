















































DEM3A22.tmp.xml


Pöytäkirjan asiakohta PTK 127/2017 vp
Pöytäkirjan asiakohta 

PTK 127/2017 vp

Täysistunto

Torstai 30.11.2017 klo 16.02—22.05

14. Hallituksen esitys eduskunnalle laiksi oppilas- ja opiskelijahuoltolain muuttamisesta
Hallituksen esitys HE 116/2017 vp
Valiokunnan mietintö SiVM 16/2017 vp

Ensimmäinen käsittely

Puhemies Maria Lohela: Ensimmäiseen käsittelyyn esitellään päiväjärjestyksen 14. asia.
Käsittelyn pohjana on sivistysvaliokunnan mietintö SiVM 16/2017 vp. Nyt päätetään la-
kiehdotuksen sisällöstä.

Keskustelu

21.52 Satu Hassi vihr: Arvoisa puhemies! Tämä on hyvin samantyyppinen kuin äsken
käsitelty lakiesitys. Hallituksen esitys on sinänsä hyvä, mutta rahoitus on jossain määrin
epävarma. On aivan erinomainen asia, että oppilas- ja opiskelijahuoltolain mukaisten pal-
velujen piiriin otetaan arviolta noin 49 000 uutta opiskelijaa, mikä tuo tasa-arvon tältä osin
perustason tutkinnon opiskelijoiden keskuuteen ja tuo heidät keskenään yhdenvertaiseen
asemaan, mutta sivistysvaliokuntakin on kantanut huolta näiden resurssien riittävyydestä. 

Hallitus on lähtenyt mitoituksessa siitä, että riittää, kun on yksi psykologi tuhatta opis-
kelijaa kohti ja yksi koulukuraattori 780:tä opiskelijaa kohti. Sivistysvaliokunnan saamis-
sa lausunnoissa on paljolti kyseenalaistettu näitä peruslähtökohtia, kun otetaan huomioon
sekin, että aikuisopiskelijoiden ryhmä on hyvin heterogeeninen ja tässä nyt sitten tämä
työnkuva laajenee varsin huomattavasti. Haluaisin painottaa myöskin sitä sivistysvalio-
kunnan korostamaa asiaa, että tämän lisäresurssin, mitä tähän on osoitettu, riittävyyttä pi-
tää seurata. 

21.54 Hanna Halmeenpää vihr: Arvoisa puhemies! Tästä esityksestä voi todeta — niin
kuin aina, kun on kyse lasten ja nuorten hyvinvoinnin lisäämisestä opiskelun yhteydessä —
että tietysti kuraattori- ja psykologipalvelujen määrällisesti riittävä ja varhainen tarjoami-
nen aina vähentää monia kustannuksia aiheuttavia seurauksia pitkällä aikavälillä. Tämä on
hyvää ennalta ehkäisevää toimintaa ja erityisen tärkeää tietysti ammatillisen koulutuksen
ja ammatillista perustutkintoa suorittavien puolelle, koska nyt tällä hallituskaudella toteu-
tetut ammatillisen koulutuksen leikkaukset ovat kyllä johtaneet siihen tilanteeseen, että en-
tistä useampi perustutkintoa suorittava on vaarassa keskeyttää opintonsa ja tarvitsee täl-
laista kuraattori- ja psykologitukea varmasti nykyistä vahvemmin. 

Tuorein kouluterveyskysely osoitti, että 22,3 prosenttia ammatillisista opiskelijoista on
kokenut, ettei ole saanut apua koulukuraattoreilta silloin kun olisivat sitä tarvinneet. Ku-
raattoreillehan pitää järjestää tällöin lisäkoulutusta myös työnkuvan laajentamiseksi, ja li-
säksi seuranta on tärkeää, kuten tässä jo edellä edustaja Hassi totesi. 
 Tarkistettu
4.0



Pöytäkirjan asiakohta PTK 127/2017 vp
Yleiskeskustelu päättyi.

Eduskunta hyväksyi hallituksen esitykseen HE 116/2017 vp sisältyvän lakiehdotuksen si-
sällön mietinnön mukaisena. Lakiehdotuksen ensimmäinen käsittely päättyi.
2


