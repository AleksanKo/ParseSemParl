















































DEM73F3.tmp.xml


Pöytäkirjan asiakohta PTK 64/2019 vp
Pöytäkirjan asiakohta 

PTK 64/2019 vp

Täysistunto

Torstai 14.11.2019 klo 16.00—20.54

6. Hallituksen esitys eduskunnalle valtion talousarvioksi vuodelle 2020
Hallituksen esitys HE 29/2019 vp
Talousarvioaloite TAA 1-379/2019 vp

Lähetekeskustelu

Toinen varapuhemies Juho Eerola: Lähetekeskustelua varten esitellään päiväjärjestyk-
sen 6. asia. Talousarvioaloitteet lähetetään valtiovarainvaliokuntaan.

Keskustelu

19.37 Antero Laukkanen kd: Arvoisa herra puhemies! Jälleen on se aika vuodesta, kun
kaikkien kansanedustajien henkilökohtaiset ambitiot ja alueelliset tarpeet tulevat näiden ta-
lousarvioaloitteiden kautta selkeästi ilmi täällä. Niin oppositio kuin hallitus esittävät omia
talousarvioaloitteitaan tarpeellisiksi katsomiinsa kohteisiin, joten niin minäkin tässä nos-
tan muutaman oman esitykseni täältä.

Erityisesti haluaisin nyt puhua tässä talousarvioaloitteesta 167, joka kulkee näin: ”Ta-
lousarvioaloite määrärahan lisäämisestä vähävaraisten ruoka-apua jakavien järjestöjen toi-
mintaan.” Suomessa on edelleen hyvin mittava leipäjonoja järjestävien yhdistysten määrä.
Arviolta noin 400 yhdistystä viikoittain suorittaa tehtävää, jossa he keräävät alueen kau-
poista hävikkiruokaa, hävikkitarvikkeita ja jakavat sitten niitä ihmisille, jotka niitä tarvit-
sevat. Tämä ryhmä yhdistyksiä ja toimijoita on sellainen ryhmä, joka ei saa valtionhallin-
nossa avustusta miltään momentilta. Nämä STEAn rahat, jotka tulevat näistä Veikkauksen
pelivaroista, -voitoista, jaetaan projekteihin ja erilaisiin hankkeisiin, mutta niitä ei voi
STEAn sääntöjen puitteissa jakaa vähävaraisia auttaville yhdistyksille itse tähän auttamis-
työtoimintaan. Myöskään Mavin rahoja ei voi käyttää, koska ne on taas tarkoitettu leipä-
kassien sisällön hankkimiseen. Eli tällaista niin sanottua jakorahaa nämä yhdistykset eivät
saa mistään.

Muutamien vuosien aikana, viime kaudella kaksi kertaa, niin sanotuista joululahjara-
hoista on reilu miljoona myönnetty tähän auttamistyöhön, mistä minusta kaikki kansan-
edustajat voivat itseänsä onnitella. Olisi kuitenkin syytä, että tämä määräraha jollakin ta-
valla saataisiin joko sosiaali- ja terveysministeriön hallinnon alalle omana osanaan tai sit-
ten STEAn sääntöjä voitaisiin muuttaa sillä tavalla, että sinne tulisi oma kohta, josta nämä
yhdistykset voisivat tätä toiminta-avustusta hakea. Tällä hetkellä näistä niin sanotuista jou-
lurahoista, joita eduskunta viime vuonna myönsi tälle vuodelle, euroakaan ei tähän päi-
vään mennessä ole vielä jaettu — 1 200 000, kaikki on jakamatta. Nyt uusimman tiedon
mukaan sosiaali- ja terveysministeriöstä on saatu sellainen, että joulukuussa saataisiin osa
tästä rahasta ja sitten ensi vuoden puolella osa, ja tämä on kyllä täysin eduskunnan tahdon
vastaista. Olen käynyt asiasta ministeri Kiurun kanssa rakentavaa keskustelua, ja yritäm-
 Tarkistettu
4.0



Pöytäkirjan asiakohta PTK 64/2019 vp
me parhaillaan selvittää, miten on mahdollista, että kun jo maaliskuussa on jätetty nämä
hakemukset, niin ei saada kahdeksaan kuukauteen näitä rahoja hallinnollisesti hoidettua ja
jaettua.

Arvoisa puhemies! Täällä on myös talousarvioaloite määrärahan lisäämisestä rekisteröi-
tyjen uskonnollisten yhdyskuntien ja yhteisöjen rakennusten korjaus- ja täydennysinves-
tointeihin, miljoona euroa. Sitten täällä on talousarvioaloite määrärahan lisäämisestä pe-
rusopetuksen ryhmäkokojen pienentämiseen, 10 miljoonaa euroa. — Kaikki siis vastaavat
meidän vaihtoehtobudjettimme sisältöä. — Sitten vielä minun osaltani on tämä määrära-
han lisääminen väyläverkon kehittämiseen, 100 miljoonaa euroa. Näille ruoka-apua järjes-
täville yhdistyksille esitys on 1,5 miljoonaa. Viimeisenä on sitten energia-avustuksen pa-
lauttamiseksi pientalojen energiaremontteihin 3 miljoonaa euroa. Kun meillä on nyt ener-
gia-avustukset lähinnä kerrostaloasumiseen mutta ei pientalojen remonttiapuun, niin tämä
asia olisi syytä korjata.

19.42 Sari Essayah kd: Arvoisa puhemies! Tuossa edustaja Laukkanen edellä avasi pu-
heenvuoronsa ja sanoi, että täällä todellakin yleensä aina esitellään niitä talousarvioaloit-
teita, joissa ollaan tekemässä omia lisäyksiä valtion talousarvioon. Itse asiassa tässä oma
talousarvioaloitteeni, ensimmäinen, on sellainen, jossa esitetään vähennystä valtion talous-
arvioon, ja tämä vähennys koskee valtiosihteereitten erityisavustajien palkkaukseen tuolla
keltaisessa kirjassa olevaa lisäystä. Siitä me haluamme vähentää 5 miljoonaa euroa, koska
tämä hallituksen tapa, millä tässä hallituskauden alussa lähdettiin lisäämään ministereitä,
heidän valtiosihteereitään ja erityisavustajiaan ja heidän palkkaustaan, ei ole meidän mie-
lestämme oikein. Voisi sanoa, että kyseessä on tietynlainen piilopuoluetuki siinä mielessä,
että puoluetukeahan jaetaan kansanedustajien paikkojen mukaisesti, mutta silloin, jos läh-
detään sieltä omasta puoluetoimistosta siirtämään tällaisiin hyvin korkeapalkkaisiin vir-
koihin ihmisiä ja sitä kautta saadaan sitten rahoitusta — ja tiedetään joistakin puolueista,
että tilalle ei ole palkattu sinne puoluetoimistoon henkilöitä, elikkä tietyllä tavalla on kier-
rätetty omaa henkilöstöä sinne ministeriöitten palkkalistoille — niin onhan tässä silloin
kyse piilopuoluetuesta, ja tällaista käytäntöä me emme halua, että Suomessa ollaan edistä-
mässä.

No, sitten nämä muut talousarvioaloitteet ovat perinteisempiä korotusaloitteita, elikkä
henkilökohtainen aloitteeni liittyy ViaDia ry:hyn: vankien ja vapautuneitten vankien yh-
teiskuntaan sopeutumista tukevaan työhön 150 000 euroa. Se on varsin pieni summa, mut-
ta tämäntyyppinen yhdistys pystyy saamaan sillä isoja aikaiseksi, ja tämä ViaDian työ,
mitä esimerkiksi tuolla Tampereen seudulla tehdään nimenomaan näitten vankiloista va-
pautuneitten auttamiseksi yhteiskuntaan, tulee moninkertaisesti takaisin yhteiskunnalle,
kun saadaan katkaistua vankilakierre ja rikoskierre, ja siinä mielessä tällaiset pienetkin ra-
hasummat voivat poikia sitten sinne valtion kassaan moninkertaisesti.

Talousarvioaloite 40/2019 liittyy siihen, että me KD:n vaihtoehtobudjetissa haluamme
perheellisille opiskelijoille huoltajakorotusta olla lisäämässä. Hallitus esittää siihen 25:tä
euroa lisää, elikkä silloin tämä huoltajakorotus olisi 100 euroa kuukaudessa, ja KD esittää,
että tämä huoltajakorotus olisi 150 euroa kuukaudessa. Erityisesti perheellisten opiskeli-
joitten kohdalla tämä toimeentulo on varmasti aina niukempaa, kun niitä ruokittavia suita
on useampia, ja sen tähden haluaisimme tukea tuossa vaiheessa olevia perheitä, ja jos mie-
titään näitä syntyvyyslukuja, niin olisi myöskin sitäkin kautta tärkeää saada heille tukea.
2



Pöytäkirjan asiakohta PTK 64/2019 vp
Talousarvioaloite 41/2019 liittyy maaseudun elinkeinojen kehittämiseen, ja erityisesti
haluaisimme sinne 3 miljoonaa euroa varmistamaan näitten neuvontapalveluitten jatku-
vuuden. Hallitus esittää 1,8 miljoonan leikkausta tuolle momentille, ja meidän mielestäm-
me näin suuri leikkaus todellakin vaarantaa näiden neuvontapalveluiden tulevaisuuden, ja
siksi me haluaisimme kyllä sen palauttaa.

Sitten talousarvioaloite 42/2019 liittyy 4H:n toimintaan, ja siellä myöskin tämä aloite
johtuu siitä, että hallitus on esittämässä sinne leikkausta, elikkä tuon 600 000 euroa, minkä
hallitus aikoo leikata, kristillisdemokraatit haluavat palauttaa. 4H-toimintahan on tänä päi-
vänä paljolti sitä, että nuorten yrittäjyyttä tuetaan. Monella saattaa olla mielikuva, että se
liittyy pelkästään maaseutuelinkeinoihin — ei laisinkaan, vaan todellakin tänä päivänä 4H-
toiminnan kautta monet nuoret saavat sen ensimmäisen kesätyöpaikkansa ja monien nuor-
ten yritystoiminta lähtee liikenteeseen 4H:n kautta. Viime kesänä kesätyöstä maksettiin
4H-toiminnan kautta palkkoja nuorille 4,5 miljoonan euron edestä, joten se on valtavan iso
ja merkityksellinen summa ei pelkästään kansantalouden kannalta, vaan nimenomaan ne
nuoret saavat sen kokemuksen ensimmäisestä työpaikasta ja pääsevät myöskin sitten yri-
tystoimintaan kiinni.

Sitten näitä yhteisaloitteita: alueellisia yhteisaloitteita meiltä löytyy Savo-Karjalan kan-
sanedustajilta, ja ensimmäisenä allekirjoittajana olen tuossa talousarvioaloitteessa 43/
2019, joka liittyy valtatie 5:n välin parantamiseen Siilinjärvi—Iisalmi-kohdalla, 20 miljoo-
naa euroa. Tuo valtatie 5:hän lähtee Helsingistä sinne Sodankylään saakka ja on yksi näitä
Suomen valtaväyliä, ja erityisesti tuolla kohtaa puhutaan myöskin Suomen kansantalou-
den kannalta tärkeästä pätkästä, elikkä siellähän on tosiaankin, voisi sanoa, Suomen vien-
titeollisuuden helmiä. Siellä kulkee Ponssen metsäkoneita ja Normetin tuotteita, siellä kul-
kee Valion ja myöskin Genelecin tuotteita, eli yläsavolaisten vientifirmojen kansantalou-
den kannalta tärkeät miljoonat kulkevat tuolla tienpätkällä, ja se on kyllä, voisi sanoa, tä-
hän liikennemäärään ja liikennevolyymiin mutta myöskin sitten sen rahdin tonnimäärään
nähden kestämättömässä kunnossa, ja sen tähden tuolle tielle tarvittaisiin kipeästi paran-
nusta.

Sitten vielä talousarvioaloite 45/2019: siellä KD:n vaihtoehtobudjettiin sisältyy, että me
haluaisimme olla palauttamassa varusmiesten kotiuttamisrahan, joka vuonna 93 säästötoi-
menpiteenä silloin aikanaan leikattiin pois. Sehän tarkoittaa noin 1,5 euroa per palvelus-
päivä, ja siinä tulisi myös säästöä sitä kautta, että nuorten, jotka tuolta varusmiespalveluk-
sesta kotiutuvat, ei tarvitsisi hakeutua toimeentulotuelle, vaan heillä olisi tämä kotiutumis-
raha, keskimäärin nelisensataa euroa, sitten käytössään.

Viimeisenä talousarvioaloitteena omalta kohdaltani 46/2019 liittyy sitten tähän lääke-
korvausjärjestelmän kehittämiseen, ja siihen kristillisdemokraatit osoittaisivat 50 miljoo-
naa euroa, jotta näitä maksukattoja saataisiin alennettua.

19.50 Heikki Autto kok: Arvoisa herra puhemies! Haluaisin kiinnittää huomiota muuta-
miin erityisen onnistuneisiin aloitteisiin. Täällä erityisesti edustaja Timo Heinosella on
näitä kolmekin kappaletta.

Talousarvioaloitemäärärahan lisäämisestä Savukosken opastuskeskus Korvatunturin
toiminnan turvaamiseen on varmasti perusteltu alueen kasvavan luontomatkailupotentiaa-
lin vuoksi. On hyvä muistaa, että kun sieltä nuo Metsähallituksen isot tulot valtiolle tule-
vat, niin on myös kohtuullista, että valtio tulee sinnepäin vastaan ja mahdollistaa alueen ke-
hittymisen myös esimerkiksi juuri kasvavan matkailutoiminnan kautta.
3



Pöytäkirjan asiakohta PTK 64/2019 vp
Lisäksi edustaja Timo Heinosella on mainio talousarvioaloite määrärahan lisäämisestä
Simojoen suiston ruoppaamiseen, talousarvioaloite numero 66 — tuo edellinen oli 64.
Tämä Simojoen suiston ruoppaaminen on sillä tavalla valtavan tärkeä asia, että Simojoki
on toinen vapaana virtaava vaelluskalajokemme, ja suisto on käynyt kovin matalaksi osit-
tain tietysti tämän humusaineksen vuoksi, jota joki kuljettaa sinne suistoalueille, mutta
myös alueilla tapahtuvan maan nousun vuoksi, ja tässä mielessä lohikannan turvaamiseksi
ja vaeltavien kalojen kantojen turvaamiseksi kuin sitten virkistyskäytön kannalta olisi tär-
keää, että tämä ruoppaaminen toteutuisi.

Lisäksi vielä Heinosen talousarvioaloite 67: määrärahan lisääminen perinnerakentamis-
hankkeiden tukemiseen. Näen niin, että kun tosiaan nyt tulevana talousarviovuonna tulee
75 vuotta kuluneeksi siitä, kun Lapin väestö palasi sinne pahoin tuhoutuneelle kotiseudul-
leen, monin paikoin ei ollut kiveä kiven päällä, ei yhtään asumakelpoista rakennusta, niin
niiden harvojen rakennusten osalta, jotka ovat sodalta säilyneet tai jotka rakennettiin van-
hoilla menetelmillä välittömästi siinä jälleenrakennuskauden alussa, on valtavan tärkeää,
että rakennusperinne ja korjausrakentamisen osaaminen säilyy, ja tässä mielessä tämä on
enemmän kuin perusteltu ja hieno aloite juuri tässä 75-vuotismerkkivuoden kynnyksellä.

Lisäksi erittäin nopeasti haluan vielä, puhemies, kiinnittää huomiota näihin kahteen
muuhun aloitteeseen. Talousarvioaloite 105, edustaja Juuson tärkeä aloite valtatie 4:n pe-
ruskorjauksen osalta, ja lisäksi edustaja Ojala-Niemelän talousarvioaloite 220, määrära-
han lisääminen Enontekiön lentokentän kunnostamiseen, ovat sellaisia, jotka varmasti pal-
velevat isänmaata, mikäli näihin valtiovarainvaliokunta sitten heltyy ja eduskunnan suuri
sali näistä päättää.

19.53 Toimi Kankaanniemi ps: Arvoisa herra puhemies! Olen tehnyt 14 omaa aloitetta,
ja lisäksi perussuomalaisten ryhmä on tehnyt ryhmäaloitteita jonkin verran. Nämä ryhmä-
aloitteet liittyvät tietysti meidän vaihtoehtobudjettiimme. Omista aloitteistani haluan nos-
taa esille vain yhden, talousarvioaloitteen numero 118 määrärahan lisäämisestä kristittyjen
vainojen vastaiseen työhön.

Me täällä Suomessa, kun tunnustamme kristillistä uskoa, saamme nauttia aika turvalli-
sesta elämästä. Meillä ei ole sen suhteen vainoja eikä suuria vaikeuksia. Tietysti, jos us-
konsa tunnustaa, niin pilkkaa ja jotakin tällaista puhetta saattaa tulla, mutta ei mitään sel-
laista, mikä on yleistä monissa maailman maissa. Maailmassa lasketaan olevan noin 2,5
miljardia kristittyä ja näistä yli 215 miljoonaa kärsii vakavaa, hyvin vakavaa tai äärimmäis-
tä vainoa World Watch List 2018:n mukaan. Listalla on 50 maata, ja näissä elää yhteensä
noin 650 miljoonaa kristittyä, joista joka kolmas kokee vähintään vakava-asteista vainoa
vakaumuksensa vuoksi. Tämän listan mukaan vuonna 2018 surmattiin 3 066 kristittyä us-
konsa vuoksi, edellisenä vuonna 1 207. Vainon vakavuus on kasvanut tasaisesti radikaali-
islamin lisääntymisen johdosta ja muistakin syistä.

Meillä Suomessa toimii joitakin järjestöjä, jotka pitävät tätä asiaa esillä ja tekevät myös
ihan työtä näiden vainottujen kristittyjen aseman parantamiseksi. Tällaisia ovat muun
muassa Open Doors Finland ry ja Marttyyrien Ääni ry, ja olen tässä aloitteessa esittänyt,
että näille järjestöille myönnettäisiin 200 000 euron toiminta-avustus ensi vuonna.

Hämmästelen sitä, että vaikka Suomi ehkä, niin kuin sanotaan, elää jälkikristillistä aikaa
— sekin monella tavalla pitää paikkansa ja viime aikojen tapahtumat sitä vielä tietyllä ta-
valla vahvistavat — niin meillä kuitenkin kristinuskon merkitys on keskeinen ja suuri.
4



Pöytäkirjan asiakohta PTK 64/2019 vp
Mutta kristittyjen vainoista maailmalla ei puhuta, vaikka se on suurin väestöryhmä, joka
kärsii ankarista vainoista tänä päivänä.

Vetoan samalla tässä ulkoministeri Haavistoon, ulkoasiainvaliokunnan puheenjohtaja
Niikkoon ja meihin kaikkiin, että tähän vakavaan asiaan puutumme yhtä lailla kuin moniin
muihinkin vainojen aiheuttamiin ongelmiin tässä maailmassa. Tämä on mielestäni niin va-
kava asia, että on paikallaan myös tällaisen pienen määrärahallisen tuen osoittaminen sille
työlle, jota nuo järjestöt tekevät tiedon lisäämiseksi ja tämän epäkohdan ja kauhistuttavan
toiminnan saamiseksi kitkettyä mahdollisimman vähäiseksi.

19.57 Paula Risikko kok: Arvoisa herra puhemies! Olen tehnyt talousarvioaloitteen so-
taorpojen kuntouttavien palvelujen mallintamiseen ja käynnistämiseen. Sotaorvothan ovat
väestöryhmä, joka on kärsinyt raskaasti talvi-, jatko- ja Lapin sodan menetyksistä. Edellä
mainituissa sodissa orvoiksi jäi 55 000—60 000 lasta. Osa lapsista menetti molemmat van-
hempansa, kuten oma äitini.

Tällä hetkellä elossa olevista sotaorvoista ei ole tarkkaa lukumäärää, mutta arviolta hei-
tä on noin 20 000—25 000. Kaatuneitten Omaisten Liiton ylläpitämässä sotaorporekiste-
rissä on rekisteröityjä sotaorpoja noin 16 000. Sotaorpojen keski-ikä on nyt noin 80 vuotta.
Toimintakyvyn ylläpitämisen ja parantamisen tukeminen on perusteltua, ja kuntouttavien
palvelujen tarve on ilmeinen. Kaatuneitten Omaisten Liitto on arvioinut, että heikoimmas-
sa asemassa olevia sotaorpoja, jotka ovat kiireellisen kuntoutuksen tarpeessa, on noin 10—
20 prosenttia sotaorpojen kokonaismäärästä.

Lainsäädännön oli aikoinaan tarkoitus turvata sotaorvoille koulutus. Sotaorpoja koulu-
tettiin pääasiassa niille aloille, joita hyvinvointiyhteiskunnan rakentamiseen tarvittiin.
Usealla sotaorvolla ei kuitenkaan ollut realistisia mahdollisuuksia koulunkäyntiin; ei ollut
varaa, ja kotona tarvittiin työvoimaa tai oli lähdettävä heti kansakoulun jälkeen ansiotyö-
hön hankkimaan perheelle toimeentuloa. Lapsena alkanut kova työnteko ja palkkatyö fyy-
sisesti raskailla aloilla on johtanut monella varhaiseen osatyökyvyttömyyteen tai jopa täy-
delliseen työkyvyttömyyteen, ja siitä taas on seurannut hyvin pienet eläkkeet. Kuntoutuk-
sen tarvetta lisää elinikäinen henkinen kuormitus vanhemman tai jopa molempien vanhem-
pien menettämisestä johtuen.

Edellä olevista syistä me allekirjoittaneet oman aloitteeni mukaisesti ehdotamme, että
eduskunta lisäisi 4 miljoonaa euroa momentille 33.30.60 sotaorpojen kuntouttavien palve-
lujen mallintamiseen ja näiden palvelujen käynnistämiseen. Miksi halusin mainita tämän
momentin, niin haluan korostaa, että tämä on Kelan harkinnanvaraisen kuntoutuksen mo-
mentti, jota voi todella käyttää palvelujen mallintamiseen tilanteessa, jossa tarvitaan uu-
denlaisia malleja.

Tässähän on tarkoitus nimenomaan, että tarpeenmukaista kuntoutusta. Ei pelkästään sil-
lä, että on sotaorpo, vaan sillä, että todella tarvitsee sitä, ja voin sanoa, että näistä kyllä
kaikki tarvitsevat jonkinlaista kuntoutusta, mutta erityisesti nämä 10—20 prosenttia, joi-
den on arvioitu tarvitsevan nopeasti kuntoutusta.

Tämä ei ole aivan ensimmäinen kerta, kun sodan kärsimyksiä kohdanneitten kohdalla on
lisätty kuntoutuksia. En tarkoita nyt veteraaneja tai invalideja, vaan esimerkiksi partisaa-
nien uhreille tehtiin aikoinansa lakisääteinen kuntoutusmahdollisuus, silloin ensimmäisel-
lä kaudella, kun olen täällä talossa ollut. Siinä mielessä tämä ei todellakaan ole mikään uusi
asia. Tätä on monta vuotta yritetty, ja nyt toivoisin, että saataisiin jonkinlainen summa
eduskunnasta, jotta saataisiin mallinnettua nimenomaan sotaorvoille sopiva kuntoutus,
5



Pöytäkirjan asiakohta PTK 64/2019 vp
koska tässähän tarvitaan nimenomaan sitä henkisen puolen kuntoutusta myöskin. — Kii-
toksia.

20.01 Markus Lohi kesk: Arvoisa puhemies! Olemme täällä kuulleet monta hienoa pu-
heenvuoroa sinänsä erittäin hyvistä talousarvioaloitteista. Jos olisin kyyninen, toteaisin,
että varmin keino saada eduskunnalta negatiivinen päätös johonkin asiaan on tehdä siitä ta-
lousarvioaloite — niin harva niistä menee läpi. Mutta asiahan ei tietenkään ihan näin loh-
duton ole, sillä talousarvioaloitteilla on oma tärkeä merkityksensä. Usein ne liittyvät myös
oppositiopuolueiden vaihtoehtobudjettiin, joka on erittäin tärkeä väline keskustelun herät-
tämiseksi ja erilaisten vaihtoehtojen esiintuomiseksi täällä eduskunnassa. Mutta järjestel-
mä toimii niin, että hallitus tuo talousarvioesityksen — joka on täällä keltaisena kirjana
meidän pöydillämme, useimpien kohdalla edelleen — ja hallituspuolueet tukevat sitä ja
pyrkivät vaikuttamaan sen sisältöön, ja sitten oppositiopuolueet tekevät niitä talousarvi-
oaloitteita. Sen takia yhtään minunkaan aloitetta ei ole nytten täällä jätetty sisälle.

Otan kuitenkin tässä yhden asian esille, kun edustaja Essayah piti puheenvuoron, jossa
hän kertoi omasta aloitteestaan, joka liittyy siihen, että esitetään vähennettäväksi valtiosih-
teerien ja ministereiden erityisavustajien määrärahasta 5 miljoonaa euroa. Haluan nostaa
tämän esille sen takia, että minulla on kokemusta hallituspuolueen kansanedustajana vii-
me vaalikaudelta, jolloin vähennettiin merkittävästi erityisavustajien ja valtiosihteereiden
määrää edelliseltä vaalikaudelta, ja nyt ollaan palaamassa tavallaan siihen, ei viime kau-
den vaan sitä edeltävän kauden tasoon.

Oma kokemukseni on se — kun olen hyvin läheltä seurannut ministereiden tehtävää ja
sitä valtavaa työtaakkaa ja asioiden kirjoa, jota eivät tuo pelkästään kotimaan asiat, vaan
Euroopan unioniin liittyvät asiat ja tälläkin hetkellä tietenkin erityisesti EU-puheenjohta-
juus — että se työn määrä on kyllä valtava. Siksi itse näkisin, että on todella tärkeää —
vaikka houkutus olisikin sanoa, että eivät ne ministerit avustajia tarvitse — että siellä on
riittävä määrä avustajia niin, että se työ sujuu jouhevasti. Se palvelee koko isänmaata, että
pystytään tekemään tehokkaasti työtä, organisoimaan se hyvin, ja sen takia halusin tästä
vain sanoa, että vaikka itse en siinä tehtävässä ole toiminut, niin sivusta katsoen haluan ko-
rostaa, että on tärkeää, että on riittävät voimavarat esikunnassa.

20.04 Antero Laukkanen kd: Arvoisa herra puhemies! Vielä olisin nostanut edustaja
Sari Tanuksen tekemiä aloitteita, kun hän on sairauslomalla:

Talousarvioon esitämme mielenterveystyöhön 10:tä miljoonaa euroa. Tanus toivoo
myös erityisesti, että käynnistettäisiin sisäilmapoliklinikkoja, ja niiden perustamiseen yli-
opistollisiin keskussairaaloihin hän esittää 10:tä miljoonaa euroa. Me kaikki tiedämme,
että sisäilmasairaudet ja niiden lisääntyminen ovat epidemian tasoon kasvamassa. Valitet-
tavasti tälle ei ole sairausluokitusta, eli jotka siihen sairastuvat, eivät saa Kela-korvauksia,
eivät pääse näiden lääkitysten osalta Kelan korvausten piiriin. Tämä on asia, joka pitäisi pi-
kaisesti hoitaa.

Sitten kuntien lukioiden tukemiseen esitetään kolmea miljoonaa lisää ja nuorten työpa-
jatoimintaan, etsivään nuorisotyöhön muutamaa miljoonaa. KD:n vaihtoehtobudjetissa on
myös lapsilisän tason korottaminen enemmän kuin mitä hallitus korottaa. Siihen esitämme
100:aa miljoonaa.

Sitten vielä esitys, joka tuntui olevan monella ryhmällä sama, eli keliaakikkojen ruoka-
valiokorvauksen palauttaminen. Se jostain syystä poistettiin viime kaudella, säästösyistä
6



Pöytäkirjan asiakohta PTK 64/2019 vp
varmaan, mutta se olisi syytä palauttaa, koska se aiheuttaa enemmän kustannuksia kuin
mitä tällä on nyt saavutettu säästöä.

20.06 Johannes Yrttiaho vas: Arvoisa puhemies! Puolustusministeriön hallinnonalalle
osoitetaan ensi vuoden valtion talousarvioehdotuksessa määrärahaa jopa 3,2 miljardia eu-
roa. Puolustusmateriaalihankintoihin osoitetaan yli 765 miljoonaa euroa, ja julkisen talou-
den suunnitelmassa puolustusmenot kasvavat ensi vuoden 3,2 miljardista eurosta 5 miljar-
diin euroon vuonna 23. Merivoimien alushankinnan laskuun tuli hiljattain lisäystä 100 mil-
joonaa euroa. Laivuehankkeen hinta on tällä hetkellä 1,3 miljardia. Talouspoliittinen mi-
nisterivaliokunta päätti 1.10. HX-hankkeen kustannukseksi aiemman 7—10 miljardin eu-
ron hintahaarukan sijaan nyt 10 miljardia euroa.

Puolustushallinnon määrärahojen taso talousarvioehdotuksessa ja tason korotus julki-
sen talouden suunnitelmassa ovat historiallisen suuria. Määrärahoja osoitetaan muun
muassa Suomen puolustuksen kannalta tarpeettomaan ilmasta maahan -kyvyn rakentami-
seen osana ilmapuolustuksen taistelujärjestelmän kehittämisohjelmaa.

Hallitusohjelmassa on mainittu Hornet-kaluston suorituskyvyn korvaaminen täysimää-
räisesti. Kuitenkaan vaihtoehtoja 64 monitoimihävittäjän hankinnalle ei ole riittävästi ar-
vioitu, muun muassa voimakkaasti muuttuvia tulevaisuuden sodankäynnin uhkia vasten.
Viittaan tässä esimerkiksi miehittämättömien lennokkien lisääntyvään käyttöön — nyt jo
ovat käytössä ja tulevaisuudessa vieläkin enemmän.

Eduskunnan talousvaliokunta on talousarviolausunnossaan todennut, että näistä suuris-
ta uudishankinnoista johtuvat kasvavat puolustusmenot ovat osaltaan julkisen talouden ali-
jäämän ja julkisen velan taustalla keskipitkällä ja pitkällä aikavälillä.

Olenkin tehnyt talousarvioaloitteen, jossa ehdotetaan puolustusmenojen vähentämistä
220 miljoonalla eurolla. On tiedossa, että puolustusmateriaalihankintoihin budjetoidut ra-
hat eivät aina tule läheskään käytettyä, eli tuolla olisi siinäkin mielessä vähentämisvaraa.
Nämä säästyvät varat voitaisiin sitten käyttää sosiaaliturvaan ja koulutukseen, infrainves-
tointeihin, kaikkeen sellaiseen, mikä todellisuudessa tuottaa hyvää kansantalouteen ja hy-
vinvointia kansalaisille.

20.08 Paula Risikko kok: Arvoisa puhemies! Tuolla äsken kuuntelin edustaja Lohen pu-
heenvuoroa ja tulin vähän surulliseksi siinä mielessä, että se kyllä vei vähän pohjan pois
tältä, kun te sanoitte — minä tiedän kyllä, mitä te tarkoititte sillä — ettei ainakaan sitä aloi-
tetta sitten viedä. Kyllä minä kuitenkin luotan siihen tässä talossa. Kaikkina näinä vuosina
myös valtiovarainvaliokunta on ollut sellainen valiokunta, että siellä on aina ollut sekä hal-
litus- että oppositiopuolueiden edustajia ja sieltä on aina löytynyt myös opposition ehdo-
tuksille sijaa. Monissa talousarvioaloitteissahan on tilanne se, minkä oikein hyvin ymmär-
tää, että hallituspuolueen edustaja ei voi nimeänsä sinne alle laittaa, mutta koska hän on
mielellänsä tukemassa sitä, niin sitten ollaan yhdessä viemässä sitä siellä. Elikkä olin vä-
hän hämmästynyt tuosta puheenvuorostanne, että se on sitten heti tuhoon tuomittu, jos tääl-
lä tekee ehdotuksen. Minä en ainakaan itse ikinä ajatellut sillä tavalla, kun olin hallituspuo-
lueen edustaja, enkä toivo teidänkään ajattelevan.

Mutta talousarvioaloite, jonka olemme edustaja Kivisaaren kanssa tehneet ja jota olem-
me myöskin tukemassa, ja tässä on mukana myöskin muita kansanedustajia, on Seinäjoen
asemasta. Haluamme muistuttaa, että Seinäjoen asema on yksi Suomen vilkasliikenteisim-
mistä asemista. Aseman matkustajamäärä vuonna 2018 oli 1 120 000 matkustajaa, ja vuo-
7



Pöytäkirjan asiakohta PTK 64/2019 vp
den 2019 aikana matkustajamäärä on kasvanut peräti 11,3 prosenttia. Seinäjoen asemaseu-
dun 18 hehtaarin alue on keskeinen kehittämiskohde Seinäjoella tulevalla vuosikymmenel-
lä, ja Seinäjoen asemanseudun kehittäminen palvelee myös valtakunnallista liikennejärjes-
telmän kehittämistä osana Suomen pääradan perusparannusta. Valtiolla ja sen yhtiöillä on
merkittävä rooli Seinäjoen asemanseudun uudistamisessa. Aseman alueella on rakennetta-
va radan alikulku, alueen liityntäpysäköintiä tulee kehittää, raideliikenteen tietoliikenne-
verkkoja ja turvalaitteita on uusittava ja ratapiha-aluetta on suunniteltava vastaamaan li-
sääntyvän liikenteen tarpeita.

Valtion osavastuulla olevien toimenpiteiden toteuttaminen tulee edellyttämään rahoi-
tuksen osoittamista Seinäjoen aseman seudun kehittämiseen. Totta kai Seinäjoen kaupun-
ki on mukana tässä, mutta totta kai tässä on myös sellaisia elementtejä, joita tämä alue tar-
vitsee, eli valtiolta on tultava sitä tukea. Liikenteen kasvu on ollut odotettuakin voimak-
kaampaa, ja Seinäjoen kaupungin nopea kasvu edellyttää Seinäjoen aseman seudun hyö-
dyntämistä monipuolisesti. Siitä syystä haluamme tällä aloitteella muistuttaa siitä, että
eduskunta lisäisi 25 miljoonaa euroa momentille 31.10.77 valtion osavastuulla olevien toi-
menpiteiden käynnistämiseen Seinäjoen asemanseudun kehittämiseksi. Ymmärrämme
erittäin hyvin, että taloudellinen tilanne ei ole helppo tässä vaiheessa, mutta jos saataisiin
tätä edes liikkeelle ja sellainen tahdonilmaus siitä, että tämä on yksi tärkeä osa myöskin
päärataa. — Kiitos.

20.12 Johannes Yrttiaho vas: Arvoisa puhemies! Nostan vielä esille muutaman jättämä-
ni talousarvioaloitteen. Olen jättänyt aloitteen valtatie 8:n parantamisesta välillä Turku—
Pori. Valtatie 8:han on merkittävä väylä Turusta Poriin. Tällä välillä ei ratayhteyttä ole,
mutta siihen sijoittuu kuitenkin paljon teollisuutta. Etenkin Uudenkaupungin autotehtaan
viime vuosien kasvu on lisännyt tarvetta toimiville liikenneyhteyksille Turun suunnasta ja
aina Salosta saakka Uuteenkaupunkiin. Aloitteellani esitän, että valtatie 8:aa parannettai-
siin välillä Nousiainen—Laitila. Tällä hetkellähän tie on nelikaistainen Turusta Nousiai-
siin, mutta siitä eteenpäin tarvitaan edelleen parannuksia toisaalta teollisuuden vaatimien
kuljetusten vuoksi mutta ennen kaikkea myöskin työntekijöiden työmatkaliikenteen hel-
pottamiseksi. — Kiitoksia, puhemies.

20.13 Markus Lohi kesk: Arvoisa puhemies! Jotta ei tule väärää ymmärrystä, niin ha-
luan toistaa sen ajatukseni, minkä tuossa edellisessä puheenvuorossani totesin, eli sanoin,
että täällä on käytetty monta erinomaista puheenvuoroa hyvistä aloitteista ja sitten totesin,
että jos olisin kyyninen, voisin todeta, että varmin tapa saada eduskunnalta negatiivinen
päätös asiaan on tehdä siitä talousarvioaloite. Ja tämähän lähtee siitä, kun katsoo, että kuin-
ka moni niistä menee läpi sitten joulukuun äänestyksessä. Jatkoin, että näinhän asia ei kui-
tenkaan ole, vaan näillä on todella tärkeä rooli, ja sieltä löytyy silloin tällöin myös niitä,
joissa sitten valtiovarainvaliokunta, jossa nyt itsekin saan toimia, pystyy yhtymään ja to-
della yli oppositio—hallitus-rajojenkin kannattamaan ja tukemaan niitä, ja ne menevät
maaliin. Mutta tosiasiahan on, että aika harva niistä johtaa sitten lopulta äänestyksessä
myönteiseen tulokseen, mutta se ei niitten arvoa vähennä ollenkaan, ja haluan sen todella
vielä toistaa, että ei missään tapauksessa.

Kuten sanoin siinä edellisessäkin puheenvuorossa, niin useat niistä liittyvät myös oppo-
sition vaihtoehtobudjetteihin, joilla on erittäin tärkeä rooli poliittisen keskustelun yhtenä
virittäjänä ja politiikan vaihtoehtojen esiintuojina paitsi täällä eduskuntasalissa myös sitä
8



Pöytäkirjan asiakohta PTK 64/2019 vp
kautta julkisuudessa ja tärkeänä keskustelun herättäjänä. Ensi viikolla meillä on se aika,
jolloin nämä vaihtoehtobudjetit käsitellään eduskunnassa, ja minusta se on valtavan tärkeä
ja arvokas väline keskusteluun talouspolitiikasta, ja se on minusta suorastaan demokratian
toteutumisen edellytys, että näin on. Ja siinä mielessä, kun katsoo sitä äänestystulosta, näis-
tä tulee tavallaan vähän väärä kuva tästä kokonaisuudesta, että niillä ei ole mitään merki-
tystä, mutta kyllä niillä on. Onpa niinkin, että talousarvioaloitteessa on monesti nostettu
esiin joku tärkeä asia, joka ei ehkä sillä kertaa ole mennyt läpi, mutta sitten hallitus tuo vas-
taavansisältöisen asian vaikkapa seuraavassa budjetissa.

Kun kuuntelee näitä aloitteita, joista täällä on käytetty puheenvuoroja, niin kyllähän ne
kaikki ovat sentyyppisiä, että niitä olisi todella helppo tukea, vaikkapa tämä sotaorpojen
asia, joka nostettiin esille. Erittäin läheinen ja tärkeä asia, ja kyllä siihen aloitteen henkeen
on todella helppo yhtyä.

20.16 Pasi Kivisaari kesk: Arvoisa herra puhemies! Edustaja Risikko nosti toden totta
tärkeän asian esille puhuessaan ansiokkaasti ja hyvillä perusteilla Seinäjoen asemanseu-
dun kehittämisen puolesta, ja itsekin kovin mieluusti näkisin, että tällainen tahdonilmaus
sen kehittämiseksi, lähtisi käyntiin. Pelkästään Tampere—Seinäjoki-välillä liikennöi 2,7
miljoonaa matkustajaa vuodessa, ja asemaseudut ovat erittäin tärkeitä maakunnallisia ke-
hityskohteita ja koskettavat lukuista ihmisjoukkoa.

Näistä talousarvioaloitteista nostaisin myöskin yhden tiehankkeen esille. Valtatie 19 vä-
lillä Seinäjoki—Lapua on ajat sitten menettänyt kantokykynsä kovan liikenteen ja liiken-
nöinnin puristuksessa. Tämän tien varressa on muun muassa Atrian pääkonttori, jossa on
tuhansia työntekijöitä, ja jo liikenneturvallisuuden näkökulmasta, huoltovarmuuden näkö-
kulmasta ja monista muistakin perusteluista johtuen myöskin valtatie 19 on erittäin tärkeä
talousarvioaloitteen kohde.

20.17 Johannes Yrttiaho vas: Arvoisa puhemies! Tähän eduskunnassa olevaan valtion
talousarvioesitykseen sisältyy niin sanottujen perusturvaetuuksien korotus, muun muassa
työttömän peruspäivärahan ja työmarkkinatuen korotus 20 eurolla kuukaudessa. Se on
hyvä esitys se. Mutta toimeentulotuen perusosaa hallitus ei vastaavasti korota, joten perus-
turvaetuuksien korotukset leikkautuvat toimeentulotukilaskelmassa pois. Toimeentulotu-
kiasiakkaat eivät siis hyödy tästä perusturvaetuuksien korottamisesta. Kulutus- ja polttoai-
neverojen kiristykset päinvastoin ehkä heikentävät heidän taloudellista tilannettaan. Vuon-
na 18 toimeentulotukea sai yli 400 000 henkilöä ja lähes 300 000 kotitaloutta. Toimeentu-
lotuen ostovoima on heikentynyt noin 40 prosenttia reilun 20 vuoden aikana. Olenkin teh-
nyt talousarvioaloitteen, jolla eduskunta lisäisi 20 miljoonaa euroa perustoimeentulotuen
tasokorotukseen siten, että myös toimeentulotuen saajat voisivat hyötyä tästä perusturvae-
tuuksien korotuksesta. — Kiitos.

20.19 Paula Risikko kok: Arvoisa puhemies! Vielä totean, että aivan kuten edustaja Ki-
visaari täällä totesi, olemme mukana näissä meidän Vaasan vaalipiirin kansanedustajien
aloitteissa. Tässä tulikin eräs jo esille, tämä Lapua—Seinäjoki-tien parantaminen. Haluan
nostaa myöskin Seinäjoki—Kaskinen-välillä olevan Suupohjan radan. Aikoinansa liiken-
neministerinä tein sen päätöksen, että se pidetään kunnossa, siitä syystä että elinkeinoelä-
mä tarvitsee sitä rataa. Pidetään se sillä tavalla kunnossa, vaikkei ole varaa sitä nyt kehit-
tää, että sitä voi liikennöidä, ja toivoisimme, että siihen saataisiin rahaa.
9



Pöytäkirjan asiakohta PTK 64/2019 vp
Täällä on myöskin sitten Evijärvi—Kaustinen, täällä on Lapuan ohituskaista, sitten on
Kokkolan raideliikenne, joka on osa päärataa, Seinäjoen lentoasema on yksi sellainen mei-
dän toivomuksemme kehittämisestä, myöskin kantatie 68 Pietarsaaressa, Kauhajoki—Iso-
joki-tie, myöskin Korpijärvi—Kinnula, Jalasjärven liittymä, valtatie 19 ja valtatie kolmo-
nen ja sitten myöskin Kuortane—Alajärvi. Tässä on vain muutamia mainintoja siitä, että
kyllä täältä on aloitteita tehty, ja hyviä aloitteita ovatkin. — Kiitos.

Toinen varapuhemies Juho Eerola: Ja lisää hyviä aloitteita edustaja Yrttiaholta.

20.20 Johannes Yrttiaho vas: Kiitos, arvoisa puhemies! Minäkin nostan Varsinais-Suo-
men kansanedustajien kaksi yhteistä talousarvioaloitetta vielä tässä esille. Kansanedusta-
jat ovat tehneet ensinnäkin aloitteen tunnin junan rakentamisen aloittamisesta Espoon kau-
punkiradasta. Siihen osoitettaisiin 50 miljoonaa euroa. Tämä tunnin juna -hankehan ei ole
täysin ristiriidaton tuolla Varsinais-Suomessa, mutta varmasti yksimielisyys on siitä, että
Espoon kaupunkirataan voidaan se 50 miljoonaa laittaa ja siitä tuo hanke aloittaa.

Toinen vaalipiirin kansanedustajien aloite koskee Saaristomeren tilan parantamista, jo-
hon osoitettaisiin 10 miljoonaa euroa.

Nämä molemmat ovat tärkeitä ja kannatettavia aloitteita, ja olen ne itsekin allekirjoitta-
nut.

Keskustelu päättyi.

Talousarvioaloitteet TAA 1—379/2019 vp lähetettiin valtiovarainvaliokuntaan.
10


