















































DEM63C4.tmpSave.xml


Pöytäkirjan asiakohta PTK 36/2015 vp
Pöytäkirjan asiakohta 

PTK 36/2015 vp

Täysistunto

Perjantai 18.9.2015 klo 13.08—13.32

4. Valtiontalouden tarkastusviraston vuosikertomus eduskunnalle toiminnastaan 2015 val-
tiopäiville

Kertomus K 18/2015 vp

Lähetekeskustelu

Puhemies Maria Lohela: Lähetekeskustelua varten esitellään päiväjärjestyksen 4. asia.
Puhemiesneuvosto ehdottaa, että asia lähetetään tarkastusvaliokuntaan.

Keskustelu

13.09 Antero Laukkanen kd: Arvoisa rouva puhemies! Valtiontalouden tarkastusviras-
ton vuosikertomuksessa vuoden 2015 valtiopäiville korostuu kaksi teemaa: hallinnon ra-
kennepoliittisten muutosten toimeenpanokyky ja yhteiskunnan integroituminen. Vuosiker-
tomuksessa on erityisesti arvioitu hallinnon kykyä hyödyntää ict:tä tuottavuuden lisäämi-
seksi. Tällä hetkellä hallinnon toimeenpanokykyä heikentää se, että tavoiteltavien toimen-
piteiden määrä on liian suuri.

 Tuottavuuden parantaminen digitalisaation avulla on ollut tavoitteena jo pitkään. Tu-
lokset ovat kuitenkin jääneet tavoitteita ja odotettua vaatimattomammiksi. Jälkikäteen ei
ole aina ollut mahdollista varmentua edes siitä, mihin kehittämistoimien tavoitteet ja odo-
tukset kustannuksista ja kustannus- ja tuottavuushyödyistä ovat perustuneet. Tuottavuus-
tavoitteiden saavuttaminen edellyttää valtiotasolla määrätietoista johtajuutta ja aktiivista
ohjausta. Olisikin hyvä miettiä, olisiko selkeästi ehkä yksi ministeri nykyisistä tai jopa oma
ministeri keskitetysti ja tulosvastuullisesti johtovastuussa koko digitalisaatiosta. Nyt esi-
merkiksi kunnissa tehdään valtavasti omia pitkävaikutteisia, isoja hankkeita, muun muas-
sa Apotti, arvoltaan jo yli 400 miljoonaa euroa.

Arvoisa puheenjohtaja! Köyhyys- ja syrjäytymisriskissä olevien määrä on Suomessa
kasvanut. Noin neljännesmiljoona suomalaista elää perustason sosiaaliturvan varassa. Ris-
ki syrjäytyä on erityisen suuri työttömillä nuorilla ja osalla maahanmuuttajista. Maahan-
muuttajien työttömyysaste on kolminkertainen koko väestöön verrattuna. Syrjäytyminen ja
työtä vaille jääminen aiheuttavat kansantaloudelle miljardiluokan kustannukset.

Vuosikertomuksessa on aikaisemmin kiinnitetty huomiota siihen, että hallitus ei pyyn-
nöistä huolimatta ole raportoinut verovajeesta ja verojäämien määrästä eduskunnan edel-
lyttämällä tavalla. Nyt hallituksen vuorikertomukseen on sisällytetty arviot vain muuta-
masta verosta.

Arvoisa puhemies! Eduskunta on edellyttänyt toimenpiteisiin ryhtymistä lakien vaiku-
tusarviointeja käsittelevän yksikön perustamisesta. Esitys vaikutusarvioinnin asiantuntija-
yksikön perustamiseksi valtioneuvostoon on myös tehty. — Kiitoksia.
 Tarkistettu
4.0



Pöytäkirjan asiakohta PTK 36/2015 vp
13.13 Mika Niikko ps: Arvoisa rouva puhemies! Arvoisat kollegat! Valtiontalouden tar-
kastusviraston vuosikertomuksesta silmiini pisti erityisesti nuorten työttömyystilanne ja
heidän elämäntilanteensa. Tämä sama havainto seuraa vuodesta toiseen tavalla tai toisella
ilmaistuna, ja tällä kertaa täällä kerrotaan asia näin: "Noin neljännesmiljoona suomalaista
elää perustason sosiaaliturvan varassa. Puolet heistä on alle 30-vuotiaita. Noin viidellä pro-
sentilla alle 24-vuotiaista nuorista ei ole perusasteen jälkeistä tutkintoa, eivätkä he ole työs-
sä tai koulutuksessa. Tilastokeskuksen tutkimuksen mukaan suuri riski jäädä ilman tutkin-
toa ja työtä on somaliaa puhuvilla nuorilla, joista peräti 41 prosenttia on ilman työtä, kou-
lutusta tai peruskoulun jälkeistä tutkintoa."

Arvoisa puhemies! Me olemme yhteiskuntaan saaneet hyvin paljon erilaisia projekteja
ja toimenpiteitä nuorten työttömyyden ja syrjäytymisen helpottamiseksi, mutta niiden tu-
lokset eivät aina ole niitä, mitä me toivomme. Monesti tulokset näyttävät hyviltä niin
kauan, kun joku kurssilla on, mutta kun kurssi päättyy, niin se tulos muuttuu takaisin täm-
möiseksi tavoitteelliseksi haasteeksi, jota me yritämme uudelleen kuroa umpeen.

Toivoisin, että meillä valiokunnissa kiinnitettäisiin huomiota enemmän muun muassa
kolmannen sektorin osaamiseen näissä työttömyyttä ja syrjäytymistä ehkäisevissä toimen-
piteissä. On vanhanaikaista ajatella, että vaikeassa elämäntilanteessa olevaa nuorta pysty-
tään auttamaan niin sanotusti kahdeksasta neljään olevalla virka-ajalla. Toisekseen, pel-
kästään erilaiset rangaistuksen uhan toimenpiteet, kuten työttömyysturvan poistaminen, ei-
vät edistä syrjäytymisen ehkäisemistä juuri lainkaan. Tästä on paljon erilaista näyttöä.
Meillähän on tällä hetkellä noin 110 000 alle 29-vuotiasta nuorta aikuista, joilla ei ole min-
käänlaista toisen asteen koulutusta, ja koulutuksen puute on suurin syrjäytymisen riskin ai-
heuttaja. 

Siinä mielessä, arvoisa puhemies, meidän tulisi hallituksessa vakavasti ottaa lusikka
kauniiseen käteen ja katsoa se, että jokainen nuori ja nuori aikuinen saa mahdollisuuden
päästä putkeen, jossa heille löytyy työtä tai koulutusta. Tarkastuskertomuksessa maini-
taan, että nuorten työttömyysturvan menot ovat noin 470 miljoonaa euroa vuodessa. Lisäk-
si vuonna 2013 heidän toimeentulotukensa menot olivat yli 700 miljoonaa euroa. Ymmär-
rän, että tässä puhutaan alle 24-vuotiaista nuorista, koska samassa yhteydessä on tämä ikä
mainittu aikaisemmin.

Arvoisa puhemies! Vielä lopuksi: Meillä on suuri haaste suuren pakolaismäärän tulossa
tänne Suomeen, missä yhteydessä tulee lisää työtä sen osalta, että me saamme nämäkin
nuoret jollakin tavalla koulutusputkeen, mikäli he viipyvät Suomessa pitkiä aikoja. Kuten
tämä tilasto osoittaa, meillä on erityisen suuri haaste esimerkiksi somaliankielisten nuor-
ten keskuudessa, ja toivoisin, että me hallituksessa vakavasti pohtisimme sitä, millä tavalla
me heidän kanssaan työtä tulevaisuudessa teemme.

Arvoisa puhemies! Lopuksi haluan vielä mainita sen, että sivistysvaliokunnassa on vii-
me hallituskaudella kiinnitetty huomiota siihen, että opintojen ohjaus tulisi aloittaa aikai-
semmin kuin 8. tai 9. luokka-asteella. Siinä mielessä toivon, että tämä asia, mikä viime hal-
lituskaudella jäi keskeneräiseksi, jatkuisi vielä sivistysvaliokunnassa ja opinto-ohjaukseen
tulisi uudenlaisia toimenpiteitä. — Kiitos.

13.17 Antero Laukkanen kd (vastauspuheenvuoro): Arvoisa puheenjohtaja! Edustaja
Niikko kiinnitti erittäin hyvin huomiota kolmannen sektorin rooliin, joka on jäänyt tässä
valtakunnassa aivan liian vähälle huomiolle. Aikanaan presidentti Martti Ahtisaari perusti
työryhmän, jossa tavoitteena oli selvittää, miten voisimme parhaiten hyödyntää kolmatta
2



Pöytäkirjan asiakohta PTK 36/2015 vp
sektoria. Tuon työryhmän tuloksena syntyi arvio siitä, että jos syntyisi jonkinlainen vero-
vähennysoikeus lahjoituksista kolmannelle sektorille, niin voitaisiin helpostikin synnyttää
yli 50 000 uutta työpaikkaa. Minusta tämä asia pitäisi ottaa uudestaan käsittelyyn.

13.18 Eero Heinäluoma sd (vastauspuheenvuoro): Arvoisa puhemies! Todellakin sään-
nöllisin välein näistä verovähennysmahdollisuuksista puhutaan, ja tarkastusvirastohan on
myös selvittänyt useaan eri otteeseen näiden verotukien määrää. Ja on tietysti tähdellistä
arvioida verotukia ja muita tukia aika ajoin, varsinkin, kun nämä verotuet jäävät vähem-
mälle huomiolle, niiden kohdentumista ja toimivuutta ja sitä, johtavatko ne siihen päämää-
rään, johon ne on tarkoitettu.

Mutta tämä johtaa sitten mieleen yhden havainnon, josta haluaisin kysyä läsnä olevien
hallituspuolueiden käsitystä ja tietoa. Kun tuossa ennen vaaleja oli esillä se näkökohta pe-
russuomalaisten ohjelmassa, että leikataan voimakkaasti kehitysyhteistyövaroja, tämä ke-
hitysyhteistyövarojen leikkaus on toteutettu. Mutta siinä oli myös ajatus siitä, että tulisi ve-
rovähennys kansalaisille, kun he lahjoittavat kehitysyhteistyöhön. Tiedustelen, mitä kuu-
luu tälle kehitysyhteistyölahjoitusten verovähennysoikeudelle. Onko myös se tulossa tä-
hän jatkokäsittelyyn mukaan? Jos joku voisi kertoa, niin uskon, että muitakin kiinnostunei-
ta varmaan on täällä.

13.19 Tarja Filatov sd (vastauspuheenvuoro): Arvoisa puhemies! Tässä nousi esiin esi-
merkiksi nuorten syrjäytyminen ja se, että pitäisi saada ihmiset aktiivisten toimenpiteiden
piiriin mieluummin. Yksi sellainen mahdollisuus, joka olisi, liittyy siihen, että kun me täl-
lä hetkellä maksamme peruspäivärahan suuruista työmarkkinatukea, niin jos sitä voisi au-
tomaattisesti käyttää työllistämistukena, se kohdentuisi tehokkaammin juuri niihin ihmi-
siin, jotka ovat työttöminä. Sen sijaan, että sitä maksetaan kotiin passiivisesti, sitä voisi
maksaa palkkatukena. Ja tämä olisi yksi mahdollisuus, joka helpottaisi sitä syrjäytymisen
riskiä, joka tällä hetkellä on.

13.20 Mika Niikko ps (vastauspuheenvuoro): Arvoisa rouva puhemies! Edustaja Heinä-
luoma kysyi tästä verotuesta kehitysaputyöhön lahjoittavien osalta, josta on totta, että se on
perussuomalaisten eduskuntavaaliohjelmasta. Mutta kuten, edustaja Heinäluoma, tiedät,
niin meillä oli siellä meidän eduskuntavaaliohjelmassa monta muutakin hyvää ajatusta, joi-
ta ei tässä hallitusohjelmassa toteuteta, ja siitä tietenkin me olemme harmissamme, että
tämä hallitusohjelma ei ollut yks yhteen meidän vaaliohjelmamme kanssa. Mutta tosiasias-
sa tämä tavoitehan on tärkeä ja hyvä, koska kyllähän se lisäisi ihmisten lahjoitushalukkuut-
ta, jos esimerkiksi kolmannelle sektorille, nimenomaan järjestökentälle — ja miksei myös
seurakunnille — lahjoitetut varat olisivat verovähennyskelpoisia. Tämä on tärkeä tavoite
tulevaisuudessa, ja varmasti osaltani ainakin itse haluan tehdä kaikkeni, että siihen maaliin
päästään.

Lopuksi haluan vielä sen sanoa, että täytyy muistaa myös se, että perussuomalaiset eivät
eduskuntavaaliohjelmassaan myöskään esittäneet leikkauksia Kepan kehitysapujärjestöil-
le elikkä ei näille suomalaisille kehitysapujärjestöille (Puhemies koputtaa) oleva leikkaus
ollut meidän tavoitteemme.

13.21 Pia Viitanen sd (vastauspuheenvuoro): Arvoisa puhemies! Sillä tavalla käy nyt
vain harmittavan monessa yhteydessä esiin se, että meillä on todellakin kaksi ohjelmaa,
3



Pöytäkirjan asiakohta PTK 36/2015 vp
mistä viime aikoina on paljon puhuttu. Toinen on perussuomalaisten vaaliohjelma, ja toi-
nen on hallitusohjelma. Esimerkiksi työministeri Lindströmhän eilen täällä salissa sen
myönsi, että näin on, että on siellä sitten kaikissa niissä, mitä kansalle luvattiin ennen vaa-
leja, tultu takapakkia ja takki käännetty, ja se on hyvin ikävää, koska siellä teidän ohjel-
massanne oli monta hyvää asiaa, muun muassa tämä verovähennys. Nyt on sellainen tilan-
ne, että sitä tarvittaisiin enemmän kuin koskaan. Minä nyt hyvin paljon tässä edustaja Niik-
koon ja muihin perussuomalaisiin katson ja totean, että toivon, että jaksaisitte taistella näi-
den teidän tavoitteidenne puolesta. Kaiken kaikkiaan meillä ... Tänään esimerkiksi juuri tu-
limme tuolta torilta mielenosoituksesta, ja siellä oltiin palkansaajien...

Puhemies Maria Lohela: Edustaja Viitanen, pyydän puhumaan tänne päin, niin että kuu-
luu sitten ääni.

Anteeksi, puhunko väärään suuntaan? (Ben Zyskowicz: Ei tartte aloittaa alusta!) —
Edustaja Zyskowiczin toiveesta en nyt aloita uudestaan, mutta olin sanomassa myös edus-
taja Zyskowiczille, että olimme juuri tuolla palkansaajien puolesta torilla osoittamassa
mieltä, ja kaikissa tällaisissa asioissa, mistä ennen vaaleja puhuttiin, kuinka tärkeää on, että
työmies ja työnainen palkkansa ansaitsevat, toivon, että nyt ryhdistäydytte ja otatte vaarin
sitten näistä omista vaaliohjelmistanne ja viette niitä täytäntöön myös, (Puhemies koput-
taa) koska sehän on huijausta, jos ihmisille puhutaan toista ennen vaaleja ja toista vaalien
jälkeen.

13.23 Timo Heinonen kok (vastauspuheenvuoro): Arvoisa puhemies! Tässä keskustelus-
sa on tuotu esille Valtiontalouden tarkastusviraston vuosikertomuksesta paljon niitä huo-
lia, joita on nimenomaan niiden nuorten ja nuorten aikuisten kohdalla, jotka ovat joko
odottamassa ensimmäistä työpaikkaansa taikka ovat joutuneet työttömiksi, tai sitten opis-
keluiässä olevien kohdalla, ja on totta, että siellä esimerkiksi yksi tehokas keino olisi tuon
opinto-ohjauksen vahvistaminen.

Itse eniten peräänkuulutan sitä varhaista puuttumista, ja siinä yksi tehokkaimpia keinoja
on meidän sinänsä jo hyvin toimiva neuvolajärjestelmämme. Itse toivoisin, että pohdittai-
siin sitä, että tuo 5-vuotisneuvola, jossa usein jo ne ensimmäiset syrjäytymisen merkit ovat
havaittavissa, saataisiin kattamaan mahdollisimman laajasti kaikki suomalaiset, jotka tääl-
lä asuvat, kerran silloin pystyttäisiin puuttumaan niihin ongelmiin jo siinä vaiheessa, kun
ne ensimmäiset signaalit näkyvät.

13.24 Maria Guzenina sd (vastauspuheenvuoro): Arvoisa puhenainen! Se, mitä edustaja
Niikko sanoi nuorten työllistämisestä, on erittäin tärkeätä, ja se on oikeastaan se olennai-
nen asia, mikä meidän täytyy pystyä hoitamaan hyvin nopealla aikataululla, kun katsotaan,
millä tavalla kunnissa tällä hetkellä työllistämismäärärahat ovat loppu. Hallitus on ollut nyt
yli sata päivää vallassa, ja siitä huolimatta suurissa kaupungeissa tilanne on täysin katast-
rofaalinen. Esimerkiksi oppisopimuskoulutukseen on täysin mahdotonta päästä tällä het-
kellä. Haluaisin nyt kysyä sitten suoraan edustaja Niikolta, joka tässä selkeästi on hallituk-
sen omanatuntona: kuka siellä hallituksessa jarruttaa, ettei näihin tärkeisiin rahoihin saada
riittävyyttä?
4



Pöytäkirjan asiakohta PTK 36/2015 vp
13.24 Ritva Elomaa ps (vastauspuheenvuoro): Arvoisa puhemies! Varmasti edustajat
Viitanen ja Heinäluoma tietävät omasta kokemuksestaan, että kun hallituksessa ollaan,
niin sitä omaa vaaliohjelmaa, mikä puolueella on, tässä tapauksessa perussuomalaisilla, me
emme yksi yhteen saa hallitusohjelmaan. Meillä on hyvin paljon asioita, joita olemme saa-
neet läpi neuvotteluissa ja hallituksessa, mutta emme kaikkia hyviä asioita. Elikkä se täy-
tyy sanoa, että joitakin asioita on pakko hyväksyä, jos hallituksessa ollaan.

Ja edustaja Niikolle kiitos, otitte esille hyvin tärkeän asian.

13.25 Eero Heinäluoma sd (vastauspuheenvuoro): Arvoisa puhemies! Palaan vielä tä-
hän verovähennysasiaan, joka täällä aikaisemmin otettiin esille ja josta oli puhetta ja jota
myös edustaja Niikko kommentoi.

Kun nyt nämä kehitysyhteistyöleikkaukset menivät perussuomalaisten ohjelmasta lävit-
se, niin uskon, että monia muitakin kuin minua kiinnostaa se, esittivätkö perussuomalaiset
neuvotteluissa tätä kehitysyhteistyölahjoitusten verovähennysmahdollisuutta, -oikeutta.
Kun edustaja Niikko oli siellä neuvotteluissa itsekin ainakin tv-kuvien perusteella läsnä,
niin pyytäisin teitä kertomaan, teittekö te tällaista esitystä jossain vaiheessa näitä neuvot-
teluja. Ja kun kokoomus niin usein kannattaa näitä verovähennyksiä ja verotuksen alenta-
mista, niin eikös tämä olisi kokoomuksellekin helppo tapa, jolla voitaisiin loiventaa näiden
erittäin kovien kehitysyhteistyöleikkausten vaikutusta, jos tämmöinen yksityistä aktiivi-
suutta palkitseva vähennys olisi olemassa?

13.26 Mika Niikko ps (vastauspuheenvuoro): Arvoisa puhemies! Edustaja Heinäluoma,
itse en ollut näissä neuvotteluissa mukana enkä niistä tiedä, esitettiinkö tällaista vaihtoeh-
toa sinne vai ei. Mutta toki asia kiinnostaa varmasti jo minuakin niin paljon, että meinaan
kysyä siitä.

Mutta mitä tulee edustaja Guzeninan mainintaan, että mikä siellä jarruttaa, että näitä
työllistymismäärärahoja ei tule, niin toki, hyvä kysymys, kyllä minäkin olen huolissani sii-
tä, mikä siellä jarruttaa, koska nyt on mennyt jo niin monta kuukautta, että määrärahat ovat
loppuneet. Tokihan tämä nyt varmasti tulee sinnekin alueelle keskusteltavaksi, missä itse
istun, valtiovarainvaliokuntaan, ja muuallekin. Ja tokihan ainakin omatuntokin jo sanoo
siinä, että kyllä tässä asiassa täytyy ääntä pitää, vaikka hallituksessa ollaan, ja uskon, että
meiltä hallituksesta löytyy ymmärrystä siihen, että näitä määrärahoja myös lisätään. Mutta
täytyy myös todeta se, että me emme voi tehdä enää vanhalla tyylillä sitä, että me vain la-
piomme rahaa jonnekin aukkoon määrätyn verran ja toivomme joitain tuloksia, vaan kyllä
meidän täytyy myös kehittää (Puhemies koputtaa) näitä toimenpiteitä, joilla me saamme
myös merkittäviä tuloksia työpaikkojen ja koulutuspaikkojen synnyttämiseksi.

13.27 Ben Zyskowicz kok (vastauspuheenvuoro): Arvoisa rouva puhemies! Edustaja Vii-
tanen on tullut tänne suoraan Rautatientorin mielenosoituksesta, ja tämä liittyykin täällä
kertomuksen sivulla 139 olevaan huoleen meidän talouskasvusta ja kestävyysvajeesta.

Tämä päiväkohtainen tilanne on juuri nyt se, että Akava ja STTK ovat valmiita esittä-
mään hallitukselle tasapuolisempaa ja oikeudenmukaisempaa tapaa tehdä tämä 5 prosen-
tin kustannuskilpailukykyloikkaus, ja kyse on nyt siitä, onko SAK valmis. SAK:n hallitus
kokoontuu maanantaina, ja silloin mitataan, löydetäänkö sieltä solidaarisuutta hoitoalan ja
kaupan alan pienipalkkaisille työntekijöille, joita tämä hallituksen malli kohtelee epäoi-
keudenmukaisesti ja epätasapuolisesti. Minä vetoan tietysti SAK:hon mutta myös sellai-
5



Pöytäkirjan asiakohta PTK 36/2015 vp
siin kansanedustajiin kuten edustaja Viitanen ja mahdollisesti edustaja Heinäluoma, joilla
saattaa olla vielä yhteyksiä tuonne Hakaniemeen, että puhuisitte solidaarisuuden ja tasa-
puolisen (Puhemies koputtaa) mallin puolesta heille.

13.29 Pia Viitanen sd (vastauspuheenvuoro): Arvoisa puhemies! Kyllähän me olemme
koko ajan lähteneet siitä, että sopimalla tämä asia hoidetaan. Me olemme hyvin surullisia
siitä, että hallitus on valinnut toisen linjan ja jo etukäteen kertoo sen tuloksen, mikä sopi-
muksesta pitäisi syntyä. Oli eilen aika järkyttävää se, että kun täällä puhuttiin pienipalkkai-
sista ihmisistä, naisvaltaisista aloista, sairaanhoitajista, poliiseista, bussikuskeista — nämä
ihmiset tuntevat aitoa huolta toimeentulostaan, se on iso raha heille, jos lähtee 100—200
euroa kuussa, miten perhe pärjää — niin täällä salin oikea laita ja perussuomalaiset nauroi-
vat. Mielestäni tässä ilmapiirissä ei ole varaa ylimielisyyteen.

Nyt pitäisi hallituksen nimenomaisesti sanoa, että se ei pidä uppiniskaisesti kiinni omas-
ta tavoitteestaan. Ei kai sopimus ole se, että toinen osapuoli, hallitus, siellä Elinkeinoelä-
män keskusliiton taskussa sanelee, mikä pitäisi olla sopimisen lopputulos. Ei se näin mene.
Kaikki ymmärtävät sen. Minä toivon, että ottaisitte (Puhemies koputtaa) nyt kopin puheen-
johtaja Antti Rinteen esittämästä selvitysmiehestä — Lauri Ihalainen, hyvä mies, olisi käy-
tettävissä.

13.30 Eero Heinäluoma sd (vastauspuheenvuoro): Arvoisa puhemies! Edustaja Zysko-
wicz on erikoistunut tähän, miten saadaan köyhät ja pienituloiset tappelemaan keskenänsä
— tai ainakin yrittämään sitä. En tiedä, onnistuuko se; epäilen, ettei onnistu. Hän mielel-
lään hajottaisi tämän palkansaajaliikkeen rivit ja laittaisi keskustelun siihen, että hallitus
tekee päätöksen, että 5 prosenttia lasketaan palkkoja, ja sitten tuon päätöksen, joka on ky-
seenalainen myös perustuslain ja perusoikeuksien kannalta, että toimeenpano pannaan
näille työmarkkinajärjestöille, palkansaajapuolelle tosin, ja kysytään, että miten te tämän 5
prosenttia tekisitte, otatteko vasemmasta vai oikeasta taskusta.

Tässä, edustaja Zyskowicz, te olette erittäin taitava. Mutta minä epäilen, että suomalai-
nen palkansaajakunta on hivenen älykkäämpi kuin mitä te tunnutte tällä hetkellä ajattele-
van. He näkevät tämän teidän propagandanne lävitse. Hallitus on puuttunut asioihin, jotka
eivät kuulu sille, eli työehtoihin. Ne eivät ole hallituksen asioita, eivät missään länsimaas-
sa, ja toivon, että te juristina antaisitte tälle arvoa.

13.31 Ben Zyskowicz kok (vastauspuheenvuoro): Arvoisa rouva puhemies! Jotta histo-
riantutkijat eivät erehtyisi, on kerrottava, että eilinen naurahdus täältä salin oikealta laidal-
ta kuului siinä vaiheessa, kun vasemmalta laidalta joku sanoi, että Tehy ja hoitajat ovat täl-
lä hetkellä vihaisia, jolloin täällä todettiin, että "juu, SAK:lle".

Tämä on aivan todellinen tilanne. Minä olen nähnyt fiksuja kätilöitä televisiossa keski-
viikkoiltana kaksi, eilen yhden ja tänään vielä radiossa yhden. Ja kaikki nämä kätilöt — ja
uskon, että muut hoitoalan työntekijät, muut kaupan työntekijät, poliisit, vanginvartijat,
bussikuskit, kaikki — olisivat valmiita tasapuoliseen ja oikeudenmukaiseen tapaan tätä
tuskaa jakamaan yhteisesti, koska he ovat oivaltaneet sen, että me tarvitsemme tekoja kil-
pailukyvyn kohentamiseksi ja sitä kautta työllisyyden parantamiseksi ja työpaikkojen luo-
miseksi Suomessa. Pallo on nyt SAK:n nurkassa, ja kysytään, onko siellä solidaarisuutta
näille pienipalkkaisille naisille.
6



Pöytäkirjan asiakohta PTK 36/2015 vp
Keskustelu ja asian käsittely keskeytettiin.
7


