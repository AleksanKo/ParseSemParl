















































DEME855.tmpSave.xml


Pöytäkirjan asiakohta PTK 31/2015 vp
Pöytäkirjan asiakohta 

PTK 31/2015 vp

Täysistunto

Torstai 10.9.2015 klo 16.01—18.09

4. Hallituksen esitys eduskunnalle laiksi uusiutuvilla energialähteillä tuotetun sähkön tuo-
tantotuesta annetun lain muuttamisesta

Hallituksen esitys HE 15/2015 vp

Lähetekeskustelu

Toinen varapuhemies Paula Risikko: Lähetekeskustelua varten esitellään päiväjärjes-
tyksen 4. asia. Puhemiesneuvosto ehdottaa, että asia lähetetään talousvaliokuntaan.

Keskustelu

17.03 Elinkeinoministeri Olli Rehn (esittelypuheenvuoro): Arvoisa rouva puhemies!
Tämä lakiesitys kumpuaa hallitusohjelmasta, joka tähtää kestävään energiatalouteen ja uu-
siutuvan energian osuuden mittavaan lisäämiseen, yli 50 prosentin, ja samalla ilmastoa
kuumottavan hiilenpolton lopettamiseen.

Uusiutuvan energiatalouden toteutuminen ei voi kuitenkaan olla pelkästään hallinnolli-
nen päätös, vaan se vaatii onnistuakseen paitsi isoja investointeja ja uutta teknologiaa myös
suomalaisten kansalaisten hyväksynnän. Siksi meidän on vahdittava myös eri tuotantota-
pojen taloudellista kestävyyttä ja kustannustehokkuutta ja tietenkin myös valtion menoja.
Hallituksen esityksen myötä tuulivoimakapasiteetin kasvusta valtiolle aiheutuva menoli-
säys saadaan maatuulivoimaloiden osalta pysäytettyä vuonna 2018. Merituulivoimalan ko-
keiluhankkeen osalta kustannukset kasvaisivat jonkin verran vielä vuonna 2019. Yhtä
kaikki, vuoden 2030 jälkeen ei tuotantotukea enää lainkaan maksettaisi, koska sitä voi saa-
da enintään 12 vuoden ajan ja nämä kaudet päättyvät tuohon mennessä.

Tässä esityksessä ei ehdoteta muutoksia kokonaiskapasiteettiin, ei tukitasoon eikä oi-
keuteen saada tukea, eli esityksellä ei puututa perustuslaissa turvattuun omaisuudensuo-
jaan tai elinkeinovapauteen. Tämän esityksen valmistelussa on lisäksi ollut siirtymäkau-
della keskeistä varmistaa investointiympäristön vakaus. Viimeinen ajankohta hakea tähän
syöttötariffijärjestelmään on vasta yli kahden vuoden päässä eli 1. marraskuuta 2017.
Myöskään Suomelle Euroopan unionissa vuodelle 2020 asetettu 38 prosentin uusiutuvan
energian tavoite ei ole vaarantumassa, vaan tulemme sen saavuttamaan.

Arvoisa puhemies! Tämän esityksen tavoitteena on siis syöttötariffijärjestelmän hallittu
sulkeminen tuulivoimaloiden osalta. Niille määritelty 2 500 megavolttiampeerin koko-
naiskapasiteetti on jo nyt käytännössä täyttynyt.

Keskeisimmät muutokset tässä lakiesityksessä ovat seuraavat kolme neljä:
Ensinnäkin kiintiöpäätöksellä on varmistettava etukäteen tuulivoimahankkeen mahtu-

minen tähän 2 500 megavolttiampeerin kokonaiskapasiteettiin.
 Tarkistettu
4.0



Pöytäkirjan asiakohta PTK 31/2015 vp
Toiseksi, kiintiöpäätöksen nojalla toimijoilla on kaksi vuotta aikaa hakea tähän järjes-
telmään. Ehdoton takaraja on kuitenkin 1. marraskuuta 2017. Tästä 2 500 megavolttiam-
peerin kokonaiskapasiteetista ei vapaudu enää kapasiteettia käytettäväksi uudelleen.

Ja vielä, sähköntuottajia koskeva ennakkoilmoitusvelvollisuus poistetaan, mikä karsii
asioita hidastavaa byrokratiaa olennaisesti. Tämä tarkoittaa sitä, että Energiavirasto hyväk-
syy voimalaitoksen syöttötariffijärjestelmän, jos hakemuksessa on osoitettu, että tässä lais-
sa säädetyt ehdot täyttyvät ja että hyväksymiselle ei ole tässä laissa säädettyä estettä.

Lisäksi Porin Tahkoluodon merituulivoimalan kokeiluhankkeen pääsy syöttötariffijär-
jestelmään varmistetaan. Sen investointiin myönnettiin marraskuussa 2014 energiatukea
20 miljoonaa euroa. Tämä merituulivoimalan kokeiluhanke on tärkeä sekä cleantech-hank-
keena että uusiutuvan energian edistämisen kannalta. Tavoitteena on saada laajasti uutta
tietoa merituulivoimalan rakentamisesta, käytöstä ja huollosta Suomen olosuhteissa ja sii-
hen liittyvästä uudesta teknologiasta. Huomautan sen, että merituulivoimalan kokeiluhan-
ke perustui edellisen hallituksen ohjelmaan, kuten edustajat Rinne, Haglund ja Niinistö hy-
vin tietävät — tai ainakin tietäisivät, jos olisivat täällä salissa paikalla.

Arvoisa puhemies! Vielä päätteeksi totean, että näillä esitetyillä hallinnollisilla muutok-
silla arvioidaan päästävän hallitusohjelman mukaiseen tavoitteeseen. Järjestelmän piiriin
kuuluva kapasiteetti on tehdyn arvion mukaan jäämässä selvästi alle 2 500 megavolttiam-
peerin, jolloin tuulisähkön tuotanto jäisi alle 5 terawattituntiin.

Kaiken kaikkiaan energiapolitiikan yhtälössä on nyt poikkeuksellisen monta muuttunut-
ta ja muuttuvaa tekijää. Energiapolitiikan linjan päivittämiseksi olen käynnistänyt Suomen
kansallisen energia- ja ilmastostrategian uudistamisen valmistelun. Tästä strategiasta muo-
dostuu toimintasuunnitelma ja työlista asioista, joita on tehtävä sekä oman kansallisen
energiataloutemme tavoitteiden, kuten huoltovarmuuden, saavuttamiseksi, samoin kuin
kansainvälisten sopimusten toteuttamiseksi. Selvitykset ja tutkimukset ovat käynnistymäs-
sä, työ on liikkeellä. Kansalaiskeskustelu käydään tämän ja ensi vuoden kuluessa, ja tuom-
me tämän valtioneuvoston selontekona eduskunnalle ensi vuoden syksyllä. — Kiitoksia.

17.10 Katri Kulmuni kesk: Arvoisa rouva puhemies! Keskustelussa olevan hallituksen
esityksen tavoitteena on sulkea hallitusti tuulivoiman syöttötariffijärjestelmä, koska syöt-
tötariffijärjestelmän hyväksyttävä kokonaiskapasiteetti on käytännössä saavutettu, kun
kiintiöpäätöksen saaneet hankkeet luetaan mukaan, ja koska järjestelmän kustannukset
ovat nousseet ennakoitua suuremmiksi. Tämä on johtunut osaltaan muun muassa tuulivoi-
mateknologian hinnanlaskusta.

Vaikka tuulivoiman tuotannon tukeminen syöttötariffien muodossa loppuu, on esityk-
seen kirjattu, että uuden tukijärjestelmän kehittäminen on tarkoitus aloittaa kuitenkin ku-
luvana syksynä. Tämä on yhdenmukainen hallitusohjelman sen kirjauksen kanssa, että
vaalikauden aikana selvitetään tuulivoiman edistäminen kustannustehokkaasti.

Tuulivoiman edistäminen on yksi osa Suomen ilmasto- ja energiastrategiaa samoin kuin
EU:n uusiutuvan energian tavoitteiden toteuttamista. Tässä yhteydessä viittaan viime
kuussa tekemääni kirjalliseen kysymykseen tuulivoiman saattamisesta kiinteistöverotuk-
sessa voimalaitosrakennuksiin ja -rakennelmiin sovellettavan korkeamman kiinteistöve-
ron piiriin. Nykyäänhän on niin, että tuulivoimaloita verotetaan käytännössä yleisen kiin-
teistöveroprosentin mukaan. Mielestäni myös verotusta tulisi tarkastella tuulivoimaa kus-
tannustehokkaasti edistävänä tekijänä. Sain kirjalliseen kysymykseeni valtiovarainminis-
teri Stubbilta vastauksen, että "valtioneuvoston piirissä ei ole toteutettujen toimenpiteiden
2



Pöytäkirjan asiakohta PTK 31/2015 vp
lisäksi vireillä uusia toimenpiteitä kuntien kannustamiseksi tuulivoiman lisärakentamisen
edistämiseen". Kuitenkin hallitusohjelmassa on kirjaus kiinteistöveron ala- ja ylärajojen
asteittaisesta nostamisesta, ja toivon, että tässä yhteydessä tarkastellaan myös voimalaitos-
ten kiinteistöverotuksen pykäliä nimenomaan tuulivoiman edistämisen näkökulmasta.

Epäkohta liittyy myös siihen, että Verohallinnon ohjeen mukaan tuulivoimalaitoksia pi-
detään itsenäisesti toimimaan kykenevinä silloin, kun samalla alueella on useita voimaloi-
ta. Yksittäistä yli 10 megavolttiampeerin tuulivoimalaa ei Suomessa ole yhtään, ja suurim-
mat yksittäisetkin ovat nimellisteholtaan vain 4,5 megavolttiampeeria. Tämä voimalaitos-
veroprosentin määrääminen on ollut käytännössä siis tehotonta, eikä se ole ollut lainkaan
tarkoituksen mukainen. Jotta myös paikallistasolle tulisi tuulivoimasta entistä enemmän
hyötyä — koska ne kritisoidut haitat ovat olleet siellä — niin pitäisi kyllä pohtia sitä, että
tämä megavolttiampeeriraja poistettaisiin tai sitä madallettaisiin tai sitten katsottaisiin tuu-
livoimapuistoja kokonaisina puistoina myös verotuksellisesti. Valitettavasti tällä hetkellä
se tulo on kunnille ollut valitettavan vähäinen, ja kuitenkin kuntien rooli tuulivoiman mah-
dollistamisen edistäjänä on erittäin suuri. Tämä kyllä antaisi mielestäni myös kannusteen
kunnille tuulivoiman lisäkaavoittamiseksi.

Syöttötariffijärjestelmä on nykyisiltä kustannuksiltaan kallis, joten järjestelmän muutta-
minen on toki välttämätöntä, että saamme hankkeita myös tulevaisuudessa ja jatkossa
eteenpäin. Toki se ilmapiiri ja aika oli eri, kun tämä rakennelma tehtiin. Siksi onkin syytä
miettiä uusia keinoja tuulivoiman edistämiseksi ja nimenomaan kannustaa myös verotuk-
sellisesti kuntia tämän asian kaavoitukseen. — Kiitos.

17.14 Pirkko Mattila ps: Arvoisa rouva puhemies! Kiitoksia ministerille esittelystä.
Tämä esitys todellakin liittyy hallitusohjelman kirjaukseen, että nyt sitten korjataan laskel-
mia, kun syöttötariffijärjestelmä aiheutti valtiolle arvioitua suuremmat kustannukset sil-
loin kun sitä luotiin, ja tähän oli syynä arvioitua alhaisempi sähkön markkinahinta. Mutta
hallitushan ei kuitenkaan ole suinkaan unohtanut tuulivoimaa, vaan kirjauksen mukaan
vaalikauden aikana selvitetään tuulivoiman edistäminen kustannustehokkaasti, ja tässä esi-
tyksessä oli myös pohdittu eri vaihtoehtoja. Kiitos siitä.

On todettava, että Suomi tulee saavuttamaan hyvin uusiutuvan energian tavoitteensa ja
velvoitteensa Euroopan unionissa huolimatta tästä muutoksesta, ja olen tyytyväinen, että
hallitusohjelmaan on nimenomaisesti kirjattu tavoite kustannustehokkaasta ja teknologia-
neutraalista uusiutuvien energiantuotantomuotojen lisäämisestä, ja se tarkoittaa minun
mielestäni entistä laajempaa energiapalettia, todellakaan hylkäämättä ollenkaan tuuliener-
giaa. 

Toivon myös, kuten tuossa edustaja Kulmuni ansiokkaasti toi esille, että sitä kuntien
roolia jatkossa pohditaan mahdollistajana mutta myös että jää aikaa miettiä niitä haittoja,
joita rakentaminen on tuonut ja myöskin myllyjen pyörimisestä on aiheutunut. Toivon, että
emme siinä mielessä pistä päätä pensaaseen. Eli tuulivoima on toki tuonut työpaikkoja
mutta ei suinkaan sitten ilmaiseksi tämän syöttötariffin suurehkon määrän vuoksi.

Kiitos hallitukselle myös, että esityksen on arvioitu keventävän järjestelmän hallinnoin-
tia ja että tällä sääntelyn purkamisella tuodaan lisäarvoa kotimaisen uusiutuvan energian
edistämiselle.

Esityksessä on myös mainittu sitten metsähakkeen käyttö korvaavana. Toivon myös, nyt
kun ministeri on paikalla, että myös tämmöiset muut pienet maaseudun hankkeet voisivat
3



Pöytäkirjan asiakohta PTK 31/2015 vp
nyt nousta ja tukea sitten maaseudun monialaista yrittäjyyttä, jota esimerkiksi tuommoisen
biokaasutuotannon muodossa monilla maatiloilla tällä hetkellä on.

17.16 Jani Mäkelä ps: Arvoisa puhemies! On erinomainen suuntaus, että hallitus pyrkii
hillitsemään tuulivoiman syöttötariffista koituvia kustannuksia. Puhdas energia on hieno ja
tavoiteltava asia, mutta tuulivoima ei ole parhaita tapoja sen tuottamiseen Suomessa.
Maassamme tuulee suhteellisen vähän, vähiten silloin, kun energiaa eniten tarvittaisiin.
Tuulivoima edellyttää joka tapauksessa rinnalleen luotettavampaa energiantuotannon rat-
kaisua, kuten ydinvoiman lisärakentamista. 

Tuulivoima on veronmaksajan kannalta kallis energiantuotannon muoto. Ei voi olla vas-
tuullista politiikkaa, että avataan piikki satojen miljoonien — ja vuosien kuluessa kokonai-
suudessaan miljardien — tuesta muuten kannattamattomalle bisnekselle. Tuulivoima on
sijoittajille kiintoisa kohde, sen näkee yhtiöiden tuotonodotuksista. Ikävää vain, että nämä
voitot ja tuotot tulevat suuressa määrin suoraan veronmaksajilta.

Tuulivoimalaa lähellä asuvana tiedän, että suuren osan aikaa voimala seisoo käyttämät-
tömänä. Niitä on monin paikoin pystytetty kiireellä ja puutteellisin selvityksin, kun kaava-
ja lupaprosessissa oiotaan. Tuskin näin tehtäisiin, ellei motiivina olisi raha. Kotimaisen
biopolttoaineen ja turpeen hyödyntäminen sekä jätteenpolton tehostaminen olisivat paljon
käyttökelpoisempia ja kotimaista työllisyyttä lisäävämpiä energianmuotoja.

Arvoisa puhemies! Antaisin ohjeeksi tätäkin asiaa koskevaan lainvalmisteluun, että ede-
tään tosiasiat ja kansallinen etu kärjessä eikä oteta johtotähdeksi vihreää ideologiaa tai
suurpääoman etua, jotka yllättävän usein kulkevat rinnakkain.

17.18 Hanna Sarkkinen vas: Arvoisa puhemies! Voimassa olleessa syöttötariffijärjestel-
mässä on sekä hyvää että huonoa. Hyvää on se, että se on todella vauhdittanut tuulivoima-
rakentamista ja tuulivoima-alan kehittämistä Suomessa ja myös tuulivoimarakentamisen
ohjaus on kehittynyt eteenpäin. Tuulivoimalla tuotetaan nyt sähkönkulutuksesta 2,5 pro-
senttia, kun vuonna 2011, ennen järjestelmää, tuulivoiman osuus oli vain 0,3.

Ongelmana tukijärjestelmässä on kuitenkin sen kalleus. Tariffin käyttöönottotilanteessa
sähkön hinnan arveltiin nousevan paljon, mitä ei sitten tapahtunutkaan, joten valtion mak-
settavaksi jäänyt erotus markkinahinnan ja takuuhinnan välillä on ollut odotettua suurem-
pi. Lisäksi tuulivoimaloiden tehot ja tuotot ovat kehittyneet näiden vuosien aikana huimas-
ti, ja tästä on seurannut se, että tuulivoimayhtiöt tekevät nyt ylisuuria voittoja.

Pidän valitettavana Suomessa vellovaa tuulivoimakeskustelua. Vaikka syöttötariffi ei
todellakaan ole järjestelmänä täydellinen, on valitettavaa, että koko tuulivoima energian-
tuotantomuotona on joutunut ylimitoitetun tariffin takia laajojen syytösten, epäluulojen ja
väärinkäsityksien kohteeksi. Tuulivoimalat kohtaavat todella usein tätä nimby-asennetta
niin kansalaisten kuin jopa kuntapäättäjienkin keskuudessa. Tuulivoima on kuitenkin yksi
osa tulevaisuuden energiantuotantopaletissa. Se on puhdas teknologia, jolla on myös val-
tavat maailmanmarkkinat, joista suomalaiset yritykset toivottavasti pääsevät hyötymään,
kun kotimarkkinat ovat kunnossa. Jotkut kauhistelevat uusiutuvalle energialle annettavia
valtion tukiaisia. On kuitenkin muistettava, että uusiutumattomia energiantuotantomuoto-
ja tuetaan vielä paljon enemmän kuin uusiutuvia.

On siis selvää, että tuulivoiman tukijärjestelmää on muutettava. Hallituksen esitys on,
että nykyinen järjestelmä suljetaan 2 500 megavolttiampeerin kiintiön tullessa täyteen.
Alun perin hallitusohjelman kirjaus oli, että kiintiö suljettaisiin 2 000 megavolttiampeerin
4



Pöytäkirjan asiakohta PTK 31/2015 vp
tullessa täyteen, mutta onneksi ajatuksesta luovuttiin, sillä jos siitä olisi pidetty kiinni, olisi
kyllä seurauksena ollut alan ja tuulivoimarakentamisen stoppi. Energiainvestoinnit ovat
pitkäjänteistä toimintaa, joten liiketoimintaympäristön on oltava vakaa ja ennustettava, jot-
ta toimijat uskaltavat investoida. Siksi myös tukijärjestelmien on oltava vakaita ja ennus-
tettavia.

Jotta me voimme ottaa sen tarvittavan vihreän loikan tässä yhteiskunnassa ja päästä
käyttämään yhä enemmän uusiutuvia energiajärjestelmiä, me tarvitsemme uusiutuvan
energian tukijärjestelmiä, ja niiden pitää olla vakaita ja niitä ei saa peukaloida joka halli-
tuskausi. Siksi pidänkin tätä etenemisjärjestelmää, minkä hallitus on valinnut, tuulivoima-
tukien kannalta hieman ongelmallisena. Olisi järkevämpää ensin rakentaa uusi uusiutuvi-
en energioiden tukijärjestelmä ja sitten alasajaa vanhat systeemit. Nyt valitulla tiellä ja var-
sinkin keväisellä hallitusohjelmakirjauksella on luotu valitettavaa ja turhaa epävarmuutta
suomalaiselle energia-alalle. Tuulivoimahankkeiden kompleksisuuden ja epävarmuuksien
vuoksi osa kiintiöpäätöksistä saaneista hankkeista jää toteutumatta. Olisi järkevää, että nyt
kiintiön ulkopuolelle jäävät sisällä olevat hankehakemukset laitettaisiin jonoon ja vapau-
tuvaa kiintiötä jaettaisiin seuraaville jonossa oleville hakemuksille. Tällä saataisiin myös
tällä siirtymäajalla hankkeita eteenpäin.

Mutta jotta tämä syöttötariffin alasajo ei aiheuttaisi katkosta tuulivoiman rakentamiseen
ja alan kehitykseen, pitäisi uusi uusiutuvien energioiden tukijärjestelmä saada käyttöön
mahdollisimman pian. Valmistelu ja konsultaatiot on aloitettava heti, ja uuden lain ja jär-
jestelmän olisi mielestäni tultava voimaan viimeistään vuoden 2017 alussa. Varteenotetta-
va vaihtoehto uudeksi uusiutuvien energioiden tukijärjestelmäksi olisi teknologianeutraali
kilpailutusmenettely, jossa olisi omat korinsa kehittyneille ja vasta kehitysvaiheessa ole-
ville uusiutuville energiamuodoille. Tämän järjestelmän kustannukset voisivat olla ennus-
tettavampia kuin syöttötariffilla, ja se voisi puskea eteenpäin ja lisätä uusiutuvan energian
tuotantoa teknologianeutraalisti.

Arvoisa puhemies! Suomalainen energiapolitiikka on hieman ristiriitaista. Toisaalta ha-
luamme vähentää energiankulutusta ja lisätä uusiutuvaa energiaa, ja toisaalta haluamme
pitää energian hinnan hyvin alhaalla. Näillä energian hinnoilla kuitenkin harvat hankkeet
ovat kannattavia, ja myös fossiilisia polttoaineita tuetaan yhteiskunnan varoin. Tässä viite-
kehyksessä on välttämätöntä, että uusiutuvalle energioille on olemassa riittävät ja toimivat
tukijärjestelmät. Toivonkin, että uuden tukijärjestelmän rakentaminen tehdään vauhdilla ja
sitä rakennettaessa käydään avointa keskustelua. Ja kun ministeri Rehn on täällä paikalla,
niin olisi hienoa, jos voisi kuulla hieman tästä, miten tätä uutta uusiutuvien energioiden tu-
kijärjestelmää ollaan rakentamassa ja millä aikataululla.

17.23 Reijo Hongisto ps: Kunnioitettu puhemies! Tuulivoimasta ja tuulivoiman rakenta-
misesta on viime aikoina keskusteltu paljon.

Tuulivoimaa puoltavat kertovat voimaloiden tuovan kuntiin satojentuhansien tulot ja
jättävän sen mukana hyvinvointia alueelle. Tähän uskoen moni kunnan luottamushenkilö
on toiminut voimaloiden rakentamisen puolesta. Nyt kun tuulipuistoja on alettu rakentaa,
on käynyt ilmi, että totuus taitaakin olla toisenlainen: Rakentaminen ei luvatulla tavalla
työllistäkään paikkakunnan ihmisiä, ja voimaloiden konehuoneiden osatkin tuodaan ulko-
mailta. Voimaloita rakentavat ulkomaille rekisteröidyt yhtiöt kotiuttavat suomalaisten ve-
ronmaksajien tuulituet ja jättävät voimaloiden sijaintipaikkakunnille vain murto-osan tuo-
tosta.
5



Pöytäkirjan asiakohta PTK 31/2015 vp
Nykyisessä erittäin kireässä taloustilanteessa on mielestäni aihetta kysyä, kuinka pit-
kään yhteiskuntamme kestää tällaista sähköntuotannon tukemista. Mielestäni huomatta-
vasti parempi vaihtoehto olisi tuottaa sähköä kotimaisella hakkeella ja turpeella. Tällainen
toiminta työllistäisi pitkäjänteisesti suomalaisia ja nimenomaan niillä seuduilla, joilla on
muista työpaikoista pulaa.

Suomeen rakennettavat tuulivoimalat ovat teollisuusluokan voimaloita, kokonaiskor-
keudeltaan jopa yli 200 metriä ja teholtaan 4,5—5 megawattia. Teho on jopa viisinkertai-
nen verrattuna muihin Euroopassa rakennettuihin voimaloihin. Suuremmista voimaloista
lähtee enemmän melua, joka tutkitusti vaarantaa ihmisten terveyttä. Tuulivoimapaikka-
kunnilta kantautuu huolestuttavia uutisia siitä, että lapset ja nuoret kärsivät rakennusten
läpi tunkeutuvan matalataajuisen melun aiheuttamasta häiriöstä.

Kunnioitettu puhemies! Rahan säästämiseksi ja terveyshaittojen minimoimiseksi minä
kannatan lämpimästi tätä hallituksen esitystä. — Kiitoksia.

17.25 Vesa-Matti Saarakkala ps: Arvoisa rouva puhemies! Hallituksen esitys tuulivoi-
man syöttötariffien jatkosta on itselleni paha pettymys. Esitys ei ole alkuperäisen hallitus-
ohjelmakirjauksen mukainen tuen maksimimäärän osalta, vaan se on nyt korkeampi kuin
mitä alun perin luvattiin. Tukikustannukset veronmaksajille jatkavat kasvuaan vielä puo-
len vuosikymmenen ajan, minkä jälkeen — sikäli kuin niin pitkälle voidaan todella tässä
vaiheessa asioita pysyvästi linjata — veronmaksajien rahaa kuluisi tuulivoiman tukemi-
seen nykyistä vähemmän. Kuitenkin veronmaksajien kukkaronnyörit olisivat auki aina
vuoteen 2030 asti. 15 vuotta tästä eteenpäin siis kuluisi miljardeja euroja veronmaksajien
rahaa näiden entistä lähemmäksi asutusta kaavailtujen myllyjen eli teollisuuslaitosten tu-
kemiseen. Samalla tuetaan ulkomaista työvoimaa, jota tuulimyllyjen rakennushankkeissa
paljon käytetään. Tämä jos mikä on hyvää bisnestä pääomapiireille. Riskiä ei ole, veron-
maksajat maksavat, ja asukkaat kärsivät mahdolliset terveyshaitat matalataajuuksisen me-
lun seurauksena. Marraskuuhun 2017 asti on aikaa tuulivoimabisneksellä hakeutua tuen
piiriin, ja tähän ei muka voisi puuttua omaisuudensuojan nimissä. Kuitenkin kansalaisten
etuuksia ja verovähennyksiä on mahdollista leikata koska vain.

Arvoisa puhemies! Vastapainoksi onkin nyt edellytettävä tiukkuutta kaavoittamisessa.
Tuulivoima-alueiden rajat eivät saa mielestäni tulla ainakaan 2:ta kilometriä lähemmäksi
asutusta, mieluummin ne tulisi sijoittaa kauemmaksikin, sillä tuulisia alueita ja maata Suo-
messa riittää. Mutta eihän se ole toki tyhmä, joka pyytää, vaan se, joka myöntyy vastuut-
tomaan kaavoittamiseen. Valta ja poliittinen vastuu kaavoittamisen osalta on kunnissa, jot-
ka kaavat hyväksyvät. Kannustan asukkaita rohkeasti tekemään valmisteluvaiheessa pe-
rusteltuja muistutuksia kaavaehdotuksia koskien ja tarvittaessa peräämään oikeuksiaan va-
litusteitse hallinto-oikeuksista, mikäli päättäjiä ei kiinnosta kantaa poliittista vastuuta tuu-
livoimaloiden sijoittumisesta kuntiensa alueella.

Myös kuntapäättäjien kannattaa tiedostaa, että sopimusjuridiikka tuulivoimahankkeissa
on monimutkaista ja on hyvin todennäköistä, että tuulivoimatoimijat ovat investointinsa
selustan suojanneet tavalla, joka takaa heille investoinnin kannattavuuden myös ikävien yl-
lätysten eteen tullessa. Eli kunnat ovat tuulivoimahankkeissa paljon vartijoina paitsi veron-
maksajien terveyden myös heidän rahojensa suhteen kunnan budjetin kautta. Toivotaan,
että osaaminen on sen mukaista.
6



Pöytäkirjan asiakohta PTK 31/2015 vp
17.29 Ville Skinnari sd: Arvoisa puhemies! Näin aluksi ihan muutama sana Pohjoismai-
den neuvoston näkökulmasta tästä tuulivoima-asiasta ja koko energia-alasta: Meillä oli ti-
laisuus viimeiset kaksi päivää Oslossa keskustella Suomen politiikasta suhteessa muihin
Pohjoismaihin, ja uskon, että tässäkin mielessä Pohjoismaiden neuvosto on ollut hyvä foo-
rumi avata sitä, miksi Suomi on tehnyt sellaisia päätöksiä kuin olemme tehneet tässä vii-
meisten vuosien ja kuukausienkin aikana. Suomessa vuonna 2014 sähköntuotanto oli ko-
konaisuudessaan luokkaa noin 83 terawattituntia. Tästä tuulivoiman osuus on ainoastaan
1,11 terawattituntia eli 1,3 prosenttia. Eli nämä tunnusluvut ja tosiasiat on tietysti hyvä pi-
tää mielessä, kun me muun muassa sitten katsomme tätä historiaa ja kehitystä suhteessa
myös muihin Pohjoismaihin.

Sijoittajille tuulivoima on ollut hyvä bisnes. Pääomalle on saatu hyvä tuotto — sen me
myös kunnallisissa energiayhtiöissä olemme huomanneet. Kuinka paljon meille on sitten
kehittynyt suomalaista osaamista, innovaatioita? Kuten täällä kollegat hyvin totesivat, va-
litettavasti osaaminen ja tuotteet ovat liian usein ulkomaalaista kotiperää.

SDP:ssä me kannatamme hallituksen esitystä pääpiirteissään kokonaisuutena. Hallittu
sulkeminen on kannatettavaa, ja siinä mielessä tuki tulee ministerille. Tähän liittyen tavoit-
teena on ja tulee olemaan markkinaehtoisuus. Mutta meidän pitää olla myös aktiivinen EU-
tasolla, ja uskon, että ministeri Rehnillä on kaikki edellytykset ja osaaminen pitää huolta
tästäkin asiasta.

Mutta mikä on sitten elinkeinoelämän (Puhemies koputtaa) vastuu, siitä toivottavasti
kuulemme lisää sitten kun asiat etenevät. — Kiitos.

17.31 Hanna Halmeenpää vihr: Arvoisa rouva puhemies! Huolimatta hyvistä tavoitteis-
taan uusiutuvan energian suhteen hallitus on kyllä viime aikoina pyrkinyt myötävaikutta-
maan aivan muihin suuriin investointihankkeisiin kuin uusiutuvaan, päästöttömään energi-
aan. 

Olen aivan samaa mieltä siitä, että eri syistä johtuen tuulivoiman syöttötariffijärjestelmä
on tullut kalliimmaksi kuin alun perin arvioitiin, ja sitä on syytä korjata jo pelkästään tuu-
livoimarakentamisen hyväksyttävyyden kannalta. Pitkässä juoksussa olisikin viisainta pyr-
kiä järjestelmään, jossa minkään sähköntuotantomuodon suoraa tai epäsuoraa tukemista ei
ylläpidettäisi. Silloinhan nimittäin kävisi niin, että markkinoilla pärjäisivät omaehtoisesti
ne energiamuodot, joiden muuttuvat kustannukset eli pääasiassa polttoaine- tai raaka-aine-
kustannukset ovat alhaisimmat — siis juurikin uusiutuvilla auringolla, tuulella ja vedellä
toimivat laitokset.

Eikö kuitenkin nyt tätä hallituksen lakiesitystä parempi tapa tuulivoimatukien kohtuul-
listamiseen ja järkevöittämiseen olisi se, että tuulivoimatuen taso olisi sidottu teknologian
kustannuskehitykseen, joka tuulivoiman suhteen on ollut aleneva kaiken aikaa ja epäile-
mättä jatkuu alenevana? Lakiin siis tulisi mielestäni kirjata tuen tason tarkistaminen sään-
nöllisin väliajoin, jolloin tuulivoiman syöttötariffi pienenisi teknologian hinnan alenemi-
sen myötä perustellusti, mikä siis ei kuitenkaan pysäyttäisi uusia tuulivoimalainvestointe-
ja, joita hallitus uusiutuvan energian tavoitteiden mukaisesti pyrkii edistämään, kaiken
muun uusiutuvan energian kasvun ohella — toivon ainakin näin.

17.33 Antero Vartia vihr: Arvoisa rouva puhemies! Saksassa sähkön hinta on laskussa,
Ruotsissa sähkö on erittäin edullista. Syy siihen, että hinta on menossa alaspäin, on nimen-
omaan uusiutuva. Uusiutuvan kauneus piilee siinä, että kun tämä tuotantokoneisto on ker-
7



Pöytäkirjan asiakohta PTK 31/2015 vp
ran sinne rakennettu, sen pyörittäminen ei maksaa enää juuri mitään, marginaalikustannus
on käytännössä nolla. Ja kun kapasiteettia on riittävästi, niin sähkön hinta laskee.

Se, että me tuemme syöttötariffein tuulivoimaa, maksaa meille, mutta vastineeksi saa-
daan edullisempaa sähköä. On aivan totta, että nykyinen syöttötariffijärjestelmä on koh-
tuuttoman kallis, mutta se ei tarkoita sitä, että jos siinä kerran tehtiin virhe, niin tulevaisuu-
dessa ei tulisi suunnitella enää minkäännäköistä tukijärjestelmää. Meidän on ehdottomasti
se tehtävä: se on kansantaloudelle hyödyllistä, se laskee energian hintaa, ylläpitää inves-
tointihalukkuuden Suomeen. Ja ennen kaikkea sen takia meillä on kiire toteuttaa tämä, että
Suomi menettää helposti maineensa näissä asioissa, kun politiikka on poukkoilevaa ja syn-
tyy mielikuva, että ei voi luottaa niihin asioihin, mitä Suomen hallitus on luvannut.

17.34 Markku Eestilä kok: Arvoisa rouva puhemies! Tämä syöttötariffijärjestelmä on
tietenkin ollut kohtalaisen antelias. Mutta kyllä täytyy sen verran mainita, että kukaan ei
tässä salissa eikä tämän ulkopuolella ole voinut tietää, mikä on sähkön hinnan kehitys, eikä
sitä voi tietää nyt tästä eteenpäinkään. Se riippuu niin paljon kulutuksesta. Ja kun teollinen
tuotanto on meillä hieman alentunut ja samalla hydrobalanssi esimerkiksi tällä hetkellä
Pohjoismaissa on positiivinen eli sähköä on paljon markkinoilla, niin se hinta alenee.

Yksi ongelma kuitenkin Suomen teollisuuden, yrittäjien ja kuluttajien näkökulmasta on
se, että vaikka me ostamme sähköä Nord Poolin sähköpörssistä, niin meillä on oma alue-
hinta, joka on selvästi kalliimpi kuin Norjassa ja Ruotsissa. Kysynkin elinkeinoministeril-
tä, mahtaako hän olla tietoinen, että kun tätä kolmen kuukauden markkinoiden keskiarvoa
syöttötariffijärjestelmässä sitten verrataan, niin onko kysymys suomalaisesta aluehinnas-
ta, korotetusta markkinahinnasta, vai Nord Pool aluehinnasta. Jos jompikumpi valitaan,
niin toisessa tulee valtiolle huomattavasti enemmän maksettavaa. Minä en itse nimittäin
tiedä tätä ja sen takia kysyn ministeriltä.

Täällä edustaja Halmeenpää nosti mielenkiintoisen näkemyksen esille, mikä pitäisi lain-
säädännössä ottaa huomioon. Minusta tuntuu kuitenkin, että kun tämä syöttötariffijärjes-
telmä on aikanaan määritelty kaasulle, puulle ja tuulelle samanlaiseksi, niin kyllä kai mei-
dän näissä järjestelmissä pitäisi pyrkiä teknologianeutraalisuuteen, eli se, joka keksii hal-
vimmalla hyvän tavan tuottaa sähköä, saa siitä suurimman hyödyn. Minun käsittääkseni se
on koko syöttötariffijärjestelmän perusidea.

17.36 Eero Lehti kok: Arvoisa rouva puhemies! 30 vuoden kokemuksella Keravan Ener-
gian erilaisista kokeiluista olen alkanut miettiä, onko tässä tuulivoimalafilosofiassa synty-
nyt kollektiivinen harha. Ensinnäkin voisi aina sanoa niin, että se kapasiteetti, joka pohjau-
tuu tuulivoimaan, täytyy käytännössä varmistaa jollain toisella energiamuodolla. Tuulivoi-
man talteenotto toistaiseksi on erittäin haasteellista, periaatteessa käytettävissä ovat sähkö-
autojen akut ja sitten veden ostaminen — se voidaan sitten myöhemmin käyttää turbiinin
läpi laskettuna uudelleen sähköenergiaksi. Ympäristöongelmat ovat selviä. Ihmiset eivät
suhtaudu pääsääntöisesti sympaattisesti isoihin tuuliroottoreihin, ja meluhaitatkin ovat il-
meisesti hankalampia kuin alun perin säädöstä tehtäessä on arvioitu.

Tekesissä käsiteltiin — olin siellä toistakymmentä vuotta hallituksen jäsen — varsin
usein näitä erilaisia innovatiivisia ratkaisuja. Yksi lähtökohta on miettiä, mihin tuulivoi-
masta voidaan käyttää se energia, joka siitä saadaan. Sen ei tarvitse olla sähköä. Niin kauan
kuin ollaan sähkössä, ollaan myös monimutkaisissa turvallisuus- ynnä muissa tekijöissä.
8



Pöytäkirjan asiakohta PTK 31/2015 vp
Termodynamiikan lain mukaan energia voidaan muuttaa suoraan lämmöksi ja roottori
voidaan korvata spiraalimaisella pystyssä olevalla laitteella, joka ottaa vähän tehottomam-
min mutta riittävässä määrin tuulen käytön energiaksi. Eli suoraan potkurin avulla se muu-
tetaan vedessä käyttövedeksi kotitalouksissa tai isommissa asunnoissa. Silloin se voidaan
säilyttää, silloin sitä voidaan käyttää käyttövetenä. Lämpimänä käyttövetenä sitä voidaan
käyttää myös lämmitysvetenä. Silloin ei tarvita lainkaan sähköisiä komponentteja, ja kun
se on pystyssä oleva roottori, niin ei tarvita ainuttakaan niveltä eikä tarvita myöskään mi-
tään rajoitteita, jotka nyt näissä potkurikäyttöisissä ovat teknisesti erittäin vaativia ja kal-
liita. 

Näin ollen alan olla sillä kannalla, että koko järjestelmä, jolla on pyritty korvaamaan
ydinenergiaa, on väärässä kategoriassa. Pitäisi keskittyä kotitalouksien tai yritysten käyt-
töveden lämmityksen tarvitseman veden tuottamiseen sillä lämpötasolla, joka tarvitaan. Se
on mahdollista. Silloin voidaan talokohtaisesti ottaa se energia talteen ja säilyttää se siihen
asti, kun seuraavan kerran tuulee tarpeeksi. Ja jos ei tuule, niin silloin voidaan käyttää suo-
raa sähkölämmitystä sen veden lämmittämiseen.

Koko tämä filosofia pitäisi vielä miettiä uudestaan, ettei tässä käy samalla lailla kuin sil-
loin, kun A. I. Virtanen sai Nobel-palkinnon ja jokaisessa maatilan nurkassa tehtiin AIV-
säiliöitä — joita vieläkin maaseudulla näkee. Teknologiaa tulee muuttaa, ja pohdinta on
kovaa vauhtia käynnissä. Epäilen, että tämä lupamenettely ja kaikki nämä muut ongelmat
ovat johtamassa siihen, että on pakko miettiä, sanoisinko, koko asia uudelleen vielä toisel-
ta lähestymiskulmalta.

17.40 Antero Vartia vihr: Arvoisa rouva puhemies! Turve saa tukea vuosittain noin 100
miljoonalla eurolla, fossiiliset polttoaineet noin 2 miljardilla. Tuulivoiman syöttötariffi on
vasta tänä vuonna saavuttanut 100 miljoonaa. Toivoisin, että nämä luvut pidetään mieles-
sä, kun puhutaan siitä, että tuulivoima on liian kallista, puhumattakaan niistä ilmasto- ja
ympäristöhaitoista, jotka liittyvät sekä perinteisen fossiilisen että turpeen polttoon.

17.40 Markku Eestilä kok: Arvoisa rouva puhemies! Täytyy käydä kokeilemassa tätä
pönttöä. Sen takia tulin pönttöön puhumaan, että tämä on ensimmäinen kerta, ja toinen syy
siihen on se, että kun meillä on täällä elinkeinoministeri paikalla, niin ajattelin käyttää tuu-
livoimaa hieman sivuavan puheenvuoron, mikäli arvoisa rouva puhemies sallii.

Kun me nyt puhumme tässä salissa energian hinnasta, syöttötariffeista, tuulivoimasta ja
turpeesta ja monesta muusta, niin minä haluaisin tuoda siitä näkemyksen esille, koska äs-
ken kyselytunnilla me olimme kovin huolissamme Suomen kilpailukyvystä ja yritysten ku-
lurakenteesta eli siitä, millä hinnalla suomalaista työtä tehdään ja kuinka me saamme suo-
malaisia tuotteita vientiin ja sitä kautta nostettua koko kansan elintasoa. Minulla on se kä-
sitys, että tällä hetkellä Energiavirasto valmistelee uutta suurimman sallitun tuoton sään-
nöstöä, eli tulee neljäs ja viides nelivuotisjakso alkaen 2016. Ja jos olen käsittänyt oikein,
niin tähän suurimpaan sallittuun tuottoon tulee sellaisia muutoksia, että lopputuloksena —
aika varmana pidän sitä — sähkön siirtohinnat tulevat nousemaan. Siitä seuraa selvä uusi
kulurasitus varsinkin pk-yrittäjille metsäisten sähköyhtiöitten alueella. Toinen seuraus sii-
tä on, että myös kaupunkiyhtiöt, jotka eivät joudu sähkömarkkinalain mukaiseen maakaa-
pelointiin eli tämän sähkön toimitusvarmuuden takia investoimaan, tulevat nekin nosta-
maan sähkön siirtohintoja, koska siihen avautuu mahdollisuus.
9



Pöytäkirjan asiakohta PTK 31/2015 vp
Kysyisinkin tästä elinkeinoministeriltä. Siihen ei tietenkään tarvita vastausta — itse pi-
täisin sitä melkeinpä välttämättömänä — että me avaamme sähkömarkkinalain ja helpo-
tamme näitä sähkön toimitusvarmuuteen liittyviä aikajänteitä, koska tällä hetkellä näyttää
siltä, että joudutaan tekemään investointeja, joissa hyvää verkkoa joudutaan kerimään säh-
kömarkkinalain velvoitteiden takia, ja se ei ole järkevää liiketaloudellista toimintaa, var-
sinkaan, kun tämä sähkömarkkinalaki näitten mittavien investointien takia johtaa siihen,
että pk-yritysten ja asiakkaiden sähkön eli energian hinta tulee nousemaan siirtohintamak-
sujen nousun takia. Olisiko järkevämpää hieman ottaa takapakkia, avata tämä sähkömark-
kinalaki ja antaa näille alueellisille sähköyhtiöille itse mahdollisuus ja keino keksiä se ta-
pa, millä he parantavat sähkön toimitusvarmuutta?

17.43 Mauri Pekkarinen kesk: Arvoisa puhemies! Tapana kuulemma on ollut, että vara-
puhemies silloin, kun käsiteltävä asia liittyy joko hänen aikaisempiin vastuualueisiinsa tai
muuhun vastaavaan, voi täällä puheenvuoroja käyttää, ja huomasin muutamien edeltäjieni
aika monesti näin tehneen. Tästä syystä, arvoisa puhemies, rohkenen muutaman ajatuksen
verran omia näkemyksiä asiasta esittää, kuitenkin niin, että yritän kertoa sen historian, mitä
kautta on tultu tähän päivään, missä tällä hetkellä ollaan.

Ennen kuin siihen menen, totean, että kyllähän tämä sähkömarkkinoiden muutos on ol-
lut aivan hirveän raju Euroopassa, laajemminkin Euroopassa. Jos ottaa yhden ääripään ti-
lanteesta tällä hetkellä, Englanti meni ja antoi takuuhinnan, eräänlaisen syöttötariffin,
ydinvoimalle noin 118 euron 50 sentin megawattihintaan — siis 118 euroa 50 senttiä — ja
vuosikymmeniksi, kolmeksi vuosikymmeneksi. Samaan aikaan Euroopassa eräinä aikoina
sähkön hinta voi olla käytännössä nolla, eräinä aikoina käytännössä nolla, Pohjolassakin
on 20—30 euron välillä tällä hetkellä. On varmaan monta syytä siihen, että näin on käynyt,
ja yksi niistä on se, että eurooppalainen talouskehitys ei ollut sitä, mitä ounasteltiin ja odo-
tettiin joitakin aikoja sitten, ja toisaalta se, että tuettua sähköä nyt, kun kysyntä on heikkoa,
on tullut markkinoille ja tiettyinä aikoina sen tarjonta ylittää selvästi sen kysynnän.

Mutta nyt tähän itse asiaan. Suomessa Vanhasen kakkoshallituksen aikaan tavoitteeksi
asetettiin, että Suomi vastaa maailmanlaajuiseen ilmastohaasteeseen. Uusiutuva energia,
sen lisääminen, oli tärkein vastaus siihen haasteeseen. Päätettiin lisätä vuodesta 2010 vuo-
teen 2020 uusiutuvaa energiaa noin 38 terawattitunnilla. Sattumoisin uusiutuvan osuus
päätettiin nostaa samaan, 38 prosenttiin, kun määrässä se sattui nyt olemaan sama 38, noin
38 terawattituntia uusiutuvaa lisää vuoteen 2020 mennessä. Tämän lisän täyttämisessä läh-
dettiin edullisuusjärjestyksessä menemään eteenpäin: Ensiksi vettä niin paljon kuin on
mahdollista — ei juurikaan — ja sen jälkeen biouusiutuvia energianlähteitä, energiavaih-
toehtoja, ja niistä puuta ja muuta biomassaa niin paljon kuin suinkin mahdollista, ja sitten,
mihinkä se enää ei riittänyt, sen jälkeen katsottiin, että tuulivoimalla, joka oli sitten seuraa-
vaksi edullisin, sitten se lopputavoite toteutetaan. Tavoitteena oli, että 2020 mennessä se
energiamäärä sähkössä olisi 6 terawattituntia, mikä oli vuosituotanto silloin, ja asennettu-
na tehona 2 500 kilovolttiampeeria. Sitä lähdettiin hakemaan.

Tämän tuulivoiman edistämisessä otettiin käyttöön syöttötariffijärjestelmä, jonka idean
ja tukitason maan parhaat asiantuntijat raportillaan ehdottivat ja esittivät. Raportti oli täy-
sin yksimielinen. Asia tuli tänne eduskuntaan, ja eduskunta hyväksyi tuon silloisen halli-
tuksen esityksen: 83 euroa 50 senttiä on megawattitunnilta se hinta, takuuhinta 12 vuodek-
si, kuitenkin niin, että liikkeellelähdössä tämän vuoden 2015 loppuun mennessä tulee
10



Pöytäkirjan asiakohta PTK 31/2015 vp
ekstraa niin, että takuuhinta on tämän vuoden loppuun mennessä 103 euroa 50 senttiä.
Tämä oli se järjestelmä, mihin silloin päädyttiin.

Niin kuin sanottu, nyt maailma on muuttunut monella tavalla ja tasolla, ja tämä muutos,
mitä tässä esitetään, on tavattoman perusteltu. Ehkä kannattaa vielä muistaa se, että kun täl-
lä hetkellä markkinahinta on 30 ja 40 euron välillä megawattituntia kohti, niin esimerkiksi
1.1.2011 sähkön markkinahinta oli lähes sentilleen 70 euroa megawattitunti — 70 euroa
megawattitunti. Eli silloiseen sähkön markkinahintaan nähden 83 euroa 50 senttiä edes ei
ollut kovin korkea, mikä oli se pysyvä järjestelmä, sen järjestelmän taso, mistä siinä vai-
heessa päätettiin.

Mutta muutokset ovat isoja syistä, joita täällä on tullut hyvin esille, enkä ala enempää ar-
vioimaan sitä, miten... No, ehkä jatkon osalta hallitus tietysti päättää niistä asioista. Ehkä se
kannattaa tässä todeta, että Saksa, jossa esimerkiksi syöttötariffitasot ovat olleet huomatta-
vasti Suomea korkeammalla — ylipäänsä keskisessä Euroopassa lähes kaikkialla ne ovat
olleet Suomea korkeammalla — on siirtymässä nyt kuitenkin huutokauppajärjestelmään,
jossa arvio siitä tasosta, mihin päädytään kuitenkin ja mihin se edelleenkin päätyy, ylittää
sen, mikä Suomessa 83,50 on, koska Saksassa se tuulivoiman tuottaja ei vastaa verkkoon
liittymisestä. Suomessahan tuottaja vastaa verkkoon liittymisestä elikkä siitä takuuhinnas-
ta. Se takuuhinta on vähän eri asia täällä kuin Saksassa siitä syystä, että täällä verkkoon liit-
tymisen kustannukset voivat olla megawattituntia kohti todella suuret.

Tässä pienet muistelmat siitä, miten silloin aikanaan olivat tämän asian liikkeellelähtö ja
se taso, mihin päädyttiin, ja ne perusteet, millä tasoon päädyttiin. — Kiitos.

17.49 Antero Vartia vihr: Arvoisa rouva puhemies! Huomenna on sähköautojen pop-up-
päivä ja sähköautot ovat kokoontumassa Senaatintorille. Edustaja Lehti mainitsi, että yksi
tuulivoiman ongelmista on se, että sitä on vaikea säilöä, mutta esimerkiksi sähköinen lii-
kenne saattaisi olla hyvä paikka sille. Kerrottakoon, että koko Suomen liikenne voitaisiin
muuttaa sähköiseksi ja se ei vaatisi kuin noin 10 terawattituntia sähköntuotantoa. Henkilö-
liikenne voitaisiin sähköistää noin 5 terawattitunnilla. Elikkä kyse ei ole sen suuremmista
määristä. Kun samaan aikaan Suomeen tuodaan öljyä nykyhinnoilla noin 6 miljardilla net-
tona vuosittain, tässä olisi oiva tilaisuus yhdistää tuulivoimantuotanto siihen, että yritetään
jouduttaa myös sähköistä liikennettä, koska se on erinomainen paikka varastoida tuulivoi-
man tuottamaa sähköä. Sen lisäksi se olisi kansantalouden kannalta erittäin älykästä.

17.50 Eero Lehti kok: Arvoisa rouva puhemies! Niin kuin edustaja Vartia tässä sanoi, sil-
ti täytyy rakentaa se varakapasiteetti, jos ei tuule, jotta ne sähköbussit ja sähköautot saa-
daan ladattua sen jälkeen, kun se litium-akku on tyhjentynyt, minkä johdosta jokaista tuu-
livoimalalla tuotettua energiayksikköä kohti on tehtävä sama määrä muuta kapasiteettia,
joka on riippumaton tuulesta. Tämä johtaa siihen, että pääsääntöisesti joudutaan tekemään
kaksinkertainen kapasiteetti. No, minä haluan kuulla tähän perustelut edustajalta, joka on
eri mieltä. Eri asia on, jos ollaan valmiit sitten sietämään sitä, ettei ole energiaa.

Koko perusongelma on se, että tämä syöttötariffi on johtamassa väärään strategiaan. Ei
kannata tuulella tehdä sähköä; tuulella kannattaa tehdä lämpöä, joka voidaan ottaa pää-
sääntöisesti talteen, eikä kannata pyrkiäkään niin korkeaan tuulivoiman osuuteen kuin mi-
hin on alun perin ratkettu. Sähkö kannattaa tehdä varmasti ensisijaisesti vesivoimalla mut-
ta myös muilla. Tuuli on kaikista heikoin tässä kilpailutilanteessa, jos pitää tehdä sähköä.
Veikkaan, että sähköpuolellakin kotitalouksien sähköntarpeesta ennen pitkää, 10—20 vuo-
11



Pöytäkirjan asiakohta PTK 31/2015 vp
den kuluessa, aurinkopaneelit, joiden teknologia kehittyy huikeata vauhtia, tuottavat niin
suuren osan, että kokonaistarjonta voi olla aika lailla vaikeuksissa, jos kotitaloudet todella
alkavat siirtyä omaehtoiseen sähköntuotantoon aurinkopaneelien avulla ja lämpöenergian
tuottamiseen tuulen avulla ilman syöttötariffeja ja omavaraistalouteen pyrkien.

17.52 Markku Eestilä kok: Arvoisa puhemies! Nyt kun näitä yhteiskuntasopimuksen jäl-
kimaininkeja sitten käydään läpi ja pyritään kilpailukykyä parantamaan, haluan vielä nos-
taa kuitenkin esille tämän yhteispohjoismaisen energiayhteistyön. Se on selvä, että Norja
tässä on kaikkein vahvimmilla ja pystyy aika alhaisilla sähkönhinnoilla pyörittämään omaa
teollisuuttaan sen takia, että 99 prosenttia sähköstä tuotetaan Norjassa vesivoimalla, ja
Ruotsissakin se luku on huomattavan korkea, noin puolet.

Mutta kuitenkin meidän kannattaa nyt pohtia tätä kansallisen Fingridin omistusta ja ole-
musta siitäkin näkökulmasta, että kyllä näitä rajasiirtoyhteyksiä pitäisi entisestään vahvis-
taa, jotta enemmän sähköä siirtyy, sillä nämä aluehintaerot ovat kyllä hieman kiusallisia.
Ne hinnat ovat parhaina päivinä jo melkein 100 prosenttia korkeammalla Suomessa, ja se
ei missään nimessä voi olla Suomen teollisuuden eikä kilpailukyvyn etu. Näihin pitää kiin-
nittää entistä parempaa huomiota ja katsoa, missä ja millä aikajänteellä tätä on mahdollista
parantaa.

Toinen, mikä liittyy sitten tähän kilpailukykyyn, on tietenkin aina energian hinta varsin-
kin pk-yritykselle. Täällä puhuttiin turpeesta, ja voi olla, että se varmaan onkin saastuttava
energiamuoto mutta siitä huolimatta kannatettava energiamuoto, koska meillä on savu-
kaasupesureita ja monia muita sitten olemassa näissä isoissa voimalaitoksissa. Koska mei-
dän energiantuotanto perustuu hyvin paljon vastapainetuotantoon ja turve ja puu muodos-
tavat monesta eri syystä järkevän parin, niin jos me ikään kuin taklaamme kivihiilen koko-
naan pois meidän käytettävänä olevista polttoaineista, me kyllä nostamme aika paljon läm-
mön ja ehkä sähkönkin hintaa semmoisina aikoina, kun on huonoja turvevuosia ja emme
pysty keräämään turvetta, ja jos vielä sattuu pahimmoilleen tulemaan huono metsäsykli,
jolloin tätä puuenergiaa on hieman huonosti saatavilla, niin mitä ihmettä me poltamme ja
mikä mahtaa olla se hinta pk-yrittäjille ja teollisuudelle? Jotenkin pitää jalat pitää maassa
suomalaisessa energiapolitiikassa.

17.54 Antero Vartia vihr: Arvoisa rouva puhemies! Edustaja Lehdelle todettakoon, että
nimenomaan nämä sähköautot luovat sitä puskuria, koska ei ole semmoista tilannetta tu-
lossa vastaan, jossa kaikki autot kytketään seinään samaan aikaan ja ne pitäisi yhtä aikaa
ladata. Niitä voidaan ladata myös vain niinä tuulisina hetkinä. Ja vaikka sattuisi käymään
niin, että kaikki autot olisivat tyhjiä samaan aikaan ja ne pitäisi yhtä aikaa ladata, niin os-
tammehan me tänäkin päivänä ulkomailta sähköä eikä tämä maa ole siitä huolimatta kaa-
tunut.

17.55 Mauri Pekkarinen kesk: Arvoisa puhemies! Yritän pysyä edelleen edellisessä por-
tfoliossa — sen aikaisessa, kun näitä asioita valmisteltiin — ja siihen liittyen kysymykses-
sä siitä, kuinka paljon tarvitaan säätövoimaa silloin, kun on tuulta. Ensinnäkään Saksa ei
sitä tarvitse juuri lainkaan, koska sen tuulituotanto on hajautunut niin eri puolille maata,
että jossakin puolella aina tuulee — minulla oli tilaisuus olla Saksan hallituksen kutsusta,
niin kuin edustaja Lehti tietää, viime syksynä tutustumassa Saksan systeemiin, tosin aikai-
semminkin sitä tunsin, ja se menee siellä niin. Suomessa selvitytin aikanaan 2009 sekä
12



Pöytäkirjan asiakohta PTK 31/2015 vp
VTT:llä että Aalto-yliopistolla, kuinka paljon tarvitaan säätövoimaa, jos on 2 500 kilovolt-
tiampeeria tuulivoimaa. Nämä eivät päässeet yhteisymmärrykseen. Toinen sanoi, että 240
megawattia tai kilovolttiampeeria, ne ovat likimain samat, ja toinen sanoi, että 420. Mutta
kumpikaan ei ollut lähelläkään 2 500:aa. Siis 240 ja 420 megawattia olivat ne arviot, min-
kä verran he arvioivat.

Mitä tulee vielä näihin sähköautoihin, niin myöskin sitä asiaa silloin muutama aika sit-
ten laitettiin liikkeelle, totta kai myös sähköautoa, mutta myös uusiutuvien nestemäisten
polttoaineiden tuotantoa, koska sähköautokannan saaminen maahan vie vuosia, jopa vuo-
sikymmeniä, mutta olemassa olevissa polttomoottoreissa voidaan polttaa heti uusiutuvaa
biopohjaista polttoainetta. Siksi nestemäisten uusiutuvien polttoaineitten laki säädettiin
Vanhasen kakkoshallituksen aikaan.

17.56 Eero Lehti kok: Arvoisa puhemies! Seuratkaa esimerkiksi säätietoja, kuinka laaja
korkeapaine voi Suomessa olla ja kuinka kauan se voi kestää. Korkeapaine voi syntyä
myös silloin, kun on kova pakkanen, ja usein nimenomaan silloin onkin korkeapaine, sil-
loin ei tuule. Silloin energiankulutus on kaikista korkein. Itse asiassa edustaja Vartia vas-
tasi siihen, että voidaanhan se ostaa, mutta silloin on joku rakentanut sen kapasiteetin. Se
pitää paikkansa, mitä edustaja Pekkarinen sanoi, että isossa maassa, kuten Saksassa, jossa
on monenlaista maisemaa ja ilmavirtausta — eri lailla kuin Suomessa, jossa läntinen ilma-
virtaus, lounainen, on vallitseva — pääsääntöisesti eri maanosissa syntyy erilaisia tilantei-
ta ja sitä kautta voidaan tasapainottaa tätä energiantuotantoa, mutta ei Suomessa. Kyllä
Suomessa vallitsee joko matalapaine tai korkeapaine, ja joskus sitten tullaan siihen tilan-
teeseen, että sitä energiaa ei ole. Mitä silloin tehdään? Silloin tietysti voidaan ostaa se ka-
pasiteetti muualta, mutta kyllä se siirtokin maksaa.

Mutta koko tämä ajattelu, että yritetään ratkaista sähkö tuulella, on minun mielestäni se
perusvirhe. Kannattaa pyrkiä siihen lämmöntuotantoon, ja se toisi ensimmäisen kerran
myös kaukolämpöasiakkaille asiallisen vaihtoehdon päästä kaukolämmön hinnoittelusta
eroon. Energiayhtiön hallituksen puheenjohtajana tiedän, että asiakkaalla ei ole paljoa pu-
liveivaamista, kun on siirtynyt kerran kaukolämpöön: silloin joutuu maksamaan sen, min-
kä kaukolämpöyhtiö siitä velkoo. Ja sen johdosta itse asiassa olisi olennaista, että myös
kaukolämpöverkko olisi samalla lailla rakennettu, että sinne saisivat kaikki tuottaa ja se ja-
kaisi kaikkien tuottamaa energiaa kuten sähköverkko tällä hetkellä.

17.58 Sami Savio ps: Arvoisa puhemies! Yli kaksi kolmasosaa tuulivoiman tuottajien tu-
loista otetaan suoraan veronmaksajilta. Vesivoimalla tuotettu sähkö on vähintään yhtä ym-
päristöystävällistä kuin tuulivoimalla tuotettu ja elinkaarikustannuksiltaan paljon halvem-
paa. Tuulivoimaa markkinoidaan lisäksi usein puhumalla teoreettisesta maksimitehosta,
vaikka tuulivoimaloiden todellinen energiantuotto on Suomen oloissa vain noin 20 pro-
senttia laskennallisesta maksimista.

Markkinatalouden pitäisi toimia myös energiantuotannossa ja -kulutuksessa, eikä vero-
tuksen tai tukien tule aiheuttaa siihen suuria vääristymiä. Lisäksi energiapolitiikassa tulee
edesauttaa älykkäiden sähköverkkojen ja sähköjärjestelmien kehittämistä ja rakentamista.

17.59 Markku Eestilä kok: Arvoisa puhemies! Tämä hallituksen esitys on sillä tavalla
hyvä, että se sulkee nyt tämän ja se antaa meille mahdollisuuden saada kokemuksia, kun
vähän pitemmälle katsotaan, siitä, kuinka paljon nämä myllyt sitten kestävät Suomen olo-
13



Pöytäkirjan asiakohta PTK 31/2015 vp
suhteissa ja kuinka niitä voidaan sitten parantaa uudelleen hyvään kuntoon ja nähdäänkö
semmoisia tilanteita, että kenenkä vastuulle loppujen lopuksi jää tämän koko myllyn pur-
kaminen ja kenties pois siirtäminen, joka ei liene aivan halpaa sekään.

Vielä haluaisin ottaa tähän kokonaisenergiakeskusteluun sen verran osaa, että täällä on
käytetty hyviä puheenvuoroja sähköauton puolesta ja itsekin näen, että Suomessa pitäisi
olla korkeammat ja kunnianhimoisemmat tavoitteet nimenomaan kotimaisen energian
avulla kulkevasta liikenteestä. Itse olen monta kertaa ajatellut, että voisiko hyvä tavoite
olla vuosi 2035. Henkilöautoliikenteestä 90 prosettia kulkee kotimaisella energialla, joka
tarkoittaa erinäköisiä biodieseleitä ja tietenkin sähköä. Itse luulen, että nämä sähköautot al-
kavat huomattavasti nopeammin tulla nyt markkinoille, kun päästään alkuun, ja varsinkin
isommissa kaupungeissa tulisi kyllä näitä latauspisteitä olla sitten enemmän, ja maaseudul-
la sitten ladattavia hybrideitä. Että kyllä se kehitys nyt lähtee siihen suuntaan kulkemaan, ja
nämä perinteiset polttomoottorit alkavat sitten pikkuhiljaa jäädä vähemmistöön.

18.01 Eero Lehti kok: Arvoisa rouva puhemies! Kun täällä on nyt ministeri paikalla, niin
palautan mieliin vuodelta 78 hänen ministeriönsä edeltäjän, silloisen kauppa- ja teollisuus-
ministeriön, rahan, jonka Keravan kaupunki käytti hyväkseen rakentamalla aurinkokylän.
Siinä oli noin 40 asuntoa, joissa oli kollektiivinen keräyspiste, noin 1 000 kuutiota maan
alla vettä, ja kaikissa taloissa 60:n kaltevuudella oleva aurinkokennojärjestelmä, joka läm-
mitti veden. Hanke onnistui aika hyvin, kunnes tämä maanalainen säiliö alkoi vuotaa ja
hankkeesta lähdettiin irti.

Mutta tämänhetkinen tukijärjestelmä tukee sitä teknologiaa, jossa lähtökohtana on tä-
män syöttötariffin hyväksikäyttö, ja silloin rakennetaan sen tukirahan välityksellä näitä
isoja roottoreita. Kukaan ei ole kiinnostunut rakentamaan pientaloon sopivaa järjestelmää,
koska siinä ei ole tätä syöttötariffin tukea. Sen johdosta minun mielestäni ministeriö tekisi
aivan oivallisen ratkaisun, jos se palauttaisi tämmöisen kehitysrahan, jotta tämmöinen riit-
tävän pienimuotoinen, kotitalouksiin tai maatalouksiin sopiva, tuulella toimiva, lämpöä
tuottava, vettä lämmittävä järjestelmä saataisiin markkinoille. Nyt tämän järjestelmän
kautta ei tueta lainkaan sitä kehitystyötä.

Toinen varapuhemies Paula Risikko: Edustaja Halmeenpää, ja sen jälkeen sitten minis-
teri Rehn.

18.02 Hanna Halmeenpää vihr: Arvoisa rouva puhemies! Oikeastaan jatkan hieman sii-
tä teemasta, mistä edustaja Lehti juuri avasi keskustelun. Puhuttiin omavaraisesta ja riittä-
vän pienestä tuotannosta, jota ei riittävästi tällä hetkellä tueta ja joka ei ole lähtenyt len-
toon. Olen siitä aivan samaa mieltä, ja nyt kun vähän yleisestikin energiateemaa jo sivu-
taan, niin haluan tässä tuoda esiin näkökulman siitä aihepiiristä.

Vierailin omalla kotipaikkakunnallani Kalajoella tämän viikon maanantaina isolla sika-
tilalla, ja kuten kaikki tiedämme, maatalouden kannattavuus on suuressa ahdingossa. Tämä
tilanomistaja kyllä ihmetteli ja päivitteli sitä, että vaikka heillä kyllä lantaa eli sitä bio-
tuotantoa on riittävästi, niin millään ei saada kannattavaksi maatilakokoluokan biokaasu-
laitosta, biopolttoaineesta puhumattakaan, jos koneista puhutaan, niin että ehkä silläkin sa-
ralla jotain on tehtävä eikä vain tuulivoiman syöttötariffin saralla.

Mitä tulee säätövoimaan ja siihen, mitä tehdään, jos ei tuule, on hyvä muistaa, että ku-
kaan tässä maassa ei ole koskaan kuvitellut, että maata tuulella pyöritettäisiin. Mutta se on
14



Pöytäkirjan asiakohta PTK 31/2015 vp
osa sitä uusiutuvan energian palettia, jota käsittääkseni me kaikki tässä talossa haluamme.
Edullista, erittäinkin edullista, säätövoimaa meillä on tarjolla yhteispohjoismaisilla sähkö-
markkinoilla vaikka kuinka paljon. En näe mitään syytä olla käyttämättä sitä säätövoimaa,
ja tässä asiassa komppaisinkin edustaja Eestilää, joka puhui siirtoyhteyksien vahvistami-
sesta.

Vertailun vuoksi uusiutuvan energian saralta haluan tuoda esimerkin Äänekoskelta, jon-
ne ollaan rakentamassa maailman suurinta biotuotelaitosta. Kuulin eilen Metsäakatemian
seminaarissa, että tämä laitos tulee sivutuotteenaan tuottamaan sähköä 1,8 terawattituntia
vuodessa — 1,8 terawattituntia vuodessa. Nopealla laskutoimituksella viisi tällaista tuot-
taisi jo 9 terawattituntia vuositasolla eli yhden ison suunnitteilla olevan ydinvoimalan ver-
ran. 

18.04 Elinkeinoministeri Olli Rehn: Arvoisa puhemies! Kiitos edustajille ja varapuhe-
miehelle hyvin asiantuntevasta ja asiallisesta keskustelusta ja monista ideoista samoin kuin
suhteellisen laajasta tuesta hallituksen esitykselle. Aistin, että pääosa hallituspuolueista ja
osa oppositiosta voivat tätä hallituksen esitystä tukea, mistä olen kovin iloinen. Tämä on
hyvä, koska me tarvitsemme tällaisissa kansallisesti tärkeissä kysymyksissä, kuten ener-
giapolitiikassa, hyvin pitkäjänteistä ja johdonmukaista toimintaa.

Koska tämä ei ole kyselytunti, en pyri vastaamaan kaikkiin kysymyksiin enkä myös-
kään kovin teknisiin kysymyksiin, mutta sen sijaan pyrin kommentoimaan nippuna ehkä
kaikkein olennaisimpia energiapolitiikan ja energiatalouden kysymyksiä, joita tässä kes-
kustelussa nousi esille.

Ensimmäinen on se, että kyllä energiapolitiikassa ja uusiutuvan energian tuotannossa
tarvitaan luottamusta politiikan johdonmukaisuuteen, jotta me kykenemme saavuttamaan
meidän aika kunnianhimoiset tavoitteemme seuraavan 10—20 vuoden aikana tai siitä
eteenpäin. Tältä osin on hyvin tärkeää, että me huolehdimme siitä, että investointiympäris-
tö säilyy vakaana. Sen takia tässä esityksessä — mihin myöskin muutama edustajista viit-
tasi — on tärkeää, että meillä on selkeästi määritelty viimeinen ajankohta hakea tätä tuu-
lisähkön syöttötariffijärjestelmän mukaista tukea, mikä on siis kahden vuoden päässä. Ja
samalla on tärkeää myöskin se, että meillä on selkeä säädös siitä, milloin tuotantotukea
maksetaan viimeisen kerran: vuoden 2030 vuodenvaihteessa. Tämä tarkoittaa sitä, että
piikki ei ole valomerkin jälkeen enää auki. Tämä tukijärjestelmä on väliaikainen, se on tar-
koitettu sellaiseksi, ja siinä vaiheessa, kun teknologia kehittyy ja tuotantokustannukset las-
kevat, oletamme, tuulivoima on itsestään kannattavaa.

Edustaja Eestilä otti esiin kysymyksen pohjoismaisista ja eurooppalaisista yhteismark-
kinoista, joihin myöskin edustaja Halmeenpää viittasi. Olen aivan samaa mieltä, että mei-
dän tulee kehittää näitä, se on tärkeä osa meidän energiapolitiikkamme kokonaisuutta, ja
siinä yhteydessä meidän tulee kyllä kiinnittää erityistä huomiota siirtoyhteyksien kehittä-
miseen muiden Pohjoismaiden, erityisesti Ruotsin, kanssa.

Toiseksi useat edustajat kiinnittivät aivan oikein huomiota siihen, miten kustannukset
saadaan kuriin tämänkin järjestelmän osalta. Se on muuten syy siihen, minkä takia tämä
jouduttiin tekemään aika lailla välittömästi hallituksen työn käynnistymisen jälkeen eikä
lähdetty odottamaan uusiutuvan energian tukijärjestelmän kokonaisuudistusta. Toisin sa-
noen haluttiin, kun tiedettiin, että kentällä kustannukset hyvin nopeasti kasvavat hyvin kor-
keiksi, huolehtia siitä, että veronmaksajien piikkiin ei tule liian suurta rasitusta. Ja tältä osin
on todettava, että näillä muutoksilla arvioidaan päästävän hallitusohjelman mukaiseen ta-
15



Pöytäkirjan asiakohta PTK 31/2015 vp
voitteeseen, mikä tarkoittaa vuoden 2020 tasolla varovaisesti arvioiden 70—80 miljoonan
euron säästöjä. Tässä laskennassa on otettu huomioon myös se, että tuulivoimalan sähkön-
tuotantotehomegawatti on todellisuudessa jonkin verran, ehkä jopa viidenneksen verran,
pienempi kuin (Puhemies koputtaa) nimellistehomegavolttiampeeri.

Puhemies! Ihan päätteeksi vielä vastauksena edustaja Sarkkisen tärkeään kysymykseen
totean sen, että tämä kokonaisuudistus uusiutuvan energian tukiaisten osalta alkaa syksyl-
lä ja pyrimme tekemään sen rinnan kansallisen energia- ja ilmastostrategian laatimisen val-
mistelun kanssa.

Keskustelu päättyi.

Asia lähetettiin talousvaliokuntaan.
16


