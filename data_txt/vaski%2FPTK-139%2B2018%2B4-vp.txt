















































DEM88C.tmp.xml


Pöytäkirjan asiakohta PTK 139/2018 vp
Pöytäkirjan asiakohta 

PTK 139/2018 vp

Täysistunto

Torstai 10.1.2019 klo 16.00—19.42

4. Valtiontalouden tarkastusviraston erilliskertomus eduskunnalle: Finanssipolitiikan val-
vonnan ja tarkastuksen vaalikausiraportti 2015-2018

Kertomus K 21/2018 vp

Lähetekeskustelu

Toinen varapuhemies Tuula Haatainen: Lähetekeskustelua varten esitellään päiväjär-
jestyksen 4. asia. Puhemiesneuvosto ehdottaa, että asia lähetetään tarkastusvaliokuntaan.

Keskustelu

17.37 Timo Harakka sd: Arvoisa puhemies! Sananlasku sanoo, että voitolla on sata isää,
tappiolla ei yhtäkään. Samahan pätee talouskasvuun: kun talous kasvaa, se on hallituksen
ansiota, mutta kun mennään alaspäin, niin se tapahtuu hallituksen pontevista ponnisteluis-
ta huolimatta.

Tällainen keskustelu on käyty tässä salissa moneen kertaan. Siksi on tärkeää, että meillä
on puolueeton finanssipolitiikan valvonta- ja arviointielin, joka raportoi hallituksesta riip-
pumattomana Euroopan unioniin, ja siksi Valtiontalouden tarkastusviraston arvio kulu-
neen hallituskauden päätösten onnistumisesta on tärkeä puolueeton puheenvuoro. Ja kun
sitä nyt tässä käsitellään, niin haastan keskustelijat puhumaan tästä VTV:n vaalikausi-
raportista enkä kehumaan tai haukkumaan hallitusta yleisesti. Koska hallitus vaihtuu joka
tapauksessa reilun kolmen kuukauden päästä, tarvitsemme VTV:n raporttia oppaaksi ja
opetukseksi tulevaisuuteen, evääksi seuraavalle hallitukselle. [Olavi Ala-Nissilän välihuu-
to]

Mitä Valtiontalouden tarkastusviraston raportti sitten kertoo? Pähkinänkuoressa: siltä
osin kuin julkisen talouden tavoitteet ovat onnistuneet, niistä on kiittäminen hyvää suhdan-
netilannetta. Jos käytän vertauskuvaa pituushypystä, niin voi sanoa, että hyvä tulos, mutta
se on tuulitulos. Myötätuulta on takana liikaa, jotta saataisiin sama loikka aikaan toisissa
olosuhteissa. Edessä on ikävämpää säätä, ja silloin tärkeää on, miten kestävä kunto on. Ja
juuri siitä VTV esittää kriittisiä huomioita. Lupauksestaan huolimatta hallitus jättää perin-
nöksi lähes yhtä suuren kestävyysvajeen kuin mikä oli hallituskauden alkaessa. Lähtötilan-
ne oli 10 miljardin vaje, ja nyt vaje on 9 miljardia. Suomi ei tullut kuntoon.

Toinenkaan pitkän tähtäimen tavoite ei VTV:n mukaan toteudu. Julkisen talouden ra-
kenteellinen alijäämä ei ole hallituskaudella merkittävästi kohentunut.

Sanoisin, että VTV antaa hallitukselle kouluarvosanan 7. Täydestä kympistä vähenne-
tään kolme pykälää, seuraavat kolme puutetta, jotka seuraavan hallituksen täytyy korjata:

Ensimmäinen havainto on siis se, että finanssipolitiikka on löysää samaan aikaan, kun
suhdanne on parantunut. Tästä syystä se hallituksen tavoite ei toteudu, että vuonna 2021
velkaantuminen loppuu. Vaikka jokaista lainaerää ei ole tarvinnut nostaa, silti valtiova-
 Tarkistettu
4.0



Pöytäkirjan asiakohta PTK 139/2018 vp
rainministeriön ennusteen mukaan velka kasvaa vielä useita vuosia. Sipilän hallituksen jäl-
jiltä velkaantuminen jatkuu.

Toinen seikka. Taloudellista kestävyyttä piti autettaman sosiaali- ja terveyspalveluiden
uudistuksella, jonka piti tuottaa 3 miljardin euron suhteellinen säästö. Säästö ei tule mis-
sään nimessä toteutumaan, vaikka sote toteutuisi. Siis tuli sote tai ei, säästöä ei tule. Pikem-
minkin päinvastoin, aiheutuu 3 miljardin euron lisäkulut. Siis lausui perustuslakivaliokun-
ta sotesta mitä tahansa, hallituksen sote-mallia ei pidä toteuttaa valtiontaloudellisesti vas-
tuuttomana. Tätähän viestitti jo valtiovarainvaliokunnan hyvin kriittinen mietintö, siis
myös hallituspuolueiden oma arvio.

Myös VTV tässä raportissaan varoittaa sote- ja maakuntauudistuksen merkittävistä ta-
loudellisista riskeistä. Lainaus raportin sivulta 27: ” Erityisesti valinnanvapausmalliin si-
sältyy uudistuksen kokonaiskustannuksiin liittyviä riskejä. Väliaikaisia ja pysyväisluontei-
sia lisäkustannuksia aiheuttavat mekanismit muodostuvat yleisesti ottaen automaattisem-
miksi kuin säästöjä tuovat mekanismit.”

Valiokunta moitti valtiovarainministeriötä siitä, että vaikutusarvioita ei esitetty. Val-
tiontalouden tarkastusvirasto kyllä väittää, että vaikutusarviointeja olisi ollut mahdollista
ja tarpeellista parantaa. Ja VTV korostaa, että juuri tästä syystä olisi välttämätöntä edetä
vaiheittain.

Arvoisa puhemies! Monista on varmaan ikävä kuulla tätä tuttua sote-kritiikkiä taas uu-
desta tuutista, mutta Valtiontalouden tarkastusviraston näkemys on painava. [Olavi Ala-
Nissilän välihuuto] Tämä arvostelu esitetään korkealla virkavastuulla.

Vähemmän tuttua on kolmas ja viimeinen nostoni VTV:n raportista eli hallituksen ve-
ropolitiikan kritiikki tai veropolitiikan puuttumisen kritiikki, jota toki talouspolitiikan ar-
viointineuvosto on aiemmin harjoittanut.

Hallituksen veropolitiikka on keskittynyt verojen alentamiseen vailla kokonaiskuvaa,
eikä se ole ollut vastuullista. Hallitus on sortunut veropopulismiin. Lainaus raportin sivulta
30: ” Hallitusohjelmassa oli tavoitteena kannustinloukkujen purkaminen sovittamalla so-
siaaliturvaa ja verotusta yhteen, mutta toteutus jäi tällä vaalikaudella vähäiseksi. Verotu-
kien määrä, jolla on merkittävä vaikutus veropohjaan, pysyi hallituskauden aikana jok-
seenkin ennallaan. Vaalikaudella säädettyjä uusia verotukia ovat yrittäjävähennys ja met-
sälahjavähennys.”

Valtiontalouden tarkastusvirasto muistuttaa kohteliaasti, että hyvä verolinja on neutraa-
li ja huomioi kokonaisuuden. Tämä on sama sanoma, jota SDP on tässä salissa toistanut
useasti: tiiviit veropohjat mahdollistavat alemmat kannat. Ja ennen kuin alatte pelotella ve-
ronkorotuksilla, toistan: sitä mukaa, kun veropohjaa tiivistetään, veroja alennetaan. Se on
SDP:n tavoite.

Arvoisa puhemies! Tässä on evästystä tarkastusvaliokunnan epäilemättä mielenkiintoi-
sille kokouksille, ja odotan tässä kiinnostuneena, mitä edustajakollegat haluavat nostaa
VTV:n raportista esiin ja miten se viitoittaa Suomea tulevaisuuteen, menestymään 2020-lu-
vulla.

17.43 Olavi Ala-Nissilä kesk: Arvoisa rouva puhemies! On todella tärkeää, että Valtion-
talouden tarkastusviraston raporteista käydään keskustelua: lähetekeskustelua ja sitten kes-
kustelua sen jälkeen, kun valiokunta ne on käsitellyt. Se jää helposti liian vähäiseksi. Bud-
jettia me täällä eduskunnassa käsittelemme koko syksyn, mutta sitten valtion tilinpäätös-
tietoja emme juuri, tai ainakin käsittely on liian vähäistä.
2



Pöytäkirjan asiakohta PTK 139/2018 vp
Olen todella valtiovarainvaliokunnassa ja tarkastusvaliokunnan jäsenenä kuunnellut
ekonomisteja ja käsitellyt näitä VTV:n lausuntoja. Minusta tällä vaalikaudella on tyypillis-
tä ollut se, että ekonomistit ovat olleet järjestäen kierroksen jäljessä. Valtiovarainministe-
riönkään omat ennusteet eivät nähneet talouden kasvua heti alussa. Se on minusta sinäl-
lään huono asia, koska sitten päätöksiä voidaan tehdä virheellisten ennusteiden perusteel-
la. Parhaitenhan Suomen taloutta on ennustanut ministeri Lintilä, jonka ennustukset aina
ovat olleet suurin piirtein kohdallaan. [Eero Heinäluoma: Niistä on vain lyhyen ajan koke-
musta!] — Niistä on lyhyen ajan kokemusta.

Mutta jos me vertaamme vielä Suomen taloutta sitten hieman laajemmin globaalissa
ympäristössä, kun sekin on yksi arviointikriteeri, niin nyt voisinkin pyytää, kun täällä näen
tarkastusvaliokunnan puheenjohtajan, edustaja Heinäluoman, edustaja Harakan ja edusta-
ja Viitasen: Luetelkaa Euroopasta ne maat, joissa talous-, työllisyys- ja velkatavoitteet on
saavutettu tällä vaalikaudella [Eero Heinäluoma: Ruotsi!] etuajassa — ensinnäkin on saa-
vutettu ja sitten vielä etuajassa. Tietääkseni se luettelo on harvinaisen lyhyt. Eli tässä mie-
lessä, kun hallituksella on ollut strateginen hallitusohjelma, juuri se mahdollistaa myöskin
Valtiontalouden tarkastusviraston raportoinnin peilaten näitä strategisia tavoitteita vasten.
Ja tämä suuri kuva on hyvä. Muistamme tietenkin vaalikauden alun, jolloin monet ekono-
mistitkin suorastaan pilkkasivat näitä hallituksen työllisyystavoitteita ja velkaantumista-
voitteita. Ne ovat kuitenkin toteutuneet [Timo Harakka: Eivät ole!] etuajassa.

Sote- ja maakuntauudistus on tärkeä, ja on tärkeää, että sitä tarkastellaan kriittisesti. Ai-
kanaan tarkastusvaliokunta lausui, mikä on suurin riski sote-uudistuksesta. Se on se riski,
että sitä ei täällä eduskunnassa pystytä viemään tällä vaalikaudella lävitse. [Pia Viitanen:
Aika paljon on muita riskejä lueteltu!] Se oli suurin riski, näin me lausuimme, ja sitä ei täs-
sä keskustelussa yleensä huomioida. Minusta on epäloogista, että ne, jotka ovat kaatamas-
sa sote-uudistusta, samaan aikaan ovat lisäämässä valtion menoja. Kuitenkin se nähdään
tästä tarkastusviraston raportistakin, miten me julkistaloutta kestävästi tasapainotamme.
Ainoa kestävä tie on jatkossa uudistukset: työllisyyttä parantavat uudistukset, palvelu-uu-
distukset ja esimerkiksi paikallinen sopiminen työmarkkinoilla. Jokainen prosenttiyksikkö
työllisyysasteessa parantaa julkistaloutta erilaisten laskelmien mukaan miljardista puo-
leentoista miljardiin. Ja kun me olemme päässeet yli 4 prosenttiyksikköä parempaan tilan-
teeseen, niin totta kai se on ollut hyvä asia.

Mitä tulee veropolitiikkaan, niin myöskin sitä on syytä tarkastella kriittisesti. Mutta mi-
nusta tärkeä suuri linja kuitenkin on se, että veropolitiikka on ennakoitavaa ja vakaata. Se
tuo vakaan ympäristön yrityksille ja työntekijöille asua Suomessa, yrittää Suomessa. Täs-
sä suhteessa tätä vaalikautta voi pitää onnistuneena, että meillä ei ole ollut tempoilevaa ve-
ropolitiikkaa. Ja kuitenkin suuressa linjassa, kun bkt on kasvanut, myöskin kokonaisve-
roaste on laskenut.

Mitä tällä vaalikaudella on Suomessa toteutettu? Meidän kustannuskilpailukykyämme
on merkittävästi parannettu. Se oli se kiireellisin toimenpiteemme, mitä tarvittiin. Nyt me
voimme ja meidän pitää hakea enemmän osallistavaa talouskasvua, mukaansa ottavaa ta-
louskasvua, tehdä sellaisia järjestelyjä, että ihmiset eivät syrjäydy alueellisesti, eivät työt-
tömyyden takia, eivät sosiaalisesti, eivät koulutuksen takia. Tällaista osallistavaa talous-
kasvua — inclusive growth, niin kuin tuolla OECD:ssä on sitä nimitetty — me tarvitsem-
me.

Puhemies! Tuolla tarkastusvaliokunnassa käsittelemme tämän raportin, ja siitä voidaan
vetää myöskin johtopäätöksiä tulevaisuuteen. Mutta se ajatus — itsekin olen tilintarkasta-
3



Pöytäkirjan asiakohta PTK 139/2018 vp
ja — että aina se tarkastuslausunto olisi yksiselitteisesti oikea totuus, ei tietenkään ole tot-
ta, vaan se on yksi näkemys, joka on tärkeätä ottaa huomioon, kun eduskunnassa päätöksiä
tehdään.

17.49 Eero Heinäluoma sd: Arvoisa puhemies! Tämä tarkastusviraston paperi on kyllä
poikkeuksellisen tärkeä osa hallituksen toiminnan ja sen finanssipolitiikan linjan toimivuu-
den arviointia. Järjestelmähän on luotu sen jälkeen, kun Kreikan rahoituskriisin yhteydes-
sä kävi ilmeiseksi, että kaikista jäsenmaista ei tullut oikeita tilannearvioita julkisen talou-
den tilasta. Sen jälkeen on luotu uudet järjestelmät, joilla on haluttu korostaa hallituksesta
riippumattoman instituution toiminnan merkitystä ja antaa näille riittävät valtuudet, ja
meillä tästä finanssipolitiikan arvioinnista vastaa tarkastusvirasto. Sen asema on järjestetty
riippumattomaksi niin, että se toimii eduskunnan alaisuudessa eikä ole siis näin ollen tili-
velvollinen tai alisteinen hallitukselle. Tämä riippumattomuusasema mahdollistaa virastol-
le myös sellaisen arvion tekemisen, jossa voi olla myös hallituksen linjasta tai toiminnasta
kriittisiä arvioita. Näiden vuosien aikana, jotka olemme tässä uudessa järjestelmässä ol-
leet, voi sanoa, että tämä toimii erittäin hyvin, niin myös tälläkin kertaa.

Viraston finanssipolitiikan toimivuuden perusarvion voi hyvin jakaa. Suhdannetilanne
on mahdollistanut finanssipolitiikan tavoitteiden merkittävää toteutumisvajetta, ja samalla
virasto aivan oikein kiinnittää huomiota siihen, että kestävyysvaje, se meidän alkuperäi-
nen iso ongelmamme tämän vaalikauden alkaessa ja jo aikaisemminkin, ei ole poistunut.
Kun kauden alussa kestävyysvaje oli noin 10 miljardia, on se nyt valtiovarainministeriön
viimeisimmän raportin mukaan noin 9 miljardia. Tämä arviohan ei ollut vielä tiedossa sil-
loin, kun tämä tarkastusviraston raportti julkistettiin. Mutta kokonaisuudessaan kuitenkin
VTV arvioi, että julkisen talouden rakenteellinen alijäämä ei ole tällä vaalikaudella mer-
kittävästi kohentunut, ja tämä kertoo kyllä tämän työtaakan merkittävyydestä, joka meitä
kaikkia kohtaa puoluekantaan katsomatta ja hallitukseen katsomatta.

Kestävyysvajeen osalta on selvää, että tähän vaikuttaa voimakkaasti paitsi se, kuinka
säästäväinen hallitus on, myös se, kuinka tehokas se on tulojen keräämisessä. Tulojen ke-
räämisessä taas iso kysymys on se, miten työllisyysaste kehittyy, kuinka paljon väkeä meil-
lä on töissä, ja sitä kautta se, kuinka turvattuja verotulot ovat, ja vastaavasti tietysti se,
kuinka paljon tai vähän joudutaan käyttämään rahaa työttömyydestä aiheutuviin menoihin.

Yhtä selvää on, että sekin vaikuttaa, kuinka onnistunutta veropolitiikka on. Laaja vero-
pohja, johon täällä aikaisemmin viitattiin edustaja Harakan puheenvuorossa, on tärkeä pe-
riaatteellinen lähtökohta, jotta verokannat voitaisiin pitää mahdollisimman alhaalla ja ve-
rorasite näin ollen kohtuullisena. Kun hallitus aloittaessaan asetti omassa ohjelmassaan ta-
voitteeksi sen, että veroaste ei nouse, olemme tilanteessa, että tämän vaalikauden aikana
veroaste on laskemassa pari prosenttiyksikköä, kun katsotaan kokonaisveroastetta. Miten
se sitten jakaantuu tulonsaaja- tai veronmaksuryhmäkohtaisesti, on vielä ihan oma asiansa.
Siitä eduskunta on käynyt useamman keskustelun. Kansantuotteessa veroasteen lasku on
siis yhteensä lukien verotuloissa noin nelisen miljardia euroa, eli puhutaan erittäin suurista
summista, ja näillä tietysti on myös oma vaikutuksensa kestävyysvajeeseen.

Tarkastusvirasto tuo esille kritiikkinsä siitä, mitkä ovat sote- ja maakuntauudistukseen
liittyvät riskit. Sote- ja maakuntauudistuksen tarve on tietysti moneen kertaan todettu, ja
samalla tämä hallitus on asettanut myös sen tavoitteen, että kestävyysvajeesta hoituisi pe-
räti 3 miljardia säästöinä sote-uudistuksen kautta. Tarkastusviraston kritiikki ja arvio kan-
nattaa nyt tältä osin lukea hyvin huolella ja tarkasti. Virastohan lausuu huolensa siitä, että
4



Pöytäkirjan asiakohta PTK 139/2018 vp
kustannuksia lisäävät mekanismit toimivat tässä hallituksen uudistuksessa automaattisem-
min kuin säästöjä tuovat mekanismit. Tämähän on havainto, joka on valiokuntakäsittelys-
sä eri yhteyksissä asiantuntijoilta tullut vastaan, ja voi sanoa, että sote-uudistuksen iso
huolta aiheuttava tekijä on se, että alkuperäinen tavoite perusterveydenhuollon ja erikois-
sairaanhoidon tiiviimmästä yhteistyöstä ei ole tässä nyt käsittelyssä olevassa mallissa to-
teutumassa, ja säästöistä iso osa perustuu nimenomaan tähän erikoissairaanhoidon ja pe-
rusterveydenhuollon tiiviimpään integraatioon. Kun tuodaan tilalle tämä markkinamalli,
joka johtaa perusterveydenhuollon ja erikoissairaanhoidon yhteistyön heikentymiseen,
niin voin arvioida, että tarkastusviraston varoitukset ovat hyvin varteenotettavia. Ylipään-
sä me tiedämme, että meillä on kansallinen heikkous naapurimaahamme Ruotsiin verrat-
tuna, että meillä on taipumus rynnätä uudistuksiin nopeasti ja välttäen huolellisia, moni-
puolisia vaikutusarvioita. Ja kun on tietysti vielä monipuoluehallituksen logiikka, niin kun
joku ratkaisu on tehty, niin hallitus on tavallaan pakotettu sen eteenpäinvientiin.

Tarkastusvaliokunta tulee käymään tarkastusviraston raportin huolella lävitse ja pyrkii
omassa työssään siihen, että kaikki näkökohdat tulevat avoimesti käsitellyiksi ja arvioi-
duiksi, ja tältä pohjalta, myös kuullen tämän täällä käytävän keskustelun, tulee tuomaan
eduskunnan päätettäväksi mietinnön ja siihen liittyvät ehdotukset tämän tarkastusviraston
finanssipolitiikan linjaa koskevan raportin johdosta.

17.56 Pia Viitanen sd: Arvoisa rouva puhemies! Tässä on kyllä kiinnostava raportti edes-
sä ja varmasti tarkastusvaliokunnalla myös hyvin kiinnostava työ edessä, kun jälleen näi-
hin asioihin siellä valiokunnassa paneudutaan. Tietenkin tässä on hyvä huomata, että ra-
portissahan selkeästi todetaan, että esimerkiksi se, että osa taloustavoitteista tulee toteutu-
maan, johtuu puhtaasti siitä, että vaalikauden puolessavälissä tuli maailmalta myötätuulta
ja suhdannetilanne parani.

Mutta se, mikä tässä myös on merkittävää, on se, että tässähän käy ilmi juuri se, että se
tärkeä asiahan, mitä meidän kaikkien pitäisi tässä katsoa, eli kestävyysvaje ei tule tämän
hallituksen kaudella pienenemään. Eli perinnöksi seuraavalle hallitukselle, joka tulee ole-
maan tiukassa tilanteessa, jää lähestulkoon samansuuruinen kestävyysvaje kuin tämän hal-
lituksen aloittaessa. Silloin puhuttiin 10 miljardista, nyt arvioidaan, että se on 9 miljardia
eli käytännössä sama. Eli rakenteelliset uudistukset ovat jääneet tekemättä, ja tämä aivan
tärkeä, konkreettinen asia, kestävyysvajeen pienentäminen, on tältä hallitukselta unohtu-
nut.

Ja tähän liittyy nyt paljon soten tilanne, mistä muun muassa edustaja Harakka omassa
puheenvuorossaan ja edustaja Heinäluoma edellisessä hyvässä puheenvuorossaan kertoi-
vat. On niin, että se olisi ollut se yksi merkittävä rakenneuudistus, jonka varaan hallitus pis-
ti kovasti nappuloita. Mutta tosiasia on, että jos katselemme joko esimerkiksi valtiovarain-
valiokunnan yksimielistä mietinnön osaa tai tarkastusvaliokunnan lausuntoa valinnanva-
paudesta tai VTV:n raporttia, mistä nyt puhutaan, niin niissähän nimenomaan korostetaan,
että voi olla niin, että sen sijaan, että aiheutuisi 3 miljardin säästö tulevaisuudessa, niin voi
käydä niin päin, että merkki muuttuu toisensuuntaiseksi eli kustannukset tulevat vastaavas-
ti lisääntymään. Ja näitä huutoja, hätähuutoja, mitä eduskunnan valiokunnissa on jo aiem-
min sanottu, osin yksimielisissäkin osioissa, ja nyt näitä, mitä tässä raportissa tulee esiin, ei
ole otettu tässä tosissaan. Ja voipi käydä niin, että kun nyt ennustetaan talouskasvun hiipu-
mista tulevina vuosina ja nyt ollaan toimittu näin, niin kyllä tulee todella vaikeaa.
5



Pöytäkirjan asiakohta PTK 139/2018 vp
Ja se, mikä tässä on se huolestuttava, on ollut myös hallituksen arvovalinnat tässä nou-
sevassa taloudessa. Ne ovat olleet niitä, että kasvu ei kuulu kaikille. Veronkevennyksiä on
anteliaasti annettu suurten metsien omistajille ja suurten miljoonaperintöjen saajille, ja sa-
maan aikaan köyhimmiltä on leikattu. Aika traagisia tietoja meillä on siitä, että kaikkein
pieniosaisimmilla, kaikkein heikko-osaisimmilla menee tänä päivänä entistä huonommin
näiden arvovalintojen seurauksena. Ja tämä kaikki on ollut talouden noususuunnassa hal-
lituksen arvovalintojen tulosta.

Eli näillä sanoilla, puhemies, tästä tulee mielenkiintoinen kuuleminen.

18.00 Timo Heinonen kok: Arvoisa rouva puhemies! Valtiontalouden tarkastusviraston
finanssipolitiikan valvonta- ja tarkastuskertomus antaa puolueetonta kuvaa siitä, miten ta-
loutta on tässä maassa hoidettu, niin kuin tässä edellä edustaja Heinäluoma hyvin tätä toi-
mielintä ja sen raporttien tarkoitusta kuvasi. On hyvä, että meillä on toimielin, joka tarkas-
telee kokonaisuutta ilman minkään värisiä laseja, katsoo kokonaisuutta selkeästi kokonai-
suutena.

Meillä on hyvin erilainen tilanne tällä hetkellä kuin silloin, kun tämä nykyinen hallitus
aloitti. Silloin asetettiin itse asiassa viisi kovaa tavoitetta talouden kuntoon laittamiseksi.
Päätettiin, että työllisyysaste tulee nostaa 72 prosenttiin, työllisten määrää nostaa
110 000:lla. Päätettiin myös siitä, että veroastetta ei tällä kaudella nosteta, eli tehtiin selkeä
muutos siihen aikaan, kun valtiovarainministerinä oli sosiaalidemokraattien Antti Rinne.
[Timo Harakka: Pääministerinä Jyrki Katainen!] Toisaalta sitten tehtiin päätös julkisen ta-
louden velkasuhteen taittamisesta bruttokansantuotteeseen. Se taittui itse asiassa jo vuon-
na 2016, ja velaksi eläminen loppuu vuonna 2021. Julkinen talous tasapainottuu tänä vuon-
na ja on ylijäämäinen vuonna 2021.

Itse asiassa aika ainutlaatuinen tilanne. Kun tässä edellä edustaja Ala-Nissilä kuvasi si-
tä, missä on saavutettu tällaiset tavoitteet ja vielä etuajassa, niin ei taida löytyä maailmasta
eikä Euroopasta toista maata, joka näin olisi pystynyt toimimaan. Toisaalta kova uutinen
oli myös se, että ensimmäistä kertaa kymmeneen vuoteen pystyttiin valtionvelkaa viime
vuoden lopulla myös lyhentämään. Eli velkaa ei jouduttu ottamaan enempää, ja velkamää-
rä ei kasvanut. Kädet saatiin lopulta ainakin hetkeksi pois lasten taskuista. [Vastauspu-
heenvuoropyyntöjä]

Arvoisa puhemies! Muistan hyvin — ja itse asiassa myös keskustalaiset kyllä hyvin sii-
tä ovat tuolla sosiaalisessa mediassa muistuttaneet — miten sosiaalidemokraattien puheen-
johtaja, edustaja Antti Rinne kuulutti tällä kaudella, taisi olla alkupuolta tai puoltaväliä,
että ei tulla saavuttamaan työllisyysastetavoitetta, ei tulla saavuttamaan työllisten määrää.
Ja kun nyt katsotaan, ne on saavutettu etuajassa: työllisyysaste on 72 prosenttia, työllisten
määrä noussut noin 120 000:lla. Siitä toki on oma osansa myönteisten suhdanteiden ansio-
ta, mutta on arvioitu myös niin, että noin puolet siitä on hallituksen toimenpiteiden ansiota,
missä yhtenä olennaisena oli veroasteen nousun kääntäminen niin, että kenenkään suoma-
laisen työn verotus ei tällä kaudella ole noussut ja itse asiassa veroaste on laskenut noin 2
prosenttiyksikköä.

Viime vuoden puolella olimme todennäköisesti arvioiden mukaan suhdanteen huipulla,
ja tänä vuonna erilaiset arviot osoittavat sitä, että talouskasvu tulee hiipumaan 2 prosent-
tiin, jopa hieman sen alle, ja sen jälkeen ensi vaalikauden alkupuolella olisi edessä tällai-
nen pysyvämpi matalan kasvun aika, jolloin kasvu olisi tuolla noin 1,5 prosentin luokkaa.
6



Pöytäkirjan asiakohta PTK 139/2018 vp
Kasvu on ollut Suomessa siis vahvaa koko tämän hallituskauden ajan vuodesta 2016
lähtien, ja se on näkynyt siinä, että esimerkiksi tämän vuoden budjetissa pystyttiin teke-
mään hyviä kohdennuksia esimerkiksi osaamiseen ja koulutukseen, [Pia Viitanen: Ensin
leikattiin!] varhaiskasvatuksen tasa-arvoon tai osallistumiseen, ryhmäkokojen pienentämi-
seen ja niin pois päin. Tai toisaalta lukiokoulutuksessa pystytään tänä vuonna panosta-
maan lisää laatuun ja toimeenpanoon sekä opintotukikuukausia nostamaan 9:stä 10:een.
Myös ammattikoulujen amisreformin toimeenpanoon lisättiin rahoitusta 15 miljoonaa,
[Pia Viitasen välihuuto] ja siihen tarvitaan kyllä tulevaisuudessa edelleen lisää resursseja.
Tällä hetkellä valitettavasti meillä on se tilanne, että ammattikouluissa on hyvin erilaisia ti-
lanteita, ja voi olla niin, että pelkkä raha ei tätä ratkaise, vaan tarvitaan myös lainsäädän-
nöllisiä ratkaisuja siitä, kuinka paljon esimerkiksi lähiopetusta ammattikouluissa tulee an-
taa.

Tasa-arvo on tärkeä, myös maksuton toinen aste on yhtenä tavoitteena ollut Suomessa.
Ja tällä vaalikaudella, nyt lopussa, pystyttiin antamaan uusi, vajaan 50 euron oppimateri-
aalilisä toisen asteen opiskelijoille. Itse asiassa, kun nyt olen kuulostellut sitä lukiolaisilta
ja myös ammattikoululaisilta, tuo vajaa 50 euroa kuukaudessa on itse asiassa aika korkea ja
hyvä tuki, eli monet ovat kiittäneet, että se oikeasti avittaa. Ehkä sen haaste on vain se, että
se jakautuu tasaisesti, kun se ehkä olisi tehokkaampi niin, että se tulisi lukukauden alku-
puolella.

Itse pidän hyvänä sitä, että on arvioitu, että verotulot tulevat kasvamaan. Autoveroa on
laskettu, mutta siinäkin tuotot ovat kasvaneet ja niin pois päin. Tänä vuonna palkansaajien
verotus pystytään pitämään ennallaan. Kevennys on kohdistettu pieni- ja keskituloisiin, pe-
rusvähennystä korotettu ja indeksitarkistus tehty niin, että kenenkään suomalaisen työn ve-
rotus ei tänäkään vuonna kiristy.

Nämä ovat tärkeitä asioita, ja itse toivon, että tämä hyvä keskustaoikeistolainen veropo-
litiikka jatkuisi myös ensi vaalien jälkeen. Siitä on nyt kiistattomat tulokset, ja itse en sitä
mainitse, mutta edustaja Ala-Nissilä on joskus sanonut, että voi olla, että meidän maastam-
me löytyy jopa palkittava valtiovarainministeri. Tulokset ovat siinä määrin kovia. [Olavi
Ala-Nissilä: Ja pääministeri!]

Toinen varapuhemies Tuula Haatainen: Täällä ilmeisesti on tarvetta debattiin. Pyydän
niitä edustajia, jotka haluavat käyttää vastauspuheenvuoron, nousemaan seisomaan ja pai-
namaan V-painiketta.

18.07 Eero Heinäluoma sd (vastauspuheenvuoro): Kun edustaja Rinne ei sairauden takia
voi olla tässä keskustelussa mukana, haluan hänen puolestaan käyttää puheenvuoron.

Nimittäin tämä edustaja Heinosen kokoomuslainen historiankirjoitus oli kyllä ylitsepää-
semätön tämän vuoden käytetyissä puheenvuoroissa. Edustaja Rinne ehti viime vaalikau-
della olla vähän aikaa, runsaan puoli vuotta, hallituksen ministerinä, niin että hänen syyl-
listämisensä pääministeri Kataisen hallituksen mahdollisista virheistä tai pääministeri
Stubbin hallituksen virheistä on mielestäni erittäin harhaanjohtavaa ja täysin tarpeetonta.
Varsinkin kun sen tekee sen puolueen edustaja, joka on ollut lähes 30 vuotta hallituksessa
— lähes 30 vuotta hallituksessa yhtä lyhyttä taukoa lukuun ottamatta vuosina 2003—2007.
Kun oikein muistelen kaikkea tietoa, mitä tässä on meille kerrottu, muistan, että kokoo-
muksen aikana on otettu julkista velkaa yksin valtiolle yli 110 miljardia euroa — kokoo-
muksen ollessa hallituksessa tänä aikana. Joten minusta olisi kohtuullista, että puheenvuo-
7



Pöytäkirjan asiakohta PTK 139/2018 vp
rot olisivat mahdollisimman objektiivisia ja eri näkökohtia huomioon ottavia valmiiksi,
että niitä ei tarvitse tasapainottaa, erityisesti kun on edustajia, jotka ovat sairauden takia
poissa.

18.08 Timo Heinonen kok (vastauspuheenvuoro): Arvoisa rouva puhemies! Sen ovat täs-
sä salissa sosiaalidemokraatitkin myöntäneet, että viime hallituksen hallitusohjelmaan tei-
dän ja vasemmistoliiton vaatimuksesta kirjattiin se kirjaus, johon viittasin äsken, eli se kir-
jaus, että jos tehdään säästö, pitää tehdä samankokoinen veronkiristys. Tämä niin sanottu
fifty-fifty-kirjaus tuli sosiaalidemokraattien toimesta — oliko sitten Urpilainen siinä vai-
heessa vastuuneuvottelijana vai kuka siitä teidän puolueessanne neuvotteli, mutta teidän
toimestanne se sinne tuli — ja kyllä aika yleisesti on todettu, että siinä tilanteessa, kun ta-
lous oli lähdössä liikkeelle, meillä veroja kiristettiin, eli suitsia kiristettiin siinä vaiheessa,
kun hevonen oli pääsemässä käynniltä raville tai ravilta laukkaan. Se ei lähde siinä vaihees-
sa, kun veroja kiristetään, ja näin siinä kävi.

Arvoisa puhemies! Teen seuraavassa puheenvuorossa pienen kysymyksen.

18.09 Eero Heinäluoma sd (vastauspuheenvuoro): Arvoisa puhemies! Kyllä edustaja
Heinosen historiankirjoitus on nyt pahasti kummallisilla jäljillä. [Timo Heinonen: Ei pidä
paikkaansa!] Viime vaalikauden hallituksen — jossa en kylläkään saanut olla mukana, ja
sen takia voin sitä arvioidakin — lähtökohta oli, että välttämättömiä säästöjä tehdään oi-
keudenmukaisella tavalla eli otetaan huomioon myös se, mikä on ihmisten maksukyky.
Sen tuloksenahan rasitus jakaantui oikeudenmukaisemmin ja tuloerot vähentyivät. [Timo
Heinonen: Syntyi satatuhatta työtöntä!]

Nyt on tehty ratkaisu, että näiden veronkevennysten suurimmat hyötyjät ovat miljoona-
perillisiä, arvoisa edustaja Heinonen. Miljoonaperinnön saavat saavat suurimmat hyödyt.
Apteekkareista, jotka ovat monopolialalla, suurimmat hyötyvät teidän veropolitiikastanne
15 000 euroa vuodessa, keskimäärinkin 5 000 euroa vuodessa. Tämä on tosiasia. Nämä
ovat teidän tekemiänne ratkaisuja, ja sitten tämän lisäksi te olette panneet kaikki säästöt,
niin kuin olemme saaneet kuulla, pienituloisille, mikä näkyy köyhyyden lisääntymisessä.
Diabeteslääkkeiden omakorvaukset esimerkiksi, ja nyt te esitätte vielä uusia terveyskes-
kusmaksujen nostoja, lähes 700 euroa.

18.10 Olavi Ala-Nissilä kesk (vastauspuheenvuoro): Arvoisa puhemies! Mitä tapahtui
viime vaalikaudella? Ensin neuvoteltiin vajeet liian pieniksi, ja sitten sovittiin, että puolet
tulee veronkiristyksistä ja puolet säästöistä. Veronkiristykset toteutuivat, säästöt vain osit-
tain. Rinteen aikana me eläkeläiset saimme ilmaisen kalastuskortin. Muuta konkreettista
en oikein löytänyt.

Puhemies! Tuota edustaja Heinosen erinomaista puheenvuoroa voi vain vähän täyden-
tää toteamalla edustaja Rinteen ennustus, että hän vielä toukokuussa 2017 sanoi, että hal-
litus ei tule saamaan työllisyystavoitteitaan ja ei tule saamaan velkaantumistavoitteitaan
millään tavalla toteutettua eikä pääse työllisyysastetavoitteeseensa. Nämä ennustukset oli-
vat täysin vääriä. Nythän hallitus on päässyt näihin tavoitteisiin. Minusta tämäkin kannat-
taa todeta, että ei kannata aina leimata hallituksen tekemisiä virheellisillä näkemyksillä,
koska totuus on kuitenkin toinen.
8



Pöytäkirjan asiakohta PTK 139/2018 vp
18.11 Timo Harakka sd (vastauspuheenvuoro): Arvoisa puhemies! Toiveeni siitä ei siis
toteutunut, että puhuisimme tulevaisuudesta, vaan tässä edustajat Heinonen ja Ala-Nissilä
jumittuivat tuonne menneisyyteen. Ihmettelen vain sellaista suhdannepolitiikkaa, jota il-
meisesti kokoomus kannatti edellisen hallituksen osalta, että taantumassa olisi pitänyt kak-
sin verroin leikata ja pahentaa tilannetta entuudestaan. Ei kuulosta järkevältä.

Mutta jos puhutaan nyt itse asiasta — sekään toiveeni ei toteutunut, että puhuttaisiin täs-
tä raportista, vaan on kuultu mietteitä ammatillisesta koulutuksesta — niin katsokaa sivua
11. Siellä on taulukkomuodossa nyt sitten ne yhdeksän kohtaa, jotka olivat hallituksen fi-
nanssipoliittiset tavoitteet. Niitä on yhdeksän, ja niistä toteutui kuusi. Mainitsemani kolme
eivät ole toteutuneet, edustaja Ala-Nissilä, toisin kuin tuossa henkseleitä paukuttelitte. Ra-
kenteellisen alijäämän tavoite ei toteutunut, velan määrä tulee jatkamaan nousuaan vuoden
2021 jälkeen — tästä ette pääse mihinkään — ja kestävyysvajetta on yhtä paljon kuin aloit-
taessanne. Siis yhdeksästä kuusi, arvosana ei ole kovinkaan häävi.

18.12 Hannu Hoskonen kesk (vastauspuheenvuoro): Arvoisa rouva puhemies! Pari oi-
kaisua edustaja Heinäluoman puheenvuoroon.

Ensinnäkin, kun nyt annettiin pienille yrityksille yrittäjävähennys, käytännössä suurin
osa siitä hyödystä meni tietenkin partureille ja kampaajille, pikku pajoille, [Pia Viitanen: Ei
mennyt!] suutareille ja tällaisille. Kun te teitte viime vaalikaudella pääomaverouudistuk-
seen 4 prosentin alennuksen, sehän meni tosi ökykapitalisteille, jos te niitä etsitte. Siellä-
hän ne todelliset rahamiljonäärit ovat, kun yhteisöveroa pudotettiin 4 prosenttiyksikköä.
[Timo Harakka: Miksi ette peruuttaneet sitä?] Se oli todellinen iso kädenojennus. En sano,
että se oli huono, mutta siellä olivat suurimmat hyötyjät. [Pia Viitasen välihuuto]

Ja mitä tulee sitten äsken mainittuun yrittäjävähennykseen, kappalemäärällä mitattuna
aivan varmasti suurimpia hyötyjiä olivat nämä pienet, pienet nyrkkipajat, joita tässä maas-
sa on valtavan paljon. Esimerkiksi apteekkareista puheen ollen hyvin monella apteekkaril-
la on tänä päivänä apteekkilupa henkilökohtainen, mutta he ovat yhtiöittäneet toimintansa.
Ne ovat osakeyhtiöitä, suurin osa. [Timo Harakka: Ei apteekit voi olla!] Että älkää nyt viit-
sikö kuitenkaan. Liiketoiminnasta kun puhutaan, niin sitä voidaan monien osakeyhtiöiden-
kin kautta kierrättää. Toivon, että näissä faktoissa pysytään kuitenkin [Puhemies koputtaa]
joissakin totuuden rajoissa.

18.13 Pia Viitanen sd (vastauspuheenvuoro): Arvoisa puhemies! Kehotan, että edustaja
Hoskonen katsoo kylmän rauhallisesti tästä apteekkarivähennyksestä esimerkiksi edus-
kunnan tietopalvelun laskelmat, jotka osoittavat yksiselitteisesti, että suurimmat hyötyjät
ovat kaikkein varakkaimmat yrittäjät ja että ne mainitsemanne pienet kampaajat — nämä,
joita pitäisi auttaa — hyötyvät sitten todella minimaalisesti tästä kevennyksestä. Samoin,
edustaja Hoskonen, teidän veronkevennyksenne miljoonaperinnöille, teidän veronkeven-
nyksenne suurmetsänomistajille — jopa hallitus itse omissa taustapapereissaan toteaa, että
ne eivät tuo yhtään työpaikkaa. Nehän ovat tämän hallituksen arvovalintoja, joilla rikkaita
suositaan.

Ja edustaja Heinonen unohti kokonaan, kun hän sanoi, että kenelläkään verotus ei kiris-
ty, että kyllä, minä luulen, teidän kotikunnassanne siellä torilla moni lapsiperhe saattaa ih-
metellä edustaja Heinosellekin, että miksi juuri meidän verotuksemme kiristyi. [Timo Hei-
nonen: Työn verotusta ei kiristetty!] Hallitus kiristi tälle vuodelle lapsiperheiden verotus-
ta. Te ette pääse sitä pakoon, ja ihmettelen, että niin lahjakkaasti sen koko ajan unohdatte.
9



Pöytäkirjan asiakohta PTK 139/2018 vp
18.15 Timo Heinonen kok (vastauspuheenvuoro): Arvoisa puhemies! Työn verotus ei ki-
risty yhdelläkään suomalaisella, työn verotus ei kiristy yhdelläkään suomalaisella. Näin sa-
noin, edustaja Viitanen. Pysytään totuudessa tässä salissa. [Pia Viitanen: Pysytään vaan!]
Ja se talouspolitiikka, mitä tapahtui viime kaudella, toi tähän maahan 100 000 työtöntä. Ja
kun te äsken luitte ja kerroitte, ketkä ovat tämän kauden suurimpia talouspolitiikan voitta-
jia, niin kyllä minun mielestäni suurimpia tämän talouspolitiikan voittajia ovat ne 120 000
ihmistä, jotka ovat saaneet työtä, ja heidän perheensä. Heillä oli aika paljon parempi joulu
sen myötä, että he ovat päässeet työttömyydestä takaisin työn syrjään kiinni.

Arvoisa puhemies! Pyydän edustaja Heinäluomalta: mainitkaa kaksi Suomen valtiova-
rainministeriä, jotka ovat pysäyttäneet tämän maan velkaantumisen.

18.15 Eero Heinäluoma sd (vastauspuheenvuoro): Arvoisa puhemies! Mielelläni otan
osaa tähän keskusteluun kertomalla, että kun jätin valtiovarainministerin tehtävät, valtion
budjetin ylijäämä oli yli 3 miljardia euroa. Yksikään sen jälkeinen valtiovarainministeri ei
ole pystynyt tälle salille esittelemään ylijäämäistä budjettia. Se on, edustaja Heinonen, vas-
tuullista politiikkaa. [Timo Heinonen: Vastatkaa kysymykseen!] Ja jos näin ei olisi tehty ja
meidän velkaamme noususuhdanteessa ei olisi vähennetty, niin me olisimme aivan liemes-
sä. Mutta onneksi meillä on ollut vastuullista politiikkaa silloin, kun on mennyt hyvin, ja
silloin, kun taloudessa menee huonosti, on yritetty katsoa, että meillä on pelitilaa.

Sitten tulen tähän yritysosaan. Uskon, että edustaja Harakka tulee antamaan tästä yritys-
vähennyksestä vähän tarkemmat tiedot, mutta eduskunnan tietopalveluhan on meille yksi-
selitteisesti kertonut, että lähes 80 prosenttia näistä menee varakkaammille yrittäjille, sin-
ne toiselle puoliskolle, ja nämä parturit saavat kymppejä tästä hallituksen politiikasta.
[Hannu Hoskosen välihuuto] Te mielellään mainitsette heidät mutta sitten unohdatte hei-
dät käytännössä. Ja oletan, että edustaja Hoskosen puolue on kaikkien näiden pääomave-
roratkaisujen takana, jotka jo Esko Ahon hallituksen aikana tehtiin.

18.17 Toimi Kankaanniemi ps (vastauspuheenvuoro): Arvoisa rouva puhemies! Edusta-
ja Heinäluoma, kun te aloititte valtiovarainministerinä, ensimmäiseksi te poistitte varalli-
suusveron Suomen kaikkein rikkaimmilta. [Hannu Hoskonen: Niin, mitä tapahtui?] Tähän
mennessä yli puolitoista miljardia euroa on annettu varallisuusveron poiston myötä näille
Erkoille ja muille. No, se siitä.

Sitten viime kaudella te alensitte yhteisöveroprosenttia neljä ja puoli prosenttiyksikköä,
vai oliko peräti kuusi ja puoli prosenttiyksikköä, Urpilaisen toimesta. Ja en ota kantaa sii-
hen — ei ole varmaan selvää näyttöä — mikä sen vaikutus on ollut erilaisiin työllistäviin ja
yritystoiminnan edellytyksiin, mutta valtava alennus oli yhteisöverosta näille vauraille yh-
tiöille.

No, taas tämä yrittäjävähennys: Myönnän, että sitä ei olisi tarvinnut eikä pitänyt tehdä.
Se olisi pitänyt laatia niin kuin olisi varallisuusveron poistokin pitänyt tehdä, että sitä ei an-
neta kaikkein rikkaimmille vaan oikeudenmukaisesti. Nyt olisi tietysti mielenkiintoista,
kun saisimme tietää ne todelliset tulokset tästä, että mikä on ollut yrittäjävähennyksen [Pu-
hemies koputtaa] todellinen vaikutus työllisyyteen ja talouteen.

18.18 Eero Heinäluoma sd (vastauspuheenvuoro): Arvoisa puhemies! Edustaja Kan-
kaanniemi on kyllä erinomainen puheenvuorojen käyttäjä, mitä tulee historiaan, mutta hän
on niin vaatimaton mies, että hän aina unohtaa oman osuutensa. Hän oli nimittäin hallituk-
10



Pöytäkirjan asiakohta PTK 139/2018 vp
sessa silloin, kun tehtiin ratkaisut pääomaveron tuomisesta 25 prosenttiin, kun sitä ennen
suurten omaisuuksien haltijat maksoivat yli 50 prosenttia pääomaveroa. Te olitte, edustaja
Kankaanniemi, silloin hallituksessa. Koska te olette niin vaatimaton, niin haluan nyt tei-
dän puolestanne kertoa, että pääomaverotusta tehtäessä kristilliset, joiden puheenjohtaja
muuten olitte silloin, olivat hallituksessa. Onnittelut siitä.

Mitä tulee tähän isoon linjaan, niin esitän, että nyt siirtyisimme pikkuhiljaa tulevaisuu-
teen, koska nyt tämä historiaosuus on varmaan kaikille tullut riittävän selväksi. Nyt pitäisi
puhua siitä, mitä tälle kestävyysvajeelle aidosti tehdään, kun tosiasia on, että se ei ole ka-
ventunut, ja se on meidän kaikkien ongelma. Kestävyysvaje on samassa suuruusluokassa
kuin silloin, kun tämä hallitus aloitti. En syytä ketään, mutta totean, että tämä tulee ole-
maan seuraavan hallituksen edessä ja pitäisi miettiä, mitä ovat ne uudistukset, joilla voi-
daan varmistaa, että meidän lapsemme ovat ylpeitä tämän päivän päätöksentekijöistä.

18.19 Timo Heinonen kok (vastauspuheenvuoro): Arvoisa rouva puhemies! Suomessa
on lähihistoriassa todellakin kaksi valtiovarainministeriä, jotka ovat pystyneet siihen, että
he ovat pysäyttäneet pitkään jatkuneen pahan, nopean velkaantumisen, ja katsotaan, missä
vaiheessa sitten heidän nimensä saadaan tässä salissa julkisuuteen. Niitä edustaja Heinä-
luoma ei halunnut sanoa — uskon, että hän ne kuitenkin tietää.

Suurimmat hyötyjät ovat siis olleet ne 120 000 ihmistä, jotka ovat saaneet työtä, mutta
olen samaa mieltä, että nyt pitää katse kääntää tulevaisuuteen ja katsoa sitä, millä tavalla
meidän talouden tulevaisuuden kestävyyshaasteisiin pystytään vastaamaan. Meidän ikära-
kenne on sellainen, että se vaatii toimenpiteitä, niin että me pystymme huolehtimaan jokai-
sesta suomalaisesta tulevaisuudessa. Sote ja sotu ovat siinä tärkeässä osassa mutta myös se,
että me huolehdimme siitä, että talouskasvu jatkuu ja työllisyyskehitys jatkuu tämäntyyp-
pisenä. Jos me emme pysty nostamaan työllisyysastetta nykyisestä 72:sta ensi kaudella
75:een ja mielellään siitä eteenpäin, niin kyllä aika moni näistä tavoitteista ja perusperiaat-
teista, joita on suomalaisessa hyvinvointiyhteiskunnassa, on silloin kyseenalaistettu.

Toinen varapuhemies Tuula Haatainen:  Käydään vielä lyhyesti tätä, neljä puheenvuo-
roa, ja sitten mennään puhujalistaan.

18.21 Hannu Hoskonen kesk (vastauspuheenvuoro): Arvoisa rouva puhemies! Kun kat-
soo viime vaalikauden listaa, niin on se aika murheellista katsottavaa sen takia, kun julki-
sen talouden rahoitusasemahan huononi viime vaalikaudella 38,5 miljardia. Valtio vel-
kaantui yli 20 miljardia, kunnat noin 7—8 miljardia, valtion omaisuutta myytiin, ja kassa
oheni. Siitä tuli tämä 38,5 miljardin euron julkisen talouden aseman heikkeneminen.

Mutta mitä tulee talouskasvuun, niin katsoin Eurostatin tilastosta. Eurostatin tilaston
mukaan Euroopassa talous alkoi piristyä, käyrä alkoi nousemaan vuoden 2013 alkupuolel-
la. Silloin talous lähti Euroopan mantereella nousuun. Ei se nousu ollut rajua mutta selvää
kasvua ja naapurimaissamme vielä parempaa kuin meillä.

Sitten lopuksi vielä, arvoisa puhemies, se, että kun katsomme talouden kehitystä, niin
tällä hetkellä se 120 000 työllistä, mitä on tullut lisää, on noin puolen miljoonan ihmisen
elämään vaikuttanut erittäin positiivisesti, kun perheeseen on tullut lisätuloja. Ja monessa
perheessä viime jouluna oli aidosti joulu, kun oli aidosti rahaa vaikka joululahjoihin lap-
sille.
11



Pöytäkirjan asiakohta PTK 139/2018 vp
18.22 Pia Viitanen sd (vastauspuheenvuoro): Arvoisa rouva puhemies! Minä olisin kyllä
toivonut ihan tosissani, että edustaja Heinonen ei olisi ollut ihan niin julma Jyrki Kataista
kohtaan ja Stubbia kohtaan. Nimittäin kävi niin, että silloin heidän hallituksensa aikana, eli
silloin kuuluisan viimeisen hallituksen aikana, nimenomaisesti nämä veronkiristykset oli-
vat muun muassa solidaarisuusvero kaikkein rikkaimmille, pääomaveron nosto, joka toi
oikeudenmukaisuutta kaiken kaikkiaan, ja samaan aikaan esimerkiksi työttömyysturvaa
nostettiin heikompiosaisten hyväksi 100 eurolla. Näin tapahtui.

Ja nyt tämä hallitus tekee täysin toisinpäin, eli se kiristää lapsiperheiden verotusta. Ei
edustaja Heinonenkaan voi pois puhua sitä, että lapsivähennys poistui tälle vuodelle. Ei
hän voi sitä pois puhua, vaikka kovasti yrittääkin. [Timo Heinonen: En ole väittänytkään!]
Ei siellä torilla tätä pois puhuta. Te kiristätte lapsiperheiden verotusta. Samaan aikaan te
leikkaatte erilaisia sosiaalietuuksia, perusturvaa kaikkein heikoimmilta ja annatte veronke-
vennyksiä sitten suurten metsien omistajille tai miljoonaperijöille. Tämä on teidän linjan-
ne, [Puhemies koputtaa] ja se on hieman toinen kuin Jyrki Kataisen hallituksen linja.

18.23 Timo Heinonen kok (vastauspuheenvuoro): Arvoisa rouva puhemies! Olisi kiva,
että tässä salissa pysyttäisiin totuudessa toisten puheenvuoroista. En ole kertaakaan puhu-
nut tuota, mitä te, edustaja Viitanen, täällä väitätte. Minä sanoin, että kenenkään työn ve-
rotus ei kiristy, ja se on totta. Kenenkään suomalaisen työn verotus ei kiristy. [Sami Savio:
Tuloverotus kiristyi!] Ja se on tosiasia.

Tällä kaudella, niin kuin sanoin, kyllä se on ollut monelle ihmiselle iso helpotus, että
työttömyys on kääntynyt laskuun, 120 000 ihmistä on päässyt takaisin työhön ja työn syr-
jään kiinni. Ja se on näkynyt monen, erittäin pienituloisenkin perheen kukkarossa myön-
teisellä tavalla, että perheen isä tai äiti, tai monessa tapauksessa varmasti jo kumpikin, on
päässyt takaisin töihin ja päässyt näin aivan erilaiseen tilanteeseen. Minun mielestäni tämä
on hyvä tilanne.

Toivon, edustaja Viitanen, että ette enää kolmatta kertaa sano väärää todistusta lähim-
mäisestä tässä keskustelussa.

18.24 Timo Harakka sd (vastauspuheenvuoro): Arvoisa puhemies! Neljä faktaa, jotka on
nyt tässä syytä todeta:

Ensiksikin on sivuseikka, puhutaanko työn verotuksesta suhteessa yleiseen henkilöve-
rotuksen kiristymiseen. Lapsivähennyksen poistaminen on johtanut tilanteeseen, jossa pie-
nituloiset koululaisperheet ovat selkeästi menettäneet ansioitaan. Ja silloin se ylittää tämän
työn veron alennuksen moninkertaisesti. Ne perheet, joissa lasten harrastuksiin ei enää ole
varaa, ovat hävinneet tässä uudistuksessa ja tämän hallituksen aikana.

Toinen fakta on se, että edellinen valtiovarainministeri, joka lopetti Suomen velkaantu-
misen, istuu toisessa rivissä. Hän on Eero Heinäluoma. Hänen kaudellaan Suomen valtion
velka supistui, ja se oli erittäin siunauksellista sen tähden, että seuraava valtiovarainminis-
teri Jyrki Katainen saattoi käyttää sitä pelivaraa, jonka hänen edeltäjänsä Heinäluoma oli
hänelle jättänyt.

Kolmas fakta — ja tärkeä fakta pöytäkirjoihin — on se, että apteekit ovat lakisääteisesti
henkilöyhtiöitä ja siksi jokainen apteekkari nauttii tästä täysin kohtuuttomasta veroedusta,
jonka tämä hallitus [Puhemies koputtaa] jostain syystä on halunnut luovuttaa juuri heille,
jotka ovat jo valmiiksi kuntien verotilastojen kärjessä.
12



Pöytäkirjan asiakohta PTK 139/2018 vp
18.25 Toimi Kankaanniemi ps (vastauspuheenvuoro): Arvoisa puhemies! Sen verran
menneitä vielä, että edustaja Heinäluoma, vaikka onkin nuori mies, muistaa varmasti, että
vuonna 1991 Holkerin, Liikasen, Louekosken jäljiltä Suomen talous oli katastrofissa. Me
teimme 92—93 pääoma- ja yhteisöverouudistuksen, [Timo Heinonen ja Pia Viitanen:
Niin!] joka on Suomen historian kaikkein paras verouudistus. Kaikkien aikojen paras ve-
rouudistus. Muistaakseni sosiaalidemokraatit kannattivat sitä. Se oli erinomainen. No, sil-
loin pantiin yhteinen veropohja yhtenäiseksi, tiiviiksi — pieniä aukkoja aina jää, mutta kui-
tenkin — ja teidän ei tarvinnut sitä parantaa millään lailla. Sitten varallisuusveron te pois-
titte.

Mutta katsotaan tulevaisuuteen. Teillä on nyt, sosiaalidemokraateilla, aivan uskomaton
talouspopulismi päällä. Te lupaatte joka paikkaan valtavasti lisää rahaa [Pia Viitanen: Olet-
teko te hallituksen vallannut?] seuraavalla kaudella. Mistä te otatte ne rahat, kun te lupaat-
te, että ei velkaannuta, ei kiristetä veroja vaan alennetaan? [Puhemies koputtaa] Tämä on
pohjatonta populismia.

18.27 Eero Heinäluoma sd (vastauspuheenvuoro): Arvoisa puhemies! En nyt mielellään
tätä historiankirjoitusta jatkaisi, mutta kun toisen kerran edustaja Kankaanniemi puhuu va-
rallisuusverosta, niin on syytä kertoa, mitä silloin tapahtui. Olen sen edustaja Kankaannie-
melle kyllä kertonut aikaisemminkin, mutta hänellä on muisti vähän valikoiva tältä osin.

Vanhasen ykköshallituksella tehtiin erittäin merkittäviä veroratkaisuja, ja niihin kuului
se, arvoisa edustaja Kankaanniemi, että osingot tulivat verolle. [Toimi Kankaanniemi:
Kyllä tiedän!] Osingot tulivat verolle, mikä oli merkittävä verotuksen tasa-arvoa ja oikeu-
denmukaisuutta lisäävä uudistus. Sen tuotto valtiolle silloin oli puoli miljardia. Teidän
täällä suureen ääneen puhumanne varallisuusveron poiston, jonka tosin Vanhasen ykkös-
hallitus teki sen mukaisesti kuin tuloratkaisu oli sovittu, menetys oli 70 miljoonaa euroa.
Eli varakkaat ihmiset maksoivat tämän hallituksen linjauksen jälkeen 400 miljoonaa euroa
enemmän eivätkä vähemmän. Eli verotuksen oikeudenmukaisuus kasvoi. Sellaista poli-
tiikkaa kannattaa tehdä, joka lisää verotuksen maksukyvyn huomioon ottamista veropää-
töksissä.

18.28 Olavi Ala-Nissilä kesk (vastauspuheenvuoro): Arvoisa puhemies! Kun ollaan tääl-
lä arkeologian puolella, muistelun puolella, niin kun todellakin silloin Jäätteenmäen—
Vanhasen hallituksen aikana me olimme molemmat neuvottelemassa, niin päätettiin myös-
kin tarkastella varallisuusveroa. Se oli epäoikeudenmukainen, se ei toiminut, se ei kohdis-
tunut oikein, ja siitä tuli vain tuo 70 miljoonaa, mutta sitten kiristettiin osinkoveroa. Mutta
muistan kyllä luvut eri tavalla kuin edustaja Heinäluoma, että kiristys olisi ollut suurin piir-
tein kolminkertainen, siis vähän 200 miljoonan alle, että... [Eero Heinäluoma: 470 ulko-
muistista!] — Ei, ei, kyllä minulla, arvoisa puhemies, on oikeat luvut uskoakseni tässä suh-
teessa. Voidaan tarkistaa tämä, mutta minä luulen, että suuruusluokka oli kyllä tätä suu-
ruusluokkaa.

Mutta se oli erinomainen verouudistus siihen aikaan. Nyt vielä, puhemies, kun valtiova-
rainministeri Urpilaisen aikana laskettiin osakeyhtiöiden verokantaa 4,5 prosenttiyksikköä
— oliko se näin paljon peräti — niin olihan se oikein, että kaikkein pienimmille yrityksille
myöskin mentiin jollain tavalla vastaan ja tehtiin tämä yrittäjävähennys. [Puhemies koput-
taa] Apteekkarithan eivät maksa itselleen palkkaa, ja se on pieni ryhmä. Minusta heidän
13



Pöytäkirjan asiakohta PTK 139/2018 vp
syyllistämisensä [Puhemies: Aika!] on kyllä aivan kohtuutonta. Mutta se kohdistuu pie-
niin yrityksiin.

Toinen varapuhemies Tuula Haatainen:  Viimeinen vastauspuheenvuoro, edustaja Vii-
tanen. Sitten mennään puhujalistaan.

18.29 Pia Viitanen sd (vastauspuheenvuoro): Arvoisa puhemies! Minun piti tässä oikein
jo heristää korvia ja miettiä, saammeko uutisen tältä päivältä siitä, että edustaja Kankaan-
niemi on jälleen palannut hallitukseen. Jo toista kertaa tällä kaudella edustaja Kankaannie-
mi ilmeisesti on hallituksessa, koska hänen retoriikkansa on jälleen kerran sitä, että koko
maailman suurin kauheus on se, että SDP on olemassa, ja hän jopa paheksui sitä, että SDP
haluaa parantaa eläkkeensaajien asemaa. Hän nimitti sitä populismiksi. Minä kyllä sanon,
että minä niin monen eläkeläisen kanssa, puhemies, puhun näinä päivinä ja he ovat todella
huolissaan heidän toimeentulostaan ja he ovat pitäneet erittäin merkittävänä, että olemme
puhuneet sen puolesta, että pientä työeläkettä saava ihminenkin saisi oikeutta sen sijaan,
että nyt jää reikä rahapussiin tämän hallituksen politiikan seurauksena. Tätä sitten edustaja
Kankaanniemi nimittää populismiksi. Hän oli täsmälleen samalla linjalla silloin, kun hän
itse, ja pääministeri Sipilä myös, istui tälläkin kaudella hallituksessa nostamassa bensave-
roa ja mitä kaikkea teitte tällä hallituskaudella. Nyt te olette hieman [Puhemies koputtaa]
vetäneet hiljaisemmaksi, kun olette siirtynyt oppositioon, [Puhemies: Aika!] mutta ilmei-
sesti tässä oli, puhemies, uutinen.

Toinen varapuhemies Tuula Haatainen:  Nyt mennään puhujalistaan.

18.30 Timo Harakka sd: Arvoisa puhemies! Jos palataan nyt hetkeksi tähän Valtiontalo-
uden tarkastusviraston raporttiin sen sijaan, että muistellaan, kuka silloin 80-luvulla sen
rinkelipussin avasi ja kuka ei, niin on tärkeätä huomata sivun 11 kooste siitä, miltä osin hal-
lituksen finanssipolitiikan tavoitteet ovat onnistuneet ja miltä osin eivät. Tämä on riippu-
maton, puolueeton arvio, ja se auttaisi meitä tässä keskustelussa tällaisen historiaan jumit-
tuneen juupas—eipäs-väittelyn sijaan toteamaan sen, että sivulla 11 on taulukkomuodos-
sa, minkä ei pitäisi olla kenellekään meistä ylivoimaista havaita, yhdeksän hallituksen fi-
nanssipoliittista tavoitetta, joista kuusi on toteutunut ja kolme ei ole toteutunut. Ja ne ovat
tärkeimpiä tulevaisuuden kannalta, 2020-luvun kannalta, ja tärkeimpiä seuraavien hallitus-
ten kannalta, ennen kaikkea kestävyysvaje, jonka hallitus lupasi poistaa, mutta joka on lä-
hes samansuuruisena vaanimassa seuraavaa hallitusta. Ja se, mikä tässä on erityisen surul-
lista, on tietenkin se, että seuraava hallitus ei tule nauttimaan sellaisesta talouden myötä-
tuulesta kuin tämä hallitus. Tällä hallituksella olisi ollut tilaisuus toimia suhdannepoliitti-
sesti oikein, pystyä siihen, mitä luvattiin, eli siihen, että velkaantuminen aidosti taittuisi
vuonna 2021. Nyt näyttää siltä, että tämän hallituksen jäljiltä se ei tule toteutumaan seuraa-
van hallituksen loppupuolellakaan.

Toinen asia, mikä tässä on tärkeä havaita ikään kuin faktantarkistusmielessä: Palaan jäl-
leen tähän yrittäjävähennykseen. Meillä on eduskunnan tietopalvelun laskema arvio, mut-
ta meillä on myös Yleisradion marraskuussa julkaisema [Hannu Hoskosen välihuuto] seik-
kaperäinen artikkeli, joka perustuu Verohallinnon lukuihin ja josta ilmenee seuraavaa: eu-
romääräisesti tästä 300 miljoonan lahjapotista kaksi kolmasosaa on päätynyt kahteen ylim-
pään tuloluokkaan, kahteen ylimpään tuloluokkaan 200 miljoonan jokavuotinen lahja.
14



Pöytäkirjan asiakohta PTK 139/2018 vp
Onko tämä oikeudenmukaista? Onko tämä eriarvoisuutta lisäävää vai tasaavaa politiik-
kaa? Jokainen sen ymmärtää, vallankin kun huomioimme sen, että edes hallituksen omas-
sa esityksessä ei todettu, että tällä yrittäjävähennyksellä olisi minkään valtakunnan kasvu-
ja työllisyysmenetyksiä. [Eero Heinäluoma: Vaikutuksia!]

Ja siteeraan täältä Yleisradion jutusta: ”Yrittäjävähennyksen 297 miljoonasta eurosta yli
40 prosenttia meni enemmän kuin 55 000 euroa vuodessa tienanneille.” Eli ylimpään tulo-
kymmenykseen. ”Esimerkiksi yli 300 000 euroa vuodessa tienanneet jakavat keskenään yli
9 miljoonan euron osuuden yrittäjävähennyksestä.” Minkä ihmeen takia apteekkarit, jotka
nauttivat jo valmiiksi tällaista monopoliasemaa, jolla he estävät kilpailua omilla paikka-
kunnillaan, ansaitsevat vielä tuhansien eurojen joululahjan [Puhemies koputtaa] tältä hal-
litukselta? Sitä ei voi ymmärtää erkkikään.

18.34 Kimmo Kivelä sin: Arvoisa puhemies! Henkilökohtaisesti en ollut valmistautunut
enkä varautunut minkäänlaiseen debattiin täällä, mutta tätä on ollut kieltämättä mukava
kuunnella, ja ihan oikeanlainen hallitus—oppositio-asetelmahan tässä on tullut. On käyty
historiassa, on yritetty visioida tulevaa ja kehua tai haukkua, mitä viime aikoina on tehty.
Mutta kokonaisuutena täytyy sanoa, että kyllä meillä on hieno instituutio tämä Valtionta-
louden tarkastusvirasto ja että se nykymuodossaan on nimenomaan eduskunnan alainen
laitos, niin kuin hieno instituutio — voisi sanoa, että 2000-luvun suuri poliittinen innovaa-
tio — on myös tarkastusvaliokuntainstituutio, jonka puheenjohtaja täällä on paikalla.

Eli kun tällaisesta asiakirjasta saadaan näin hyvää keskustelua, niin silloin se totuus sei-
soo siinä jossakin keskellä. Tätä voivat käyttää hyväkseen sekä hallituksen että opposition
edustajat. Minä kun olen sieltä toiselta puolelta, niin uskallan sanoa, että kokonaisuus, iso
kuva, tässä kirjasessa, ansiokkaassa pienessä suuressa kirjassa, on kuitenkin plusmerkki-
nen, mitä tulee tämän vaalikauden finanssivalvonnan kysymyksiin.

Mutta yhteen asiaan, mikä sinänsä on pieni detalji täällä, vain muutaman rivin kokoinen
asia: Tehtäväni vuoksi en kyllä anna hallitukselle tyylipisteitä hallituksen alkumetreiltä.
Aivan oikein täällä Ylen rahoitukseen liittyen sanotaan: ”Vaalikauden aikana kehysperi-
aatteiden tulisi kuitenkin pysyä muuttumattomina kehysjärjestelmän uskottavuuden takaa-
miseksi.”

18.36 Hannu Hoskonen kesk: Arvoisa rouva puhemies! Yksi karmeimpia fraaseja, mitä
minä olen kuullut tässä talossa, on se, että politiikkaa tehdään ajassa, mutta niinhän se kui-
tenkin on. Siinä ollaan, missä ollaan. Ja kun tämä Sipilän hallitus aloitti silloin kevätkesäl-
lä 2015, silloinhan julkisen talouden asema oli todella kurja. Pakkohan se on meidän
myöntää. Olimme komission tarkkailulistalla, ja kolmesta Euroopassa toimivasta laitok-
sesta, jotka arvioivat julkisen talouden tilaa ja Suomen valtion rahoitusasemaa, kolmesta
suuresta reittarista, kaksi näytti jo peukalon alaspäin. Yksi meidät pelasti, en muista sen fir-
man nimeä nyt, mutta kuitenkin kaksi luottoluokittajaa näytti meille jo alaspäin, mikä olisi
tarkoittanut, että valtionvelan korko olisi lähtenyt nousuun ja 100 miljardin velalla olisi
yksi prosentti vienyt meiltä miljardin budjetista pois. Tämähän oli lähtötilanne. Muistaak-
seni se oli Standard & Poor’s, joka näytti vielä meille peukkua, että ollaan vielä entisellä
luottoluokitustasolla, elikkä ei näytetä miinusta, vaan ollaan entisellään. Se taisi meidät pe-
lastaa, että emme joutuneet siihen kurimukseen, että olisimme joutuneet maksamaan lisää
valtionvelan korkoa jo ottamistamme veloista.
15



Pöytäkirjan asiakohta PTK 139/2018 vp
Tämä oli lähtötilanne, ja hallitusohjelmassa 4 miljardia leikattiin, tehtiin 4 miljardin
leikkaukset, paljon uudistuksia. Sitä, toteutuvatko kaikki uudistukset, emme vielä tiedä,
mutta kuitenkin esimerkiksi valtiontalouden rahoitusaseman paraneminen on valtavan iso
asia, ja kaikkein suurin ehdottomasti, että työpaikkoja on tullut nyt se 120 000 lisää. Sil-
loin kun Sipilän—Orpon hallitus aloitti, niin meillä oli työllisyysaste 67,7 prosenttia. Nyt
se on jo yli 72 tällä hetkellä, elikkä se on yli 4 prosenttiyksikköä noussut ylöspäin. Jokai-
nen prosenttiyksikkö, minkä työllisyysaste paranee, tarkoittaa noin 30 000:ta työpaikkaa,
ja valtiontaloudessa — en tarkkaan muista — yli miljardin vaikuttaa kuitenkin julkisen ta-
louden rahoitusasemaan se yksi prosenttiyksikkö, kun 30 000 ihmistä saa työtä. Yksi pro-
sentti on noin 30 000 työpaikkaa. Sitähän se käytännössä on.

Tällä hetkellä kun katsotte Suomessa, missä tapahtuu, niin kaikkialla Suomessa tapah-
tuu. Se on se valtava muutos, mikä on tapahtunut. Olen ihmetellyt, minkä takia esimerkiksi
metsien hakkuuta demarien puolelta on pyritty jarruttamaan, että ei saisi hakata tai asete-
taan joku keinotekoinen katto, vaikka meillä on Metsäntutkimuslaitoksen, nykyisen Lu-
ken, mukaan valtavat metsävarat. Edelleen meillä on noin miljoonan hehtaarin ensiharven-
nusrästit tekemättä, mikä tarkoittaisi noin 50 miljoonan motin hakkuukertymää. Se lais-
kanläksy on meillä vielä tekemättä, vaikka olemme kuitenkin hakkuita lisänneet. Elikkä
metsiemme mahdollisuus tarjota lisää työtä on lähes rajattoman hyvä näin pienelle kansa-
kunnalle. Mutta te vain siitä huolimatta haluatte asettaa rajoitteita. Sitä minun on mahdo-
ton ymmärtää. Suomessa on kuitenkin yli satavuotiset metsäntutkimuksen perinteet.
1800-luvun lopulla tämä alkoi, ja nyt meillä on tarkat tilastot siitä. Joka vuodelta löytyy
Metsäntutkimuslaitokselta, nykyiseltä Lukelta, ihan julkista tietoa, voitte etsiä vapaa-aika-
nanne.

Mutta joka tapauksessa, kun katsoo tätä valtiontalouden ja julkisen talouden kehitystä,
voi sanoa, että rakenteellisia uudistuksia on tehty, yli 300 normia on purettu. Se on liian vä-
hän, minä myönnän sen avoimesti, mutta kaikkea ei kerkeä tähänkään aikaan tehdä. Lisää
olisi pitänyt purkaa, ehdottomasti pitää purkaa, ja toinen on, että työmarkkinoiden jäyk-
kyyttä pitää poistaa. Joustoja pitää työmarkkinoille saada lisää. [Eero Heinäluoma: Mitäs
ne jäykkyydet on?] — Jäykkyyksiä meillä on edelleen. Kun vertaamme eurooppalaiseen
työmarkkinapolitiikkaan, niin aivan varmasti meillä on jäykimmät työmarkkinat koko Eu-
roopassa.

Mutta joka tapauksessa, arvoisa puhemies, kun katsotaan sitten tulevaisuuteen, mitä
meidän tulisi tehdä? Meidän tulee tehdä sillä keinoin, että pieni yritystoiminta tässä maas-
sa menestyy. Kaikki me sen tiedämme, että julkisen talouden puolella meillä ei ole varaa li-
sätä työpaikkoja kovinkaan paljoa. Se on hyvin vähän, mitä sinne voidaan lisätä. Mieluum-
minkin, jos saadaan niin, että yksityinen puoli ja yrityspuoli voivat hyvin, tuotannollinen
toiminta voi hyvin ja suomalaiset tehtaat toimivat hyvin ja kauppa käy ja vientisatamissa
on ruuhkaa, niin kuin muuten tällä hetkellä on. Ystävänikin pääsi töihin satamaan. Oli pit-
kään työttömänä, mutta nyt pääsi satamaan töihin, kun vientisatamissa todella tapahtuu.
Rekat kulkevat ja niin edelleen.

Tämän takia puheet siitä, että me olisimme jotenkin epäonnistuneet, ja demarien antama
kuva siitä, että kaikki menee päin prinkkalaa — nehän eivät pidä paikkaansa. Me viime
vaalikauden jälkeen olimme komission tarkkailulistalla ja luottoluokittajien tarkkailulis-
talla. Kaikki me sen tiedämme. Jos me siinä pelissä olisimme hävinneet, me olisimme tänä
päivänä kaulaa myöten vaikeuksissa, ihan varmasti.
16



Pöytäkirjan asiakohta PTK 139/2018 vp
Kilpailukykysopimus, mikä silloin Sipilän johdolla neuvoteltiin viisaasti: Siitä lämmin
kiitos työntekijöille ja työnantajajärjestöille, että he tekivät tämän sopimuksen. Se nosti
meidän päämme pinnalle ja on parantanut meidän kustannuskilpailukykyämme lähes 10
prosenttia. Olimme pahimpia kilpailijamaita noin 10 prosenttia jäljessä, kun tämä hallitus
aloitti. Nyt olemme saavuttaneet sen kustannuskilpailukyvyn.

Tämän takia, arvoisa rouva puhemies, lopuksi totean vielä sen, että se on totta, että kun
konkurssipesää lähdetään hoitamaan — se on vähän niin kuin osakeyhtiö, joka menee nu-
rin, ja sille määrätään pesänhoitaja — niin ei sitä pesänhoitajaa pidä mennä moittimaan sii-
tä, että se poika poloinen on ottanut sellaisen homman vastaan, vaan kyllä hänelle on an-
nettava työrauha. Toki osakeyhtiölaissa ja siinä lainsäädännössä se on turvattukin. Mutta
kun julkista taloutta laitetaan kuntoon, niin pitää nyt sen verran kunnioittaa, että annetaan
niille kunnia, jotka sitä työtä ovat tehneet, eikä niille, jotka ovat sen tulipalon sytyttäneet.

Minä olen maalla asuessani oppinut sen, että kyllä niitä oksan ottajia on, kun olisi kas-
ken kaatajia. Tässä keskustelussa tämä on tullut aika rajusti esille. Jos me emme saa ihmi-
sille tässä maassa töitä... Onneksi nyt on saatu 120 000 työpaikkaa, ja jos meillä maltti riit-
tää tässä kansakunnassa korvien välissä ja Suomen eduskunnassa, sama kehitys voi jatkua,
koska meillä on uusiutuvat luonnonvarat ja sellaiset tuotteet, joilla me voimme pärjätä.
Mutta jos me lähdemme prosenttikikkailuun ja kaivelemme vanhoja menneitä asioita, jois-
sa joku teki väärin tai minkä teki oikein... Tärkeintä on tämä hetki, että pistämme rattaat
pyörimään, pidämme ne pyörimässä ja annamme ihmisille työtä lisää. Se on selvä asia, että
jos me keskitymme vaikka valtion tukien jakamiseen erilaisin tavoin tuonne markkinoille
niin, että sitä kautta saadaan jotakin hyvää aikaan, siitä ei seuraa mitään muuta kuin kon-
kurssi. Tärkeintä on pitää se, että ihmiset ovat töissä, hankkivat itse eläketurvansa ja osta-
vat suomalaisia tuotteita kaupasta, vaikka sitä suomalaista leipää ja suomalaista maitoa.
Silloin maanviljelijäkin siinä samassa pelissä elää.

18.43 Eero Heinäluoma sd: Arvoisa puhemies! Haluan jatkaa tätä keskustelua ensin puo-
lustamalla hallitusta tarkastusviraston moitteilta. Kun tarkastusvirasto esittää hallituksen
finanssipolitiikasta sen moitteen, että kehyssääntöä sinänsä on noudatettu mutta on tehty
kehyssääntöihin muutoksia, niin se muutos, joka hallituksessa on tehty ja jonka eduskunta
on hyväksynyt, koskee Yleisradion rahoitusta. Tämä muutos tehtiin parlamentaarisen val-
mistelun pohjalta, ja sen lähtökohtana oli turvata Yleisradion riippumattomuus, aivan sa-
malla tavalla kuin täällä on mainittu aiemmin tarkastusviraston riippumattomuus. On erit-
täin tärkeää, että eduskunnan alainen Yleisradio voi toimia riippumattomasti ja että sen ra-
hoitus on turvattu, ja jotta tämä on mahdollista, eduskuntapuolueet yhteisessä valmistelus-
sa päätyivät siihen, että Yleisradion rahoitus tulee pitää kehyksen ulkopuolella. Näin ei
pääse syntymään tilannetta, että kulloinenkin hallitus ollessaan tyytymätön joihin ohjel-
miin voisi Yleisradiolta ottaa rahaa ja antaa niitä ikään kuin johonkin muihin hyviin tarkoi-
tuksiin ja tällä tavalla toimia saman kehyksen puitteissa. Eli se, mistä tarkastusvirasto tässä
moittii hallitusta, on juuri oikea ratkaisu, eli palata siihen tilanteeseen, joka aikaisempien
kehyksien aikana on ollut voimassa, että Yleisradion menot eivät kuulu kehykseen, ja se on
tärkeä riippumattomuustekijä. On mielestäni perusteltua, että eduskunta lausuu tästä erik-
seen, jotta tämä tulee tarkastusvirastolle selväksi. Tässä ei ole hallituksen toiminnassa
moitteen sijaa.

Palaan tähän keskusteluun, joka on ollut tietysti virkistävää, ehkä historiankirjoituksen
osalta jonkun verran rosoista, että metsäpolitiikan kohdalla ei kysymys ole siitä, että dema-
17



Pöytäkirjan asiakohta PTK 139/2018 vp
rit asettaisivat metsien käytölle rajoituksia. [Hannu Hoskonen: Niinhän teidän puheenjoh-
taja sanoi!] Ei ole kysymys siitä, että demarit asettaisivat metsien käytölle rajoituksia, vaan
siitä, mitä Pariisin ilmastosopimus ja Euroopan unionin ratkaisut meille tarkoittavat. Jos
edustaja Hoskonen haluaa paneutua asiaan, niin uskon, että ympäristöministeri Tiilikainen
mielellään antaa tästä selvityksen — mielellään antaa tästä selvityksen, koska nämä ilmas-
totekijät ovat todellakin tulleet uutena tekijänä kaikkien maiden politiikkaan, jokaisen eu-
rooppalaisen maan politiikkaan, myös Suomen. Meidän täytyy miettiä, mikä on kestävää
politiikkaa, jotta elämä maapallolla jatkuu. Suomi ei tee sitä yksin. [Kari Kulmala: Ei to-
dellakaan!] Suomi ei tee sitä yksin, mutta me emme voi myöskään sanoa, että me emme tee
omaa osuuttamme. Tässä pitää olla viisas ja vastuullinen yhtä aikaa, ja se tarkoittaa sitä,
että me olemme sitoutuneet siihen, että me huolehdimme näistä hiilinieluista. Ja niin kuin
puheenjohtaja Rinne aivan oikein on sanonut: jos hiilinielut, jotka sitovat hiilidioksidipääs-
töjä, kasvihuonepäästöjä, kasvavat, me voimme hyvin lisätä hakkuita. Se on viisas ja vas-
tuullinen linjaus, mutta se pakottaa katsomaan tätä hiilinielukysymyksen hoitamista. Jos
sitä ei tehdä, niin me ajamme umpikujaan, kovalla vauhdilla betoniseinään, ja siinä ei käy
hyvin suomalaisille, ei myöskään edustaja Hoskosen lapsille tai lastenlapsille. Sen takia
tässä ei pidä luoda väärää vastakkainasettelua vaan hakea ratkaisuja, jotka yhtä aikaa tur-
vaavat metsien kestävää kasvua, metsien järkevää talouskäyttöä ja samaan aikaan huoleh-
tivat siitä, että meidän kasvihuonepäästömme vähenevät ja meidän ympäristömme sääs-
tyy. Tämä on se iso rajoite, joka meillä nyt on ja jota me emme 20 vuotta sitten tienneet.

Kun tästä historiankirjoituksesta on niin paljon puhuttu ja täällä edustaja Heinonen —
hän on tosin poistunut — viittasi myös näihin, että mikä on minkäkin osuutta, niin minusta
on syytä nyt tässä yhteydessä vielä mainita Elinkeinoelämän tutkimuslaitoksen selvitys
viime vuosien talouskasvusta. Hehän kävivät tätä eri komponenttien osalta lävitse ja pää-
tyivät siihen, että karkeasti puolet tulee kansainvälisestä suhdannekehityksestä ja kansalli-
sesta kysynnästä — karkeasti puolet. Seuraavaksi tärkein tekijä on työmarkkinaratkaisu:
työmarkkinajärjestöjen ja palkansaajajärjestöjen yhteinen ratkaisu, joka on tuottanut noin
neljäsosan tästä työllisyyskehityksestä. Ja sitten Etla, Elinkeinoelämän tutkimuslaitos, an-
taa kyllä tunnustusta myös hallitukselle, mutta se on se neljäsosa näistä työpaikoista. Mi-
nusta olisi nyt kohtuullista, että emme syyllistä yhtään hallitusta 100 000 työttömästä —
kun emme syyllistä edes Esko Ahon hallitusta puolesta miljoonasta työttömästä, [Toimi
Kankaanniemen välihuuto] niin me emme myöskään syyllistä 100 000:sta — vaan näem-
me, että talouskehityksessä on objektiivisia tosiasioita, joista iso osa tapahtuu meistä riip-
pumatta. Jos on hyvä talouskehitys, sitä pitää pyrkiä osaltaan hyödyntämään, käyttämään
hyväksi ja varautumaan tulevaisuuteen poistamalla kestävyysvajetta. Jos on huono talous-
kehitys, silloin pitää olla sitä puskuria aikaisempien päätöksentekijöiden luomana, jota
voidaan käyttää sen huonon vaiheen ylitse kulkemisessa. Tämä suhdanneajattelu on tuhan-
sia vuosia vanhaa, ja sehän löytyy jo Raamatun ajan viisauksista: seitsemän lihavaa ja seit-
semän laihaa vuotta. Se on tänäkin päivänä mestarillinen ohje. Silloin kun on ne lihavat
vuodet, niin pitää laittaa siemeniä säästöön, jotta on siemenviljaa, kun tulevat ne laihat
vuodet. Tämä tosiasia sopii edelleenkin budjettipolitiikkaan, ja sen perään tarkastusvirasto
tässä omassa raportissaan myös kysyy, kun se huomauttaa, että kestävyysvaje ei ole hyväk-
syttävällä tasolla ja että se ei ole olennaisesti muuttunut.

Ja kun näin on, niin meidän pitää pikkuhiljaa siirtyä siihen keskusteluun, että mitä seu-
raavaksi tehdään, ja silloin puhutaan niistä uudistuksista, jotka tukevat vahvaa työllisyys-
astetta, mahdollistavat uusien henkilöiden pääsyn työelämään ja huolehtivat myös synty-
18



Pöytäkirjan asiakohta PTK 139/2018 vp
vyydestä — huolehtivat myös syntyvyydestä, koska osa kestävyysvajeen heikkenemisestä
johtuu siitä, että meidän syntyvyysluvut ovat todellakin romahtaneet, ja siinä on meillä ai-
kamoinen haaste. Tuore Helsingin Sanomat kertoo tästä minusta erittäin tärkeän tiedon,
joka on se, että iso osa tästä syntyvyysongelmasta johtuu tämän päivän työelämästä. Se ei
ole, niin kuin edustaja Hoskonen täällä sanoo, se, että on jäykkyyksiä, [Hannu Hoskosen
välihuuto] vaan se johtuu turvattomuudesta, pätkätyöstä, osa-aikaisuudesta, kaikista niistä
joustoista, joihin työntekijät on pakotettu ja joiden tuloksena tulee tunne, ettei uskalla teh-
dä maailmaan uusia jälkeläisiä. Eli me tarvitsemme sellaisia työelämäuudistuksia, jotka
huolehtivat turvallisuudesta. Me tarvitsemme perhevapaauudistuksen, jossa lapsiperheet
voivat luottaa siihen, että heillä on mahdollisuus huolehtia lapsistaan ja olla myös työelä-
mästä poissa, kun se hetki on. Tällaista joustavuutta, edustaja Hoskonen, me tarvitsemme.

18.50 Pia Viitanen sd: Arvoisa rouva puhemies! Tässä oli jo erittäin hyvä, eteenpäin kat-
sova puheenvuoro, koska tämä, mitä edustaja Heinäluoma tuossa äsken puhui, on tietenkin
sitä keskustelua, mitä tässä olisi ehkä syytä ollut painottaa vielä enemmän, koska me olem-
me nimenomaisesti siinä tilanteessa, missä itsekin aloitin tämän osuuteni, että huoli on aika
suuri tulevaisuutta ajatellen, koska kestävyysvajetavoitteessa ei olla onnistuttu. Päinvas-
toin tämä hallitus jättää perinnöksi yhtä ison kestävyysvajeen kuin oli sen aloittaessa. Me
tiedämme, että talouskaan ei kasva ikuisesti, vaan huolestuttavat merkit hiipumisesta ovat
olemassa, jolloin tulemme siihen johtopäätökseen, että seuraavalla hallituksella on edel-
leenkin tiukkaa, ja silloinkin pitäisi pystyä tekemään oikeudenmukaisia arvovalintoja. Kun
tällä kaudella on nyt tapahtunut niin, että niitä arvovalintoja ei olla tehty edes nousevassa
vaiheessa — silloin, kun kasvua on ollut muun muassa talouden myötätuulen myötä — niin
kasvu ei ole kuulunut kaikille, ja tätä kautta ollaan pahennettu sitten taas toisaalta eriarvoi-
suutta, tuloeroja kasvatettu. Osaltaan se tulee maksamaan tietenkin kalliin hinnan jatkossa,
koska ihmiset syrjäytyvät ja nuoret syrjäytyvät. Siitä tulee kallis lasku niin sanotusti.

Tämä kokonaisuus minua on kovasti huolestuttanut, ja siksi on tärkeää, että tulevina
vuosina voimme tehdä niitä tärkeitä rakenneuudistuksia, voimme uudistaa perhevapaita,
voimme uudistaa koulutusta, maksuton toinen aste, kaikki nämä. Ne ovat hyvin tärkeitä,
jotta voisimme sitten osaamisen ja työn poluilla sekä tietyllä kestävällä, eriarvoisuutta tor-
juvalla linjalla jatkaa. Mutta se haaste on entistä vaikeampi, mitä enemmän tässäkin tilan-
teessa olemme tehneet arvovalintoja, joissa rahaa on taas ehkä mennyt turhan paljon hyvä-
osaisten suosimiseen veronkevennyksillä. Tämä on se iso huoli ja iso kuva, mitä olen tässä
itse paljon mietiskellyt.

Edustaja Heinonen jo poistui, mutta oli hyvä asia, että hän tässä myönsi nyt kuitenkin
sen, että lapsiperheiden verotusta kiristetään poistamalla lapsivähennys, se on tosiasia. Se
on yksi arvovalinta. Hän ihan oikein sinänsä sanoi, että hyvä, että ihmisille tulee työtä,
mutta samalla hän sitten unohti sen, että kaikille ihmisille tämäkään ei riitä ratkaisuksi.
Meillä on iso joukko eläkkeensaajia, jotka eivät voi tästä hyvästä asiasta hyötyä, että talous
kasvaa, työpaikkoja syntyy. Heidän inhimillisestä toimeentulostaan tulee huolehtia — so-
taveteraanit, kaikki nämä ihmiset ja heikompiosaiset kaiken kaikkiaan. Mikä vastaus heil-
le tämä on? Ei mikään. Se vastaus on, että etuuksia on leikattu. Etuuksia on leikattu ja sa-
maan aikaan puhutaan jossain viikonloppupuheessa, että pitäisi tehdä jotakin ja köyhyyttä
torjua, ja kuitenkaan ei ole ollut siihen tällä hallituksella mahdollisuuksia.

Mitä tulee esimerkiksi eläkkeensaajiin, niin kyllä aika paljon Tampereella Tammelanto-
rilla kuulee keskusteluja juuri siitä, että asumisen hinta kallistuu, hallituksen indeksijäädy-
19



Pöytäkirjan asiakohta PTK 139/2018 vp
tykset koettavat kukkaroa, [Puhemies koputtaa] lääkkeet kallistuvat, diabeteslääkkeet ja
kaikki tämä, ja se on se iso [Puhemies: Aika!] osa taloudesta, mikä pitäisi pystyä hoita-
maan oikeudenmukaisemmin.

18.53 Toimi Kankaanniemi ps: Arvoisa rouva puhemies! Otetaan nyt ihan rauhallisesti.
Vuosina 1991 ja 2015 oli hyvin samanlaiset tilanteet — vaikka tiettyjä isoja eroja on — sii-
nä mielessä, että 91, kun Ahon hallitus aloitti, maa oli ajautunut edellisen kauden ja vähän
pidemmänkin kauden politiikan johdosta erittäin syvään kriisiin. Oltiin todella vaarallises-
sa tilanteessa. Samalla lailla oltiin 2015, eli edelliset sinipunahallitukset olivat tehneet sel-
laista politiikkaa, joka oli johtanut lähes katastrofaaliseen tilanteeseen koko kansakunnan,
julkisen talouden ja myös yksityisen talouden. Siinä yhteydessä, silloin vuonna 91 kauden
alkaessa, tehtiin kaikki verouudistukset. Kaikki veromuodot käytiin läpi ja uudistettiin ar-
vonlisävero, kiinteistövero, tulovero ja pääoma- ja yhteisövero.

Pääoma- ja yhteisöverossa tehtiin laaja uudistus, jossa yhtenäistettiin ja tiivistettiin ve-
ropohja, ja sitten pantiin pääoma- ja yhteisöveroprosentti samalle tasolle. Sitten ne myö-
hemmin eriytettiin. En tiedä, oliko se viisasta tehdä vai ei, mutta näin on sitten tapahtunut.
Ja sillä, että näin tehtiin yhteisöveron osalta, lähti Nokia valtavaan nousuun, lähti metsäte-
ollisuus valtavaan nousuun ja pienyritystoiminta nousi. Meillä tapahtui siis valtava muu-
tos nopeasti vuosista 93—94 lähtien, kun tuo verouudistus oli päässyt kunnolla vauhtiin ja
vaikuttamaan, ja siitä päästiin eteenpäin. Valitettavasti sitten Lipposen ensimmäinen halli-
tus leikkasi perusturvaa kaikilta osin todella rajusti, ja se aiheutti semmoisia köyhyyslouk-
kuja, jotka vieläkin ovat meillä ongelmina monilla, ja myös jätti hoitamatta nämä ylivel-
kaantuneet, jotka olisi pitänyt hoitaa silloin.

No, tässä tilanteessa oltiin nyt. Vielä totean, että varallisuusveron osalta vuoden 2006
vaiheilla olisi pitänyt korjata sen varallisuusverojärjestelmän ongelmat eikä poistaa sitä.
Samoin olisi nyt tässä yrittäjävähennyksen osalta ollut tietysti viisasta, että olisi tehty se
toisella tavalla, mutta se nyt meni niin kuin meni, ja meidän silloiset ministerimme antau-
tuivat siihen malliin, mikä silloin valittiin. Se ilman muuta edellyttäisi korjausta tietyiltä
osin. Se suosii hyvätuloisia yrittäjiä vähän turhaankin. Mutta sitä minä ihmettelen, että so-
siaalidemokraatit ovat yrittäjävähennystä vastaan noin kategorisesti. [Timo Heinonen:
Suklaatahan ne vaan antaa yrittäjille!] — Puhemies, menen pönttöön. [Puhuja siirtyy pu-
hujakorokkeelle]

Arvoisa puhemies! Kun sosiaalidemokraatit kuitenkin edellisellä vaalikaudella olivat
valtiovarainministeri Urpilaisen ajamana valmiit yhteisöveron alentamiseen sen 4,5 pro-
senttiyksikköä ja se hyödytti osakeyhtiöitä, niin miksi ihmeessä te vastustatte, että näille
yrittäjille, jotka eivät ole osakeyhtiömuotoisia, voitaisiin antaa vastaavaa, oikeudenmu-
kaista, yrittäjävähennyksen kautta tulevaa hyötyä? Miksi ihmeessä? Tätä vastausta ei ole
teiltä kuulunut eikä taida tulla nytkään. Mutta toki myönnän, että tässä yrittäjävähennyk-
sessä on tämä ongelma, että se euromääräisesti suosii hyvätuloisia ja pienyrittäjät saavat
sitä vähemmän. Perussuomalaiset ajavat pienyrittäjille — näille, jotka saavat heikommin
tästä hyötyä — nyt laajaa yrittäjäpakettia, jossa heidän asemaansa monella muulla tavalla
parannettaisiin. Se ei kuulu nyt tähän tilanteeseen. Mutta yhteisöveroprosentin alentami-
nen osaltaan vaikutti kenties esimerkiksi Äänekosken suurinvestointiin ja muutamaan
muuhun. Tiedä häntä sitten, olisivatko ne toteutuneet ilman sitä vai eivätkö, mutta verome-
netykset tietysti olivat jonkinmoiset.
20



Pöytäkirjan asiakohta PTK 139/2018 vp
Arvoisa puhemies! Tämän hetken tilanteeseen. Kilpailukykysopimus oli merkittävä tä-
män käänteen aikaansaamiseksi, ja maailmantalouden kasvu veti sitten Suomen mukaan.
Ja sitä ei tapahtunut viime kaudella, vaan te makasitte tässä tilanteessa niin, että ette teh-
neet sitä, mitä olisi pitänyt tehdä, ja näin sitten työttömyys kasvoi, velka kasvoi, kunnat
velkaantuivat ja kaikki meni aika lailla heikosti. Nyt on saatu selkeä muutos aikaan. [Pia
Viitasen välihuuto]

Eteenpäin katsoen tähän työmarkkinapolitiikkaan otan sen verran kantaa, että henkilö-
kohtaisesti olen sitä mieltä, että yleissitovuus tulee säilyttää ja pitäisi palata sopimusyhteis-
kuntaan eli tehdä sopimuksia. Mutta työnantajapuoli on nyt sitten luopunut kokonaisratkai-
susopimuksista, ja ne ovat tässä sitten siinä mallissa, että avainryhmät pystyvät ajamaan
etujaan ja heikommat jäävät heikommalle asemalle. Sitten lisäksi vielä käy niin, että elä-
keläiset, lapsiperheet ja muut vastaavat jäävät nuolemaan näppejään. Niin oli jo viime kau-
della, ja se on nytkin suuri ongelma. Meidän pitää tässä yhteiskunnassa nähdä se, että meil-
lä on äärimmäisen vakava köyhyysongelma Suomessa, ja siihen pitää kiinnittää huomiota.
Seuraavan hallituksen tehtävä on sosiaaliturvauudistuksen tekeminen sillä tavalla, että
köyhyys ei ole kasvava vaan päinvastoin se saadaan mahdollisimman pian pois tästä maas-
ta. Se ei kuulu sivistysyhteiskuntaan.

Mutta tältä pohjalta jos lähdetään etenemään, niin nyt on parempi pohja kuin oli tämän
vaalikauden alkaessa edellisen hallituksen jäljiltä, jolloin työttömyys, velkaantuminen ja
kilpailukyvyn heikkous olivat meidän syviä ongelmia. Nyt ne eivät enää ole, nyt on mah-
dollisuuksia parempaan. Nyt tarvitaan oikeudenmukaisuutta. Mutta sellainen talouspopu-
listinen huutokauppa, mitä nyt on ollut, on kyllä kohtuutonta. Te olette luvanneet kaikki in-
deksit, te olette luvanneet valtavia rahoja koulutukseen, kehitysyhteistyöhön, [Puhemies
koputtaa] sosiaaliturvaan, poliisille, kulttuurille, eläkeläisille ja niin edelleen. [Eero Heinä-
luoma: Eläkeläisille vähän lisää!] Ne ovat valtavia summia, mitä te olette luvanneet. Ja sen
lisäksi vielä veronkevennyksiä. [Puhemies koputtaa] Millä te nämä rahoitatte, [Puhemies
koputtaa] kun velkaa ette halua ottaa? [Vastauspuheenvuoropyyntöjä]

Ensimmäinen varapuhemies Mauri Pekkarinen: Jatketaanpa vähän. Tässä on vain
muutama pyydetty puheenvuoro, ja sattuvat vielä olemaan eri ryhmistä.

19.01 Sami Savio ps: Arvoisa puhemies! Tässä Valtiontalouden tarkastusviraston erillis-
kertomuksessa tosiaan todetaan, että kestävyysvaje on maailmantalouden kasvusta huoli-
matta edelleen 3 prosentin luokkaa, ja valtiovarainministeriön viime kuussa julkistamien
omien laskelmien mukaan kestävyysvaje kasvaa todennäköisesti lähivuosina 4 prosenttiin
maailmantalouden kasvun hyytyessä. Suunta on kyllä tältä osin erittäin huolestuttava, se
on pakko todeta. Vaalikauden aikana valtiontalouden velkaantuminen on hidastunut mer-
kittävästi mutta ei kuitenkaan kokonaan pysähtynyt, varsinkin jos otetaan huomioon viime
vuoden budjettiin liittyvät kertaluontoiset tulot. 

Hallitus on tehnyt tällä vaalikaudella ja varsinkin sen alkupuoliskolla hyviäkin ja oikei-
takin toimenpiteitä, ja niihin lukeutuvat muun muassa yleinen tuloveron kevennys. Vali-
tettavasti erityisesti lapsiperheiden osalta on menty väärään suuntaan. Lapsiperheiden tu-
loverotus on jopa kiristynyt hallituksen lakkautettua tuloverotuksen lapsivähennyksen, ja
tämä päätöshän tarkoitti pieni- ja keskituloisille lapsiperheille jopa 400 euron vuosittaisia
nettotulojen menetyksiä. Tämä on kyllä hyvin vakava tahra hallituksen verokilvessä, ja li-
21



Pöytäkirjan asiakohta PTK 139/2018 vp
säksi se on omiaan heikentämään syntyvyyttä, jonka laskuun täällä edellä aivan oikeute-
tusti viitattiin.

Arvoisa puhemies! Kestävyysvajetta paikatakseen hallitus otti hallitusohjelmassaan
erittäin suureksi, merkittäväksi tavoitteekseen 3 miljardin euron säästöt sosiaali- ja terve-
ydenhuollon menoista. Ja alkuperäinen hallitusohjelmaan kirjattu tavoite oli huolehtia pe-
rusterveydenhuollon palveluintegraatiosta, sen jälkeen varmistaa palveluiden rahoitus ja
vasta viimeisessä vaiheessa lisätä valinnanvapautta yksityiskohtaisten kokeilujen jälkeen.
Ajatus oli hyvä ja kannatettava, mutta valitettavasti todellisuus on osoittautunut aivan toi-
seksi. Kuten edustaja Kankaanniemi tässä edellä totesi, niin marraskuisena yönä vuonna
2015 runnottiin muutaman hallituksen keskeisen ministerin läsnä ollessa kasaan surulli-
nen lehmänkauppa, jonka sisältöä on jouduttu rustaamaan moneen otteeseen lähes koko
vaalikauden ajan. Valmista ei ole tullut eikä oikeastaan taida tullakaan. Onhan eduskunnal-
la enää hieman yli kaksi kuukautta istuntokautta jäljellä.

Tämä 3 miljardin euron säästötavoitekin on enää pelkkä muisto, ja nähtäväksi oikeas-
taan jää, minkälaiset kustannukset tästä tulevat jatkossa syntymään. [Puhemies koputtaa]
Tässä Valtiontalouden tarkastusviraston erilliskertomuksessakin [Puhemies koputtaa] to-
detaan, että erityisesti valinnanvapausmalliin sisältyy pysyväisluonteisia kokonaiskustan-
nuksiin liittyviä riskejä.

19.04 Hannu Hoskonen kesk: Arvoisa herra puhemies! Joku talousviisas sanoi aikoi-
naan, että kun ymmärtää historiaa, ymmärtää myös tulevaisuutta, ja nyt tässä keskustelus-
sa on noussut esille opposition taholta, että Esko Ahon hallitus otti velkaa. Jos muisti kat-
keaa siihen eikä muisteta syitä, miksi siihen mentiin, niin olen hieman pahoillani talous-
osaamisen tasosta. Ei kannata sen jälkeen taloustieteilijöiden sakkiin liittyä. Ainakin kan-
nattaa pysyä niistä porukoista mahdollisimman kaukana. [Toimi Kankaanniemi: Viisasta
puhetta!]

Muistatte vallan hyvin, että silloin, kun Erkki Liikanen oli valtiovarainministerinä ja
Holkeri oli pääministerinä, Erkki Liikanen lähti 1.3.90 Brysseliin EU-suurlähettilääksi
muistamani mukaan, ja sitten hänen tilalleen tuli Matti Louekoski. Muistan Matti Louekos-
ken sanat, kun häneltä joskus kysyttiin jälkikäteen jossakin tv-ohjelmassa, että olisitteko
lähtenyt mukaan siihen hallitukseen, jos olisitte tiennyt, missä kunnossa valtiontalous oli.
Hän oli pitkään hiljaa ja vastasi: ”En olisi lähtenyt.”

Muistan sen valtiovarainministeri Iiro Viinasen tuskaisen ilmeen Helsingin lentoase-
malla, kun hän lähti Kaukoitään hakemaan rahaa, jotta Suomen valtio pystyisi maksamaan
palkat ja eläkkeet, kun rahat oli täysin loppu. Olimme aivan täysin totaalisen kuilun par-
taalla. Olimme joutumassa Kansainvälisen valuuttarahaston huomaan koko valtio. Ja te
täällä viisastelette, että Esko Aho otti velkaa. Olisiko pitänyt jättää ottamatta ja jättää eläk-
keet maksamatta, palkat maksamatta, [Kari Kulmala: Niin kuin Venäjällä!] poliisien pal-
kat maksamatta ja opettajien palkat maksamatta tai kenen tahansa palkat maksamatta? [Ee-
ro Heinäluoma: Missähän vaiheessa päästään tälle vuosituhannelle?] — Minä tulen nyt
sinne. — Arvoisa puhemies, ajattelin vain opastaa opposition talousviisaita, että jos te täl-
laisella talousopilla lähdette talousviisaiden tietokilpailuihin, niin kannattaa pysyä ainakin
yleisön takarivissä, eturiviinkään ei kannata mennä.

Toinen juttu sitten on tämä, mitä tuli tämän vaalikauden alkuun. Tämänkin vaalikauden
alussa me olimme tilanteessa, että oli pakko tehdä tiettyjä päätöksiä. Ei ollut enää vaihto-
22



Pöytäkirjan asiakohta PTK 139/2018 vp
ehtoja. Kuten sanoin, olimme luottoluokittajien tarkkailun alla, EU-komission tarkkailun
alla, ja kansantalous syöksyi alaspäin koko ajan. Olimme myötämäessä koko porukka.

Muistan aina kansanedustaja Outi Ojalan kommentin. Tässä talossa hän aikoinaan oli
ansioitunut edustaja, istuimme samaan aikaan muun muassa perustuslakivaliokunnassa, ja
hänhän sanoi aina, että köyhän paras ystävä on aina vahva julkinen talous — eli tarkoitti
valtion ja kuntien taloutta — ja silloin köyhälläkin menee hyvin. Tätä meidän on ollut pak-
ko korjata. Jos siitä meitä moititaan, niin moitteen saa esittää, mutta kannatan kuitenkin si-
tä, että pysytte tosiasioissa.

Ja kolmas asia, metsäasioista:
Puheenjohtaja, kansanedustaja Antti Rinne esitti tässä joulun alla, että 72,8 miljoonaa

mottia hakkuita on ehdoton yläraja. En muista tarkkaa päivämäärää, mutta se Savon Sano-
mat -lehti on minulla tuolla työhuoneessani hyllyssä ja säilytän sen aarteenani. Olin silloin
käymässä Iisalmessa, ja kun avasin Iisalmen Sanomat, siinä oli Antti Rinteen juuri edelli-
senä päivänä Kuopiossa, Finnpulpin synnyinsijoilla esitetty kommentti.

Luonnonvarakeskuksen tutkijat ja koko metsäntutkimuksen pitkä historia todistavat
kiistatta, että me pystymme hakkaamaan jo nyt tällä vuosikymmenellä 85 miljoonaa mot-
tia ihan varmasti. Plus ne hakkuurästit päälle vielä, joita meillä on syntynyt aika paljon. Sit-
ten ensi vuosikymmenellä, kun menemme 2020-luvun yli, 2025:een mennessä pystymme
hakkaamaan 95 miljoonaa mottia joka vuosi. Ja meillä on kertynyt vuosikymmenten aika-
na sellaisia hakkuusäästöjä, että vaikka ylittäisimme sen vuotuisen kestävän hakkuumää-
rän, siitäkään ei tulisi mitään metsätaloudellista eikä metsänkehityksellistä ongelmaa, kos-
ka kehitysluokkajakauma meillä on nyt Suomen metsissä sellainen, että se kestää nämä
hakkuut.

Että nyt, kun te olette joutuneet, arvoisat opposition edustajat, selittämään puheenjohta-
janne kannanottoja, ymmärrän sen tuskan, ymmärrän, että sydämeen sattuu joka hetki ja
varmaan harmittaa yöunessakin. [Pia Viitasen välihuuto — Eero Heinäluoman välihuuto]
Mutta juttu on näin, että kun te sanotte, että menee hiilinielu nurin, ei mene mikään hiili-
nielu nurin, koska se on kiistaton tosiasia, että kun teemme harvennushakkuut ja taimikon-
hoidot ajallaan, niin hiilinielu kasvaa ja puuvarasto kasvaa, elikkä siinä teemme parasta il-
mastopolitiikkaa, ja sitten kun teemme harvennushakkuut ajallaan, tulevaisuudessa pys-
tymme rakentamaan puutaloja yhä enemmän.

Maaseudullahan se jo osataan — meidän maaseudun taloista 95 prosenttia on puutaloja
— ja nythän kohtapuoliin toivon mukaan tämä villitys leviää myös tänne suurempiin kau-
punkeihin, että ruvetaan tännekin tekemään puutaloja, koska se on paras ympäristöteko,
mitä te koskaan voitte tehdä, että jos betonitalo puretaan, rakennetaan tilalle puutalo. Se on
varmasti paras ympäristöteko, mitä olla voi. Se puu säilyy siinä talossa parhaimmillaan
sata vuotta eikä ole ollenkaan ilmaston kannalta huono juttu ja on asukkaan kannalta paras
vaihtoehto. Kokemuksesta sen tiedän.

Tämän takia, arvoisa puhemies, sanoisin kuitenkin, että tässä keskustelussa kun lähde-
tään esittämään esimerkiksi Esko Ahon hallituksesta tuollaisia päättömiä väitteitä, eihän
siinä rehellinen mies voi hiljaa olla ja kuunnella sitä, mitä siellä sanotaan, että Esko Aho
otti velkaa. Pakkohan se oli ottaa, vai olisiko konkurssi pitänyt tehdä ja silloisen Kansain-
välisen valuuttarahaston antaa tulla Suomeen määräämään, mitä täällä tehdään? Jos ette
puhettani usko, käykääpä kysymässä Kreikassa — minulla on siellä muutamia tuttavia —
mitä tehdään sellaisessa valtiossa, jossa kansantalous romahtaa. Siellä leikattiin eläkkeistä
kerralla puolet pois — 50 prosenttia suurin piirtein lähti eläkkeistä kertalaakista pois. Tämä
23



Pöytäkirjan asiakohta PTK 139/2018 vp
tarkoittaa sitä, että kun te tuota vastuutonta populismia viljelette, niin toivoisin, että siinä
olisi edes jonkun verran totuuden siementä, ja jos te talousviisaiden riviin asetutte, niin äl-
kää nyt ainakaan sinne eturiviin menkö vaan menkää sinne takariviin, ja mieluumminkin
jos olisitte vähän pienemmällä äänellä, ehkä se olisi uskottavuuden kannalta sitä parasta
osaamista sillä hetkellä.

19.10 Eero Heinäluoma sd: Arvoisa puhemies! En aio jatkaa tätä historiakeskustelua,
koska näitä arkeologisia lausuntoja, joita täällä käytetään ihan hienolla tavalla, nyt näyttää
riittävän. Totean kuitenkin sen, että mitä historiaan tulee, niin jos talouspolitiikan ratkaisut
esitetään hallituksen veroratkaisuina eikä niissä ole valuuttakurssiratkaisuja ollenkaan,
niin kovin jää vaillinainen kuva talouden kokonaiskuvasta, sekä tästä päivästä että men-
neistä vuosikymmenistä. Jos ei puhuta ecuratkaisuista, ei puhuta devalvaatiosta, ei puhuta
Suomen markan kellumaan laittamisesta, niin eihän siitä nyt todellista historiankirjoitusta
tule. Mutta en mene siihen sen pidempään, koska sitä vartenhan me emme tässä täällä tä-
nään ole, vaan, arvoisa puhemies, jos oikein katson, niin tässä on tarkastusviraston kerto-
mus tämän hallituksen, tämän Sipilän hallituksen, finanssipolitiikan linjasta. Täällä ei ole
varsinaisesti arvioinnin kohteena kokoomuslaisen Jyrki Kataisen tai kokoomuslaisen
Alexander Stubbin, ei myöskään Matti Vanhasen kakkoshallituksen finanssipolitiikan lin-
ja, ei edes Matti Vanhasen ensimmäisen hallituksen tekoset eikä heidän finanssipolitiikan
linjansa eikä Paavo Lipposen eikä Esko Ahon hallituksen finanssipolitiikan linja eikä kä-
sittääkseni myöskään Harri Holkerin hallituksen finanssipolitiikan linja, vaan nyt keskus-
telun kohteena pitäisi olla Sipilän hallituksen finanssipolitiikan linja. [Timo Heinonen: Ja
se on toiminut!]

Palaan tähän kysymykseen siitä, mitä tehdään tulevaisuuden osalta. Pitäisi pikkuhiljaa
löytyä ratkaisuja tähän asiaan. Metsäpolitiikka on aivan relevantti keskustelunaihe tässä
yhteydessä. [Timo Heinonen: Kuullaanko nyt demarien linja?] Metsä on meidän erittäin
tärkeä raaka-ainevara, joka on ollut meidän hyvinvoinnin keskeinen tekijä. Ja kun täällä
näköjään saa antaa ohjeita siitä, millaisessa talossa pitää asua, niin rohkenen nyt kertoa,
että asun omakotitalossa, joka on puutalo [Toimi Kankaanniemi: Onko leivinuuni?] — ja
siellä on leivinuuni, kyllä — ja siellä on maalämpö. Uskon, että on hienoa, että suomalai-
set osaavat käyttää puuta järkevällä tavalla kestävien ratkaisujen hyväksi. Se on aivan il-
man muuta loistava periaate myös ilmastonmuutoksen oloissa.

Minun mielestäni tässä tultiin aika lähelle, ja ihmettelen sitä kyllä tässä vaiheessa vielä,
että — jos minä nyt oikein kuulin — minusta näytti, että edustaja Hoskonen ja edustaja
Rinne ovat lähes samalla kartalla, kun edustaja Hoskonen puolustaa puun käyttöä ja edus-
taja Rinne sanoo, että kyllä, hakkuita voidaan kasvattaa, kunhan se tapahtuu niin, että hii-
linieluista huolehditaan. [Timo Heinonen: Mitä sanoi Marin?] Oletankin, että edustaja
Hoskonen aikoo vielä, kun hän on pyytänyt uudelleen puheenvuoron, kertoa, että hän ym-
märtää, että hiilinielujen määrän pitää Suomessa kasvaa. Hänen hyvästä puheenvuoros-
taan puun käytön puolesta nimittäin puuttui tämä pieni asia hiilinieluista, joka on se asia,
joka meidän on uutena vain otettava todesta, jotta voidaan tehdä seuraavalla vaalikaudella
kestävää politiikkaa ja jotta myös voidaan finanssipolitiikan kestävästä linjasta huolehtia.

Tiedän, että näissä asioissa erittäin vahva asiantuntija, meidän varapuhemiehemme Pek-
karinen, myös voi tässä asiassa antaa erinomaisia katsauksia siitä, [Timo Heinonen: Kuka
menee puhemieheksi?] miten tehdään kestävää metsäpolitiikkaa, joka toteuttaa meidän te-
kemämme Pariisin sopimuksen ja Euroopan unionin sitoumukset samanaikaisesti, kun se
24



Pöytäkirjan asiakohta PTK 139/2018 vp
mahdollistaa metsien järkevän käytön ja myös lisähakkuut. Uskon, että tämä yhtälö... Ett-
enkö sanoisi, että tämä on siis edustaja Hoskosen, edustaja Rinteen ja puhemies Pekkari-
sen linjan mukainen kompromissi.

Mutta sitten tulen vielä näihin työelämän joustavuustekijöihin, joita täällä ei ikävä kyllä
käsitelty. Jos me haluamme tähän syntyvyyteen vaikuttaa, niin meidän täytyy tehdä tämä
perhevapaauudistus. Se on vain nyt sillä tavalla, että täytyy katsoa näitä nuorten sukupol-
vien, 20—30-vuotiaiden, tarpeita. Jotta työelämässä on turvallista ja jotta voi ajatella, että
selviää uusien suomalaisten aiheuttamista vastuista, niin pitää voida luottaa siihen, että
työelämässä saa oikeudenmukaisen kohtelun ja saa myös ne vapaat, jotka lastenhoidon
kannalta ovat tarpeellisia.

Toivoisin, että tähän uudistuslistaan voitaisiin käyttää hivenen osa aikaa ja nyt jättää
tämä historiankirjoitus ja puhua siitä, mikä täällä on otsikko, finanssipolitiikan linja, kes-
tävyysvajeeseen vastaaminen suhteessa seuraavaan vaalikauteen, joka on kovin lähellä.

Ja sitten tullaan myös koulutuksen merkitykseen ja oppimiseen, ainoaan mahdollisuu-
teen suomalaisen hyvinvoinnin takeena. Se kyllä edellyttää sitä, että me tästä nuoresta ikä-
polvesta pidämme huolta ja olemme valmiita laventamaan oppivelvollisuutta sieltä 16-
vuotiaasta eteenpäin, niin että meille ei synny tuhansia ja tuhansia uusia nuoria, jotka jää-
vät ammattitaidon ulkopuolelle ja jotka syrjäytyvät ja jotka ovat kärsimässä tästä ja sitten
lisäksi eivät löydä paikkaansa työelämässä.

Tässä on pari esimerkkiä niistä asioista, joita meidän kannattaisi täällä miettiä ennen
kuin vaalikausi on päättynyt.

Lopuksi lupaan — siltä varalta, että keskustelu jatkuu hyvin pitkään — että tutustun kyl-
lä istunnon kaikkiin tämän jälkeisiinkin hyviin puheenvuoroihin pöytäkirjan kautta ja tar-
kastusvaliokunta ottaa ne huomioon, kun tekee finanssipolitiikan raportista mietintöä [Pia
Viitanen: Ja tekee arkeologista kaivausta!] ja siihen liittyviä ehdotuksia eduskunnan suu-
relle salille.

19.16 Timo Heinonen kok: Arvoisa herra puhemies! Seurasin tätä istuntoa työhuoneesta-
ni. Olin pyytänyt, että edustaja Viitanen pysyisi edes kolmannen kerran totuudessa, että ei
laittaisi vääriä sanoja toisen suuhun, mutta hän ei siinä pysynyt. Hänen tarvitsi kolmannen
kerran laittaa toisen edustajan suuhun vääriä sanoja, joita tämä ei ole täällä salissa sanonut,
ja halusin sen takia tulla ne vielä tänne korjaamaan.

Itse olen todennut täällä, että ansiotulojen verotus ei suomalaisilla kiristy. Otin vielä
matkaani Veronmaksajien tiedotteen, jossa todetaan näin: ”Ansiotulojen verotus kevenee
130 miljoonalla eurolla, kun perusvähennystä, työtulovähennystä sekä eläketulovähennys-
tä korotetaan.” Lisäksi ansiotulojen verotukseen tehdään ansiotason nousua vastaavat in-
deksitarkistukset, jottei keskimääräinen ansiotason nousu nosta tuloveroprosenttia. Pal-
kansaajan maksutaakka verotuloluonteisista sosiaaliturvamaksuista pysyy jotakuinkin en-
nallaan, kun palkansaajan työeläkevakuutusmaksut nousevat 0,4 prosenttiyksikköä ja työt-
tömyysvakuutusmaksu alenee vastaavasti 0,4 prosenttiyksikköä. Kunnallisveroprosentin
nosto kiristää tuloverotusta 46 kunnassa. Se päätös on tehty kunnissa. Ja viidessä kunnassa
veroprosenttia kevennetään. Sekin päätös on tehty kunnissa. Lainaus jatkuu: ”Kokonaisuu-
dessaan palkan verotus pysyy suunnilleen edellisvuoden tasolla. Pienituloisilla veropro-
sentti hieman kevenee. Myös eläkkeensaajien veroprosentit pysyvät suunnilleen ennallaan
vuonna 2019 ottaen huomioon työeläkkeiden indeksikorotukset.” Tähän olen viitannut,
tästä olen puhunut. Ja pyydän, edustaja Viitanen, ettette enää neljättä kertaa puhu täällä sa-
25



Pöytäkirjan asiakohta PTK 139/2018 vp
lissa muunneltua totuutta, laita toisen edustajan suuhun sellaisia sanoja, joita hän ei ole pu-
hunut. Minä olen puhunut työn verotuksesta. Työn verotus ei kiristy tänä vuonna kenellä-
kään suomalaisella. Olkaa, edustaja Viitanen, rehellinen tässä salissa.

19.18 Pia Viitanen sd: Arvoisa herra puhemies! Oli kyllä ihan miellyttävää kuunnella
edustaja Heinosen puheenvuoro. [Timo Heinonen: Voitte pyytää anteeksi!] Yritin kuun-
nella, ja ehkä sieltä sitten ainakin yritettiin sanoa, että lapsivähennys poistui tälle vuodelle,
koska sitähän olen koko ajan sanonut, että näin käy, ja sitä en ole hirveästi kuullut Heino-
sen sanovan, mutta ehkä hän äsken sitten jollain tavalla ainakin haki myös tätä asiaa tuossa
puheenvuorossaan sanoakseen sen ääneen.

Puhemies! Alun perin pyysin tämän puheenvuoron siinä vaiheessa, kun huomasin, että
ehkä sitten toden totta on käynyt niin, että edustaja Kankaanniemestä on jälleen tullut mi-
nisteri ja hän on siirtynyt hallitukseen ehkäpä vaikka kansliaministeriksi, koska taas tulivat
nämä arkeologiset katsaukset menneisiin nimenomaan siitä kulmasta, mitä kaikkea pahaa
sosiaalidemokratia tässä maailmassa on saanut aikaiseksi. Mutta toinen vaihtoehto, puhe-
mies, mikäli hän ei olisi siirtynyt kansliaministeriksi, voi olla tietenkin se, että hän puhuu
näin siksi, että hän yksinkertaisesti juuri tällä hallituskaudella, mitä tämä raportti koskee,
on toiminut hallituspuoleen jäsenenä ja tehnyt nämä kaikki leikkaukset ja tätä eriarvoista-
vaa politiikkaa. Ehkä hänellä on huono omatunto siitä. [Toimi Kankaanniemi: Ei ollen-
kaan!] Tämä voisi olla se yksi selitys: hänellä on kerta kaikkiaan huono omatunto siitä, että
on tullut leikattua eläkeindeksejä, perusturvaa, kaikkea tätä. Ehkä nämä puheet sitten kai-
ken kaikkiaan juontavat tästä juurensa.

Mutta mitä tulee sitten nimenomaisesti tähän käsiteltävään asiaan eli Sipilän hallituksen
talouslinjaan ja VTV:n raporttiin siitä, niin siinä äsken, jälleen kerran, edustaja Heinäluo-
ma katsoi aivan oikeaan asiaan eli siihen, että meidän pitää pystyä tekemään tulevaisuutta
ajatellen rakenteellisia uudistuksia, mitkä tältä hallitukselta jäivät tekemättä. Perhevapaa-
uudistusta ei kuulunut, ei tullut esimerkiksi oppivelvollisuuden laajentamista, sitä kautta
nuorten syrjäytymisen ehkäisyä ja oppimisen polun turvallistamista, ei tullut mitään näitä
täysin välttämättömiä uudistuksia. Sen sijaan se yksi, mitä vielä yritetään, on aika surkeas-
sa mallissa noin teorialtaan, koska käytännössähän se johtaa siihen, että päinvastoin kuin
sen ehkä ajateltiin pienentävän kestävyysvajetta tulevaisuudessa, se voi suurentaa sitä. Että
tässä on aika mahdoton yhtälö. Se tässä pelottaa, ja mielestäni sen olisi pitänyt olla isom-
man huomion kohteena tässä keskustelussa kaiken kaikkiaan, miten nyt ja miten tulevai-
suudessa nämä asiat ratkaistaan.

19.21 Toimi Kankaanniemi ps: Arvoisa puhemies! 20. päivä maaliskuuta 2015 sosiaali-
demokraatit julkaisivat, siis kuukausi ennen viime eduskuntavaaleja, oman leikkauslistan-
sa tälle vaalikaudelle, edustaja Viitanen. Puheenjohtaja Rinne ilmoitti 20.3.15, että sosiaa-
lidemokraatit sitoutuvat leikkaamaan tällä vaalikaudella julkisia menoja, valtion menoja, 3
miljardia euroa, 2 miljardia etupainotteisesti heti ja sitten vuoden kuluttua vielä kolman-
nen miljardin, ja lisäksi ilmoitti, että sosiaalidemokraatit kiristävät verotusta miljardilla tä-
män vaalikauden aikana. [Pia Viitanen: Älkää vääristelkö asioita!] — Minulla on täällä tie-
dot, älkää te vääristelkö. — Ja mistä? Suurin summa leikkauslistalla oli 800 miljoonaa in-
deksikorotuksista, [Eero Heinäluoman välihuuto] 800 miljoonaa — mistä muualta saatte
800 miljoonaa tällä kaudella, kun inflaatio on ollut lähes nolla alkukauden ajan? Ja 800
miljoonaa on valtava summa. Esimerkiksi kuntien valtionosuuksista kun olisitte ottaneet
26



Pöytäkirjan asiakohta PTK 139/2018 vp
— siellä sanottiin, että puolitetaan valtionosuuksien indeksikorotukset — sillä ei tule
800:aa miljoonaa. Te olisitte muualta ottaneet vielä lisää. Ja sen lisäksi esimerkiksi amma-
tillisesta koulutuksesta teidän listallanne oli 270 miljoonaa. Hallitus leikkasi vain 190 mil-
joonaa. Sekin oli liikaa ja pitäisi kiireesti palauttaa, koska ammatillinen koulutus on syväs-
sä taloudellisessa ja muussa ahdingossa tällä hetkellä. Eli tässä on rehellisyys.

Talous lähti kääntymään keväällä 2017. Valitettavasti perussuomalaiset heitettiin ru-
masti ulos hallituksesta kesäkuussa 17, ja silloin elettiin jo parempaa aikaa, käänne oli ta-
pahtunut, ja Suomi on nyt noussut sen ansiosta, että me olimme kantamassa vastuuta tei-
dän jättämänne konkurssipesän selvittämisessä, ja nyt ollaan paljon paremmassa tilantees-
sa.

Mitä sitten tulee tulevaisuuteen? No, ensinnä totean, että malmivarat ovat uusiutumatto-
mia varoja, ja olen huolissani ja perussuomalaiset ovat huolissaan, siitä, että niistä menee
nyt liian helposti hyöty ulkomaille. Siihen pitää nopeasti saada korjaus.

Toinen on tämä metsäpolitiikka. Me olemme valmiit siihen, että nostetaan metsien hak-
kuita. [Kari Kulmala: Oikein!] Kunhan hoidetaan metsiä hyvin, niin ne uusiutuvat ja hiili-
nielut kasvavat. Jäi edelleen epäselväksi, mikä se sosiaalidemokraattien malli on tässä suh-
teessa, kun Marinilta tulee jotakin ja Rinteeltä jotakin muuta.

Vielä totean, että syntyvyyden nousuun saanti on äärimmäisen tärkeää. Köyhyyden
poistaminen on äärimmäisen tärkeää. Nuoret, 15—17-vuotiaat, pitää saada [Puhemies ko-
puttaa] ammatilliseen koulutukseen. Se on väistämätöntä.

Perhevapaista totean, että perheet osaavat valita [Puhemies koputtaa] sen parhaan hoi-
tomuodon heidän tarpeittensa ja lasten edun mukaisesti.

19.24 Hannu Hoskonen kesk: Arvoisa puhemies! Tässä on nyt käyty tätä talouskeskuste-
lua, ja ilokseni huomaan, että metsän osuus Suomen kansantalouden parantumisessa tällä
vaalikaudella on ollut todella ensiarvoisen tärkeä. On syytä muistaa myös se, että metsä ge-
neroi omalla tavallaan kaikkea sitä muuta tuotantoa, mitä Suomessa on. Meillä on kaksi
johtavaa metsäkonevalmistajaa, Ponsse ja John Deere, jotka molemmat toimivat Itä-Suo-
messa, toinen Vieremällä ja toinen Joensuussa, ja monta muuta, pientä konevalmistajaa,
jotka valmistavat erilaisia metsäkoneita, Kesla Joensuussa muun muassa ja monta muuta,
iso määrä niitä on. Tarvitsemme kemianteollisuutta, sähkö-, energiateollisuutta, kaivan-
naisteollisuutta — malmeja me tarvitsemme, että voimme tehdä metalleja ja niin edelleen. 

Mutta tämä keskustelu sen takia minua hieman harmittaa, että edes tosiasioiden tunnus-
taminen ei tunnu aina olevan helppoa. Todellakin silloin viime vuoden puolella, kun olin
Iisalmessa käymässä, puheenjohtaja, kansanedustaja Antti Rinteen kommentti, että 72,8
miljoonaa mottia on yläraja ja sen yli ei ole meneminen — näinhän Savon Sanomissa luki,
ja tarkastin vielä Iisalmen Sanomistakin sen saman jutun, että pitää paikkansa — nimen-
omaan Savon Finnpulpin kotipaikkakunnalla tehtynä oli aikamoinen teko mennä kerto-
maan, koska kaikki ne motit, mitä tällä hetkellä hakataan, joka ainoa motti, on varattu,
kaikki lähtee suoraan tehtaalle. Siitä ei riitä yhdenkään tehtaan lisäraaka-aineeksi mitään.
Kaikki on varattu ja joka motti on myyty, ja niillä on osoite jo sillä hetkellä, kun moton kaa-
topää katkaisee sen puun, sille osoite tiedetään sillä hetkellä. Elikkä Antti Rinteen viesti
kuopiolaisille oli, että ei tule uutta tehdasta, sori vain, pojat. Mutta eihän se mitään. Minä
kiitän siitä, Antti Rinne, että nyt meille Itä-Suomeen tuli tieto, mikä on Antti Rinteen mal-
li. Sen me tiedämme nyt.
27



Pöytäkirjan asiakohta PTK 139/2018 vp
Ja tämä eilinen Maaseudun Tulevaisuuden vaalitentti, oliko, Vanhalla ylioppilastalolla,
taisi olla: Siellähän teidän edustajanne sanoi, että hän ei oikein tiedä, miten nämä metsätie-
teilijöiden tilastot menevät — oliko se epäselvä vai vähemmän epäselvä, en muista sitä il-
maisumuotoa, mutta kuitenkin. Se on ainoa asia tässä maassa, joka varmasti osataan erit-
täin hyvin, [Puhemies koputtaa] metsätilastot yli 100 vuoden ajalta. Meillä on varmasti
maailman ykkösmetsätilastot Suomen koko itsenäisyyden ajalta ja jo tsaarin vallan ajoilta.
Elikkä meillä on parhaat tilastot näistä asioista.

Eli minä kiitän tästä oikeastaan demarien Antti Rinnettä. Hän teki selväksi, mikä on Rin-
teen malli metsätaloudessa. Sen me nyt kaikki tiedämme ja varsinkin Itä-Suomessa tie-
dämme. Siitä kiitän lämpimästi, että se tuli näin vaalien alla myös kansalaisten tietoon.
Lämmin kiitos.

19.27 Pia Viitanen sd: Arvoisa puhemies! Minä olin hetki sitten siinä suhteessa toiveik-
kaampi, että olisin toivonut, että edustaja Hoskonen olisi nyt kuitenkin sanonut sen tärkeän
asian, että hiilinieluja tarvitaan lisää. Se nyt tästä jäi puuttumaan. Minä olin jo valmis vä-
hän liputtamaan sille Hoskosen, Rinteen ja Pekkarisen yhteiselle linjalle tässä, ihan viisaal-
le linjalle, mistä edustaja Heinäluoma omassa puheenvuorossaan puhui.

Mutta, puhemies, minulla ei ole tarve jatkaa sinänsä tätä Kankaanniemen käymää osin
arkeologista katsausta ja keskustelua sen enempää. Haluan nyt vain sanoa sen, jottei jää
väärää kuvaa ihmisille, jotka kenties joskus näitä arkistoja katsovat, että nämä väitteet,
mitä hänellä on tässä sosiaalidemokraattien politiikkaa kohtaan, ovat virheellisiä, ne eivät
pidä paikkaansa. Minä toivon, puhemies, että muun muassa tämän asiakirjan, sosiaalide-
mokraattisen vaihtoehtobudjetin, [Puhuja näyttää käsissään sosiaalidemokraattien vaihto-
ehtobudjettia] jonka olemme vastuullisesti tehneet joka vuosi — tämä on jo neljäs sellai-
nen — kävisitte nyt läpi, katsoisitte sieltä faktat esimerkiksi vastuullisesta taloudenhoidos-
ta, mitkä sisältyvät tähän. Meillä velkaa otettaisiin vähemmän kuin hallitus ottaa, mutta sil-
ti tehtäisiin huimasti oikeudenmukaisempaa politiikkaa arvovalintojen kautta. Tähän toi-
von teidän perehtyvän, ja tässä ovat ne esitykset, mitä me olemme tehneet ja miten me tätä
talouspolitiikkaa olisimme näiden vuosien aikana harjoittaneet.

Ihan lopuksi haluan kyllä palata tähän raporttiin ja todeta, että se on hyvä, tärkeä raport-
ti. Valiokunnassa se tullaan huolella käymään läpi. Oli hyvä, että puheenjohtaja sanoi, että
tämäkin keskustelu otetaan siinä huomioon, mitä täällä on käyty, ja se tietenkin oli tärkeää,
että ei täällä ole kiistetty sitä tosiasiaa, mikä tässä raportissa käy ilmi, että esimerkiksi so-
tessa on valtavia riskejä nimenomaan kustannuskehityksen näkökulmasta — kaikki tämä
tärkeä asia, mitä tässä raportissa on sisällä.

Ensimmäinen varapuhemies Mauri Pekkarinen:  No niin, keskustelu näyttää pyörivän
hyvin vanhoilla raiteilla. — Edustaja Hoskonen, teillä on nyt seuraava puheenvuoro.

19.29 Hannu Hoskonen kesk: Arvoisa herra puhemies! Todellakin valtiontalouden ja
julkisen talouden tervehtymisen kannalta on äärimmäisen tärkeää se, mihin tämä raportti-
kin viittaa. Hyviä tapahtumia on sen takia paljon tuossa raportissa, koska kansantalouden
moottori eli Suomen metsät on nyt hyvässä käytössä — ei vielä riittävän hyvässä, mutta
hyvä tie on menossa.

Mitä tulee hiilinieluihin, hiilinielut kasvavat sitä mukaa, kun teemme hakkuurästejä
pois: harvennamme metsämme kuntoon ja raivaamme taimikot kuntoon. Teoreettinen
28



Pöytäkirjan asiakohta PTK 139/2018 vp
Suomen metsien maksimaalinen kasvu lienee tuolla 130—140 miljoonan motin paikkeil-
la, jos laittaisimme kaikki metsät optimaaliseen kuntoon. Sitä eldoradoahan ei ole olemas-
sakaan, mutta edes sillä keinoin, että kaikki tiheimmät harvennushakkuut tekisimme pois,
vanhimmat metsät uudistaisimme ja taimikon laittaisimme suurin piirtein hyvään kuntoon,
saavuttaisimme 130 miljoonan motin tason. Silloin hiilinielu olisi paljon paljon nykyistä
hetkeä suurempi, samoin hiilivarasto kasvaisi hurjaa vauhtia, koska ainahan me hakkaam-
me vähemmän kuin kasvu on. Eli sekä hiilinielu kasvaa siinä, kun metsää hoidetaan, että
hiilivarasto kasvaa siinä sivussa. Tämä ei ole mitään tähtitiedettä. Tämä on ihan yksinker-
taista matematiikkaa, jonka minäkin ymmärrän. Eihän se vaikeaa voi olla.

Ja mitä tulee näihin erinomaisiin ministereihin, joita keskustalla on ollut, muistan aikoi-
naan, kun elinkeinoministeri Pekkarinen virassaan puolusti innokkaasti suomalaisen met-
säteollisuuden investointeja eri puolille Suomea. Oli aina ilo kuunnella niitä puheenvuoro-
ja metsämiehenä ollessani, ennen kuin olin edes kansanedustajana tässä talossa. Kun kuun-
telin auton radiota, kun ajelin leimikkoa tekemästä toimistolle, niin olihan se mukava
kuunnella, kun muuan ministeri todisti radiossa, että kyllä me tarvitsemme sen sahan sinne
ja sellutehtaan tänne, ja jos saamme tuonne vielä pienen talotehtaan, niin jopa hyvä. Silloin
se monelle oli katkera pala, kun maaseudulle tuli investointeja, mutta toivon mukaan nyt
tässä talossa on viisautta, että ymmärrämme kaikki yli koko tämän salin reunasta toiseen,
että tulkoot niitä uusia talotehtaita, tai mitä nyt tuleekaan, ja käytetään tätä suomalaista raa-
ka-ainetta eikä hirttäydytä johonkin 72,8 miljoonan mottiin, jota ei ole edes olemassa —
paitsi Iisalmen ja Savon Sanomien sivuilla.

19.32 Toimi Kankaanniemi ps: Arvoisa puhemies! Jotta ei jää väärää tietoa eduskunnan
pöytäkirjoihin, luenpa täältä selvän lainauksen: ”SDP julkisti tänään 20.3.2015 talouslin-
jauksensa, jotka esitteli puolueen puheenjohtaja Antti Rinne. Puolue ajaa 4 miljardin euron
lisäsopeutusta. 3 miljardin sopeutuksista tulisi puolueen mukaan sopia heti, viimeisestä
miljardista keväällä 2017. Alun 3 miljardin paketista 2 miljardia suuntautuisi menopuolel-
le ja loput tulopuolelle. SDP:n 3 miljardin pakettiin sisältyvä 2 miljardin euron menoso-
peutuslista hallituskauden alussa näyttää tältä: elinkeinotuet 400 miljoonaa euroa, indek-
siin sidottujen valtion menojen osittainen jäädytys 800 miljoonaa euroa, opetus- ja kulttuu-
riministeriön alan sektorin järjestämis- ja rahoitusuudistus 270 miljoonaa euroa” — siis
koulutuksesta — ”työllisyyttä tukevat sosiaaliturvan rakenneuudistukset 250 miljoonaa
euroa, säästöt hallinnosta ja ict-kustannuksista 250 miljoonaa euroa, sote- ja rahoitusuudis-
tuksen tuomat säästöt 250 miljoonaa euroa.” Lisää löytyy alempaa, mutta en mene tämän
pitemmälle.

Tämä on faktaa, jonka puheenjohtaja Rinne esitteli kuukausi ennen viime eduskuntavaa-
leja. Teidän nämä neljä vaihtoehtobudjettianne, jotka te olette tehneet, ovat täysin ristissä
näiden antamienne vaalilupausten kanssa. Täysin ristissä sen kanssa, mitä te vaalilupauk-
sia annoitte, ovat nämä teidän vaihtoehtobudjettinne.

19.34 Eero Heinäluoma sd: Pyydän saada tarkastusvaliokunnan puolesta kiittää erin-
omaisen hyvästä keskustelusta jo tähän asti ja erityisesti Sipilän hallituksen finanssipolitii-
kan linjan onnistumista koskeneista erinomaisista puheenvuoroista.

Keskustelu päättyi.
29



Pöytäkirjan asiakohta PTK 139/2018 vp
Asia lähetettiin tarkastusvaliokuntaan.
30


