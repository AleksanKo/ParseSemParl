















































DEMAF22.tmp.xml


Pöytäkirjan asiakohta PTK 139/2018 vp
Pöytäkirjan asiakohta 

PTK 139/2018 vp

Täysistunto

Torstai 10.1.2019 klo 16.00—19.42

2.1. Suullinen kysymys leikkaustoiminnan järjestämisestä (Antti Lindtman sd)
Suullinen kysymys SKT 217/2018 vp

Suullinen kyselytunti

Puhemies Paula Risikko: Ensimmäisen kysymyksen esittää sosiaalidemokraattinen edus-
kuntaryhmä. Edustaja Lindtman.

Keskustelu

16.01 Antti Lindtman sd: Arvoisa puhemies! Sipilän hallitus on ajanut julkisia terveys-
palveluja alas, kun se päätti kieltää nukutusleikkaukset lukuisilta paikkakunnilta Raumalta
Kouvolaan ja Forssasta Iisalmeen. Potilaat hallitus keskitti keskussairaaloihin vedoten po-
tilasturvallisuuteen. Suureksi yllätykseksi hallitus toi eilen eduskuntaan esityksen, jolla se
nyt räätälöi mahdollisuuden siirtää nämä potilaat yksityisiin sairaaloihin. Siis ensin aje-
taan lukuisilta paikkakunnilta julkinen toiminta alas potilasturvallisuuden nimissä, mutta
potilasturvallisuus ei suinkaan ole esteenä, kun yksityisille pitää saada lisää bisnestä. Ja jos
jokin menee pieleen, potilaat lähetetään takaisin julkiseen sairaalaan veronmaksajien piik-
kiin. Siis julkinen toiminta alas, potilaat ja voitot yksityisille ja kustannukset veronmaksa-
jille. Ministeri Saarikko, miten te keskustaministerinä voitte tuoda tällaisen esityksen edus-
kuntaan?

16.02 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Osana suomalaisen terveydenhuollon isoa sisällön ja rakenteen muutosta tä-
män vaalikauden aikana on toteutettu jo ennen sote-uudistustakin iso työnjako, joka liittyy
erikoissairaanhoitoon, siihen monen meidän asteikolla kaikkein vaativimpaan osuuteen
erikoissairaanhoidon vaativimpia tehtäviä, joissa olemme myös maailman mittakaavassa
onnistuneet tarjoamaan suomalaisille hyvän hoidon. Tälläkin hetkellä jossakin sairaalassa
onnistuneesti pelastetaan ihmishenkiä. Koska kuitenkin yhteinen tavoitteemme on ollut,
että vahvempi painopiste kohdistuu peruspalveluihin, on oleellista, että erikoissairaanhoi-
dossa kyetään tekemään työnjakoa. Sen pohjalta oikeastaan yksikään suomalainen sairaala
ei ole ennallaan. Pienimmästä aluesairaalasta suurimpaan, Helsingin yliopistolliseen sai-
raalaan, jokaisen rooli ja työnjako ovat muuttuneet. Nyt tämän esityksen myötä samanlai-
set pelisäännöt tulevat koskemaan laadun ja kriteerien osalta yksityistä ja julkista leikka-
ustoimintaa.

Puhemies Paula Risikko: Pyydän nyt niitä edustajia, jotka haluavat esittää tästä aiheesta
lisäkysymyksiä, ilmoittautumaan painamalla V-painiketta ja nousemalla seisomaan.
 Tarkistettu
4.1



Pöytäkirjan asiakohta PTK 139/2018 vp
16.03 Antti Lindtman sd (vastauspuheenvuoro): Arvoisa puhemies! Ministeri Saarikko,
nythän näin ei ole. Esimerkiksi Keski-Suomen sairaanhoitopiirin johtajaylilääkäri Vesa
Kataja on kommentoinut tätä esitystänne: ”Sääntöjen pitäisi olla kaikille samat. Nyt bis-
nekselle annetaan reippaasti tilaa, ja julkinen sektori hoitaa erittäin kalliin ja raskaan päi-
vystystoiminnan. Yksityisellä sektorilla tapahtuneet komplikaatiot kaatuvat julkisen sek-
torin syliin.”

Tässä on nyt esitys, jota erittäin laajasti asiantuntijat kritisoivat. Kaikki sairaanhoitopii-
rit ovat tätä vastaan. Ja kun me tästä eilen salissa debatoimme, niin yksikään hallituksen
kansanedustaja ei puolustanut tätä teidän esitystänne. Arvoisa puhemies, yksikään halli-
tuksen kansanedustaja ei eilen debatissa tätä esitystä puolustanut. Asiantuntijat kritisoivat,
sairaanhoitopiirit ovat tätä vastaan, vain terveysbisnesjätit tätä puolustavat. Ministeri Saa-
rikko, kyllähän tässä nyt herää kysymys: Liittyykö tähän nyt taas jotain sellaista kaupan-
käyntiä, josta te ette ole kertonut? [Puhemies: Aika!] Onko hallituksen sisällä tehty sellai-
sia sopimuksia, joista eduskunnalle ei ole kerrottu?

16.04 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Ennen esityksen antamista informoin muuta hallitusta arviostani, että tämän
esityksen sisällön esittelystä ja sen todenperäisyydestä — siitä, miksi se todella toteutetaan
— tulee seuraamaan vaikea keskustelu juuri niistä mielikuvista johtuen, joita puheenvuo-
rollanne haluatte tähän liittyen kuvata. [Antti Lindtman: Mitä mielikuvia?]

Arvoisa puhemies! Tuon mainitsemanne esimerkin nojalla — miten yksityinen voi teh-
dä mitä vain ja sen jälkeen julkinen hoitaa komplikaatiot — itse asiassa tälläkin hetkellä on
niin, että jos yksittäisessä leikkausoperaatiossa valitettavasti sattuu joku komplikaatio,
mikä onneksi on harvinaista, mistä tahansa sairaalasta, yksityisestä tai julkisesta, vaikkapa
pienemmästä toimijasta, lähetetään tehohoitoon keskussairaalaan. [Ben Zyskowicz: Eikö
Lindtmanin mielestä pitäisi lähettää?] Tämä vastaava tilanne on voimassa itse asiassa juuri
nyt. Itse asiassa tämän esityksen myötä syntyy vain sellainen ero, että tähän tehdään sel-
keämpi sopimuksellinen velvoite, että yksityinen ja julkinen ovat sopineet tämän järjeste-
lyistä oikeutetulla tavalla.

Mitä tulee tuohon esitykseenne Keski-Suomesta, mihin viittaatte, [Puhemies koputtaa]
unohditte mainita, että kyllä varmaan sielläkin ollaan hyvin tietoisia, että yksityisiä leik-
kauksia ei ole pakko ostaa. Se on yksittäisen sairaanhoitopiirin ja tulevaisuudessa maakun-
nan päätös, ja mikä tärkeintä, [Puhemies: Aika!] kullakin maakunnalla on velvoite ensisi-
jaisesti oman erityisvastuualueensa muilta julkisilta sairaaloilta hankkia leikkauksia.

16.06 Kristiina Salonen sd (vastauspuheenvuoro): Arvoisa puhemies! Potilasturvalli-
suus on tärkeä asia. Tämä 30 minuutin rajaus on kuitenkin teiltä jännä linjaus. Esimerkiksi
Porin keskussairaalasta saa potilas päiväkirurgiassa tehdyn operaation jälkeen lähteä sama-
na päivänä 50 kilometrin päähän kotiinsa Raumalle toipumaan. Jos sitten keskiyöllä toipi-
laan tila heikkenee, lähin päivystys on Porissa 50 kilometrin päässä — siis ajoaikaa menee
silloin yli tuon 30 minuutin. Tämän hallitus on katsonut 2016 tehdyn keskittämispäätöksen
myötä olevan aivan hyväksyttävää ja potilasturvallista. Aivan samaa päiväkirurgista ope-
raatiota ei nyt tämän uuden esityksen myötä kuitenkaan voi tehdä aluesairaalassa, josta laa-
ja päivystyssairaala sijaitsee yli 30 minuutin ajomatkan päässä. Eihän potilasturvallisuus
ole kestävä peruste 30 minuutille, [Puhemies: Kysymys!] vaan tämä lakihan on räätälöity
suurissa kaupungeissa toimivia yrityksiä varten. Ministeri, ette vastannut: onko tästä tehty
2



Pöytäkirjan asiakohta PTK 139/2018 vp
jokin sopimus hallituksen kesken? [Ben Zyskowicz: On sovittu antaa tämmöinen esitys
kyllä!]

16.07 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Yritän ensiksi avata tähän aika monimutkaiseen asiakokonaisuuteen sellai-
sen mittakaavan, että ymmärtäisimme, mistä keskustelemme: Me puhumme nyt siis sellai-
sista leikkausoperaatioista, joissa tapahtuu potilaan nukuttaminen. Kaikki leikkaukset ei-
vät suinkaan ole sellaisia. Me puhumme euromääräisesti noin 6 miljardin euron erikoissai-
raanhoidon kokonaisuudessa noin 170 miljoonan euron osuudesta.

Mitä tulee arvioon potilasturvallisuudesta tai päivystysyksiköstä, nämä samat määräyk-
set koskevat tästä eteenpäin siltä osin yksityistä ja julkista toimijaa, etteivät esimerkiksi täl-
lä hetkellä yksityisen kyltin alla toimivat julkisrahoitteiset sairaalat voisi tämän esityksen
jälkeen jatkaa toimintaansa. On minusta ongelmallista, että silloin, kun teimme sääntelyä
julkisen terveydenhuollon sairaaloiden välisestä työnjaosta, emme riittävän selvästi laissa
kyenneet ilmaisemaan, miten tämä tulee koskemaan yksityisellä tapahtuvaa leikkaustoi-
mintaa silloin, kun käytetään julkista rahaa. [Puhemies koputtaa] Nyt tähän tehdään sel-
keämpää lainsäädäntöä. [Antti Lindtman: Ette vastannut kysymykseen!]

16.08 Krista Kiuru sd (vastauspuheenvuoro): Arvoisa puhemies! Me olemme varmasti
tässä salissa sitä mieltä, että kaikkien pitäisi olla samalla viivalla, siis yksityisen ja julki-
sen. [Ben Zyskowicz: Ettehän te ole!] Nyt ongelma on juuri siinä, että tässä räätälöidään
voimassa olevaan lakiin kevennyksiä, jotta yksityiset pääsisivät helpommalla. Varmasti
tässä pienessä kotimaassamme Suomessa ollaan vereslihalla ympäri Suomea sen takia, että
tämä hallitus päätti vuoden 2016 joulun rytikässä tehdä sellaisen työnjaon tähän maahan
sote-asioissa, että se johti siihen, että aluesairaalatasolla enää ei leikata. Nyt kuitenkin, kun
on ajettu julkinen sektori tällä puolella alas, sallittaisiin leikkaaminen yksityisissä sairaa-
loissa. [Ben Zyskowicz: Samoilla ehdoilla kuin julkisella!] Onhan se nyt iso kysymys,
miksi näitä sääntöjä räätälöidään nyt toisella tavalla jälkikäteen, kun jo perustuslakivalio-
kunnassa on nimenomaan sairaaloiden työnjako käsiteltävänä osana sote-uudistusta. Tätä
ei kukaan ymmärrä, mikä jälkilypsy tämä on. [Puhemies: Kysymys!] Kysynkin nyt, minis-
teri: onko tämä sellainen esitys, joka on hallituksen prioriteeteissa ihan ensimmäisiä, niitä,
jotka eduskunnasta pitäisi vielä saada ulos ennen toivottuja vaaleja?

16.09 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Hallituksen tärkeimpiä tehtäviä tämän vaalikauden loppuun mennessä on
saattaa tämän salin läpi valmis esitys uudeksi sosiaali- ja terveyspalvelurakenteeksi, siis
että sote-uudistus olisi tästä talosta valmis, jotta työ käytännössä kentällä voisi vihdoin
edetä suunnittelusta kohti toimeenpanoa.

Edustaja Kiuru, tiedän, että te valiokunnan puheenjohtajana perehdytte ansiokkaasti esi-
tyskokonaisuuksiin, ja tältä osin on tärkeää huomioida, että tämän esityksen myötähän tu-
lee käymään niin, että on myös yksityistä leikkaustoimintaa, jota tämä tulee rajoittamaan ja
suorastaan lopettamaan. Eli aivan toisin kuin haluatte puheenvuorossanne maalata, tällä
asialla on useammankinlaisia ulottuvuuksia. Lähtökohta on se, että tällä hetkellä meillä ei
ole riittävän selkeää laintilaa, jonka muodostaisi ainoastaan valvontaviranomainen, sen
suhteen, että jos julkisella rahalla tehdään leikkaus yksityisessä sairaalassa, koskevatko
3



Pöytäkirjan asiakohta PTK 139/2018 vp
sitä samanlaiset laadun ja määrän vaatimuskriteerit kuin julkisia sairaaloita, ja tämän myö-
tä ne samat kriteerit tulevat koskemaan molempia.

16.11 Arja Juvonen ps (vastauspuheenvuoro): Arvoisa rouva puhemies! Mitä enemmän
sote etenee, niin sitä sekavammaksi tämä kaikki käy ja sitä enemmän potilas on pelinappu-
la. Perussuomalaisille potilasturvallisuus on ollut koko tämän kauden ja viime kauden yksi
tärkeimpiä asioita. Me olemme pontevasti vaatineet potilasturvallisuuden kehittämistä ja
parantamista. Nyt alkaa tuntumaan siltä, että hallitus ei itsekään tiedä, millaisia esityksiä se
on tekemässä. Aluesairaalat on ensin ajettu alas, ja nyt yksityiset tulevat leikkaamaan.

En halua vähätellä yksityisten osaamista, mutta kysyn teiltä, ministeri: miten se on mah-
dollista, että kun yksityinen tekee virheen, niin julkinen on se, joka korvaa? Tähän täytyy
saada korjaustilanne ja vaatia esimerkiksi vakuutusta siihen, että jos yksityisellä tapahtuu
vahinko, niin kyllähän he sen sitten korjaavat ja maksavat.

Entä sitten asiakasmaksulaki? Haluan vielä nostaa sen esille. Siellä asiakasmaksukatto
nousee, ja se tarkoittaa sitä, että yhä useampi sairas, ikääntynyt, köyhä joutuu maksamaan
enemmän. Nykyisessä laissa [Puhemies koputtaa] kolme lääkärikäyntiä on maksullisia, tu-
levassa vaikka kymmenen. Miten se on mahdollista, että potilas on pelinappula?

16.12 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Edustaja Juvosen kysymyksessä oli kaksi isoa aihealuetta. Keskityn nyt vas-
taamaan tähän ensimmäiseen, joka liittyi pääkysymykseen leikkaustoiminnasta.

Pidän ilahduttavana, että nostatte esiin potilasturvallisuuden. Uskon, että se on keskei-
simpiä arvoja meille kaikille ja ennen kaikkea niille ihmisille, jotka tekevät työtä sote-am-
mattilaisina, jokaiselle niistä lääkäreistä, jotka tekevät operaatioita sekä julkisella että yk-
sityisellä — hyvin suuri osa heistä muuten toimii molemmissa.

Mitä tulee potilasturvallisuuteen, tämän esityksen myötä yksityisessä leikkaustoimin-
nassa potilasturvallisuuden voidaan ajatella parantuvan. Lähtökohtana minusta on myös
perusteltua, jos katsotaan asiakkaan tai leikkausta odottavan kansalaisen kannalta, että sai-
raanhoitopiireillä, tulevilla maakunnilla on olemassa jatkossakin edellytys turvautua yksi-
tyiseltä ostettaviin leikkauksiin, jotta he voivat täyttää lainmukaisen hoitotakuun rajat, jol-
loin ihmisten ei tarvitse jonottaa leikkaukseen. Näin tekee tälläkin hetkellä moni sairaan-
hoitopiiri. Mutta jatkossa ero on se, että [Puhemies koputtaa] jokaisessa maakunnassa tu-
lee ensisijaisesti turvautua oman erityisvastuualueen muihin sairaaloihin — julkisiin —
ennen kuin turvaudutaan yksityisiin. Tältä osin [Puhemies: Aika!] julkisen erikoissairaan-
hoidon rooli itse asiassa vahvistuu.

16.13 Pekka Puska kesk (vastauspuheenvuoro): Arvoisa rouva puhemies! Tämä asia on
monitahoinen eikä niin suoraviivainen kuin kysymyksessä esitettiin, kuten ministeri on ku-
vannut. Pyrkimys sairaalalaitoksemme saneeraukseen on hyvä, ja jatkossa se on välttämä-
töntä peruspalveluiden vahvistamiseksi. Mutta tässä tilanteessa on ongelmana se, että sa-
maan aikaan sote-uudistuksen valmistelu on täällä loppusuoralla, ja sen mukaanhan ter-
veydenhuolto tullaan järjestämään kokonaisvaltaisesti maakunnissa ja niiden yhteistyönä,
koskien sekä sairaaloiden että perusterveydenhuollon työtä alueella. Olisin kysynyt minis-
teriltä: miten te näette tämän asian, josta nyt puhutaan, liittymisen sote-uudistukseen, jon-
ka valmistelu maakunnissakin on jo hyvin pitkällä?
4



Pöytäkirjan asiakohta PTK 139/2018 vp
16.14 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Ensinnäkin haluan vielä todeta, koska tunnistan, että nyt yksityisen leikkaus-
toiminnan ja itse asiassa myös julkisen sairaaloiden erillisyksiköiden leikkaustoiminnan
uudet pykälät herättävät pintaan paljon myös sitä keskustelua, mikä on koko tämän vaali-
kauden liittynyt sairaaloiden väliseen työnjakoon, pelkästään jo julkisellakin sektorilla,
että tunnistan, että ne muutokset ovat olleet alueilla vaikeita, ja siksi on tärkeää muistaa ih-
misille todeta, että yhdestäkään sairaalasta Suomessa ei ole valoja sammutettu. Kaikkialla
erikoislääkärit hoitavat poliklinikkatoimintojaan, ja hoitoa — erikoissairaanhoito on kaik-
kea muutakin kuin leikkaustoimintaa — saa näistä kaikista sairaaloista nyt ja jatkossa.

Tämän kokonaisuuden osalta, kuten, edustaja Puska, tiedustelitte, sairaaloiden välinen
työnjako liittyy hyvin tiiviisti sote-uudistukseen siltä osin, että olemme yhdessä sitoutu-
neet ikääntyvässä Suomessa siihen, että sen sijaan, että käyttäisimme resursseja hajallaan
laajan Suomen eri verkostoissa, me kokoamme osaajia, huolehdimme sitä kautta heidän
riittävyydestään, [Puhemies koputtaa] varmistumme potilasturvallisuudesta ja siirrämme
painopisteen peruspalveluihin ja ikäihmisten hoivaan.

16.15 Outi Alanko-Kahiluoto vihr (vastauspuheenvuoro): Arvoisa rouva puhemies!
Kyllä minua nyt sosiaali- ja terveysvaliokunnan jäsenenä vähän järkyttää se, miten vas-
tuussa oleva ministeri vähättelee oman lakiesityksensä seurauksia. Onhan nyt aivan selvä
asia, että kun te ensin viette julkisilta aluesairaaloilta mahdollisuuden leikkaustoimintaan,
sen jälkeen annatte sen yksityisille sairaaloille, ilman, että ne ovat missään vastuussa, jos
tulee komplikaatioita, ja julkinen joutuu hoitamaan komplikaatiot, niin siitä seuraa se, että
lääkärit, osaajat eivät välttämättä pidä julkisia sairaaloita niin houkuttelevina työpaikkoina
kuin yksityisiä. Meillä on nyt jo lääkäreistä pula, ja tämä lakiesitys todennäköisesti pahen-
taa osaajapulaa julkisella puolella. Eli se, kun te väitätte, että tällä ei ole minkäänlaisia jul-
kista sektoria heikentäviä vaikutuksia, ei kyllä pidä paikkaansa.

Olisin vielä kiinnittänyt huomion siihen, että tässä hallituksen omassa lakiesityksessä
sanotaan, että tämä lakiesitys [Puhemies: Kysymys!] antaa yksityisille toimijoille laajat
mahdollisuudet leikkaustoimintaan ilman, että niiden kustannukset lisääntyvät. [Puhe-
mies: Kysymys!] Eikö tämä ole yksityisen suosimista julkisen kustannuksella?

16.16 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Lain vaikutusarviot on tehty kuten muissakin esityksissä, ja sieltä voidaan tu-
tustua siihen kokonaisuuteen, mihin tämä tulisi vaikuttamaan. Virkamiesteni arvio on, että
tämän myötä yksityisen leikkaustoiminnan hyödyntäminen itse asiassa vähenee, varsin-
kin, kun maakuntauudistuksen ja sote-uudistuksen astuttua voimaan on ensisijaisesti etsit-
tävä vaikkapa hoitojonojen purkuun tukea muista alueen sairaaloista, vaikkapa naapuri-
maakunnasta.

Koska tunnistatte aivan oikein, että tämän esityksen kohdat tuntuvat hyvin hankalilta ja
niihin on kohdistunut paljon vastustusta — kaikkein pisimpään ja eniten muuten yksityi-
nen terveydenhuolto vastusti näitä pykäliä — totean, että on ihan hyvä, että eduskunta on
tehnyt linjauksen, että myös perustuslakivaliokunta arvioi tämän, kuten kaikki muutkin
sairaaloiden väliseen työnjakoon liittyvät pykälät, ja siten arvioi myöskin, toteutuuko tässä
varmasti sekä veronmaksajan etu, potilaan etu että toisaalta erilaisten toimijoiden riittävä
yhdenvertaisuus.
5



Pöytäkirjan asiakohta PTK 139/2018 vp
16.17 Mia Laiho kok (vastauspuheenvuoro): Arvoisa puhemies! Päivystysasetuksella,
joka hyväksyttiin vuonna 2016, haluttiin nimenomaan parantaa potilasturvallisuutta ja laa-
tua, ja siihen on perustunut se uudistus. Ja tällä hetkellä, kun hankitaan palveluja, niin että
ihmiset pääsevät esimerkiksi kaihileikkaukseen tai tyräleikkaukseen tai suonikohjuleik-
kaukseen hoitotakuun määrittämässä rajassa, monissa sairaanhoitopiireissä julkinen sekto-
ri, erityisesti täällä Uudellamaalla, ei pysty niitä hoitamaan ja potilaat eivät saisi hoitoa. Eli
oltaisiinko tässä salissa valmiita sanomaan ihmisille, että he eivät tule saamaan sitä hoitoa
siinä hoitotakuun ajassa, jolloinka me olisimme laittomassa tilanteessa? Me olemme tällä
hetkelläkin sillä tavalla laittomassa tilanteessa, että me ostamme palvelua, minkä laatua me
emme ole kuitenkaan määritelleet yhdenvertaiseksi julkisen palvelun kanssa.

Tällä tuodaan laadunhallintaa nimenomaan niihin ostoihin, ja kaikki tulee jatkossakin
olemaan sairaanhoitopiirin vastuulla: Voi määritellä, paljonko ostaa ja mitä ostaa. Ketään
ei pakoteta ostamaan yhtään mitään. [Puhemies: Kysymys!] Tämä on nimenomaan potilas-
turvallisuutta, ja kysynkin tässä: eikö tämä, ministeri Saarikko, nimenomaan paranna poti-
lasturvallisuutta ja potilaan hoidon laatua?

16.19 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Ajatellaan, että syntyy tilanne, että nukutusta vaativa operaatio on lääkärin
toteamana tarpeellinen ihmisen terveydentilan parantamiseksi ja samalla sairaanhoitopiiri
toteaa, että valitettavasti meillä on tilanne, että me emme pysty hoitotakuun mukaisesti lu-
paamaan teille leikkausaikaa, ja siksi olemme tehneet sopimuksen yksityisen toimijan
kanssa, niin että voitte myös valita sen toimijan ja sitä kautta päästä operaatioon nopeam-
min. Tämän esityksen myötä näitä koskevat samat laadun ja määrän vaatimuskriteerit, oli
kysymyksessä sitten operaatio julkisessa tai yksityisessä toiminnassa. [Ben Zyskowicz:
Onko tämä demareista väärin?]

Mutta mikä on oleellisinta — ja toivon, että olen kyennyt sen kertomaan riittävän sel-
västi — jatkossakin joka ikinen sairaanhoitopiiri ja tuleva maakunta tekee itsenäisesti pää-
töksen siitä, onko heillä tarvetta yksityisen leikkaustoiminnan ostoon. Ja tältä osin on hyvä
huomioida, että koska maassa on käynnissä erittäin merkittäviä, isoja sairaalainvestointeja
— siis julkisia sairaaloita — on itse asiassa selvää, että niiden oma kapasiteetti tulee toden-
näköisesti riittämään paremmin. [Puhemies koputtaa] Ja kun asiaan vielä lisätään se vai-
keuskerroin, että itse asiassa koko suomalainen terveydenhuolto [Puhemies: Aika!] tavoit-
telee vähemmän leikkauksia, kun terveydenhuollon sisältö muuttuu, niin en näe, että tämä
määrä olisi merkittävästi kasvussa jatkossa.

16.20 Aino-Kaisa Pekonen vas (vastauspuheenvuoro): Arvoisa puhemies! Totta kai
ruuhkaa on syntynyt sairaaloihin, kun te olette kieltäneet leikkaukset aluesairaaloissa.

Arvoisa puhemies! Tässä tuntuu siltä, että yritetään selittää tätä esitystä ikään kuin ny-
kytilaa selkeyttäväksi, mutta kyllä hallituksen esityksessä selvästi sanotaan, että uudet sää-
dökset antaisivat yksityisille toimijoille laajat mahdollisuudet tarjota leikkauspalveluita
sairaanhoitopiirien keskussairaaloiden sijaintikaupungeissa ilman merkittävää kustannus-
ten nousua. Kyllähän tämä esitys nyt on nimenomaan räätälöity yksityisiä toimijoita sil-
mällä pitäen. Kaiken lisäksi te olette kirjoittaneet esityksen irrallisena sote- ja maakunta-
uudistuksesta, joten tämä esitys tulee voimaan, vaikka sote- ja maakuntauudistus kaatuisi
vielä tällä vaalikaudella. Kokoomus siis saisi todellakin laajan terveydenhuollon yksityis-
tämisen ilman, että keskusta saisi maakuntauudistusta. Ministeri Saarikko, onko tämä tei-
6



Pöytäkirjan asiakohta PTK 139/2018 vp
dän mielestänne [Puhemies koputtaa] oikea suuntaus — yksityistää suomalainen tervey-
denhuolto?

16.21 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Lähtökohtaisesti se, että tämä on erillinen laki, johtuu siitä, kuten valiokun-
nan jäsenenä, hyvin laajasti tähän perehtyneenä varmasti tunnette, että sote-maakuntauu-
distus on kokonaan uutta lainsäädäntöä ja tämä on yksittäinen pykälä jo olemassa olevassa
terveydenhuoltolaissa. Siksi näitä tietenkin käsitellään siltä osin eri lain kokonaisuuksina.

Mutta olen tunnistanut ja, kuten jo aiemmin sanoin, myös hallitukselle informoinut, kun
tämä esitys päätettiin antaa, että tästä varmasti tulee vaikeaselkoinen ja paljon vastustettu
keskustelu siksi, että meillä istuu hyvin syvässä näkökulma yksityisen ja julkisen tervey-
denhuollon toiminnan eroista siitä huolimatta, että minusta kuitenkin tämän esityksen oi-
keanlainen, alkuperäinen tarkoitus lähtee siitä, että toiminnan laatukriteeristöä tasataan ja
yksittäisissä erillisyksiköissä — vaikkapa siinä ongelmallisessa tilanteessa, mikä on liitty-
nyt Länsi-Pohjan Mehiläiseen ja siihen ulkoistukseen, joka on herättänyt täälläkin paljon
keskustelua — voidaan varmasti tämän esityksen jälkeen varmistua, että samat kriteerit
koskevat myös niiden toimintaa siitä huolimatta, että katolla on yksityisen kyltti. Mutta
koska esitys herättää paljon kritiikkiä, kuten aiemmin totesin, [Puhemies koputtaa] pidän
erittäin hyvänä, että eduskunta ruotii tämän nyt perin pohjin läpi.

16.23 Veronica Rehn-Kivi r (vastauspuheenvuoro): Värderade fru talman, arvoisa puhe-
mies! Då man fråntog kretssjukhusen möjligheten att operera med anestesi var motivering-
arna bland annat att man skulle koncentrera resurserna och sakkunskap, och framför allt
öka patienttryggheten. Nu talar man här om att det har blivit långa köer och att patient-
tryggheten därför är i fara.

Onko oikein, että nyt tehdään tällainen muutos, että yksityiset sairaalat ja hoitolaitokset
voivat tehdä anestesiaa vaativia leikkauksia, kun aluesairaalat eivät pystyneet niitä teke-
mään? [Ben Zyskowicz: Kriteerit on samat julkiselle ja yksityiselle, eikö tämä mene peril-
le?] Onko tämä oikea suunta? Onko enää potilasturvallisuus niin tärkeä, koska nyt tässä ta-
pauksessa, jos tulee komplikaatio, joudutaan kuitenkin siirtämään potilas? Ja lisäksi ha-
luaisin kysyä: eikö ole vaarana, että julkinen erikoissairaanhoito pikkuhiljaa ajautuu alas,
kun odotettavissa on, että lääkärit, kirurgit siirtyvät yksityiselle puolelle, missä jatkossa ei
edes tarvitse suorittaa päivystystä?

16.24 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Jaan kysyjän kanssa yhtäläisen huolen siitä, että meillä on iso tekeminen, että
vaativassa erikoissairaanhoidon työssä niin päivystyksessä kuin ylipäätään ottaen laaja-
pohjaisessa julkisessa terveydenhuollossa ja sairaaloissa olisi riittävän hyvä ja houkuttele-
va työnantaja jatkossa.

Mutta kysymykseenne viitaten, kun totesitte tästä siirtymästä, 30 minuutista, joka on sit-
temmin vasta asetuskysymys — siitähän ei pykälässä täällä säädetä: Sen osalta on hyvä
huomioida, että se 30 minuuttia itse asiassa tarkoittaa jotakin myös julkisten sairaaloiden
osalta. Itse asiassa puolueenne puheenjohtaja on pitänyt paljon esillä myös Pietarsaaren ky-
symystä. Jos oikein olen ymmärtänyt, tämän minuuttimäärän puitteissa sairaanhoitopiirin
7



Pöytäkirjan asiakohta PTK 139/2018 vp
itse niin halutessa olisi mahdollisuus jatkaa toimintaa Pietarsaaressa. [Anna-Maja Henriks-
son: Hyvä, nyt päivän paras uutinen!]

16.25 Sari Essayah kd (vastauspuheenvuoro): Arvoisa rouva puhemies! Päivystysasetus-
ta aikanaan perusteltiin juuri potilasturvallisuudella ja sen takia näitä päiväkirurgisia leik-
kauksia lähdettiin ajamaan alas monista erittäin hyvin toimivista aluesairaaloista, kuten Ii-
salmesta, Kouvolasta, Forssasta, Loimaalta — vain muutamia mainitakseni. Tällä keskit-
tämisasetuksella nämä kustannustehokkaat julkiset aluesairaalat näivetettiin, ja tällä on
myös erittäin suuri aluepoliittinen merkitys näille alueille. Terveydenhuollon ammattilai-
set ovat kaikonneet näistä sairaaloista. Olisinkin halunnut kysyä ministeriltä: Onko pohdit-
tu, mitä aluepoliittisia vaikutuksia tällä on maakuntien Suomessa? Nyt näille yksityisille
halutaan avata se, mikä julkisilta toimijoilta ensin ajettiin alas. Onko tämä yhdenvertaista
näitten toimijoitten kannalta, ja mitkä todellakin ovat tämän esityksen aluepoliittiset vai-
kutukset?

16.26 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Sekä terveydenhuollon ja lääketieteen vaikutuksia että varmasti myös aluei-
den elinvoimavaikutuksia ruodittiin monin tavoin tässä salissa, kun tehtiin ne pykälät, jot-
ka koskivat aluesairaalatoimintaa. On minusta kuitenkin tärkeää saada muistuttaa, että ihan
jokainen aluesairaala toimii myös tästä eteenpäin. Olisi varmaan ollut helpompi tietyllä ta-
valla päätyä jotenkin sellaiseen ratkaisuun, että sammutetaan valot parista paikasta ja sitä
kautta huolehditaan, että osaajia riittää ja yhteisiä varoja säästyy. Mutta lähdettiin tielle,
jossa tehtiin alueiden välistä työnjakoa. Ja kaikkein isoimman roolin, mikä on ehkä jäänyt
liian pienelle huomiolle tässä keskustelussa, ja vastuun kantavat kullakin alueella yliopis-
tollinen sairaala ja se ykkössairaanhoitopiiri alueella, jonka tehtävänä on huolehtia siitä,
että kaikille alueille, myös niille pienempien sairaaloiden ja pienempien sairaanhoitopiiri-
en alueille, riittää osaajia. Potilasturvallisuus ja lääkäreiden riittävyys ovat oleellisia kysy-
myksiä.

Ja mitä tulee aluesairaalaverkkoon, minun ymmärrykseni mukaan siellä edelleen toimi-
taan laadukkaasti, loistavasti. Ja muistetaan, että tärkeitä erikoissairaanhoidossa ovat
muutkin asiat kuin leikkausoperaatiot.

Kysymyksen käsittely päättyi.
8


