















































DEMF7A4.tmp.xml


Pöytäkirjan asiakohta PTK 45/2018 vp
Pöytäkirjan asiakohta 

PTK 45/2018 vp

Täysistunto

Torstai 3.5.2018 klo 16.01—20.01

2.1. Suullinen kysymys pienimpien eläkkeiden korottamisesta (Antti Rinne sd)
Suullinen kysymys SKT 62/2018 vp

Suullinen kyselytunti

Puhemies Paula Risikko: Ryhmittäin taas mennään. Sosiaalidemokraattinen eduskunta-
ryhmä, edustaja Rinne.

Keskustelu

16.02 Antti Rinne sd: Arvoisa puhemies! Tässä salissa jokainen tietää, että moni eläkeläi-
nen Suomessa elää köyhyydessä. Ihmiset kamppailevat arjessaan, kun rahat eivät riitä. He
joutuvat valitsemaan usein ruuan ja lääkkeiden välillä. Usein he ovat ikääntyneitä naisia,
pitkää työuraa tehneitä, lapsia synnyttäneitä naisia.

Pääministeri Sipilä, te lupasitte ennen viime vaaleja, että eläkeläisiltä ei leikata senttiä-
kään. Tuo lupaus ei ole pitänyt. SDP esitti jo 2017 vaihtoehtobudjetissaan 30 euron kuu-
kausikorotusta alle 1 400 euroa saaville eläkeläisille. Tämä on ensimmäinen askel usean
vuoden tavoitteessa nostaa pienimpiä eläkkeitä 100 eurolla. Ei kerralla eikä yhdessä yössä,
vaan realistisella aikataululla ja julkisen talouden sallimissa rajoissa.

Ministeri Mattila, oletteko te nyt valmis ottamaan vastuuministerinä kopin tästä asiasta
ja tekemään esityksen ensi vuoden budjettiin, että nostetaan näitten pienten eläkkeitten ta-
soa 30 eurolla kuukaudessa?

16.03 Sosiaali- ja terveysministeri Pirkko Mattila (vastauspuheenvuoro): Arvoisa pu-
hemies! Kiitoksia kysymästä. Tämä hallitushan ei suinkaan ole leikannut kaikesta, niin
kuin te annatte ymmärtää. Esimerkiksi pitkäaikaistyöttömien eläketuki nosti reilusti enem-
män kuin 30 euroa eläkettä. Tämä hallitus on myös nostanut takuueläkettä. Me olemme
laskemassa lääkekattoa. Pienimpiä päivärahoja on korotettu.

Kyllä, olen sitä mieltä, että eläkeköyhyyttä on torjuttava. Meillä ei ole ainoastaan van-
huuseläkeläisiä, vaan meillä on työkyvyttömyyseläkeläisiä, nuoria eläkeläisiä — kaikkien
asemaa täytyy parantaa. Se, mitä tehdään ja on tehty kehyksessä, on hallituksen yhteisvas-
tuullinen päätös, ja siitä vastaa koko hallitus, ja miten tapahtuu se, mitä on kehyksessä pää-
tetty, siitä päättää myös koko hallitus, ja me katsomme yhteisesti, mitä budjettiriihessä ensi
syksynä tapahtuu.

Puhemies Paula Risikko: Pyydän niitä edustajia, jotka haluavat esittää lisäkysymyksiä,
ilmoittautumaan painamalla V-painiketta ja nousemalla seisomaan.
 Tarkistettu
4.1



Pöytäkirjan asiakohta PTK 45/2018 vp
16.04 Antti Rinne sd (vastauspuheenvuoro): Arvoisa puhemies! Hyvinvointivaltioon ei
kuulu se, että meillä on parisataatuhatta köyhyydessä tai sen rajoilla elävää eläkeläistä. Ar-
voisat ystävät, hyvät kollegat, me puhumme omista vanhemmistamme, ihmisistä, jotka
ovat rakentaneet tämän maan. Siksi ihmettelenkin, miksi pääministeri ja myös ministeri
Orpo hyökkäsivät tätä esitystäni vastaan.

Arvoisa hallitus, viime kesänä keskustan eduskuntaryhmän johto vaati toimenpideohjel-
maa eläkeläisten köyhyyden torjumiseksi. Myös entinen keskustan pääministeri on tänään
todennut, että eläkeläisten aseman parantaminen on mahdollista. Pääministeri Sipilä, kun
en nyt ministeri Mattilalta saa vastausta, te ennen vaaleja lupasitte, että eläkeläisiltä ei lei-
kata. Kun teidän oma puolueennekin ehdottaa nyt sitä, että tehdään jonkinnäköinen toi-
menpideohjelma, niin voisitteko yhtyä tähän ajatukseen, että nostetaan näitten pienten
eläkkeitten tasoa askel askeleelta kohti sitä 100:aa euroa, ensi vuonna 30 euroa nettona?

16.05 Pääministeri Juha Sipilä (vastauspuheenvuoro): Arvoisa rouva puhemies! Tämä
on juuri se syy, minkä vuoksi tämä hallitus on nostanut takuueläkettä kolmeen kertaan, jo
noin neljäkymppiä tällä kaudella. Yhteinen huolemme on siitä, että niiden kaikkein pieni-
tuloisimpien eläkeläisten tulotasoa nostettaisiin. Jaamme tämän yhteisen huolen pienituloi-
sista eläkeläisistä. Mutta, arvoisa edustaja Rinne, sitä, että puhutaan 100 euron netosta,
joka tarkoittaa Eläketurvakeskuksen laskelman mukaan 1,4:ää miljardia euroa, [Välihuu-
toja] samaan aikaan kun te, edustaja Rinne, olette vastustaneet täällä kaikkia säästöjä, jot-
ka olemme tehneet, 4 miljardin säästöjä — te olette vastustaneet niitä toimia, joilla työlli-
syys on saatu siihen kuntoon, mihin se on saatu, ja kaikkia uudistuksia olette vastustaneet
— kutsutaan vastuuttomaksi politiikaksi ja katteettomiksi lupauksiksi. Yhteinen huolem-
me on eläkeläisistä, mutta siinä tarvitaan sellaisia toimia, joilla on myöskin katetta, ja sen
vuoksi tämä hallitus lisäsi takuueläkettä neljälläkympillä.

16.06 Merja Mäkisalo-Ropponen sd  (vastauspuheenvuoro):  Arvoisa puhemies! Toi-
meentulon lisäksi palvelut vaikuttavat ikäihmisten hyvinvointiin. Viime viikolla keskuste-
limme täällä kotihoidosta ja ministeri Saarikko kertoi, että tavoitteena on lisätä kotihoito-
painotteisuutta ja vähentää tehostettua palveluasumista. Tämä on huolestuttava viesti, sillä
tehostetun palveluasumisen paikoista on valtava pula ympäri Suomea, ja siitä johtuu osit-
tain myöskin tämä kotihoidon kriisi, josta viime viikolla puhuttiin. Kotona asuu ikäihmi-
siä, erityisesti muistisairaita, joiden oikea asumisen paikka ei ole enää koti. Heillä pitäisi
olla mahdollisuus muuttaa ympärivuorokautista hoivaa tarjoaviin yhteisökoteihin. Olette-
ko, ministeri Saarikko, varma, että tämä mantra ”kaikkien ikäihmisten on aina parasta asua
mahdollisimman kauan kotona” on kestävällä pohjalla?

16.07 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Viime viikolla aiheesta aloitettua keskustelua on tärkeää jatkaa. Havaitsen,
että sosiaalidemokraattien linja on tältä osin muuttunut. Minulla on ollut vakaa käsitys sii-
tä, että Suomessa kaikki puolueet ovat hyväksyneet sen yleisen periaatteen, jonka mukaan
me pyrimme järjestämään palvelut paremmin ihmisten kotiin. Tuosta hengestä ja ajatuk-
sen vahvasta virrasta lähti myös vanhuspalvelulaki, joka sosiaalidemokraattien johdolla
viime vaalikaudella hyväksyttiin. Missään vaiheessa, arvoisa puhemies, en ole täältä aiti-
osta tai muualtakaan todennut, että kaikkien vanhusten paras paikka on kotona. Olen vain
painottanut sitä linjausta, että inhimillisintä on se, jos kykenemme muuttamaan palvelujär-
2



Pöytäkirjan asiakohta PTK 45/2018 vp
jestelmää paremmaksi, niin että kotona jokainen voisi kokea arkensa turvalliseksi elämäk-
si ikääntymisestä huolimatta.

16.08 Ville Tavio ps (vastauspuheenvuoro): Arvoisa rouva puhemies! Eläkeläisten mää-
rä Suomessa kasvaa valtavaa vauhtia, ja tämän myötä myös heidän ostovoimallaan olisi
suuri merkitys kansantalouden kannalta. Koen itse ainakin näin vielä uudehkona kansan-
edustajana tämän keskustelun täällä salissa aika hämmentävänä. Se on sellaista juupas—
eipäs-leikkiä, että jatkuvasti halutaan luvata, että nyt korotetaan eläkkeitä. Nyt meidän op-
positiokollegamme ovat jopa lähteneet ehdottelemaan näitä konkreettisia, tosiaan 100 eu-
ron ja tällaista huutokauppaa, kuka tarjoaa eniten rahaa eläkeläisille.

Tähän tarvittaisiin joku ihan uudenlainen, älykäs lähestymistapa, jossa kiinnitettäisiin
huomiota just niihin asioihin, jotka eläkeläisiä varsinkin häiritsevät, ja yksi niistä on se, että
eläkkeiden verotukset ovat yhä aika kovia suhteessa ansiotulojen verotukseen. Eikö olisi
jotain mahdollisuutta katsoa, että kun nyt ollaan kaikkein pienituloisimpia eläkeläisiä jo
lähdetty auttamaan, niin autettaisiin myös niitä noin 1 200—1 300 euroa bruttona saavia
ehkä verotuksen kautta? Olisiko tämä mahdollista?

16.09 Valtiovarainministeri Petteri  Orpo  (vastauspuheenvuoro):  Arvoisa puhemies!
Ensinnäkin täytyy sanoa, että kyllähän jaan sen huolen siitä, että meillä on Suomessa val-
tava määrä hyvin pienituloisia eläkeläisiä. Siksi meidän täytyy tehdä hyvää talous- ja työl-
lisyyspolitiikkaa, jotta meillä on vahva hyvinvointiyhteiskunta, jotta me pystymme pitä-
mään eläkelupauksista ja palvelulupauksista huolta. Mutta meillä on paljon erilaisia työvä-
lineitä, ja verotus on yksi keskeisin. Tämä hallitus on tehnyt määrätietoisesti ratkaisut niin,
että kun me olemme työn verotusta keventäneet, niin samat kevennykset on tehty myöskin
eläkeläisille, pois lukien työtulovähennys, joka tehtiin heti kauden alussa. Sen tähtäimenä
oli nimenomaan se, että me saimme nimenomaan kaikkein pienituloisimpia töitä houkut-
televammiksi ja työn vastaanottamisen kynnystä alemmaksi. Mutta muutoin me olemme
halunneet tehdä hyvin oikeudenmukaista ja tasapuolista veropolitiikkaa ja sitä kautta
myöskin pieneltä osin parantaneet sitä pienituloisenkin eläkeläisen ostovoimaa.

16.10 Johanna Karimäki vihr (vastauspuheenvuoro): Arvoisa rouva puhemies! Hallitus
on toimillaan heikentänyt monen pienituloisen eläkeläisen asemaa. Lääkekorvauksia on
heikennetty. Moni eläkeläinen pohtii, onko varaa ruokaan tai lääkkeisiin.

Mutta ministeri Mattila nosti esiin myös sen, että meillä on myös nuoria eläkeläisiä työ-
kyvyttömyyseläkkeellä aivan liikaa ja moni heistä pystyisi tekemään työtä, jotakin toisen-
laista työtä kuin sitä, mihin he ovat saaneet työkyvyttömyyseläkkeen, mutta he eivät uskal-
la tarttua työnteon mahdollisuuteen, koska he pelkäävät menettävänsä toimeentulonsa, pel-
käävät menettävänsä eläkkeen. Onko hallitus selvittänyt asiaa, olisiko tulossa mitään muu-
tosta tai parannusta, että työkyvyttömyyseläkettä voisi paremmin yhdistää työtuloihin, että
voisi yhdistää tätä työtä ja sosiaaliturvaa ja antaa näin monelle nuorellekin eläkeläiselle pa-
rempia mahdollisuuksia? [Sari Sarkomaa: Tämäkin on työn alla!] 

16.11 Sosiaali- ja terveysministeri Pirkko Mattila (vastauspuheenvuoro):  Arvoisa pu-
hemies! Äärimmäisen hyvä kysymys. On hallituksella meneillään hankkeita. Yksi on niin
sanottu OTE-hanke, joka jatkaa Osku-työtä edellisten hallitusten ajalta, eli Osatyökykyi-
sille tie työelämään -hanke, jonka puitteissa nimenomaan ollaan kehitetty niin sanottua li-
3



Pöytäkirjan asiakohta PTK 45/2018 vp
neaarista mallia, joka sovittaa yhteen eläkkeen ja työtulon järkevällä tavalla. Lisäksi meil-
lä on meneillään osallistavan sosiaaliturvan hanke, ja voinemme varmasti odottaa paljon
myös siltä, kun valmistuu kansallinen tulorekisteri, jonne palkat ja eläkkeet tallentuvat re-
aaliaikaisesti. Se myös edesauttaa työn ja eläkkeen yhteensovittamista eli osa-aikatyön hel-
pottamista.

16.12 Kari Uotila vas (vastauspuheenvuoro): Arvoisa rouva puhemies! Moni pienituloi-
nen eläkeläinen joutuu jo tänään, todellakin, valitsemaan esimerkiksi lääkkeiden ja ruuan
välillä. Tämä tilanne voi pahentua, kun tulee hallituksen sote- ja maakuntauudistus — jos
se menee läpi. Asiantuntijat ovat varoittaneet, että maakunnilla ei käytännössä ole muuta
mahdollisuutta korjata talouttaan, kun ne joutuvat ahdinkoon, kuin asiakasmaksujen korot-
taminen. Asiantuntijat ovat varoittaneet, että korkeat asiakasmaksut voivat johtaa siihen ti-
lanteeseen, että se valinnanvapaus, jota hallitus niin kovasti kehuu, on sellaista valinnan-
vapautta, että pienituloinen eläkeläinen, pienituloinen ihminen, joutuu valitsemaan, otan-
ko sosiaali- ja terveyspalveluja vastaan vai ostanko ruokaa. Millä hallitus aikoo hoitaa
asian niin, että sen paremmin asiakasmaksulaki kuin sote- ja maakuntauudistuskaan ei joh-
da tilanteeseen, jossa pienituloinen eläkeläinen tai muu pienituloinen joutuu valitsemaan
sosiaali- ja terveyspalvelujen vastaanottamisen ja ruuan välillä?

16.13 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Kysymys on arvokas ja tärkeä. Kiitän mahdollisuudesta saada hälventää nii-
tä pelkoja, jotka ovat liittyneet nimenomaan asiakasmaksujen korotuspaineisiin sote-maa-
kuntauudistuksessa. Osana uudistusta hallitus on valmistellut asiakasmaksulain uudistuk-
sen. Siinä itse asiassa kaikkein kriittisimpänä ja tärkeimpänä uudistuksen osana on nimen-
omaan pitkäaikaispalvelut koskien juuri vaikkapa vanhuksia, joiden maksukäytänteet ovat
hyvin eriarvoisia ja kirjavia riippuen kotikunnasta. Nyt nämä maksut ensinnäkin tuodaan
määritelminä ensimmäistä kertaa selkeämmin lain tasolle, niiden kriteerit yhtenäistetään,
ja mikä tärkeintä, hallitus on sitoutunut siihen, että asiakasmaksuilla kerättävää kokonais-
pottia, joka on nykyisin noin 7 prosenttia kaikista palvelujemme rahoituksesta, ei ole pyr-
kimys nostaa tämän lainsäädännön kautta. Maakunnille ei asiakasmaksuista voi muodos-
tua ikään kuin perälautaa tai takaporttia, jolla turvata palvelujen riittävyys [Puhemies ko-
puttaa] ja niiden rahoitus. Siihen pitää maakuntien [Puhemies koputtaa] löytää muut kei-
not. Asiakasmaksuja ei voi korottaa.

16.14 Matti Vanhanen kesk (vastauspuheenvuoro): Arvoisa puhemies! Alinta eläkettä
saavien toimeentulosta huolehtiminen on äärimmäisen tärkeä kysymys, ja tämän takiahan
joitakin vuosia sitten perustettiin takuueläke ja siihen liittyen kerralla 100 euron korotus.
Mutta tämä on aihe, josta ei pitäisi käydä huutokauppaa. [Antti Rinne pyytää vastauspu-
heenvuoroa] — Edustaja Rinne vappuna esitti, että tämä ehdottamanne korotus — mainit-
sin nimen tarkoituksella, jotta saatte puheenvuoron [Naurua] — tehtäisiin useiden vuosien
aikana eli kaiketi noin kolmen vuoden aikana. Tämän aamun Helsingin Sanomissa sanoit-
te, että useiden vaalikausien aikana, eli se on noin yksitoista vuotta. Pääministeriehdok-
kaalta näin tärkeässä valtiontalouden kokonaisuuteen vaikuttavassa kysymyksessä toivoi-
si täsmällisyyttä, mikä on se tarkoitus.
4



Pöytäkirjan asiakohta PTK 45/2018 vp
Mutta kysymys ministeri Mattilalle: toistakaa vielä, mitä hallitus on tehnyt alinta eläket-
tä saavien hyväksi, myös muualta tuleva, Yle-veron tarkistukset ja tämä kaikki, tämä ko-
konaisuus, joka on vaikuttanut heidän toimeentuloonsa.

16.15 Sosiaali- ja terveysministeri Pirkko Mattila (vastauspuheenvuoro):  Arvoisa rou-
va puhemies! Niin, hallitus on nostanut takuueläkettä kolmeen otteeseen, ja nyt riihessä on
päästy neuvotteluissa siihen, että pääsemme myös lääkekattoa laskemaan tulevaisuudessa.

Sen lisäksi meillä on perustulokokeilu, vaikka se ei suoraan näihin eläkkeisiin niin liity-
kään, [Eero Heinäluoma: Ei ollenkaan!] mutta uskon, että perustulokokeilu sinällään tuo
meille positiivisia kokemuksia ja myöskin tietoa siitä, mihin suuntaan työelämää täytyy
kehittää, koska työeläkkeitten kautta myöskin sitten se eläke kertyy.

Sen lisäksi mielestäni täytyy ottaa huomioon, että perusturva muodostuu myös palvelu-
järjestelmästä, siitä, että peruspalvelut toimivat, ja tämä hallitus ei ole myöskään val-
tionosuuksien kautta lähtenyt kuntien tilannetta heikentämään, ja se on uskoakseni ollut
myös tukena tässä asiassa.

Puhemies Paula Risikko: Otetaan yksi lisäkysymys ennen varsinaisen kysymyksen esit-
täjää.

16.16 Ben Zyskowicz kok (vastauspuheenvuoro): Arvoisa rouva puhemies! Tämän päi-
vän Yleisradion puoluegallup kertoi, että pääministerikisasta puheenjohtaja Rinteen ja pu-
heenjohtaja Orpon välillä näyttää tämän päivän valossa tulevan erittäin tiukka. [Kokoo-
muksen ryhmästä: On siellä muitakin!] No, tämä on johtanut siihen, että puheenjohtaja
Rinne on lähtenyt jo täysin laukalle, kuten vappupuheesta huomasimme. Mihin hän ehtii-
kään vielä vaaleihin mennessä? [Välihuutoja]

Itse asiassa olisin kysynyt valtiovarainministeri Orpolta: kun SDP Rinteen johdolla on
nyt esittänyt noin 1,5 miljardia euroa eläkeläisille, esitti kehysriihen yhteydessä vajaan
miljardin euron pakettia, sen lisäksi sosiaaliturvamallia, joka eräiden arvioiden mukaan
maksaa noin 6 miljardia, ja on torjunut kaikki säästöt, niin onko teillä valtiovarainministe-
riössä ollut kiinnostusta ja mahdollisuutta laskeskella, mihin kaikkeen nämä SDP:n rahat
riittävätkään?

16.17 Valtiovarainministeri Petteri  Orpo  (vastauspuheenvuoro):  Arvoisa puhemies!
Kyllä kieltämättä viime päivien sosiaalidemokraattien lupauksista on tullut aikamoinen
huoli. Siis jos tämä eläkelupaus kuitenkin sitten kokonaisuudessaan toteutuessaan on noin
1,5 miljardin luokkaa, yli miljardi joka tapauksessa, riippuu hieman laskentatavasta, jos se
teidän eriarvoisuusohjelmanne oli 850 miljoonaa, sitten teillä on sosiaaliturvamalli, josta
olisi mielenkiintoista nähdä ne teidän laskelmanne, nämä ovat aivan hirvittäviä summia,
[Oikealta: Oho! — Välihuutoja vasemmalta] aivan hirvittäviä summia, kun me olemme
kovalla työllä, raskailla päätöksillä saaneet velkaantumisen taittumaan, me olemme saa-
neet työllisyyden kasvuun. Te rahoittaisitte tätä verotusta kiristämällä, työn ja yrittämisen
verotusta. Soraa rattaisiin talouskasvulle, työllisyydelle, sille, mistä meidän hyvinvointim-
me kasvaa. Ei meillä ole sen jälkeen varaa puhua palveluiden turvaamisesta tai eläkelu-
pauksen pitämisestä, jos me missaamme tässä tilanteessa tämän talouskasvun ja sen, että
meillä on mahdollisuus varautua 20-lukuun, jolloin meillä on aivan valtavat haasteet, val-
tavat julkiset menopaineet [Puhemies koputtaa] ihmisten ikääntymisen vuoksi.
5



Pöytäkirjan asiakohta PTK 45/2018 vp
Puhemies Paula Risikko: Vielä alkuperäisen kysymyksen esittäjä, edustaja Rinne.

16.18 Antti Rinne sd (vastauspuheenvuoro): Arvoisa puhemies! On sinällään mielenkiin-
toista se, että kokoomus pitää laukalle lähtönä sitä, että haluaa pitää eläkeläisten toimeen-
tulosta huolta. On sinällään käsittämätöntä, että pääministeri sanoo vastuuttomaksi sitä,
että haluaa pitää pienituloisten eläkeläisten toimeentulosta huolta. [Välihuutoja oikealta]

Minun mielestäni, arvoisa puhemies, on vastuutonta ja moraalitonta se, että on valmis
pienentämään eläkeläisten toimeentuloa, ei ole valmis korjaamaan eläkeläisten toimeentu-
loa. Arvoisa pääministeri Sipilä, ministeri Orpo, te olette avanneet valtion rahapussin ja ja-
kaneet omille taustaryhmillenne metsälahjavähennyksen, miljoonaperintöjen veronkeven-
nyksen ja apteekkarivähennyksen. Tämä on 200 miljoonan euron paukku vuositasolla, 200
miljoonaa euroa vuodessa vähentää valtion tuloja. Tähän teillä kyllä on ollut varaa, mutta
kun on kyse ihmisten toimeentulon parantamisesta, teidän vastauksenne on, että ei ole va-
raa, ei ole rahaa. Arvoisa pääministeri Sipilä, miksi pienituloisten toimeentulon parantami-
nen maksaa liikaa mutta suurituloisille on aina varaa antaa rahaa?

16.20 Pääministeri Juha Sipilä (vastauspuheenvuoro): Arvoisa rouva puhemies! Niin
kuin totesin omassa ensimmäisessä puheenvuorossani, juuri tämän huolen vuoksi hallitus
on korottanut niitä kaikkein pienimpiä, takuueläkkeellä olevien ihmisten eläkkeitä. [Antti
Rinne: Se on eri asia!] Samoiten vähimmäispäivärahoja korotettiin viime kehysriihen pää-
töksillä.

Arvoisa edustaja Rinne, jos me laskemme nyt suurin piirteinkään nämä kaikki, mitä te
olette täällä vastustaneet ja mitä te olette uusia esittäneet, niin suuruusluokassa palataan
jälleen siihen 8—9 miljardin velan tekemiseen per vuosi. Eli tämän kyselytunninkin aika-
na tulee miljoona euroa julkiseen talouteen näillä puheilla lisää. Nyt me tarvitsemme vas-
tuullisuutta ja me tarvitsemme myöskin sitä, että ihmisille tulee oikea, realistinen kuva sii-
tä, mitä voidaan odottaa. Me emme ole vieläkään valtiontaloudessa tasapainossa, ja meillä
on tulossa ne ikääntymisen huippuvuodet vasta noin 10 vuoden kuluttua, ja silloinkin mei-
dän pitää pystyä [Puhemies: Aika!] palvelulupauksistamme pitämään kiinni.

Kysymyksen käsittely päättyi.
6


	2.1
	16.02
	16.03
	16.04
	16.05
	16.06
	16.07
	16.08
	16.09
	16.10
	16.11
	16.12
	16.13
	16.14
	16.15
	16.16
	16.17
	16.18
	16.20


