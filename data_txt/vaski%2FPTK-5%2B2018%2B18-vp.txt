















































DEM5A99.tmp.xml


Pöytäkirjan asiakohta PTK 5/2018 vp
Pöytäkirjan asiakohta 

PTK 5/2018 vp

Täysistunto

Tiistai 13.2.2018 klo 14.02—16.38

18. Hallituksen esitys eduskunnalle laiksi maataloustuotteiden markkinajärjestelystä anne-
tun lain muuttamisesta

Hallituksen esitys HE 3/2018 vp

Lähetekeskustelu

Ensimmäinen varapuhemies Mauri Pekkarinen: Lähetekeskustelua varten esitellään
päiväjärjestyksen 18. asia. Puhemiesneuvosto ehdottaa, että asia lähetetään maa- ja metsä-
talousvaliokuntaan.

Keskustelu

16.12 Anne Kalmari kesk: Arvoisa herra puhemies! Tämäkin asia on kohtuullisen tekni-
nen asia. Siinä tehdään säädösviittausten päivityksiä ja teknisiä muutoksia EU-lainsäädän-
nön pohjalta. Mutta aina kun näitä muutoksia tehdään, Suomessa kannattaa vähentää by-
rokratiaa aina, kun se on tehtävissä, ja tässäkin tapauksessa näin toimitaan.

Kun näitä markkinajärjestelyjä nyt tehdään, esimerkiksi kun ruhon luokituspakoissa ylä-
rajat muuttuvat, nousevat, niin totta kai Suomen kannattaa tämä etu hyödyntää, ja näin mo-
net pienteurastamot saavat hyötyä. Itse asiassa Maaseudun Tulevaisuudessa olikin kirjoi-
tettu muun muassa tähän asiaan liittyen joku viikko sitten artikkeli siitä, että ruhon tarkas-
tukseen oli tulossa helpotuksia ja yksittäinen toimija koki, että työtä ei ole tehty riittävästi
kansanedustajien taholta. Minusta se oli aika surullista, kun itsekin tälle asialle olin monta
työpäivää uhrannut ja vienyt asiaa EU:hun asti, ja täältä tämäkin asia nyt osin tulee. Elikkä
käytännössä on niin, että ennen nämä luokitusvaatimukset ovat koskeneet teurastamoja,
joissa teurastetaan vähintään 75 kahdeksan kuukauden ikäistä nautaeläintä viikossa, ja nyt
se raja nousee 150 eläimeen viikossa. Tämä on aika merkittävää. Sitten toinen asia, joka
koskee teurastusta sianlihan tuotannossa: siellä se raja nousee 200:sta 500:aan.

Käytän sitten erikseen puheenvuoron hevi-alasta eli hedelmä- ja vihannesalasta.

16.14 Eerikki Viljanen kesk: Arvoisa puhemies! Tämä käsittelyssä oleva maatalouden
markkinajärjestelyä koskevan lain muutos on hyvä esimerkki EU:n yhteisen maatalouspo-
litiikan ja sen hallinnon monimutkaisuudesta. Tässähän on kyse pääosin täysin teknisistä
muutoksista, jotka selkeyttävät viranomaisten toimintaa ja niiden välistä työnjakoa.

EU-sääntelyn pikkutarkkuudesta ja monimutkaisuudesta taas kertoo se, että tämä tekni-
nen lakiehdotus on 42 sivun laajuinen byrokraattinen paketti. Byrokraattisuutta kuvaa tuon
42 sivun mitan lisäksi sekin, että alan toimijat ja viranomaiset toteavat, että tällä ei juuri-
kaan tule olemaan taloudellisia vaikutuksia tai vaikutuksia viranomaisten resurssien tar-
peeseen. Eli teemme 40 sivun edestä muutoksia, jotka selkeyttävät asioita hallinnollisesti
mutta joilla ei ole suurempia vaikutuksia.
 Tarkistettu
4.1



Pöytäkirjan asiakohta PTK 5/2018 vp
Tätä esimerkkiä vasten minä en todellakaan pidä pahana tulevan ohjelmakauden valmis-
teluun asetettua tavoitetta maatalouspolitiikan ja -hallinnon yksinkertaistamiseksi ja kan-
sallisen liikkumavaran lisäämiseksi asioiden täytäntöönpanossa, koska niin kuin nämäkin
sinänsä hyvät ja aiheelliset tarkennukset tähän lainsäädäntöön osoittavat, kansalliselle liik-
kumavaralle on tarvetta, byrokratiaa pitää pystyä karsimaan ja asioiden toteuttamiseen ja
toimeenpanoon halutun päämäärän saavuttamiseksi pitää saada käytännönläheisyyttä ja
maalaisjärkeä.

16.16 Hannu Hoskonen kesk: Arvoisa herra puhemies! Todellakin tämä lainsäädäntö on
näitä Euroopan unionin byrokratiaan liittyviä muutosesityksiä, joilla muutetaan maatalous-
tuotteiden markkinajärjestelystä annettua lakia. Väkisin nousee mieleen ajatus siitä, että
byrokratia näköjään pyrkii itsensä saattamaan aina ajan tasalle, ja varmaan siinä on sekin
näkökulma, että ne henkilöt, jotka sitä byrokratiaa tuolla pyörittävät, tulevat ainakin täysin
työllistetyiksi — no, tavoite se on kai sekin.

Mutta tämän kaiken byrokratian rinnalla jää yksi asia huomaamatta, joka minun sieluu-
ni sattuu, ja se on juuri se, että samaan aikaan, kun näitä erilaisia manööverejä lainsäädän-
töön muutetaan, jotta menevät paperit oikein ja byrokratia oikein, markkinoille tulee kai-
ken maailman terveydelle haitallisia aineita sisältäviä elintarvikkeita. On MRSA-baktee-
ria; nyt on löytynyt Euroopasta se uusi superbakteeri, joka ei usko sitten mitään antibioot-
teja, sitä löytyy jo lihatuotteista Euroopassa kautta linjan. Samoin salmonella leviää kulo-
valkean tavoin. Antibiootteja saa käyttää hillittömästi, niitä tuntuu jokainen ihminen saa-
van kehoon mistä ruoasta tahansa. Vieläkään ei saada Euroopan alueella ruokapakkauksiin
selviä merkintöjä, joista voisi lukea, että tämä, esimerkiksi liha, ei sisällä mitään lääkejää-
miä, antibioottijäämiä tai muita. Sellaisen merkinnän saaminen on äärimmäisen vaikeaa,
mutta varjelkoon, kun pitää lähteä muutamaa byrokratian pykälää muuttamaan — kyllä sit-
ten on koko Euroopan unionin koneisto terävänä, että tämähän homma tehdään. Olisiko-
han pikkuhiljaa ruvettava järjen tulemaan päähän. Kuinka monta sataatuhatta ihmistä pitää
kuolla johonkin epidemiaan ennen kuin ruvetaan ymmärtämään, missä on se todellinen on-
gelma? Meidän suomalaisten pitää tässä asiassa pysyä mieli kirkkaana ja järki terävänä,
niin että pidämme nämä omat puhtaat elintarvikkeet tässä maassa puhtaina edelleen ja sen
jälkeen pyrimme markkinoimaan niitä Eurooppaan. Sen minä tiedän, että puhdas ruoka on
tulevina vuosina varmasti markkinahitti, se on ihan varma.

16.18 Anne Kalmari kesk:  Arvoisa herra puhemies! Edustaja Hoskosen puheet olivat
musiikkia korville, ja edustaja Viljanen nosti erittäin hyvin tämän byrokratia-asian, mutta
ajattelin, että vielä tulevaisuuteen tähdäten haluaisin käyttää puheenvuoron tästä tuotta-
jaorganisaatiosta, jota tämä markkinajärjestelylaki myöskin koskettaa. Tämä on siis van-
han EU-lainsäädännön täytäntöönpanoa ja järkevöittämistä. Siinä esimerkiksi käydään pe-
lisääntöjä siitä, mihin hedelmä- ja vihannesalan tuottajaorganisaatioiden tukia voidaan
käyttää, ja toimintatapaa siltä osin auki.

Mutta haluaisin puhua tulevaisuudesta. Nimittäin koko Euroopan mitassa on keskustel-
tu elintarvikemarkkinoiden reilusta toiminnasta ja nyt pohditaan seuraavalle kaudelle
myöskin toimenpiteitä tähän asiaan, ja toivoisin Suomelta aktiivisuutta, mitä meiltä on jo
osoitettukin siinä, että mietimme aivan uusia toimintatapoja esimerkiksi tällaisille tuotta-
jaorganisaatioille. Kun kauppa on hyvin keskittynyttä ja toiminta ei tunnu tällä hetkellä sil-
lä tavalla reilulta, että sinne alkutuottajalle asti tämä lisäarvo, mikä ketjussa syntyy, valui-
2



Pöytäkirjan asiakohta PTK 5/2018 vp
si, niin olisi syytä pohtia järeämpiä toimintamahdollisuuksia aina hinnanmuodostuksesta ja
tämäntyyppisistä neuvotteluista lähtien. Nytkinhän mahdollista on keskustella siitä, pal-
jonko tuotteita markkinoille saatetaan, ja erilaisista säilyvyyksistä ja kaupan pitämisen pa-
rantamisesta, tuotannon suunnittelusta, näistä asioista, mutta myöskin hintakeskustelut
saattaisivat olla tulevaisuudessa aivan relevantteja. Meistä on aivan luonnollista, että ay-
liikkeet [Puhemies koputtaa] keskustelevat minimipalkoista.

Keskustelu päättyi.

Asia lähetettiin maa- ja metsätalousvaliokuntaan.
3


	18
	16.12
	16.14
	16.16
	16.18


