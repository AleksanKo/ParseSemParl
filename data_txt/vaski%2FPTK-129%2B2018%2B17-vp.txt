















































DEMBF56.tmp.xml


Pöytäkirjan asiakohta PTK 129/2018 vp
Pöytäkirjan asiakohta 

PTK 129/2018 vp

Täysistunto

Keskiviikko 12.12.2018 klo 14.02—21.40

17. Hallituksen esitys eduskunnalle laiksi kaivoslain 32 ja 34 §:n muuttamisesta
Hallituksen esitys HE 293/2018 vp

Lähetekeskustelu

Ensimmäinen varapuhemies Mauri Pekkarinen: Lähetekeskustelua varten esitellään
päiväjärjestyksen 17. asia. Puhemiesneuvosto ehdottaa, että asia lähetetään talousvalio-
kuntaan, jolle ympäristövaliokunnan on annettava lausunto.

Lähetekeskustelua varten varataan enintään 30 minuuttia. Asian käsittelyssä noudate-
taan aikataulutettujen asioiden osalta sovittuja menettelytapoja.

Keskustelu

19.00 Elinkeinoministeri Mika Lintilä (esittelypuheenvuoro): Arvoisa puhemies! Puh-
das luonto ja elinympäristö on rikkaus ja arvo, jonka haluamme kaikki varmasti säilyttää.
Kaivoksilla on aina vaikutusta luontoon, mutta vaikutukset pitää rajata. Kaivoslaki lähtee
siitä, että kaivostoiminta yhteiskunnallisesti, taloudellisesti ja ekologisesti on kestävää.
Kaivostoiminnan kannalta keskeistä on paikallinen hyväksyttävyys. Se saavutetaan, kun
kaivosten ympäristölle aiheuttamat ongelmat pysyvät kohtuullisina eli lupaehtojen määrit-
telemissä rajoissa.

Nyt tehty esitys perustuu eduskunnan yksimieliseen lausumaan EV 31/2017 vastaukse-
na hallituksen esitykseen 10/2017. Muutos oli mukana kaivoslakiin esitetyissä teknisluon-
teisissa muutoksissa, mutta se jätettiin työ- ja elinkeinoministeriön pyynnöstä pois. Edus-
kunnan vastauksessa kuitenkin edellytettiin muutoksen tuomista erillisenä hallituksen esi-
tyksenä myöhemmin, sillä myös tämä muutos katsottiin tarpeelliseksi.

Kumotun kaivoslain mukaan etuoikeuden hakemusta koskevaan alueeseen sai se, joka
ensimmäisenä jätti kaivoslain mukaisen hakemuksen, vaikka kuinka vajavaisen. Tästä seu-
rasi, että hakemukset olivat usein erittäin vajaita ja niitä täydennettiin pikkuhiljaa, kun etu-
oikeus oli jo kuitenkin varmistettu. Kaivoslakia uudistettaessa haluttiin tästä menettelytyy-
listä pois. Niinpä nykyisessä kaivoslaissa on etuoikeuden saamisen edellytyksenä täydelli-
nen hakemus. Hakemuksen tulee siis sisältää kaikki tarvittavat liitteet, jotta hakija saisi etu-
oikeuden luvan hakemiseen kyseiselle alueelle. Käytännössä tämä tarkoittaa sitä, että mi-
käli hakemukseen tarvitaan niin sanottu Natura-selvitys tai yva eli ympäristövaikutusten
arviointi, on näiden varsin vaativien ja aikaa vievien liitteiden valmistelu aloitettava hyvis-
sä ajoin. Se taasen tarkoittaa, että viimeisimpien tutkimustulosten ja havaintojen huomioi-
minen näissä selvityksissä on haasteellista.

Siispä esitämme, että nämä liitteet poistettaisiin etuoikeuden antavan hakemuksen vaa-
timuksista eli että nämä hakemuksen osat olisi mahdollista toimittaa täydennyksenä ilman,
että etuoikeus vaarantuu. Hakemuksessa tulisi kuitenkin ilmoittaa, koska nämä liitteet toi-
 Tarkistettu
4.0



Pöytäkirjan asiakohta PTK 129/2018 vp
mitetaan, eikä hakemuksen käsittelyä ja kuulemista voisi aloittaa ennen kuin nämä liitteet
on toimitettu. Näin asianosaisilla olisi edelleen jatkossakin aivan sama aineisto käytössään
hakemuksen kuulemisvaiheessa.

Muutos antaisi mahdollisuuden valmistella nämä liitteet ajantasaiset tiedot huomioiden,
jolloin selvitysten laatu paranisi. Muutos ei vaikuttaisi hakemusvaatimuksiin, eikä lupakä-
sittely muuttuisi. Asianosaisten tiedonsaanti ei siis muuttuisi, vaan heillä olisi edelleen
kaikki aineisto käytettävissään kuulemisvaiheessa.

Sisällöllisesti tämä muutos on esitelty eduskunnassa jo hallituksen esityksessä 10/2017,
mutta kun samaan aikaan eduskunnassa oli käsittelyssä laaja yva-lakipaketti, jätettiin tämä
muutos pois valiokuntakäsittelyn yhteydessä työ- ja elinkeinoministeriön pyynnöstä ja tuo-
tavaksi myöhemmin omana erillisenä esityksenään. Eduskunnan vastaus hallituksen esi-
tykseen sisälsi siis lausuman, jossa tämän yksilöidyn muutoksen toteuttamista edellytettiin
tuotavan eduskuntaan myöhemmin, ja nyt hallitus tekee eduskunnan yksimielisen tahdon
mukaisesti.

19.04 Hanna Halmeenpää vihr: Arvoisa puhemies! Kaivoslain kokonaisuudistuksen ja
vuonna 2011 voimaan tulleen kaivoslain tavoitteenahan oli uudistaa kaivoslainsäädäntö si-
ten, että edellytykset kaivostoiminnalle turvataan yhteiskunnallisesti, taloudellisesti ja
ekologisesti kestävällä tavalla ja samalla turvataan yleiset ja yksityiset edut ottamalla huo-
mioon perusoikeusjärjestelmä. Keskeisenä tuolloin pidettiin yleisen edun turvaamista ja
lupaharkintaan sisältyvää ennakollista valvontaa.

Nyt sitten edettäisiin niin, että ehdotettu muutos antaisi luvanhakijalle mahdollisuuden
viimeistellä Natura 2000 -arvioinnin ja ympäristövaikutusten arviointiselostuksen myös
vaikkapa malminetsintäluvan raukeamisen tai peruuttamisen jälkeen — näin tämän laki-
esityksen perusteluissa lukee — ja antaisi luvanhakijalle mahdollisuuden suorittaa suunni-
tellut malminetsintätoimet loppuun ennen Natura 2000 -arviointia ja yva-selostuksen toi-
mittamista kaivosviranomaiselle. Näin tämän hallituksen esityksen perusteluissa lukee, ja
tämä on hyvin ristiriitaista tämän lakiesityksen pykälämuutoksiin nähden.

Natura 2000 -arvioinnin ja yva-selostuksen suorittaminen nykyistä joustavammalla ai-
kataululla mahdollistaisi lakiesityksen mukaan niiden toteuttamisen entistä laadukkaam-
min ja mahdollistaisi entistä paremmin näiden tavoiteltujen suojelu- ja muiden intressien
yhteensovittamisnäkökohtien huomioimisen. Lakiesityksen vaikutuksista lakiesityksessä
todetaan näin: ”Esitetyillä lakimuutoksilla ei olisi vaikutusta viranomaisen lupaharkin-
taan. Tarkoitus on sujuvoittaa viranomaismenettelyä ja keventää lausunnonantajien ja lu-
paprosessista vastaavien viranomaisten hallinnollista taakkaa. Esitetyt muutokset keven-
täisivät myös toiminnanharjoittajien hallinnollista taakkaa.”

Arvoisa puhemies! Ehdotetun 34 §:n yksityiskohtaiset perustelut jättävät tosin aivan
avoimeksi, miten tämä säännös parantaisi lupakäsittelyä tai jouduttaisi lupa-asiaa. Kun esi-
merkiksi kaivoslain mukainen toiminta kohdistuisi Natura 2000 -alueelle tai sen välittö-
mään läheisyyteen tai muille luonnonsuojelualueille, merkitsisi se kaivoslain nojalla an-
nettavassa lupaharkinnassa pakottavan luonnonsuojelulainsäädännön huomioon ottamista
joka tapauksessa.

Taloudellisten vaikutusten osalta lakiesityksessä todetaan, että lupaviranomaisen osalta
sujuvoittamisella voidaan nopeuttaa prosesseja ja sitä kautta tehostaa viranomaistoimintaa
ja parantaa palvelua ilman lisäresursseja. Tähän ei lakiesityksestä eikä yhdestäkään lausun-
nosta tosin löydy yhtäkään perustelua.
2



Pöytäkirjan asiakohta PTK 129/2018 vp
Arvoisa puhemies! Vaikka osin ymmärrän tarpeen keventää niin sanottua varaus- tai
etuoikeusvaihetta, asiaa perustellaan hallituksen esityksessä käytännössä positiivisten ym-
päristövaikutusten avulla, ikään kuin olisi ympäristölle ja lupaprosessille eduksi tehdä sel-
vitykset myöhemmin, koska silloin voitaisiin myöhäisemmätkin havainnot ja tutkimukset
ottaa huomioon. Tätä en ymmärrä. Pitäähän nykyäänkin Natura-arviointia ja ympäristövai-
kutusten arviointia täydentää haettaessa lupaa, mikäli arviointi on ollut puutteellinen,
osoittautunut puutteelliseksi tai on vanhentunut tiedoiltaan lupaharkintaan mennessä.

Kun katsoo voimassa olevan kaivoslain perusteluja vuodelta 2009, niissä nostetaan esiin
juuri se syy, miksi on hyvä vaatia kunnon selvityksiä jo etuoikeusvaiheessa. Ne korostavat
laadukkaiden hakemusten merkitystä, jolloin kehnoilla ja vaillinaisilla hakemuksilla toimi-
vat eivät saisi perusteetonta hyötyä, aivan kuten ministeri Lintiläkin voimassa olevasta
laista ja sen taustoista selvitti. Tämä on myös vastuullisten kaivostoimijoiden, malminetsi-
jöiden ja kullanhuuhtojien etu. Nykyisen kaivoslain voimassa olevan 32 §:n perusteluhan
on, että se selkeyttää tilannetta ja estää etuoikeuden saamisen puutteellisten hakemusten
nojalla.

Arvoisa puhemies! On vaikea keksiä perusteltua syytä sille, miksi tämä nyt halutaan
kääntää ympäri. On selvää, että jo pelkkä varaus taikka etuoikeus vaikuttaa tosiasiallisesti
jonkin alueen asemaan, kuten Heinävedellä on vastikään nähty, vaikkei se oikeuta vielä
toimenpiteisiin. Mikäli alue on varattu malminetsintään, se vaikuttaa väistämättä muun
muassa kiinteistöjen arvoon. Itse en pitäisi perusteltuna keventää etusijajärjestyksen vaati-
muksia, koska sehän käytännössä parantaisi vastuuttomien, puutteellisten hakemusten no-
jalla kaivoslupaa tai malminetsintälupaa hakevien yritysten mahdollisuutta saada varattua
itselleen etuoikeus alueeseen, eli juuri päinvastoin kuin nykylaissa ja sen perusteluissa on
säädetty.

Arvoisa puhemies! Ei tätä voi oikein ohittaa millään silmänkääntötempulla tai sillä, että
korostetaan tämän olevan jollain tavalla ympäristölle parempi ratkaisu parempien hake-
musten johdosta. Ei sellaisia perusteluja tässä esityksessä ole. Hakemuksia voi ja pitää aina
muutenkin parantaa lupavaiheessa. Jos uutta tietoa matkan varrella ilmenee suunnitellusta
hankkeesta, hankealueesta tai sen ympäristövaikutuksista, näin tulee tehdä jo nytkin.

Periaatteen tasolla, arvoisa puhemies, tässä lakiesityksessä on olennainen ongelma. Hal-
lituksen esitys on melko kehno myös valmistelun avoimuuden kannalta. Tästä esityksestä-
hän ei ole pyydetty yhtäkään lausuntoa miltään taholta, ja on vedottu siihen, että kun vuon-
na 2017 eduskunta todellakin jätti laajemmasta kaivoslain pykäliä muuttaneesta esitykses-
tä nämä kaksi pykälää muuttamatta, niin siinä käsittelyssä eri tahoilla oli mahdollisuus lau-
sua näistäkin pykälistä. No, katsotaan niitä puolentoista vuoden takaisia lausuntoja, joita
pyydettiin aika suppeasti. Vain Pohjois-Suomen aluehallintovirastoa, Suomen Yrittäjiä,
Kaivosteollisuutta, Lapin ely-keskusta, työ- ja elinkeinoministeriötä, Turvatekniikan kes-
kusta ja ympäristöministeriötä talousvaliokunta tuolloin kuuli, ja niistä ympäristöministe-
riö muun muassa jätti juuri [Puhemies koputtaa] pykälistä 32 ja 34 lausumatta. — Jatkan
seuraavassa.

19.12 Kaj Turunen kok: Arvoisa puhemies! Nyt käsittelyssä olevan hallituksen esityk-
sen historiasta aluksi. Sen taustalla on hallituksen esitys 10/2017 eduskunnalle kaivoslain
muuttamiseksi, sisälsi muutosesitykset muun muassa lain etuoikeusjärjestystä koskevaan
32 §:ään ja lupahakemusta koskevaan 34 §:ään.
3



Pöytäkirjan asiakohta PTK 129/2018 vp
Voimassa olevan kaivoslain 34 §:n 3 momentin 2 kohdan mukaan luonnonsuojelulain
65 §:n mukainen Natura 2000 -arviointi, yva-selostus ja yhteysviranomaisen perusteltu
päätelmä ovat osa täydellistä hakemusta, jonka perusteella hakija saa muihin toimijoihin
nähden etuoikeuden hakemusalueeseen. Tuolloin 2017 nämä asiakirjat esitettiin poistetta-
vaksi etuoikeuden edellyttämän täydellisen hakemuksen vaatimuksesta. Mahdollisuus toi-
mittaa dokumentit täydennyksenä mahdollistaisi myöhäisenkin vaiheen tutkimustulosten
sisällyttämisen aineistoon ja parantaisi selvitysten laatua. Dokumentit tulisi edelleenkin
toimittaa ennen hakemuksen kuuluttamista, joten kokonaisaineisto olisi jatkossakin lausu-
jien ja mielipiteenantajien käytettävissä.

Hallituksen esityksessä 10/2017 esitetty muutos oli laadittu perustuen sillä hetkellä voi-
massa olevaan lakiin ympäristövaikutusten arviointimenettelystä vuodelta 1994. Ympäris-
tövaikutusten arviointimenettelyn muuttamista koskeva lainsäädäntö oli tuolloin eduskun-
nassa käsittelyssä, ja oli odotettavissa, että talousvaliokunnan käsittelyssä olevan kaivos-
lain säännökset tai kaivoslaissa viitatut ympäristövaikutusten arviointimenettelystä anne-
tun lain säännökset muuttuvat edellä mainitussa ympäristövaikutusten arviointimenettelyä
koskevassa lainsäädännössä. Lainsäädännön johdonmukaisuuden vuoksi talousvaliokun-
nalle tuolloin esitettiin kaivoslain muuttamista koskevasta hallituksen esityksestä hylättä-
väksi lain 32 ja 34 §:ää koskevat muutokset, ja näin silloin myöskin toimittiin. Talousva-
liokunta yksimielisesti kuitenkin huomautti, että kaivoslain muuttamista koskevan halli-
tuksen esityksen mukainen 32 ja 34 §:n muutos on sen verran tärkeä, että se esitti, että
eduskunta edellyttäisi, että valtioneuvosto ryhtyy pikaisesti valmistelemaan esitystä, jo-
hon sisällytetään teknisistä syistä hylättäväksi esitetty kaivoslain muutos.

Eduskunta hyväksyi kaivoslain muuttamista koskevan hallituksen esityksen muutettuna
24.5.2017 ja antoi seuraavan lausuman: ”Eduskunta edellyttää, että valtioneuvosto ryhtyy
pikaisesti valmistelemaan kaivoslainsäädäntöön muutoksia, joilla siirretään voimassa ole-
van kaivoslain 34 §:n 3 momentin 2 kohdan mukaiset lupahakemuksen liitteet 32 §:n sään-
telyn piiristä siten, että etuoikeus malminetsintälupaan, kullanhuuhdontalupaan tai kaivos-
lupaan syntyisi ilmankin, että lupahakemus sisältäisi edellä mainittuja liitteitä.” Siis lupa-
hakemus ilman yva-selvitystä ja Natura-selvitystä toisi vain etuoikeuden muihin kaivostoi-
mijoihin nähden. Hakemuksen jättäminen ilman noita selvityksiä ei siis mahdollista mi-
tään sellaista toimintaa, joka on luvanvaraista nykyisin.

Hallituksen esityksessä todetaan: ”Muutoksen tarkoituksena on Natura 2000-arvioinnil-
la ja yva-menettelyllä tavoiteltujen suojelu- ja muiden intressien yhteensovittamisnäkö-
kohtien huomioiminen entistä paremmin ja laadukkaammin. Muutos loisi nykyistä parem-
mat edellytykset kyseisten liitteiden laatimiselle ja niiden taustalla olevien tavoitteiden
täyttymiselle. Muutoksella ei olisi vaikutusta kaivoslain mukaiseen lupamenettelyyn tai lu-
paharkintaan. Hakemuksesta tiedottaminen ja asianosaisten kuuleminen toteutuisi edel-
leen voimassa olevan kaivoslain mukaisesti.” Tämä on näistä hallituksen esityksen perus-
teluteksteistä, ja tämä on mielestäni erittäin tärkeä osa niitä.

Arvoisa puhemies! Itse asiassa tiivistettynä selkosuomeksi aikaisemmin puhuttu, mikä
kiteytyy neljään asiaan: Tällä nyt käsittelyssä olevalla hallituksen esityksellä on käytän-
nön vaikutuksia vain kaivosyhtiöiden keskinäiseen etuoikeusjärjestykseen, näin pitäisi ol-
la. Tällä esityksellä ei pitäisi olla vaikutusta malminetsinnän tai kaivostoiminnan lupakäy-
täntöihin, eikä tällä esityksellä pitäisi olla vaikutusta kansalaisten vaikuttamismahdolli-
suuksiin, eikä tällä esityksellä pitäisi olla sellaista vaikutusta, että ympäristöasiat otettai-
siin jatkossa vähemmän huomioon.
4



Pöytäkirjan asiakohta PTK 129/2018 vp
Silloin, kun vuonna 2017 käsiteltiin tätä hallituksen esitys kymppiä, olin talousvaliokun-
nan puheenjohtajana, ja silloin oli keskusteluissa nimenomaan selvää se, että tämä on tar-
peellinen muutos mutta tällä ei saa tehdä minkäännäköisiä heikennyksiä kansalaisten vai-
kuttamismahdollisuuksiin tai ympäristöasioiden huomioon ottamiseen. Tämä viesti on
vahva myöskin, kun tätä hallituksen esitystä käsitellään eduskunnassa. Eduskuntakäsitte-
lyllä tämä on varmistettava, ettei tähän lakiin jää mitään sellaista porsaanreikää, jolla hei-
kennettäisiin kansalaisten vaikutusmahdollisuuksia tai heikennettäisiin ympäristöasioiden
huomioon ottamista. — Kiitos.

19.18 Krista Mikkonen vihr: Arvoisa puhemies! Edustaja Halmeenpää tuossa edellä jo
hyvin perusteellisesti ja ansiokkaasti kertasi, mikä tämän esityksen ongelma on, joten ajat-
telin, että itse puhun ehkä hieman yleisemmin.

Kaivokset ovat puhuttaneet kovasti suomalaisia viime aikoina, eikä ihme, koska kaivos-
yhtiöt ovat hyvin kiinnostuneita Suomen mineraalivaroista. Meidän kaivoslakimme on
aika lepsu siinä mielessä, että on helppo tehdä valtauksia ja päästä tutkimaan alueita ja kor-
vaukset, joita joutuu esimerkiksi valtiolle maksamaan, ovat hyvin vähäiset. Ja usein on
kyse myös monikansallisista kaivosyhtiöistä, joiden verotuotot tänne jäävät vähäisiksi. Sen
takiakin suomalaisia on huolettanut se, että tänne tulee yhtiöitä, jotka kaivavat täällä mei-
dän yhteisiä malmivarantoja, ja ne taloudelliset hyödyt, mitä on ajateltu, jäävät pienem-
miksi. Ja sitten on ollut vielä näitä tapauksia, joissa ympäristöhaitat jäävät veronmaksajien
maksettaviksi, ja sen takia paine kaivoslain muuttamiselle on tällä hetkellä suuri.

Mutta tätä muutosta, mitä tähän nyt meille tuodaan, en näe kyllä siinä mielessä tarpeel-
lisena, mitä edustaja Halmeenpääkin tässä juuri edellä kertoi, että nyt kun kaivosteollisuu-
della on muutenkin maineongelma, joka on totta, ja siinä on tietysti syynsä Talvivaarassa ja
muussa toiminnassa, jota ei ole tehty vastuullisesti, niin tämä lakimuutoshan heikentää nii-
den kaivosyhtiöiden tilannetta, jotka toimivat vastuullisesti, koska jos tämän varauksen voi
tehdä jo ilman, että tekee ensin selvityksiä, niin voi tulla tilanne, että sellaiset kaivosyhtiöt,
joilla ei ole ehkä aikomustakaan avata kaivosta vaan joiden bisnesidea perustuu vain sii-
hen, että ne valtaavat alueita itselleen ja sitten myöhemmin myyvät niitä muille, saavat täs-
sä etuoikeuden sillä, että ne nopeasti pystyvät varaamaan erilaisia alueita, ja ne eivät tee
kunnon selvityksiä, koska niillä ei ehkä välttämättä ole voimavarojakaan tähän. Ja tämän-
tyyppistä bisnestä minä en kyllä haluaisi nähdä Suomeen syntyvän.

Ja sen takia aiemmin, kun tätä kaivoslakia vuonna 2009 säädettiin, tosiaan perusteluna
nostettiin se, että korostettiin laadukkaiden hakemusten merkitystä, jolloin kehnot eivät
saisi perusteetonta hyötyä. Ja nyt tällä lakimuutoksella — kun ajatellaan, että ei tarvitse
tehdä näitä selvityksiä siinä ensivaiheessa, ne voi toimittaa myöhemmin — tämä kääntyy
päinvastaiseksi, ja siinä mielessä en pidä tätä lainkaan tarpeellisena. Ja kuten tässä tuli
esiin, ei kyse ole siitä, niin kuin näissä perusteluissa todetaan, että näin saadaan ajantasai-
semmat selvitykset, koska nytkin vaaditaan, että ennen lupapäätöstä täytyy huolehtia siitä,
että on ajantasainen tieto, [Puhemies koputtaa] ja niitä selvityksiä täytyy totta kai silloin
täydentää ja päivittää, jos asiat ovat muuttuneet.

19.21 Antero Laukkanen kd: Arvoisa herra puhemies! Luonto on useinkin ainutkertais-
ta, ja sitä tulee suojella erityisen suurella huolellisuudella. On viljeltävä ja varjeltava. Se on
meille annettu tehtävä.
5



Pöytäkirjan asiakohta PTK 129/2018 vp
Tätä esitystä kun lukee, tulee tämä varjelun tehtävä erityisen merkittävänä esille. Mitä
tulee luonnonsuojeluun, on meidän oltava enemmän varovaisia kuin vapaamielisiä. Ei edes
talouden hyötyjen varjolla tule lähteä sellaiselle tielle, joka saattaisi vahingoittaa lopulli-
sesti joitakin luontoarvoja.

Usein ne jäljet, jotka kaivosyhtiöt luontoon jättävät, ovat merkittäviä. Ne jäävät useille
kymmenille sukupolville muistoksi siitä, mitä sillä alueella on tehty. Tässä lakiesityksessä
on tämä ajatus sujuvoittamisesta, ja siksi minulla tässä kohdassa kyllä tietty varovaisuus ja
epäluulo tätä esitystä kohtaan ovat erityisen suuria, vaikka muuten olen iloinnut monista
hallituksen sujuvoittamislinjauksista ja norminpurusta.

En ole mikään luontoasioiden asiantuntija, joten en käy tästä asiasta filosofoimaan, mut-
ta kyllä pidän merkittävänä sitä, että enemmän olisimme etupainotteisia luonnon suojele-
misen kannalta kuin sen taloudellisen hyödyn etsimisen kannalta.

Ehkä tämä oli tämmöinen arvopuheenvuoro.

19.23 Hanna Kosonen kesk: Arvoisa herra puhemies! Kaivostoiminta jättää aina jälken-
sä ympäristöön. Se on aivan selvää, ja sen takia onkin äärimmäisen tärkeää, että kaivostoi-
minta alueella on paikallisesti hyväksyttyä ja jäljet ympäristöön ovat mahdollisimman pie-
net ja ne vaikutukset on rajattu. Suomessahan ne on kaivosluvan, ympäristöluvituksen ja
myös kunnan hyväksymän kaavan kautta rajattu.

Kaivostoiminta tuo taloudellista hyvinvointia alueille ja laajemminkin ja myös ratkai-
see meidän haasteita, eli esimerkiksi sähköautoja ei kulje tuolla, ellei kaivostoimintaa ole,
ja lukuisat muutkin materiaalit ovat kaivostoiminnasta peräisin.

Tämä laki ja hallituksen esitys, niin kuin tuossa hyvin edustaja Turunen totesi, todella
tuo vain etuoikeuden muihin toimijoihin nähden. Tällä ei ole vaikutusta luvanvaraiseen
toimintaan, eikä tämä vaikuta millään tavalla lupakäytäntöihin eli näihin prosesseihin.
Ymmärrän toki huolen, mutta nämä luvitusprosessit eivät muutu mihinkään.

Jos mietitään tätä muutosta, niin se itseasiassa mahdollistaa paremman laadun ja katta-
vuuden. Eli jos ajatellaan malminetsintää, niin malminetsintävaiheessahan tarkentuu se
tarkempi paikka, johon kaivostoiminta sijoittuu, ja silloin voidaan tehdä juuri sille tarkalle
alueelle sitten laadukkaammin tutkimukset siitä, minkälaisia luontoarvoja siellä on ja min-
kälaisia luontoarvoja siellä tulee suojella. Olen aivan samaa mieltä siitä, että nimenomaan
näihin ympäristölupamenettelyihin ei saa tulla eduskunnan käsittelyvaiheissa minkäänlai-
sia heikennyksiä, ja tämä täytyy hyvin huolella käsitellä vielä täällä eduskunnassa.

On aivan selvää, että kaivostoiminnan lainsäädäntöä täytyy kehittää lähiaikoina, eli ihan
kaivoslakia pitää tarkastella mutta sitten myös ympäristönsuojelulainsäädäntöä olisi syytä
tarkastella uudelleen — ja myös taloudellista puolta, eli olisin valmis selvityttämään kai-
vosveron vaikutusta ja sitä, voitaisiinko se ottaa Suomessa käyttöön. Esimerkiksi sijainti-
kunnalle voisi tulla tämmöinen kohtuullinen osa tuotosta, jotta suomalainen yhteiskunta
voisi hyötyä enemmän maaperän mineraalivaroistaan. Norja on tässä hienosti toiminut
omien öljyvarojensa suhteen, ja meidänkin olisi Suomessa syytä pitää täällä omassa maas-
samme näitä etuja, mitä meidän hienosta maastamme on saatavilla.

19.26 Markus Lohi kesk: Arvoisa puhemies! Ymmärrän varsin hyvin sen, että silloin kun
puhutaan kaivoksia koskevasta lainsäädännöstä, niin se herättää myös tunteita, ja se on mi-
nusta toisaalta hyvä näin.
6



Pöytäkirjan asiakohta PTK 129/2018 vp
Minusta tässä ministeri erittäin hyvin — ja myös edustaja Turunen puheenvuorossaan
— perusteli ja kävi läpi sitä, mistä tässä hallituksen esityksessä on kysymys. Kysymys on
vain siitä, että malminetsintäyhtiöiden tai kaivosyhtiöiden kesken annetaan etuoikeus, eli
voit jättää hakemuksen aikaisemmin varmistaaksesi etuoikeuden siihen toimintaan ennen
kuin täydellistä yvaa on vielä toteutettu. Mutta missään tapauksessahan tässä ei anneta
minkäänlaista helpotusta sille, etteikö pitäisi tehdä sitä ympäristövaikutusten arviointia
täydellisesti ennen kuin minkäänlaisia lupia toiminnalle annetaan, eikä tässä mitenkään
kannusteta — kuten tuossa edustaja Mikkonen ehkä hieman harhaanjohtavasti antoi kuvan
— semmoisia toimijoita toimimaan, jotka eivät toimi eettisesti tai kestävällä tavalla. Täs-
sähän ei missään tapauksessa siitä ole kysymys. Näyttääkin siltä, että aika paljon meillä se-
koittuu keskustelussa — niin julkisessa keskustelussa kuin eduskuntakeskustelussa —
malminetsintätoiminta, joka on luonnontieteellistä tutkimustoimintaa, ja sitten itse kaivos-
toiminta. Kun puhutaan kaivostoimialasta, niin on hyvä muistaa, että vain noin yksi tuhan-
nesta malminetsintäprojektista johtaa lopulta kaivokseen.

Meillähän on pitkä, vuosikymmenten historia siinä, että meillä Geologian tutkimuskes-
kus on tutkinut meidän maaperää, ja se on erittäin tärkeää. Sekin on hyvä muistaa, että
kaikki ne yksityisetkin malminetsintäyhtiöt, jotka tulevat Suomeen, käyttävät malmin et-
sintään usein kymmeniä tai satoja miljoonia, jotka jäävät lähes sataprosenttisesti tänne
Suomen hyödyksi, koska se on työpanosta täällä Suomessa, jota siihen etsintään käyte-
tään, ja jokaisen vuoden lopussa nämä yhtiöt joutuvat julkistamaan ne tutkimuksen tulok-
set, jolloin ne tulevat kaikkien käyttöön. Sen takia meillä on tämmöinen järjestelmä, jossa
hakemuksesta voi saada etuoikeuden hyödyntää sitä, jos harjoitat malminetsintää. Muuten-
han kukaan ei tekisi tätä malminetsintätoimintaa, ja me emme pystyisi kantamaan sitä vas-
tuuta, mikä myös Suomenkin on hyvä kantaa ilmastonmuutoksen torjunnassa, niin että me
omalta osaltamme mahdollistamme silloin, kun kaivokset toimivat ekologisesti, sosiaali-
sesti ja taloudellisesti kestävällä tavalla, että sitä toimintaa voi myös täällä harjoittaa, kos-
ka meidän maaperä sisältää erityisesti niitä akkuteknologian tarvitsemia mineraaleja.

Kun vihreät vielä silloin vuosi sitten kannattivat tätä, niin tekisi nyt mieli kysyä, olette-
ko te muuttaneet nyt mieltä, että te nyt vastustattekin tätä. Tämä oli yksimielinen eduskun-
nan lausuma, jonka perusteella hallitus on toiminut.

Puhemies Paula Risikko: Sitten ministeri. — Olkaa hyvä, pari minuuttia.

19.30 Elinkeinoministeri Mika Lintilä (vastauspuheenvuoro): Arvoisa rouva puhe-
mies! Koska ilmeisestikin asialle tarkoitettu 30 minuutin käsittelyaika on jo täyttynyt, niin
ihan lyhyesti tähän.

Edelleen muistutan siitä, että tämä muutos perustuu eduskunnan edellytykseen, että hal-
litus tuo nämä pykälät mahdollisimman pikaisesti, ja se oli täysin yksimielinen. Minua pik-
kuisen häiritsee se, mikä sai vihreät reilussa vuodessa kääntämään takkinsa tässä asiassa.
Teidän edustajanne oli talousvaliokunnassa yksimielisesti tämän takana, ja teidän koko
eduskuntaryhmänne oli tässä salissa tämän takana. Nyt te ette enää ole tämän takana.

Sen verran kaivoslakiin, joka siis 2011 tässä salissa äänestettiin, että kyllä minulla on
valmius käydä kollega Tiilikaisen kanssa keskustelua, onko arvioitava kaivoslain toimin-
taa ja onko kehittämistarpeita yhdessä eri sidosryhmien kanssa. Meillä on vain se ongel-
ma, että meillä ei ole kokemusta tästä kaivoslaista, joka silloin 2011 tuli. Meillä ei ole ni-
mittäin ensimmäistäkään kaivoslupaa myönnetty tämän uuden lain perusteella, vaan kaik-
7



Pöytäkirjan asiakohta PTK 129/2018 vp
ki kaivokset, jotka ovat olemassa, ovat vanhemman lain perusteella. Eli tämä on pikkasen
ongelmallinen sen kokonaisarvion kannalta.

Se, että ulkoasiainvaliokunta on lausunut, että CETA-sopimuksen huomioiminen...
[Riitta Myller: Eduskunta!] — Anteeksi. Eduskunta. — Se tullaan varmasti käymään läpi,
onko siinä CETA-sopimuksen osalta muutostarpeita. Mutta sitten toisaalta pitää muistaa
myös se, että tässä puhutaan kaivoslaista ja kaivosluvasta. Voi melkein sanoa, että päälupa
kaivokselle on ympäristölupa, joka taas sitten perustuu ympäristönsuojelulakiin, vesistö-
jen suojelulakiin ja niin edelleen. Mutta nyt käsittelyssä oleva johtuu yksinomaan ja ai-
noastaan siitä, että eduskunta yksimielisesti edellytti hallitusta tämän tuomaan.

Puhemies Paula Risikko: Valitettavasti tässä vaiheessa keskustelu ja asian käsittely kes-
keytetään. Asian käsittelyä jatketaan tässä istunnossa päiväjärjestyksen muiden asiakoh-
tien tultua käsitellyiksi.

Keskustelu keskeytettiin kello 19.32.

————

Keskustelua jatkettiin kello 20.34.

Puhemies Paula Risikko: Nyt jatketaan aiemmin tässä täysistunnossa keskeytetyn asia-
kohdan 17 käsittelyä. Ja siellä on ensimmäisenä edustaja Halmeenpää, joka on täällä jak-
sanut odottaa. Kiitos oikein paljon. 

20.34 Hanna Halmeenpää vihr: Arvoisa rouva puhemies! Tuossa edellisessä keskuste-
lussa käyttämässäni puheenvuorossa taisin jäädä siihen kohtaan, jossa totesin, että kun
huhtikuussa 2017 eduskunta edellisen kerran käsitteli kaivoslain muutosesitystä, josta ta-
lousvaliokunta mielestäni kuuli aika suppean määrän asiantuntijoita, ja ne luettelinkin, niin
tuolloin esimerkiksi ympäristöministeriö jätti nyt käsittelyssä olevien 32 ja 34 §:n sisällös-
tä kokonaan lausumatta, koska tuolloin huhtikuussa 2017 yva-lakia ja kaivoslakia oltiin
ehdotettu muutettavan ristiriitaisella tavalla toisiinsa nähden. Sen takia muun muassa ym-
päristöministeriö ei näistä kahdesta nyt käsittelyssä olevasta pykälämuutoksesta ole lausu-
nut tähän mennessä mitään — eikä mikään mukaan ympäristöasiantuntijoita edustava taho.

Mutta, arvoisa puhemies, tuossa keskustelussa nousi esille myös se ihmettely, kun tuol-
loin huhtikuussa 2017 vihreätkin tämän eduskunnan yksimielisen lausuman hyväksyivät
näiden kahden pykälän tulosta käsittelyyn myöhemmin. Sen jälkeenhän on tämän vuoden
toukokuussa muun muassa hyväksytty [Markus Lohi: Niin muuttui!] Euroopan ja Kana-
dan välinen vapaakauppasopimus CETA tässä eduskunnassa vasemmistoliiton ja vihrei-
den vastustuksesta huolimatta. Se vaikuttaa tähän asiaan aivan olennaisesti.

Nimittäin tuo vapaakauppa- ja investointisopimus CETA on sellainen, että ongelmaksi
koetaan erityisesti sopimukseen kuuluva investointisuoja, jonka nojalla yritykset voivat
haastaa valtioita ylikansalliseen riitojenkäsittelyelimeen demokraattisista ja kansallisen
lainsäädännön mukaisista päätöksistä. Tässä on Suomen kannalta kysymys erityisesti kai-
vostoiminnasta, koska Suomi on maa, jossa on rikkaat malmivarat, ja se on tunnettua myös
maailmalla, ja valitettavan tunnettua on myös se, että kansallinen kaivoslainsäädäntömme
on poikkeuksellisen antelias minkä tahansa maan tai vaikka ylikansallisen kaivostoimijan
8



Pöytäkirjan asiakohta PTK 129/2018 vp
näkökulmasta. Kanadassa näitä maailmanlaajuisia kaivosfirmoja on useita, ja ne ovat jo
tulleet ja voimakkaasti edelleen pyrkivät Suomenkin malmivaroja hyödyntämään. Lisäksi
nämä yhtiöt ovat tunnettuja siitä, että ne ajavat asioitaan tarvittaessa hyvin aggressiivisesti
oikeusprosessien kautta.

Vihreät ja vasemmistoliitto siis vastustivat CETA-sopimuksen hyväksymistä eduskun-
nassa tämän vuoden toukokuussa juuri näistä syistä. Ja juuri näistä syistä ei ole mitään syy-
tä eikä tarvetta eikä järkevää tehdä mitään sen suuntaisia muutoksia kaivoslakiin, jotka oli-
sivat näille kansainvälisille kaivostoimijoille vielä nykyistä anteliaampia — päinvastoin. 

Tämän CETA-sopimuksen hyväksymisen yhteydessä eduskunta kuitenkin sentään hy-
väksyi yksimielisesti seuraavan lausuman: ”Eduskunta edellyttää, että hallitus käynnistää
välittömästi kaivoslain uudistamisen arvioinnin ja tuo tarvittavat muutosesitykset edus-
kunnan hyväksyttäväksi niin, että muutokset voidaan saattaa voimaan tällä vaalikaudella.”
Ja nyt, arvoisa puhemies, minä ihmettelen: miten tämä hallitus tuo nämä kaksi pykälää, jot-
ka vievät kaivoslakiamme aivan toiseen suuntaan kuin pitäisi, mutta ei tuo näitä muita
muutosesityksiä lainkaan?

Sen lisäksi, arvoisa puhemies, ulkoasiainvaliokunta on eilen hyväksynyt yksimielisesti
seuraavan lausuman tähän CETA-sopimukseen liittyen: ”Valiokunta on saanut työ- ja elin-
keinoministeriöltä selvityksen ponnessa esitetystä kaivoslain uudistamistarpeesta. Valio-
kunnan asiantuntijakuulemisissa on kiinnitetty huomiota selvityksen suppeuteen ja useat
asiantuntijat identifioivat asioita, jotka voisivat edellyttää kaivoslain ja muun kaivostoi-
mintaan vaikuttavan lainsäädännön tarkistamista. Täyttä varmuutta siitä, vaikuttaisiko
CETA-sopimus tällaisten tarkistusten käsittelyyn, ei kuulemisessa saatu. Valiokunta kat-
soo, että hallituksen tulisi jatkaa kaivoslain ja muun kaivostoimintaan vaikuttavan lainsää-
dännön uudistamisen arviointia niin, että siinä kuullaan laajasti kaikkia sidosryhmiä, ja että
arvioinnin tulokset ovat seuraavan hallituksen käytettävissä.” Tästä nyt sitten on osittain
kyse siinä, miksi, arvoisa puhemies, vihreät ovat nyt hyvin paljon kriittisempiä näiden kah-
den lakipykälän muutokseen. Se on selitys sille. 

Arvoisa puhemies! Tässä nyt käsittelyssä olevassa lakiesityksessä olennaista on se, että
nyt näiden 32 ja 34 §:n muutosta perustellaan ikään kuin ne olisivat ympäristöllisesti pa-
rempia. [Arto Pirttilahti: Niin onkin!] Sitä ne eivät oikein ole. Se ei oikein kestä lähempää
tarkastelua, sillä kuten ajatus kaiketi esityksessä on, että kun selvitykset tehdään loppuun
myöhemmin, lähempänä lupaharkintaa, niin voitaisiin ottaa mukaan tuoreempaa tietoa,
kuten jo todettua on, se on tavallaan tottakin, sen minä kyllä myönnän, mutta samalla on
huomattava, että nykytilanteessakin kaikkien arviointien, yva- ja Natura-arviointien, on ol-
tava riittävän ajantasaisia lupavaiheessa. Ei lupavaiheessa voi käyttää vanhentunutta Natu-
ra-arviota tai vanhentunutta tai puutteellista ympäristövaikutusten arviointia. Sitä pitää
täydentää, ellei se ole ajan tasalla.

Voimassa olevassa laissa ympäristövaikutusten arvioinnista 15 § sanoo niin, että asiaa
voi katsoa kahdella tavalla. 1 momentin mukaan tuossa 15 §:ssä korostetaan aikaista vai-
hetta arvioitten tekemiselle, ja 2 momentissa mahdollistetaan arvioinnin myöhempi toimit-
taminen. Ja nyt käsittelyyn tuodussa hallituksen esityksessä halutaan siis korostaa tuota jäl-
kimmäistä. Se lienee melko johdonmukaistakin hallituksen jo aiemmin tekemät lakimuu-
tokset huomioiden, mutta se tässä onkin asian ydin. Ensin tehdään joustoja lakiin ympäris-
tövaikutusten arvioinnista ja myöhennetään esimerkiksi perustellun päätelmän eli asian-
tuntijaviranomaisen lausunnon, siis lausunnon ympäristövaikutusten arviointiselostukses-
9



Pöytäkirjan asiakohta PTK 129/2018 vp
ta, liittämistä hakemukseen. Ja nyt vedotaan tähän tehtyyn uudistukseen. [Puhemies
koputtaa]

Arvoisa puhemies! Tämä tuntuu olevan hallituksen linja, että ensin tehdään pieni muu-
tos, johon sitten voidaan myöhemmin vedota muissa lakihankkeissa, ja ykskaks [Puhe-
mies koputtaa] kokonaisuudesta muodostuukin moninkertaisesti ympäristönäkökulmien
huomioimista heikentävä asia.

20.42 Krista Mikkonen vihr: Arvoisa puhemies! Valitettavasti silloin, kun ministeri oli
vielä paikalla, me emme saaneet vastauksia niihin kysymyksiin, mitä tässä esitettiin esi-
merkiksi siitä, kun lain perusteluissa todetaan, että ehdotettu muutos antaisi luvanhakijalle
mahdollisuuden viimeisellä Natura 2000 -arvioinnin ja yva-selostuksen myös malminet-
sintäluvan raukeamisen tai peruuttamisen jälkeen ja antaisi luvanhakijalle mahdollisuuden
suorittaa suunnitellut malminetsintätoimet loppuun ennen Natura 2000 -arvioinnin ja yva-
selostuksen toimittamista kaivosviranomaiselle. Miten minä tätä luen, niin tämähän tar-
koittaa sitä, että ilman, että näitä selvityksiä tehdään, voidaan kuitenkin suorittaa loppuun
suunnitellut malminetsintätoimet. Ja me tiedämme, että noihin malminetsintätoimiin liit-
tyy erilaisia porauksia ja kairauksia ja muita, joilla jo sinällään voi olla vaikutusta, jos toi-
mitaan esimerkiksi Natura-alueella. Tähän me emme todellakaan saaneet selvyyttä, mitä
tällä oikein haetaan.

Siitä perustelusta, että kun nämä vaikutusarvioinnit voidaan myöhemmässä vaiheessa
toimittaa, se parantaisi näiden hakemusten laatua: Siinä mielessä en kyllä näe, että näin oli-
si, koska todellakin nytkin laki vaatii sen, että vaikutusarviointien täytyy olla ajantasaisia ja
niitä täytyy täydentää, jos ne eivät ole — jos on sitten tämän prosessin aikana ilmennyt joi-
tain sellaisia asioita, mitä siinä ensivaiheessa ei ole tullut esille, kun Natura-arviointi ja yva
on tehty. Siinä mielessä kyllä, niin kuin aiemmin tuossa totesin, tämä valitettavasti luo sen
mahdollisuuden, että nyt, kun hakemus voi olla ilman tarvittavia selvityksiä ja arviointeja,
sentyyppiset toimijat, joilla ei välttämättä ole itse aikomustakaan toimia sitten lopullisesti
alueella, nopeasti haluavat varata erilaisia alueita, tehdä etsintätoimintaa, ja sentyyppiset
yhtiöt, jotka ehkä olisivat vastuullisempia, joilla olisi resursseja ja halua tehdä ensin kun-
non selvitykset ja arvioinnit, jäävät siinä kilpajuoksussa kakkoseksi. Siinä mielessä, kun
me tiedämme, että kiinnostus kaivostoimintaa kohtaan Suomen maaperässä koko ajan kas-
vaa, meidän täytyisi miettiä ja huolehtia siitä, että ne toimijat, jotka tänne tulevat, ovat vas-
tuullisia.

Ministeri Lintilä totesi puheessaan, että hän on ministeri Tiilikaisen kanssa valmis arvi-
oimaan nykyistä lainsäädäntöä, tekemään siihen muutoksia. Toivon todella, että näin teh-
dään, kuten eduskuntakin yksimielisesti on vaatinut, ja esimerkiksi verotukseen liittyviä
muutoksia voisi aivan hyvin tehdä. Se ei vaadi arviointia siitä, miten tämä nykyinen laki on
toiminut, kun hän viittasi siihen, että me emme tiedä, miten tämä laki toimii lupakäytäntö-
jen suhteen, koska uuden lain mukaan ei ole yhtään lupaa vielä myönnetty. Esimerkiksi ve-
rotukselliset asiat ovat sellaisia, mitä sinne voitaisiin lisätä ja olisi tarpeen lisätä, koska me
tiedämme, että monessa muussa maassa maailmassa, [Puhemies koputtaa] Afrikan maat
mukaan lukien, tämä puoli on hoidettu paljon Suomea paremmin.

20.45 Jani Mäkelä ps: Arvoisa puhemies! Tämän esitetyn kaivoslain muutoksen suhteen
olen siinä mielessä ollut kuuntelevalla kannalla, että asiasta on liikkunut monenlaista tie-
toa ja olen halunnut kuulla, mistä tässä tosiasiassa on kyse, mitä ollaan muuttamassa.
10



Pöytäkirjan asiakohta PTK 129/2018 vp
Nytten tässä on taustalla tämä tosiseikka, että eduskunta teki ponnen, lausuman Kana-
dan vapaakauppasopimuksen hyväksymisen yhteydessä, että tätä kaivoslakia tulisi tarkas-
taa lähiaikoina. Perussuomalaisethan sitä koko vapaakauppasopimusta vastustivat juurikin
sillä perusteella, että sitä kaivoslakia olisi meidän mielestämme pitänyt tarkistaa etupainot-
teisesti. Ei voi olla niin, että ulkomaalaiset kaivosten valtaajat pystyvät ryöväämään meiltä
kansallisomaisuutta ja saastuttamaan meidän luontomme. Emme me ole mikään siirtomaa.
Me emme voi olla tässä asiassa sinisilmäisiä kanadalaisten suhteen, emmekä voi olla sini-
silmäisiä kiinalaisten suhteen, jotka mainitusta Afrikassa suurin piirtein puolet jo omista-
vatkin.

No, nyt eduskunta velvoitti tämän kaivoslain muutoksen selvittämään, ja kaivoslain
muutos on nyt tuotu eduskuntaan. Onko nyt niin, että tämä tosiasiallisesti löysentää, loi-
ventaa jo nykyistä, voimassa olevaa kaivoslakiamme ja antaa enemmän oikeuksia ja val-
tuuksia näille ulkomaalaisille yhtiöille? Eihän tämä nyt mitenkään tällä tavalla voi mennä,
että lakia löysennetään tiukentamisen sijaan. Kyllä oma ymmärrykseni siitä eduskunnan
tahdosta, joka silloin ilmaistiin, on se, että sitä lakia nimenomaan pitäisi tiukentaa. Mieles-
täni on suorastaan eduskunnan tahdon tekemistä naurunalaiseksi, jos tähän saliin tuodaan
kaivoslakia löysentävä esitys.

20.47 Markus Lohi kesk: Arvoisa puhemies! Ei tässä ole kysymys siitä, että tässä joten-
kin kaivoslakia löyhennettäisiin, vaan kysymys on vain siitä, missä vaiheessa toimijat voi-
vat hakemuksen jättää ja saada etuoikeuden. Kysymys on toimijoiden keskinäisestä järjes-
tyksestä etuoikeuden saamiseksi.

Kun kuuntelin edustaja Mikkosen puheenvuoroa, jouduin valitettavasti toteamaan, hie-
man hämmästelin, kuinka ehkä vajavaisilla tiedoilla otatte kantaa tähän prosessiin. Kun
viittaatte nyt siihen, että voidaan saattaa loppuun nämä hakemuksenjälkeiset malminetsin-
täjutut, niin tässähän on kysymys, jos hieman perehdytte siihen prosessiin, siitä, että on
haettu malminetsintäluvat ja on saatu ne luvat. Jos siihen on tarvittu jotakin yvaa, niin ne
on tehty. Sitten on malminetsintä ehkä vuosia jatkunut, ja sitten jossain vaiheessa tulee se,
että haetaan kaivoslupaa, ja se edellyttää yva-prosessia. Nämä menevät osittain ehkä sitten
limittäin, että saatetaan se malminetsintäprosessi viedä loppuun saakka sinä aikana, kun on
lupa jo jätetty.

Toinen kysymys, mikä täällä otettiin, on CETA-sopimus, ja haluaisin nyt kuulla oikeas-
ti, miten se CETA-sopimus liittyy näihin pariin pykälämuutokseen, mitä nyt esitetään. Ei
yhtään millään tavalla, ei yhtään millään tavalla näihin pykäliin. Minä ymmärrän, että var-
masti voi olla tarvetta tarkistella kaivoslakia, mutta kun täällä puhutaan kaivoslain koko-
naisuudistuksesta, niin kuin on vaadittu, että pitäisi uudistaa kaivoslakia, niin samalla jou-
tuu kysymään, montako nykyistä kaivosta on nykyisen kaivoslain voimassa ollessa perus-
tettu tai siihen prosessiin sovellettu nykyistä kaivoslakia. Vastaus on nolla. Ei yhtään kai-
vosta ole Suomeen perustettu nykyisen kaivoslain voimassa ollessa, vaikka se on tullut
voimaan 2011. Ja tämä kertoo tavallaan toimialan luonteesta: Nämä hankkeet ovat hyvin
pitkään kestäviä. Saatetaan kymmeniä vuosia etsiä sitä malmia. Sitä on voitu löytääkin,
mutta että se sitten lopulta jalostuu kaivokseksi, niin se on todella noin yksi tuhannesta
malminetsintähankkeesta, ja siinä on saattanut olla takana kymmenien vuosien ja jopa sa-
tojen miljoonien malminetsintäprojektit, joissa kaikki raha on jäänyt Suomeen, koska se
työ on tapahtunut täällä.
11



Pöytäkirjan asiakohta PTK 129/2018 vp
Kun puhutaan kaivoksista, niin meillä on ollut ongelmia näissä ympäristökysymyksis-
sä, ja me emme halua tänne yhtään sellaista kaivosta, joka pilaa meidän luontoa ja vesiä,
mutta kannattaa erottaa tosiasiassa tämä malminetsintä ja kaivostoiminta toisistaan, koska
toisessa on kysymys luonnontieteellisestä tutkimustoiminnasta, joka ei jätä pysyviä merk-
kejä luontoon, ja toisessa on kysymys aivan erilaisesta teollisesta toiminnasta, joka ilman
muuta jättää pysyviä jälkiä sille alueelle, ja me toivomme, että ei ainakaan laajemmalle jäi-
si merkittäviä haittoja eikä syntyisi haittoja. Kannattaa perehtyä tähän lakiin. [Puhemies
koputtaa] Ehkä ymmärtää, kun tunnistaa sen prosessin, mitä sillä tarkoitetaan.

20.50 Ulla Parviainen kesk: Arvoisa puhemies! Yhdyn siihen edustaja Halmeenpään nä-
kemykseen, että Suomessa ollaan hyvin anteliaita näitten meidän mineraalivarantojen
vuoksi. Esimerkiksi mielestäni kunnan, jossa kaivostoimintaa on, tulisi saada tästä toimin-
nasta nykyistä parempi tulo.

Mutta muutama sana huolista kaivostoimintaan liittyen tai itse asiassa malminetsintätoi-
mintaan liittyen. Itse kun olen Kuusamosta, jossa on hyvin paljon malminetsintätoimintaa
ja varauksia paljon, niin sieltä tulee maanomistajilta huoli, että heidän vastustuksestaan
huolimatta heidän mailleen voidaan tulla etsimään malmia. Minä ymmärrän sen yhteiskun-
nallisen merkityksen, mutta toisaalta sitten se on ristiriidassa maanomistajan oikeuksien
suhteen. 

Ja ihan niin kuin edustaja Lohi tuossa totesi, yhtään kaivoslupaa ei ole uuden kaivoslain
mukaan saatu, eli nythän tässä on monet asiat testaamatta. Me kipuilemme meillä nyt sen
kanssa, miten kunnan maankäyttölinjaukset ovat suhteessa kaivostoimintaan, kun näyttää
siltä, että kunnan linjaukset maankäytölle jäävät tässä kakkosasemaan. Parastaikaa odo-
tamme valituslupaa, saammeko sen, ja sitten todella tulee testatuksi, miten kaavoituksessa
kunta nytten kaivostoimintaa voi muuhun maankäyttöön suhteutettuna linjata.

20.52 Arto Pirttilahti kesk: Arvoisa rouva puhemies! Todellakaan tässä ei ole tarkoitus
löyhentää itse kaivostoiminnan aloittamiseen liittyvää hakemusprosessia, enemmän tämä
on tämmöinen etuoikeus firmojen kesken — tässä on tullut varmaan moneen kertaan se.
Siinä vaiheessa, kun tämä hakemus jätetään, pitää aika määrittää, milloinka jätetään sitten
yva ja muut selvitykset, ennen kuin lähdetään tätä prosessia viemään eteenpäin. Siinä ni-
pussa pitää olla kaikki asiakirjat silloin, ennen kuin sitä lähdetään sitten viemään itse lupa-
lainsäädäntöön. Eli tämä on virheellinen ajatus, että tämä heikentäisi ympäristönsuojaa.

Toinen on sitten tämä malminetsintä. Tässäkin toivotaan ja on se käsitys, kun mennään
herkille alueille, mennään talvisaikaan telaketjuvehkeillä, että sinne luontoon ei jää jälkiä
— on se lähtökohta ollut. 

Meillä oli viime kaudella — minä olin talousvaliokunnassa silloinkin — australialai-
nen, en muista naishenkilön nimeä, hän sanoi, että heidän kaivosprosessissaan on mennyt
jo toistakymmentä vuotta eikä heillä vielä silloinkaan ollut lupaa siihen. Eli nämä prosessit
ovat pitkäjänteisiä, ja todellakin tämä auttaa firmojen keskinäisessä järjestyksessä, kun se
antaa kuitenkin firmalle etusijaisuuden siihen alueeseen, minkä jälkeen siihen voidaan ru-
veta vahvemmin tekemään suunnitelmia ja ajatuksia ja asioita. Eli niin kuin on tullutkin
monessa puheenvuorossa: jos yva tehdään isolta alueelta tällä hetkellä, etsitään malmia
isolta alueelta eikä tarkkaan tiedetä, mistä kohtaa sitten ruvetaan kaivannaistoimintaa teke-
mään, niin nyt se voidaan kohdentaa siihen ja tehdä tarkempi ja laadukkaampi yva-tutki-
mus juuri siihen paikkaan, missä kaivostoiminta alkaa.
12



Pöytäkirjan asiakohta PTK 129/2018 vp
Eli mielestäni tässä on hyvin virheellistä asiaa levitetty, että tämä tulisi heikentämään
ympäristönäkemyksiä.

20.54 Hanna Halmeenpää vihr: Arvoisa rouva puhemies! Edustaja Lohi kyseli sitä, mi-
ten tämä CETA liittyy nyt näihin kahteen pykälään. Minä kerron, miten se niihin liittyy:
[Markus Lohi: Ei mitenkään!] Kun nyt käsittelyssä olevassa lakiesityksessä ehdotetaan,
että kaivosyhtiöt, mitkä tahansa kaivosyhtiöt, vaikkapa kanadalaiset kaivosyhtiöt, saisivat
nopeammin niin sanotun etuajo-oikeuden tehdä varauksen johonkin alueeseen, etuoikeu-
den johonkin alueeseen, koska ei tarvitsisi enää lupahakemusta jättäessään tehdä nyt voi-
massa olevan lainsäädännön mukaisia vaikutusarviointeja, jos se kohde on sellainen ja sen
kokoinen, että pitäisi tehdä vaikkapa ympäristövaikutusten arviointiselostus, tai jos kohde
sattuu olemaan sellaisessa paikassa, että pitäisi tehdä Natura 2000 -arviointi, niin sitähän se
nopeuttaa. Sen toiminnanharjoittajan näkökulmasta nopeammin saa sen alueen varattua
yksinoikeudella tietyksi ajaksi omiin tavoitteisiinsa. [Markus Lohen välihuuto] — Ja se
liittyy siihen CETAan sillä tavalla, että jos sitten tällainen kanadalainen kaivosyhtiö tulee
ja varaa alueita ja sitten myöhemmin toimittelee jälkikäteen näitä liitteitä, löytää sieltä mal-
meja ja niin edelleen, mutta jos sitten Suomen lainsäädäntö toteaakin, että ei se käykään,
tässä vaikkapa tämä Natura-alue nyt saa sellaisia vaikutuksia, että ette te voikaan näitä mal-
meja hyödyntää, niin siinä on olemassa se riski, josta me emme voi antaa todisteita, mutta
siitä on kansainvälistä näyttöä, että nämä yhtiöt erittäin herkästi ryhtyvät oikeudellisiin toi-
menpiteisiin. Se riski tässä on meidän mielestämme. Tämä on nyt selitys sille, minkä yh-
teyden me tässä näemme, arvoisa edustaja.

Mutta, arvoisa puhemies, tässä nousi esille myöskin se merkittävä seikka, että miksi mo-
nissa suomalaisissa kunnissa, vaikkapa Kuusamossa, ollaan huolissaan jo nykyisen kaivos-
lain aikana siitä, miksi kunnat, kuntalaiset eivät voi vaikuttaa, miksi maanomistajat eivät
voi vaikuttaa. Kuntaliitto on antanut ulkoasiainvaliokunnalle CETA-sopimukseen eli kai-
voslain muutostarpeisiin liittyvän lausunnon, jossa tästä asiasta kerrotaan seikkaperäisesti,
ja haluan sitä tässä siteerata. Kuntaliitto lausuu näin: ”Malminetsintälupahakemuksia on
Tukesin sivujen mukaan vireillä vuosittain noin 100—200 kappaletta. Niitä saattaa olla yh-
dessä kunnassa yhtäaikaisesti lausuntopyynnöillä kymmeniä. Vain murto-osa malminet-
sintäluvan saaneista hankkeista etenee kaivosluvan hakemiseen asti. Kaivoslain systema-
tiikan mukaisesti kuntalaiskeskustelu kaivoksen maankäytöllisistä vaikutuksista olisi tar-
koituksenmukaista tehdä malminetsintäluvan käsittelyn yhteydessä. Käytännössä tässä
näyttää olevan ongelmia johtuen malminetsintälupien määrästä ja pienestä kaivosten toteu-
tumisasteesta. Kunnat eivät tietenkään halua estää vastuullisten ja kunnan maankäytön ta-
voitteisiin sopivien kaivosten perustamista. Malminetsintälupaa koskevaa lausuntoa käsi-
teltäessä on mahdollisen kaivoksen, sen mittasuhteiden ja ympäristövaikutuksen hahmot-
tuminen vielä epäselvää. Kunnissa ei useinkaan käydä avointa kaivoskeskustelua vielä täs-
sä vaiheessa. Lausuntoa ei välttämättä edes viedä valtuuston päätettäväksi. Malminetsintä-
lupaa seuraavissa menettelyissä, kuten kaivoslupa- ja ympäristölupaharkinnoissa, kunnan
mahdollisuudet vastustaa kaivoksen sijoittumista ja toiminnan aloittamista ovat enää vä-
häiset. Kaivoslaki ei siten tältä osin turvaa kunnan vaikutusmahdollisuuksia.” Tämä oli siis
Kuntaliiton lausunto, jossa puhutaan nykyisestä kaivoslaista ja juuri siitä, että esimerkiksi
malminetsintälupia myönnettäessä kunnalla ja kuntalaisilla ei ole tuon taivaallista vaiku-
tuksen mahdollisuutta nykyiselläkään, ja nyt jos tässä lupavaiheessa ei edes edellytetä, että
lupaa hakiessaan pitää vaikutuksista kertovat arvioinnit tehdä, niin miten se kunta tai kun-
13



Pöytäkirjan asiakohta PTK 129/2018 vp
talainen niitä vaikutuksia arvioi siinä vaiheessa, kun keskustelua pitäisi jo kovasti käydä,
jos vaikuttaa halutaan?

Arvoisa puhemies! Tätäkö hallitus haluaa? Epäilen, että ei tieten tahtoen, mutta tässä
saattaa käydä niin. Kun puhutaan lupaprosessien sujuvoittamisesta, suomeksi sanottuna se
tarkoittanee sitä, että halutaan heikentää kansalaisten oikeutta ja mahdollisuutta vaikuttaa
elinympäristössään tapahtuviin asioihin, kuten vaikkapa suunnitteilla oleviin kaivoshank-
keisiin. Mitä myöhemmin vaikutusarvioinnit tehdään, sitä myöhemmin kuntalaisilla ja
muilla asianosaisilla on saatavillaan tarvittavat tiedot, mitä mahdollisesti tulee tapahtu-
maan, mitä eri vaihtoehtoja on olemassa. Tätäkö hallitus luulee suomalaisten ihmisen ha-
luavan? [Markus Lohi: Ei hallituskaan halua!] Ei varmastikaan näin ole, että hallitus näin
haluaisi, mutta minä sanon, että tässä voi niin käydä. [Markus Lohi: Ei voi!] Tänä aikana,
jolloin kansalaisten mitta on täynnä ympäri Suomenniemeä myllääviä ulkomaisten kaivos-
yhtiöiden ja välillä omiakin hankkeita, joissa ihmisten kotiseutuja, ulkoilumaastoja, virkis-
tyspaikkoja ja mökkirantoja uhkaavat monenmoiset riskit, osa niistä jo karulla tavalla to-
teutuneenakin, niin eivät ihmiset tätä halua, tällaisia pikakaistoja kaivosyhtiöille.

Mutta, arvoisa puhemies, kuten sanoin, tämä kaivoslain muutosesitys koskee enemmän-
kin, kuten on todettu, toimijoiden keskinäisiä etusijoja ja saattaa asettaa vastuulliset kai-
vostoimijat heikompaan asemaan. Lakiesityksen perustelut ovat hieman sekavia, kun toi-
saalla sanotaan, että kaikki pitää olla toimitettuna ennen lupaprosessia, ja toisaalla sano-
taan, että esimerkiksi suunnitellut malminetsintätoimet, jotka siis edellyttävät malminet-
sintälupaa, voidaan suorittaa loppuun ennen kuin mitään arviointeja liitteeksi toimitetaan
jälkikäteen. Tässä on ristiriitaa. On vaikeaa saada kunnolla selkoa, mitä ja milloin pitää toi-
mittaa. Ja siitä on vaikea saada selkoa — en ole kuullut ainuttakaan puheenvuoroa ja pe-
rustelua sille — mihin ja millä perusteilla, arvoisat edustajat, tarvitaan lakimuutoksia, jot-
ka luovat kaivostoimijoille nykyistäkin nopeamman oikotien varata etuoikeus jonkin
alueen kallioperän mahdollisten malmivarojen hyödyntämiseen jo ennen kuin mitään vai-
kutuksia on selvitetty. Mihin sitä tarvitaan?

21.02 Krista Mikkonen vihr: Arvoisa puhemies! Todellakin kaivokset puhuttavat paljon
suomalaisia tällä hetkellä, kun erilaisia hankkeita on eri puolilla Suomea ja yhtiöt ovat kiin-
nostuneita ja haluavat varata alueita. Senkin takia olisi suurta viisautta, että me emme vain
muuttaisi lainsäädäntöä niin, että me annamme näille kaivosyhtiöille tämmöisiä etuajo-oi-
keuksia, että ympäristövaikutuksia ei selvitetä kunnolla ennen kuin se varaus saadaan ja
työ alkaa.

Me tiedämme, että kuntalaiset eri puolilla Suomea ovat hyvin huolestuneita niistä vai-
kutuksista. Esimerkiksi Heinäveden seudulla on suunnitelmia kolmellekin eri avolouhok-
selle sinne puhtaiden vesien äärelle, ja siinä on lähellä myös Natura-alueita, ja kuntalaiset
ovat hyvin huolissaan siitä, mitä kaivosten vaikutukset tulevat olemaan. Sen takia myös
kaivosyhtiöiden etu olisi, että siinä vaiheessa, kun he haluavat alueelle tulla etsintää teke-
mään, he hyvin avoimesti kertoisivat mahdollisista vaikutuksista ja kuntalaiset pääsisivät
mukaan keskusteluun. Kuten edustaja Ulla Parviainen tässä sanoi, tilanne on kyllä tällä
hetkellä semmoinen, että kuntien äänellä, maanomistajan äänestä nyt puhumattakaan, ei
ole valitettavasti juurikaan painoarvoa.

Todellakin, kun nyt on suuri tahto suomalaisten kohdalla siitä, että kaivoslakiamme tiu-
kennettaisiin, ja se oli myös eduskunnan tahto liittyen tähän CETA-sopimukseen ja ulko-
asiainvaliokunta vielä sen tahdon tässä tällä viikolla uusi yksimielisesti, tietysti pidän aika
14



Pöytäkirjan asiakohta PTK 129/2018 vp
erikoisena, että tuodaan tämäntyyppinen kaivoslain muutos kiireellisenä tänne käsittelyyn,
kun paine olisi nimenomaan tehdä niitä muutoksia niin, että lupaprosessi olisi semmoinen,
että kansalaisilla, kuntalaisilla olisi paremmat vaikutusmahdollisuudet ja että toisaalta mal-
mien arvosta jäisi suurempi osuus tänne Suomeen ja myös paikallistasolle.

Se on myös iso huoli, että miten paikallistasolla hyödytään siitä, jos siellä on kaivos.
Toki työpaikkoja tulee jonkin verran ainakin joksikin ajaksi, tosin samanaikaisesti jokin
muu, esimerkiksi matkailu, voi kärsiä. Totta kai kaivosyhtiöillä pitäisi olla myös se vahva
vastuu siitä, miten ne sen loppuhoidon tekevät. Meillähän on valitettavia esimerkkejä siitä,
että yhtiöt ovat menneet konkurssiin ja sitten tämä loppuhoito on jäänyt valtion vastuulle.

Tämäntyyppisiä muutoksia kaivoslakiin tarvittaisiin.
Itse asiassa se, että tämän nykyisen kaivoslain aikana ei ole tehty uusia lupia, antaa mah-

dollisuuden siihen, että me voisimme tiukentaa sitä lakia entisestään, ennen kuin sitten seu-
raavat lupaprosessit astuvat voimaan, koska kuten tässä on tullut hyvin esille, [Puhemies
koputtaa] nämä lupaprosessit ovat usein varsin pitkiä [Puhemies koputtaa] ja suuri huoli on
nimenomaan siitä, mikä on se hyöty sinne paikallistasolle, mitkä ovat vaikutusmahdolli-
suudet [Puhemies koputtaa] ja kuka siivoaa jäljet, jos käy sillä tavalla ikävästi, että kaivos-
yhtiö itse menee konkurssiin.

21.05 Markus Lohi kesk: Arvoisa puhemies! Kuunnellessani tätä keskustelua minut te-
kee kyllä hyvin surulliseksi se, että otetaan asiaan kantaa aika heppoisin perustein. Ymmär-
rän sen, että kaivoksia voi vastustaa ihan sen takia, että on sana ”kaivos”, ja samaan aikaan
voi ehkä katsella kännykkää, johon niitä mineraaleja on käytetty, mitä kaivoksista on kai-
vettu, mutta minusta se kannattaisi tehdä kuitenkin perehtymällä oikeasti tähän prosessiin
ja perehtymällä tähän lakiin ja oikeilla faktoilla.

Edellä kuulimme puheenvuoron, jossa edustaja Halmeenpää CETA-sopimuksen kytki
näihin kahteen pykälään sanomalla, että jos tulee joku kanadalainen yhtiö, joka tekee tääl-
lä varauksia, mutta kun nämä kaksi pykälää, joita ollaan muuttamassa, eivät koske millään
tavalla varauksia vaan ne koskevat vain malminetsintälupaa ja kaivoslupaa, eivät mitään
varauksia. [Hanna Halmeenpään välihuuto] Että tässä rakennettaisiin joku etuoikeuskaista
jollekin — ei tietenkään.

Siis kysymys, mihin te olette monta kertaa viitannut siinä, että voidaan saattaa malmi-
netsintä loppuun, tarkoittaa tilanteita — kun meidän kaivoslaki antaa mahdollisuuden, että
malminetsintälupaa voidaan hakea jaksoissa 4 vuotta, 3 vuotta, 3 vuotta, 3 vuotta ja 2 vuot-
ta — että jos 15 vuotta on etsitty malmia ja löytyy joku esiintymä ja on käytetty siihen vaik-
ka 200 miljoonaa rahaa, niin koska siihen ei voi hakea enää jatkoa, kun 15 vuotta on mak-
simi, sen jälkeen sitten, kun et voi jättää kaivoslupaa, jotta saisit sen etuoikeuden siihen,
mihin olet käyttänyt 200 miljoonaa, pitäisi tehdä mieluummin yva-tutkimukset ja sinulla
raukeaakin se lupa. Sekö on reilua peliä täällä? Ei. CETA-sopimus lähtee siitä, että pitää
kohdella oikeudenmukaisesti ja samalla tavalla kaikkia yhtiöitä täällä, eikä Suomessa ole
tarvetta sen puolesta muuttaa lainsäädäntöä, koska meidän lainsäädäntömme lähtee siitä,
että kaikki pannaan samalle viivalle lupapolitiikassa.

Minusta tästä CETA-sopimuksestakin on kyllä vähän väärää tietoa, ja sekä ulkominis-
teriö että TEM ovat nyt arvioineet ja todenneet, että ei ole tarvetta muuttaa CETA-sopi-
muksen perusteella meidän kaivoslainsäädäntöämme.

Minusta, jos ajatellaan kaivoslain uudistamista, kestävää on se, että jos siellä tarvitaan
joitain täsmäkorjauksia, niin niitä voidaan tehdä, mutta kokonaisarvioinnin pitää tapahtua
15



Pöytäkirjan asiakohta PTK 129/2018 vp
a) käytännön kokemuksen kautta ja b) oikeuskäytännön kautta, jolloin tiedetään, miten sitä
lakia käytännössä sovelletaan. Sen jälkeen tehdään kokonaisvaltainen arviointi, onko lakia
tarvetta reformoida, ja sitten tehdään tarvittavat muutokset, kun on tämä arviointi voitu teh-
dä. Mutta kun tehdään vain jonkun mielikuvan perusteella, että Heinävedellä kansalaiset
sanovat, että ei tänne saa tulla kaivosta, ja vaaditaan, että pitää uudistaa kaivoslakia ja es-
tää tämmöisiä muutoksia, jotka ovat järkeenkäyviä, niin minusta ollaan silloin siirrytty vä-
hän niin kuin totuuden jälkeiseen elämään. Harmi sinänsä.

21.08 Arto Pirttilahti kesk: Arvoisa rouva puhemies! Tässä on todellakin aika paljon
väittämiä ja oletuksia ilmassa. Tosiaan tämä prosessi todellakin muuttuu tämän etusijai-
suusjärjestelyn pohjalta, mutta kun saadaan kaivoslupa, niin kaikki se muu toiminta on
yhtä tiukkaa kuin ennenkin. Kun pohdittiin sitä, että tulee konkurssia ja jälkihoidot ja muu-
ta, niin nämähän eivät muutu miksikään siellä prosessissa. [Hanna Halmeenpään välihuuto
— Krista Mikkosen välihuuto] — Tehän vähän niin kuin viittasitte siihen, että kuka ne jäl-
kihoidot hoitaa. Kun kaivoslupa tehdään, niin siinä sitoudutaan siihen alueeseen, ja puhu-
taan sosiaalisesta toiminnasta eli siitä, millä tavalla kaivosyhtiö tulee itse sinne yhteisöön
mukaan sitten, kun aloittaa siinä toimintansa, tai jo ennen kuin aloitetaankaan se toiminta.

Kunnalla ja yhteisöllähän on vahva vaikuttamisen keino. Se on kaavoitus, kaavoitetaan-
ko sinne alueelle kaivostoimintaa, vai mitä siellä tehdään. Eli siinä kuullaan jo moneen ker-
taan alueen ihmisiä ennen kuin lähdetään kaivostoimintaa käynnistämään, ja varsinkin
kaavoitusmenettelyssä — jos olette kunnan hallinnossa mukana, tiedätte, kuinka pitkäjän-
teistä se on ja minkälaiset kuulemiset siinä on toiminnan osalta — tulee kansaa kuultua. On
erittäin tärkeätä, että kuullaan siinä vaiheessa alueen ihmisiä siinä asiassa.

Tämä nopeuttaa sitä. Tämä ei ole mikään ohituskaista mutta antaa sen valmiuden ja var-
muuden sille yritykselle lähteä tekemään jatkotoimia.

Arvoisa puhemies! On erittäin hyvä, että meillä on tämmöinen alkulähetekeskustelu täs-
sä asiassa, ja talousvaliokunnassa ja varsinkin ympäristövaliokunnassa asiaa tullaan var-
maan perkaamaan. Toivotaan, että me saamme sinne hyviä asiantuntijoita eri suunnilta, ja
käydään se keskustelu vielä valiokunnassa. Ei tämä varmaan tänä iltana ratkea tässä mei-
dän keskustelussamme, eikä varmaan ole tarkoituskaan. Saadaan sinne hyvä pohja, eli kii-
tos tästä hyvästä keskustelusta.

21.10 Jani Mäkelä ps: Arvoisa puhemies! Kummastelen nyt hieman niitä puheita, että
CETA-sopimuksen perusteella ei olisi tarpeen muuttaa kaivoslakia tai että sen muuttami-
sesta CETA-sopimuksen perusteella olisi hallituksella tai ministeriöllä jotain epäselvyyt-
tä, koska niinhän eduskunta yksimielisessä ponnessaan esitti ja vaati, että sitä nimenomaan
tämän CETA-sopimuksen yhteydessä uudelleen tarkastellaan. Itse muistan hyvin sen teks-
tin siinä eduskunnan ponnessa. Miten tämä voi olla epäselvää?

Tämä näkökohta, jonka edustaja Halmeenpää toi esiin, liittyen tähän CETA-sopimuk-
sen vaikutukseen asiaan, täytyy ottaa lähempään tarkasteluun, ainakin minun mielestäni.
Voiko todella olla niin, että tämän etuoikeuden saaminen lain niin salliessa puutteellisin
ympäristödokumentein johtaisi investointisuojan laukeamiseen ulkomaalaisen kaivosyhti-
ön suuntaan missään tilanteessa? Voisiko se tuottaa tällaisen perustellun odotuksen, että he
saavat sen valtauksen pitää? Onko tästä olemassa kansainvälisiä ennakkotapauksia? Onko
maita tuomittu korvauksiin yhtiöiden suuntaan? Jos tällaista on yhtään missään, niin sil-
loin tämä riski on meidän kannaltamme erittäin vakava. Suomi on pieni toimija näiden kan-
16



Pöytäkirjan asiakohta PTK 129/2018 vp
sainvälisten yhtiöiden puristuksessa. Tämä ylipäänsäkin on ongelma näissä kansainvälisis-
sä vapaakauppasopimuksissa. Nämä epäilykset on selvitettävä täysin ennen kuin voin mis-
sään tapauksessa tämän lain hyväksyä.

Kysyisin myös, mitä hyötyä tällaisen lain säätämisestä kenellekään voi olla, mikä on tä-
män lisäarvo Suomen ja suomalaisten kannalta, koska emmehän me kenellekään muulle
sitä lisäarvoa halua tuottaa.

21.12 Hanna Halmeenpää vihr: Arvoisa puhemies! Edustajakollega Lohi tässä käytti
puheenvuoron, jossa epäili, että tässä vain mielipiteitä ja puutteellisia tietoja esitetään.
Mutta, arvoisat edustajat, me täällä olemme siteeranneet tätä hallituksen lakiesitystä ja sen
yksityiskohtaisia perusteluja. [Markus Lohi: Olette ymmärtäneet väärin!]

Edustaja Lohi, te itse nyt taisitte hämmentää tämän asian niin monin kerroin, että mah-
doitteko itsekään pysyä kärryillä. Nimittäin tässä on kyse juuri siitä, että kun olemme ol-
leet kriittisiä yva-lakiin tehtyjä joustoja ja muutoksia tehtäessä aikaisemmin tällä hallitus-
kaudella, niin on ollut kyse juuri siitä asiasta, että osallisille ja kansalaisille esimerkiksi
ympäristövaikutusten arviointiselostuksesta annettu viranomaisen perusteltu päätelmä on
hyvin merkityksellinen paperi, koska siinä vasta usein selviävät ne mahdolliset ongelmat ja
vaikutukset, kun asiantuntijaviranomainen arvioi, mitä vaikutuksia jollakin hankkeella on.
Ja mitä myöhemmin se annetaan, sitä vaikeampaa osallisten, kuten vaikkapa kuntalaisten,
on sitä hyödyntää.

Tähän samaan asiaan Kuntaliittokin viittaa ja sanoo lausunnossaan ulkoasiainvaliokun-
nalle kaivoslakiin liittyen muun muassa näin, että toisin kuin työ- ja elinkeinoministeriön
teettämästä selvityksestä Borenius-yhtiöstä — vai Borealiako se nyt oli — ilmenee, niin
kunnan vaikutusmahdollisuudet ovat osoittautuneet tai osoittautumassa kaivoslaissa hei-
koiksi jo nyt. Lain täytäntöönpanoaikana on esiintynyt ongelmia, erityisesti juurikin kun-
tien vaikutusmahdollisuuksien turvaamisessa, ja myös kansalaisvaikuttaminen ja osallistu-
mista koskevat vaatimukset ovat saaneet kritiikkiä jo nyt.

Ja nyt siis kuntalaiset ja osalliset saisivat vaikkapa nämä viranomaisten asiantuntijalau-
sunnot nähtävilleen vasta myöhemmässä vaiheessa. [Markus Lohi: Ei pidä paikkaansa!] —
Pitää paikkansa. — Ja se tarkoittaa juuri sitä, että kaivostoimija saisi lupahakemuksen,
malminetsintäluvan tai kaivosluvan tai sitten kullanhuuhdontaluvan jättäessään, jo silloin
heti välittömästi, etuoikeuden varattua jollekin alueelle, [Markus Lohi: Totta kai!] ja kun-
talaiset eivät saisi mitään tietoa siinä vaiheessa, kun nyt voimassa olevan lain mukaan heti
siinä vaiheessa kuntalaiset ja asiantuntijaviranomaiset saavat myös nähtävilleen ne vaiku-
tusarvioinnit. Tästä on kyse. Ja tästä on kyse myös siinä, kun puhumme nopeuttamisesta ja
ohituskaistasta. Eli yksi vaihe ohitetaan, päästään seuraavaan vaiheeseen jo aiemmin [Mar-
kus Lohi: Ei!] ja vasta myöhemmin toimitellaan sitten pikkuhiljaa niitä liitteitä. Ja siihen ei
muuten, edustaja Pirttilahti, tarvitse toiminnanharjoittajan mitään aikarajaa määrittää. Hän
saa arvioida, milloin mahdollisesti toimittaa ne, mutta ei siihen mitään deadlinea tule.

21.15 Krista Mikkonen vihr: Arvoisa puhemies! Täällä tosiaan on tänään puhuttu tästä
esityksestä, mikä nyt on, joka liittyy siihen, miten etuoikeusjärjestystä muutetaan, miten
kaivosyhtiö voi saada etuoikeuden malminetsintälupaan, kaivoslupaan tai kullanhuuhdon-
talupaan, millaisia asiakirjoja siinä vaiheessa vaaditaan, ja sitten täällä on puhuttu myös
yleisesti kaivoslaista, niistä muutostarpeista, mitä kaivoslakiin tulisi mielestämme tehdä, ja
myös siitä huolesta, mitä eduskunta on yksimielisesti esittänyt liittyen CETA-sopimuk-
17



Pöytäkirjan asiakohta PTK 129/2018 vp
seen ja siihen, miten varmistetaan se, kun CETA-sopimus on hyväksytty, miten kaivoslaki
vaikuttaa siihen.

Itse asiassa valiokunta on todennut, että täyttä varmuutta siitä, vaikuttaisiko CETA-so-
pimus tällaisten tarkistusten käsittelyyn, ei kuulemisessa saatu, joten meillä ei ole varmaa
tietoa siitä, miten CETA-sopimus vaikuttaisi. Valiokunta ei saanut siitä riittävää selvitys-
tä, ja he nyt sitten esittivätkin, että tätä selvittämistä vielä jatkettaisiin ja tehtäisiin tämmöi-
nen laajempi arviointi. Yhtä lailla me emme siis voi tietää sitä, millaisia vaikutuksia
CETA-sopimuksella on esimerkiksi siihen, jos etuoikeusjärjestystä nyt näin muutetaan,
että joku yhtiö saa sen etuoikeuden lupaan jo ilman, että joutuu tekemään niitä selvityksiä,
mitä laissa nyt vaaditaan, eli että jos se on joku kanadalainen yhtiö, niin olisiko sillä jotain
vaikutusta. [Markus Lohi: Ei olisi!] — No, täällä edustaja Lohi huutaa, että ei olisi, mutta
emme me sitä tiedä, [Markus Lohi: Tiedämme!] koska tämä valiokunnan lausuntokin juuri
toteaa, että he eivät saaneet täyttä varmuutta siitä, mikä CETA-sopimuksen ja meidän kai-
voslakimme suhde on ja onko sillä vaikutusta, ja se on tämä meidän huolemme.

Mutta tässä keskustelussa on minusta tullut sinänsä kyllä hyvin esille se yleinen huoli,
mitä kaivostoimintaan liittyy. Me tiedämme, että kaivokset ovat tarpeellisia. Me tarvitsem-
me kaivoksia. Ne mineraalit, mitä meillä on, ovat tärkeitä, ja meidän kannattaa niitä hyö-
dyntää, mutta se pitää tehdä kestävästi. Ja me tiedämme, että kaivoksilla on aina ympäris-
tövaikutuksia. Sen takia ne ympäristövaikutukset tulee minimoida. Meidän pitää huomioi-
da se ja punnita niitä hyötyjä, mitä saadaan, ja haittoja ja sitten tehdä kokonaisarvio. Siinä
mielessä nykyinen kaivoslaki kokonaisuudessaan ei mielestäni tätä punnintaa ja arviointia
riittävästi tee. Se esimerkiksi ei anna paikallisille riittävästi vaikutusmahdollisuuksia, ja se
myös myy hyvin halvalla meidän mineraalimme. Meillä ei ole sellaisia verotuskäytäntöjä,
mitä nyt on vaikka Mosambikilla esimerkiksi, missä kävin juuri tutustumassa kaivostoi-
mintaan. Siellä on kaivosveroa, siellä on rojaltia, siellä on myös myyntiveroa [Puhemies
koputtaa] siitä, jos kaivosoikeuksia myy eteenpäin. Tämäntyyppistä kaivoslainsäädäntöä
meidän tulee kyllä kannattaa [Puhemies koputtaa] eikä liian halvalla myydä meidän yhtei-
siä mineraalivarojamme.

21.18 Markus Lohi kesk: Arvoisa puhemies! Kun meidän kaivoslakiimme on varmaan
syytä jollain aikataululla tehdä joitain muutoksia, minä en ottaisi kuitenkaan mallimaaksi
Mosambikia tai Kongoa, niin kuin vihreät ottavat. Minusta tärkeämpää on se, että kun kes-
kustellaan tästä laista ja sen vaikutuksista, niin silloin kannattaisi oikeasti perustaa näke-
mykset faktoihin. Minusta kaivoksia voi vastustaa, mutta kannattaa vastustaa oikeilla pe-
rusteilla.

Nyt tässä tulee semmoinen kuva, kun kuuntelee edustaja Halmeenpäätä ja Mikkosta,
että tämä hallituksen esitys jotenkin heikentäisi kansalaisten kuulemista tai ympäristöky-
symyksiä, mitä se ei ollenkaan tee. Kysymys on vain siitä, että semmoinen toimija, joka oi-
keasti on tehnyt vaikkapa 14 vuotta tutkimusta siellä, malmia etsinyt sieltä ja käyttänyt sii-
hen kymmeniä miljoonia, voi saada etuoikeuden sen hyödyntämiseen, vaikkei yvaa ole
tehtykään loppuun. Jos teitä kuuntelee, niin tulee sellainen kuva, että vaikka joku olisi 15
vuotta uhrannutkin siihen vaikka satoja miljoonia, niin te antaisitte mielellänne jollekin
toiselle yhtiölle etuoikeuden siihen ettekä sille, joka on sitä malmia etsinyt. Eihän se näin
voi olla. Tämähän on minusta järkevä juttu, että huolehditaan siitä, että jos oikeasti joku
vastuullisesti täällä toimii ja noudattaa kaikkia säännöksiä, niin hänellä on myös mahdol-
lisuus saada etuoikeus siihen kaivoksen perustamiseen, jos se yhtiö on löytänyt sen esiin-
18



Pöytäkirjan asiakohta PTK 129/2018 vp
tymän ja käyttänyt siihen paljon varoja. Se on Suomen etu, että me mahdollistamme täällä
maaperäntutkimuksen. Malminetsintä on luonnontieteellistä toimintaa, joka ei vaurioita
luontoa, ja sen takia on tärkeää, että sitä tehdään. On tärkeää, että me tiedämme meidän
maaperämme.

Kaivoksen perustaminen Suomeen meidän tiukoilla reunaehdoillamme, jotka on tär-
keää pitää ympäristönäkökulmastakin, on globaali ympäristöteko. Ei Mosambikissa tai
Kongossa vaadita samanlaisia ympäristösäännöksiä. Ei siellä ole samanlaista verotusta, ei
siellä ole samanlaista... [Krista Mikkosen välihuuto] — Siellä voi olla kaivosrojalteja ja
muita, mutta onko siellä samanlainen hyvinvointiyhteiskunta kuin meillä on rakennettu?
— Eli minusta kannattaa katsoa, mikä on se pohja oikeasti, kannattaako meidän ottaa mie-
luummin ehkä Ruotsista tai muista Pohjoismaista tai Kanadasta mallia kuin Afrikan mais-
ta, joissa ihmisoikeudet ovat aivan eri tasolla ja joissa yhteiskuntajärjestelmä on täysin eri-
lainen. Ei pelkkä kaivosvero ole se onni ja autuus. Pitää katsoa, mikä on se kokonaisuus,
mitä yhteiskunnalle jää.

Minusta ennen muuta pitää katsoa niin, että se paikallisyhteisö, joka ottaa riskiä vaikka-
pa rakentamalla teitä ja päiväkoteja, olisi se, joka saisi siitä nykyistä enemmän. Tähän pi-
tää minusta kyllä tehdä muutoksia varmasti, mutta nekin pitää tehdä perusteellisen valmis-
telun jälkeen, jotta ei mennä ojasta allikkoon. Meillä on valtava potentiaali kasvattaa Suo-
meen akkuklusteri, jossa me jalostamme loppuun saakka meidän mineraalit täällä Suomes-
sa ja huolehdimme myös kiertotalouden näkökulmasta erittäin kestävästä kaivosteollisuu-
desta ja tämän koko klusterin toiminnasta täällä.

21.21 Ulla Parviainen kesk: Arvoisa puhemies! Sosiaalinen hyväksyttävyys on noussut
termiksi. Luulisi, että kunnanvaltuuston maankäyttölinjauksilla eli esimerkiksi yleiskaa-
valla olisi tietynlainen sosiaalinen hyväksyttävyys. Mutta nyt edustaja Pirttilahdelle ker-
ron juuri sen asian, että juuri tällä hetkellä on sellainen tilanne, että nytten tämä uusi kai-
voslaki näyttää menevän kunnan kaavoitusmonopolin yli. Eli tätä nyt sitten haluttaisiin oi-
keudessa testata, ja nyt me kaupunginvaltuuston jäsenet jännittyneinä odotamme, saamme-
ko tästä luvan viedä eteenpäin. Näin maalaisjärjellä ajatellen juuri kunta päättää kaavoitta-
malla eli rajaa tietynlaisille alueille tietynlaista elinkeinotoimintaa. Meillä on herkästä
alueesta, matkailualueesta, ydinalueesta kyse, ja siitä olemme rajanneet ulos uuden kaivos-
toiminnan. Nyt tämä pitäisi testata sitten, saada ihan korkeimmasta päätös, mitä tällä teh-
dään. Mutta se tuotti tosiaan yllätyksen, että näin on. Kunta ei tämän mukaan pystyisikään
sanomaan, miten maankäyttöä järjestetään.

21.23 Arto Pirttilahti kesk: Arvoisa rouva puhemies! Tässä edustaja Halmeenpää otti
esille... Tai oikeastaan tämä pääväittämä, mikä vihreiltä tulee, että tässä tulisi ohituskaista
vastuuttomille toimijoille, että päästettäisiin vähemmällä — ei missään tapauksessa. Aina-
kaan itse en näin koe, että tässä vastuuttomat pääsisivät vähemmällä.

Ja se, että toiminnanharjoittajalla ei olisi tarvetta määrittää, milloin hän antaa nämä liit-
teet, on väärää informaatiota. Hakijan on ilmoitettava hakemuksessa liitteen valmistumi-
nen ja perusteltava se aika, mihinkä he käyttävät sen, ja lisäksi viranomaisilla on mahdol-
lisuus määrätä, milloin selvitykset on tehtävä. Eli tämä on väärää informaatiota. Ei kannata
ihan kaikkea väärääkään levittää.
19



Pöytäkirjan asiakohta PTK 129/2018 vp
21.24 Hanna Halmeenpää vihr: Arvoisa puhemies! Tässä lakiesityksessä lukee myös
sellainen kohta, jossa toiminnanharjoittaja saa itse arvioida sen ajan, mutta voi olla näin
niin kuin Pirttilahti sanoo, en sitä kiistä lainkaan.

Mutta se, että malminetsintä, joka on luonnontieteellisistä tutkimustoimintaa, olisi sel-
laista, josta ei jää jälkeä luontoon ja jota voidaan riskittä harjoittaa, ei, arvoisa edustaja Lo-
hi, pidä aivan paikkaansa. On nimittäin niin, että siitä tutkimustoiminnasta voi jäädä ja on
myös jäänyt jälkiä luontoon ja syntynyt vaikutuksia, kuten esimerkiksi Sodankylässä
Viiankiaavan Natura-alueelle öljyvahinko, joka ei kyllä sinne alueelle kuuluisi.

Tästä syystä, arvoisa puhemies, on olennaisen tärkeää, että jo tässä alkuvaiheessa ote-
taan huomioon se, että kun malminetsintää, kaivostoimintaa tai kullanhuuhdontaa jonne-
kin suunnitellaan, niin se ei käy ihan minne tahansa. On olemassa alueita, jotka on varattu
aivan muuhun käyttöön, ja sen takia on olennaista, että kaivoslakia harkittaisiin muutetta-
vaksi siten, että vaikkapa kuntien vaikutusmahdollisuudet, joihin edustaja Parviainen Kuu-
samosta tässä viittaa, ja kansalaiskeskustelu turvattaisiin paremmin, jo aikaisemmassa vai-
heessa, eikä heikommin. Tällöin tulisi tarkastella aivan muita pykäliä kaivoslaissa kuin tä-
tä, ei ainakaan tähän suuntaan.

Arvoisa puhemies! Minä kyllä haluaisin, kun täällä on kiivaita muutosesityksen puolus-
tajia paikalla, saada edes yhden vastauksen, kun en sitä asianomaiselta ministeriltä saanut.
Kun täällä lakiesityksen vaikutuksista todetaan, että tämä sujuvoittaisi viranomaismenet-
telyä ja keventäisi hallinnollista taakkaa, niin minä kysyn, millä tavalla tämä sujuvoittaa.
Kun se sama toiminnanharjoittaja joutuu ne samat arvioinnit kuitenkin teettämään, mutta
vain eri vaiheessa, niin millä tavalla se sujuvoittaa tai millä tavalla se kenenkään taakkaa
keventää? Se keventää kyllä toiminnanharjoittajalta sen taakan, että ei tarvitse vielä etukä-
teen kertoa, mitä vaikutuksia mahdollisesti syntyy, mutta se ei kyllä kansalaisen mieltä ke-
vennä, se tekee sen raskaammaksi.

Täällä todettiin myös, että tämä nopeuttaisi lupaprosesseja. No, miten se niitä nopeuttai-
si, kun lupaprosessivaiheessa näiden arvioiden — lainmukaiset arviot, ympäristövaikutus-
ten arviointiselostus ja tarvittaessa Natura-arviointi — pitää kuitenkin olla tehtynä ja niistä
pitää kuitenkin hankkia asianomaisen viranomaisen lausunnot ja niin edelleen? En minä
ymmärrä, miten tämä prosessi tässä nopeammaksi muuttuisi. Kukaan ei siihen ole vastaus-
ta kertonut, mihin tarvitaan tätä muutosta.

21.27 Krista Mikkonen vihr: Arvoisa puhemies! On tosiaan aika valitettavaa, että
Mosambikissa kaivoslainsäädäntö on parempaa kuin meillä. Mosambikissa on tietysti kai-
vosvero huomattavan suuri, ja sen suuruus vielä riippuu vähän siitä, minkätyyppistä mine-
raalia etsii. Tästä verosta on paikallistasolle tilitettävä tietty prosenttiosuus. Sitten siellä on
totta kai yhteisövero ja tulovero, aivan niin kuin meilläkin. Sen lisäksi kaivosoikeuksien
myynnistä joutuu maksamaan myyntivoittoveroa. Ja sen lisäksi Mosambikissa on määri-
telty se, että kaivannaissektorilla tietyn omistuksen täytyy olla paikallisella tasolla, että
myös ne hyödyt jäävät sinne paikallisesti eikä kaikkia resursseja vain viedä muualle. Itse
asiassa Mosambikin kaivoslain suhteen nimenomaan tämmöinen taloudellinen turva, mikä
siinä on, ja se hyöty taloudellisesti, mitä maa siitä saa, on arvioitu ihan — en nyt muista
tarkkaan, millä sijalla se oli — sinne kohtalaisen kärkipäähän.

Sitä vastoin taas Suomen kaivoslaki on kansainvälisten kaivosyhtiöiden näkökulmasta
houkutteleva, koska meillä lupaprosessit ja nämä prosessit sinänsä ovat aika lailla yhtiöi-
den näkökulmasta tehtyjä. Näitä tällaisia veroja ja rojaltimaksuja ei ole. Vastuukysymyk-
20



Pöytäkirjan asiakohta PTK 129/2018 vp
setkin ovat sentyyppisiä, että ne eivät ole riittävän tiukasti määriteltyjä. Ei ole esimerkiksi
kaivosvastuurahaston tyyppisiä rahastoja, millä kaivosala itse huolehtisi siitä, että jos tulee
joitain jälkivelvoitteita, joista yhtiö ei pysty huolehtimaan, sitten tämä toimiala kantaa niis-
tä yhteisen vastuun. Esimerkiksi Finnwatch selvitti, että vuonna 2011—2014 kaivosyhti-
öiden aggressiivisen verosuunnittelun vuoksi meiltä jäi saamatta ainakin 49 miljoonan eu-
ron edestä veroja Suomen valtiolle, ja kun näinä vuosina kaivosyhtiöt louhivat 4 miljardin
arvosta mineraaleja, niin se vero, mikä maksettiin Suomeen, oli vain 92 miljoonaa yhtei-
söverona.

Kyllä meillä on paljon parannettavaa kaivoslainsäädännössä myös tästä taloudellisesta
näkökulmasta, että emme myy liian halvalla meidän yhteisiä mineraalivarojamme. Sitten
on tietysti paljon näitä muita, mitä tässä on tullut jo esiin liittyen vaikuttamismahdollisuuk-
siin ja ympäristövaikutusten arviointiin ja kokonaisarviointiin siitä, mitkä ovat vaikutukset
muille elinkeinoille ja niin edelleen.

21.30 Markus Lohi kesk: Arvoisa puheenjohtaja! En hirveän kiihkeästi puolusta näitä
kahta muutosta. Eivät nämä ole mitenkään dramaattisia. Nämä ovat ihan järkeviä, mutta ei-
vät nämä mitään dramaattisia ole.

Sen sijaan puolustan kiihkeästi sitä, että argumentoinnissa käytetään oikeasti faktoja, ja
siinä kysymyksessä minusta kannattaa olla tarkkana ja perehtyä siihen. Esimerkiksi täällä
äsken puheenvuorossa Halmeenpää väitti, että tässä ei tarvitse etukäteen ilmoittaa ympä-
ristövaikutuksia. Ei pidä paikkaansa, totta kai pitää etukäteen. Ennen luvan saantia pitää
olla yva tehty. Ennen luvan saantia pitää olla asianmukaisesti kaikki kuulemiset tehty. Ei
tämä tuo mitään muutosta niihin, ei yhtään mitään. Kysymys on vain siitä, saako etuoikeu-
den hyödyntää sitä, voiko siis jättää lupahakemuksen, joka tuo sen etuoikeuden. Ja sehän
on järkevää, että kun jotkut oikeasti satsaavat ja toimivat, niin ei tule sivusta joku, joka nap-
paa sitten sen.

Eikä minua saa kyllä puolustamaan sitä, että jotenkin luontoa laiminlyötäisiin. Itse edus-
tan sitä kantaa, että esimerkiksi kotimaakuntaani Lappiin, jossa näitä esiintymiä on paljon,
ei tarvita yhtään sellaista kaivosta, joka pilaa meidän vesiä tai luontoa yleensäkään — ei
yhtään sellaista. Mutta niitäkin vaatimuksia pitää oikeasti puolustaa oikeilla faktoilla ja pe-
rehtymällä tähän prosessiin.

Ja haluan sanoa myös sen, että kun sanotaan, että meillä ei ole mitään verotusta kaivok-
sille, niin on niille verotus. Niille on aivan sama verotus kuin mille tahansa muullekin yri-
tystoiminnalle. Ei siellä Mosambikissa välttämättä ole ihan samanlaista yhteisöverotusta
kuin meillä. Ei siellä ole välttämättä samanlaista palkkoihin liittyvää verotusta kuin meillä.
On meillä ympäristövahinkovakuutuskin, joka on pakollinen kaikille kaivoksille, mutta se
koskee vain ympäristövahinkoja, ja se on sillä lailla vähän ehkä puutteellinen ja toimima-
ton järjestelmä, mutta semmoinen on olemassa kuitenkin.

Ja se on tosiasia, että meillä on joitakin ongelmia siitä, että on joku kaivos, joka on men-
nyt konkurssiin, ja sitten on jäänyt veronmaksajille maksettavaksi niitä ennallistamishom-
mia. Sinne tarvitaan korjauksia, mutta nekin pitää tehdä oikeasti oikeilla faktoilla eikä niin,
että väittää, että tämä laki jotenkin heikentäisi vaikutuksia ympäristöön. Niin ei tule teke-
mään tämä laki eikä muutosesitys tähän lakiin. Tämä ei ole dramaattinen missään määrin
siltä kannalta. Tämä sujuvoittaa sitä. Kun kysyttiin, miten tämä sujuvoittaa: se sujuvoittaa
siten, että ely ja Tukes voivat paremmin koordinoida sitä lupaprosessia yhdessä — ei var-
maan nopeuta sitä, mutta se tekee siitä mielekkäämmän ja järkevämmän.
21



Pöytäkirjan asiakohta PTK 129/2018 vp
Ja se on selvää, että kunnilla pitää olla aina kaavoituksen kautta veto-oikeus siihen, syn-
tyykö kunnan alueelle kaivos vai ei. Siitä pidämme tiukasti keskustassa kiinni nyt ja tule-
vaisuudessa. Se on se ”sosiaalinen toimilupa”, että lähiyhteisön eli kunnan asukkaiden hy-
väksyntä sille hankkeelle pitää aina olla.

21.33 Hanna Halmeenpää vihr: Arvoisa puhemies! Nyt valitettava tilanne on se, että täl-
läkään hetkellä kunnilla ei tuollaista veto-oikeutta ole, [Markus Lohi: On!] se on Kuusa-
mossa nyt nähty. Kun Kuusamo kaavoitti tietyn alueen sellaiseksi, jonne ei uutta kaivos-
toimintaa voi tulla, kuten edustaja Parviainen kertoi, niin kaivosyhtiöhän vei sen asian oi-
keuteen ja voitti. Ja nyt kunta odottaa sitä lupaa, että saako siitä edes valittaa korkeimpaan
hallinto-oikeuteen. [Markus Lohi: Se ei ole lainvoimainen!] Ja tässä nyt sitten ollaan tilan-
teessa, että ei tiedetä, miten siinä käy.

Mutta, arvoisat edustajat, tietysti olisi hyvä, että tässä keskustelussa olisi edes se tullut
selville — myös edustaja Lohelle, joka juuri on poistumassa — että tässähän pääargument-
ti ei ole se, että ympäristövaikutusten huomioiminen heikentyy, vaan tässä heikentyvät
asianosaisten vaikuttamismahdollisuudet siinä vaiheessa, kun noiden ympäristövaikutus-
ten pitäisi olla jo tiedossa.

Ja minä toivoisin, että meillä kestävä kaivostoiminta jatkuu ja kehittyy. Me tarvitsemme
kaivannaisia. Mutta minä toivoisin, että tässä ei pyrittäisi vain keventämään toiminnanhar-
joittajien hallinnollista taakkaa vaan tässä pyrittäisiin varmistumaan siitä, että tuo toiminta
täyttää kaikki kestävyyden kriteerit ja että se sosiaalinen toimintalupa on ja se tavoite siitä,
että kaivoslaki ja malminetsintä perustuisivat siihen, että yhteiskunnallisesti, taloudellises-
ti ja ekologisesti kestävällä tavalla kaivostoimintaa turvataan, että siihen satsattaisiin. Ja
siihen nähden minusta tämä esitys ei tuo mitään parannusta, mutta tämä tuo tämmöisen
kummallisen nopeutuksen, josta en ole... [Markus Lohi: Ei!] — Tuo nopeutuksen, kun kai-
vosluvan, malminetsintäluvan tai kullanhuuhdontaluvan jättäessään voi todeta, että näitä
lain vaatimia arviointeja ei nyt tarvitsekaan jättää, tuokaa ne myöhemmin. Sillä tavallahan
se sitä prosessia nopeuttaa toiminnanharjoittajan näkökulmasta.

Ja edustaja Lohi, jos te olette toista mieltä, niin perehtykää tähän lakiesitykseen. Se lu-
kee siellä.

21.35 Arto Pirttilahti kesk: Arvoisa rouva puhemies! Tämä on erinomaista keskustelua.
Me tuolla Pohjoismaiden neuvostossa olemme samassa keskiryhmässä vihreiden kanssa,
ja siellähän me teimme juuri aloitteita näillä samoilla periaatteilla, mitä edustaja Halmeen-
pää sanoi, haetaan kestävää kaivostoiminnan pohjaa, ja niitä ajetaan koko Pohjoismaihin
samalla asenteella. Meillä on tässä aivan sama asenne, että luontoa ei tule pilata ja pitää ot-
taa huomioon se yhteisö, missä toimitaan — näistä lähtökohdista — ja jälkihoidot pitää
hoitaa.

Tähän kysymykseen byrokratian kevennyksestä: Ainakin itse ymmärtäisin näin, että jos
se varausalue on aika laaja ja tehdään etsintää siellä ja kun se sitten kohdentuu johonkin
paikkaan, niin se yva voidaan tehdä juuri sille kohdennetulle alueelle laadukkaammin, jol-
loin se keventää sitä. [Hanna Halmeenpää: Niin on nytkin!] Ja toinen asia: esimerkiksi
34 §:n perusteluissa ekassa kappaleessa todetaan, että ei tarvitse toimittaa samoja tietoja eri
vaiheissa, kun ne on kerran annettu, joten tämäkin ehkä sitten keventää. Mutta varmaan tul-
laan kuulemaan valiokunnissa näistäkin asioista ja vastauksia näihin kysymyksiin, mitä
teillä on esittää.
22



Pöytäkirjan asiakohta PTK 129/2018 vp
21.36 Markus Lohi kesk: Arvoisa puhemies! Oli pakko palata takaisin tähän paikalle,
kun kuulin taas väitteen, joka ei pidä paikkaansa, eli että tämä jotenkin heikentäisi alueen
ihmisten vaikutusmahdollisuuksia. Ei heikennä ollenkaan, koska tämä ei tee mitään muu-
tosta, tässä ei esitetä mitään muutosta. Tässähän vain voi jättää sen hakemuksen, mutta
tämä ei edes välttämättä nopeuta sitä prosessia, koska kaikki samat edellytykset, mitä edel-
lytetään nykyisinkin, säilyvät. Itse asiassa asukkaitten asema paranee, koska he saavat tar-
kempaa ja ajantasaisempaa tietoa siinä yvassa. [Hanna Halmeenpää: Myöhemmässä vai-
heessa!] On parempi, että he saavat ajankohtaista ja oikeaa tietoa, ja heille on myös varat-
tava lain mukaan riittävä aika tutustua siihen. Itse edustan sitä kantaa, että kaivoslaissa voi-
taisiin miettiä tätä yleistä tiedonantomenettelyä tai siihen liittyen yleensäkin varmistaa, että
myös kaikki asianosaiset tai he, joita asia erityisesti koskee, varmasti saisivat tiedon. Leh-
den kautta julkaistu tiedonanto ei välttämättä ole nykypäivänä kaikkia tavoittanut. Tätä pi-
tää parantaa.

Mutta ei kannata väittää, että tämä heikentäisi sitä, koska tällä ei ole mitään merkitystä.
Tässä on vain kysymys siitä, että voit jättää hakemuksen, joka luo sinulle etuoikeuden, hie-
man nykyistä aikaisemmassa vaiheessa. Mutta itse lupakriteerit ja luvan perusteet eivät
muutu yhtään miksikään eivätkä kuulemisetkaan. [Hanna Halmeenpää: Emme ole väittä-
neetkään!]

21.38 Hanna Halmeenpää vihr: Arvoisa rouva puhemies! Nyt on niin, että tässä tapah-
tuu muutos. Minä jotenkin ymmärsin tuosta edustaja Lohen äskeisestä puheenvuorosta,
että ikään kuin mikään ei muuttuisi, mutta kyllähän tässä asia muuttuu, ja se muutos on ai-
kataulutuksessa.

Mutta keskeisintä tässä on se, että minä haluaisin kuulla, mihin tätä hallituksen esitystä
tarvitaan, ja siihen ei tässä keskustelussa tullut yhtäkään vastausta. Se jää sitten valiokun-
takäsittelyn varaan.

Puhemies Paula Risikko: Mainio keskustelu on päättynyt.

Asia lähetettiin talousvaliokuntaan, jolle ympäristövaliokunnan on annettava lausunto.
23


