















































DEM3EA4.tmp.xml


Pöytäkirjan asiakohta PTK 83/2018 vp
Pöytäkirjan asiakohta 

PTK 83/2018 vp

Täysistunto

Torstai 13.9.2018 klo 15.59—18.11

2.3. Suullinen kysymys seksuaalisen häirinnän kitkemisestä kouluissa (Jani Toivola vihr)
Suullinen kysymys SKT 127/2018 vp

Suullinen kyselytunti

Puhemies Paula Risikko: Vihreä eduskuntaryhmä: edustaja Toivola, olkaa hyvä.

Keskustelu

16.25 Jani Toivola vihr: Arvoisa rouva puhemies! Ylen MOT julkaisi aikaisemmin tällä
viikolla jutun, jossa käsiteltiin kyselytutkimusta, laajaa sellaista, liittyen nuorten koke-
maan seksuaaliseen häirintään kouluissa. Kyselyn tulokset olivat äärimmäisen pysäyttä-
viä: pahimmillaan jopa joka viides oli kokenut seksuaalista häirintää. Hyvin samansuun-
taisia tuloksia on aikaisemmin saatu kouluterveyskyselyistä sekä Pelastakaa Lapset ry:n
vastikään julkaisemasta selvityksestä, jonka ehkä pysäyttävin löydös oli, että 50 prosenttia
tytöistä ja yli 20 prosenttia pojista ei kertoisi kokemastaan seksuaalisesta häirinnästä aikui-
sille. Isolle joukolle oli myös epäselvää, kenelle tästä pitäisi kertoa.

Meidän on kyettävä luomaan lapsille ja nuorille tarpeeksi matalan kynnyksen väyliä ja
polkuja ja aikuisia, joille turvallisesti kertoa näistä asioista. Silloin keskiössä on ehdotto-
masti se turva ja luottamus, mistä me kaikki olemme varmasti samaa mieltä. Tarvitaan ai-
kuisia ja palveluita, [Puhemies: Kysymys!] jotka ovat mahdollisimman lähestyttäviä ja hä-
peästä riisuvia. Kysyisin ministeriltä: minkälaisiin toimiin aiotte ryhtyä, jotta pystymme
kitkemään seksuaalisen häirinnän kouluista ja myös ennalta ehkäisemään?

16.26 Opetusministeri Sanni Grahn-Laasonen (vastauspuheenvuoro):  Arvoisa puhe-
mies! Kiitos edustaja Toivolalle erittäin tärkeästä ja ajankohtaisesta kysymyksestä, josta
hetki sitten, juuri ennen kyselytuntia, oli myöskin lukiolaisten kanssa mahdollisuus kes-
kustella, ja näitä huolia ja ratkaisuvaihtoehtoja kävimme läpi. Hallitushan on ryhtynyt hy-
vin määrätietoisesti omalta osaltaan toimiin, jotta seksuaalinen häirintä voitaisiin suoma-
laisista kouluista, päiväkodeista, myöskin työpaikoilta ja yhteiskunnasta kitkeä mahdolli-
simman tehokkaasti — eli aivan nollatoleranssi seksuaaliselle häirinnälle. Ja kun puhutaan
lapsista ja nuorista, on selvää, että kyse on erityisen vakavasta asiasta ja haavoittuvasta
kohderyhmästä. Konkreettisia toimia meillä on lukuisia, mutta ehkä tärkeimpänä koulu-
maailmaan sijoittuvana on se, että koulun aikuisille, opettajille, koulun johdolle, henkilö-
kunnalle, on laadittu ajantasaiset ohjeet ja myöskin täydennyskoulutusta, jotta meillä oli-
sivat toimintaohjeet ja prosessit kunnossa, miten ilmoitetaan, miten ennalta ehkäistään sek-
suaalista häirintää ja niin edelleen. Ja aivan oikein, niin kuin puheenvuorossanne totesitte,
luottamus, ilmapiiri ja sellainen matala kynnys ilmoittaa [Puhemies: Aika!] on aikuisten
vastuulla luoda kouluun, jotta lapset ja nuoret ovat turvassa.
 Tarkistettu
4.1



Pöytäkirjan asiakohta PTK 83/2018 vp
Puhemies Paula Risikko: Pyydän nyt niitä edustajia, jotka haluavat esittää tästä aiheesta
lisäkysymyksiä, ilmoittautumaan painamalla V-painiketta ja nousemalla seisomaan.

16.28 Jani Toivola vihr (vastauspuheenvuoro): Arvoisa rouva puhemies! Ihan ensin kii-
tokset ministerille siitä, että toimeen on ryhdytty. Tämä on ehdottomasti semmoinen asia,
joka on tässä salissa varmasti yhteinen asia ja huoli, joka vaatii kaikilta toimia.

Tämän MOT:n kyselyn yhteydessä professori Kristiina Brunila nosti esiin opettajankou-
lutuksen, ja hänen näkemyksensä oli vahvasti se, että ehkä tähän häirintään liittyvät kysy-
mykset ovat myös opettajankoulutuksen ja täydennyskoulutuksen heikkous. Ja silloin, kun
me puhumme tästä häirinnän tematiikasta, on tärkeää muistaa, että me puhumme samalla
myös yhdenvertaisuudesta ja tasa-arvosta, me puhumme rakenteista tai eri vähemmistö-
ryhmien asemasta yhteiskunnassa ja siitä, kuinka usein nämä vähemmistöryhmät altistu-
vat ehkä vielä herkemmin tälle häirinnälle, ja silloin olisikin tärkeää pohtia sitä, miten näi-
tä asioita huomioidaan siellä opettajankoulutuksessa ja täydennyskoulutuksessa, jotta jo-
kaisessa oppilaitoksessa ympäri Suomea olisi yhdenvertaiset resurssit kohdata näitä tilan-
teita sekä akuutin puuttumisen kautta että myöskin ennaltaehkäisyn näkökulmasta. Kysyi-
sinkin ministeriltä vielä, minkälaisiin toimiin tästä näkökulmasta aiotte ryhtyä: opettajan-
koulutus, täydennyskoulutus ja riittävät resurssit.

16.29 Opetusministeri Sanni Grahn-Laasonen (vastauspuheenvuoro):  Arvoisa puhe-
mies! Aivan oikein, hallitus onkin jo ryhtynyt juuri näihin toimiin, ja meillä on olemassa
kansallinen opettajankoulutusfoorumi, jossa ovat edustettuina kaikki opettajankoulutusta
tarjoavat korkeakoulut ja kaikki keskeiset sidosryhmät ja joka kehittää suomalaista opetta-
jankoulutusta eteenpäin. Tämä teema, seksuaalinen häirintä, on ollut siellä ryhmässä käsit-
telyssä ja otettu erittäin vakavasti. Samoin meillä on lisätty täydennyskoulutusta ja pyydet-
ty myöskin Opetushallitusta kanavoimaan lisäresursseja opettajien täydennyskoulutuk-
seen nimenomaan tähän teemaan.

Itse asiassa tällä hallituskaudella opettajankoulutukseen on tehty erittäin merkittävät li-
säpanostukset, puhutaan ihan kymmenistä miljoonista euroista opettajankoulutuksen ke-
hittämiseen, ja meillä on se iloinen tilanne, että suomalaiset opettajat ovat maailman par-
haita, näin uskallan sanoa, ja osallistuvat myös erittäin mielellään ja aktiivisesti opettajan-
koulutukseen, kun se mahdollisuus heille vain tarjoutuu. Sen lisäksi tähän työhön ovat si-
toutuneet mukaan kaikki meidän keskeiset sidosryhmät: kuntia on paljon mukana — toi-
vomme, että kaikki saisimme siihen mukaan, ja tässä on myöskin mahdollisuus välittää sitä
viestiä — ja samoin opettajien ammattijärjestöt ja niin edelleen. Meillä on myöskin [Puhe-
mies koputtaa] käynnistymässä koulujen turvallisuuskulttuuria kehittävä laaja kehittä-
misohjelma.

Puhemies Paula Risikko: Pyydän kaikkia kiinnittämään huomiota, että minuutti on mi-
nuutti.

16.30 Olli-Poika Parviainen vihr (vastauspuheenvuoro): Arvoisa rouva puhemies! Laa-
jennan häirintätematiikkaa kulttuurialoille.

Ministeri Terho, te vastaanotitte selvityksen, jossa selvitettiin elokuva-, teatteri- ja kult-
tuurialojen häirintätapauksia, ja ilmoititte, että valtio ei voi tukea sellaista toimintaa jatkos-
sa, jossa ilmenee tällaisia epäasiallisia toimintatapoja. Kysyisin teiltä: millaisella aikatau-
2



Pöytäkirjan asiakohta PTK 83/2018 vp
lulla tulemme saamaan käyttöön tällaisen seurantamekanismin, jota olette mediassa esittä-
nyt, jotta valtion tuen saajien tilanne saadaan varmasti selville, ja oletteko harkinnut, että
tätä käytäntöä voisi laajentaa esimerkiksi myös urheilupolitiikkaan?

16.31 Eurooppa-,  kulttuuri- ja urheiluministeri  Sampo Terho (vastauspuheenvuo-
ro): Arvoisa puhemies! Kiitokset kysyjälle. Otit tärkeän asian esiin, todella ajankohtaisen
asian. Eilen vastaanotin tämän selvityksen, jonka keväällä käynnistin, selvityshenkilö Paa-
netojalta, joka oli tehnyt mittavan, kattavan ja ansiokkaan selvityksen kesän aikana laajasti
kenttää kuullen. Hän teki pitkän listan toimenpide-esityksiä, joista osa kohdistuu omalle
ministeriölleni, osa muille ministeriöille, osa oppilaitoksille, osa alalle itselleen.

Näistä esityksistä, jotka kohdistuivat nimenomaan omalle ministeriölleni, keskeisiä oli
ensinnäkin nimenomaan tarve parantaa tukijärjestelmiä siten, että tuen saajat ymmärtävät
omat työnantajavelvoitteensa, joihin keskeisenä tietysti kuuluu se, että työnantajan tulee
valvoa sitä, että työpaikalla voi työskennellä ilman häirintää ja pelkoa häirinnästä. Toisek-
seen hän esitti tätä mainitsemaanne seurantamekanismia, jota myös lähdetään välittömästi
edistämään, ja kolmannekseen koulutusta. Kaikkia näitä tullaan laittamaan yhdessä alan
kanssa mahdollisimman nopealla aikataululla eteenpäin, nimenomaan yhteistyössä alaa
kuullen, [Puhemies koputtaa] jotta tässä päästään myös käytäntöön.

16.32 Tytti Tuppurainen sd (vastauspuheenvuoro):  Arvoisa puhemies! Seksuaalisen
häirinnän laajuus kaikessa murheellisuudessaan on kuluneen vuoden aikana tullut nyt kai-
kille ilmeiseksi. Erityisesti Me too -liike on avannut meidän kaikkien silmät.

Seksuaalisesta häirinnästä on myös erittäin paljon tutkittua tietoa, johon tässä on jo vii-
tattu. Viittaan itse vielä Terveyden ja hyvinvoinnin laitoksen tasa-arvobarometriin, joka on
varmasti yksi luotetuimpia lähteitä, kun tutkimme sitä, mitä seksuaalista häirintää Suomes-
sa on. Naisista 38 prosenttia ja miehistä 17 prosenttia oli kokenut seksuaalista häirintää ku-
luneen kahden viime vuoden aikana, ja erityisesti nuoret naiset: alle 35-vuotiaista nuorista
naisista puolet oli kokenut seksuaalista häirintää.

Meillä Suomessa on tapana uudistaa ja parantaa yhteiskuntaa lailla. Me uskomme la-
kiin. Me olemme ikään kuin lakiuskovaisia, ja se kuvastaa myös meidän moraaliamme.
Nyt kysyisin teiltä, oikeusministeri Häkkänen: Millaisia toimenpiteitä te suunnittelette nyt
seksuaalisen häirinnän [Puhemies koputtaa] kitkemiseksi lainsäädännöllä? Voitteko esi-
merkiksi ajatella, että laajentaisitte seksuaalisen häirinnän [Puhemies: Aika!] määritelmää
sanalliseen ja kuvalliseen häirintään?

16.33 Oikeusministeri  Antti Häkkänen (vastauspuheenvuoro):  Arvoisa puhemies!
Kaikki tässä salissa ovat samaa mieltä siitä, että seksuaalista häirintää pitää kitkeä. Itse
asiassa varmaan kaikki myös ulkomaita myöten ovat sitä mieltä, että pitää kitkeä seksuaa-
lista häirintää. Oikeusministeriökin on käynnistänyt laaja-alaisen kampanjan, jossa on pal-
jon mukana kaupunkeja, erilaisia järjestöjä, yhteisöjä. Samalla kuultiin myös, että ministe-
rit Grahn-Laasonen ja Terho ovat käynnistäneet keskusteluja omilla sektoreillaan, ja mo-
net muut ministeriöt: Jari Lindström on käynnistänyt työmarkkinajärjestöjen kanssa kes-
kustelun, jossa saadaan käytännössä kaikki yhteisöt mukaan siihen, että seksuaalinen häi-
rintä kitketään Suomesta.

Mutta kun tulee kysymys siitä, mitä on seksuaalinen häirintä, ja samaan aikaan esimer-
kiksi rikoslain periaatteet tarkkarajaisuudesta, jota perustuslakivaliokunta vahtii täällä,
3



Pöytäkirjan asiakohta PTK 83/2018 vp
niin on hyvin haasteellista kirjata esimerkiksi rikoslakiin tarkkaan erilaisia häirinnän muo-
toja. Sen takia sitä on hyvin vaikea tehdä, ja kysymys on enemmänkin siitä, että meillä on
nyt jo tasa-arvolaissa ja työelämää koskevissa lainsäädännöissä [Puhemies koputtaa] ja
myös rikoslaissa tietyt reunaehdot, mutta kyse on nyt asennemuokkauksesta ja siitä ylei-
sestä ilmapiiristä, jota nyt kouluissa ja muualla on lähdetty tekemään.

16.35 Sari Sarkomaa kok (vastauspuheenvuoro): Arvoisa puhemies! Kaiken syrjinnän ja
kiusaamisen kitkeminen ja nollatoleranssin saaminen on erittäin tärkeää. Erityisen tärkeää
on tämä, kun puhumme pienistä lapsista, ja on erinomaista, että meillä on nyt uusi varhais-
kasvatuslaki, johon on ensimmäistä kertaa kirjattu lakipykälään, että kiusaamista pitää en-
naltaehkäistä ja kitkeä. Kaikilla muilla kouluasteillahan tämä on jo lakiin kirjattu.

Kysynkin nyt opetusministeriltä: mihin toimiin nyt ryhdytään, että tämä uusi lakipykälä
tulee todeksi jokaisen lapsen osalta jokaisessa varhaiskasvatuspisteessä ja jokaisessa päi-
väkodissa? Totean kyllä, että hienoa, että tämä tuli. Pitkään tehtiin töitä. Kun sosiaalide-
mokraattinen opetusministeri oli, niin silloin tätä pykälää ei saatu. [Eero Heinäluoma: Ei
ole totta!] Eli erityiset kiitokset nyt hallitukselle, että tämä asia on huomioitu.

16.35 Opetusministeri Sanni Grahn-Laasonen (vastauspuheenvuoro):  Arvoisa puhe-
mies! Meillä on todella Suomessa nyt voimassa uusi varhaiskasvatuslaki, joka alleviivaa
lapsen edun ensisijaisuutta, ja ensimmäistä kertaa varhaiskasvatuslakiin on tuotu myös ne
pykälät, joissa yksiselitteisesti sanotaan, että lasta on suojattava kiusaamiselta ja häirinnäl-
tä. [Ben Zyskowicz: Ja demarithan äänesti lakia vastaan!] — Näin juuri nimenomaan kuin
edustaja Zyskowicz tässä totesi. — Mutta vakava asia, ja kun se on siellä lainsäädännössä,
niin siitä se pitää tietysti vielä saada käytäntöön. Meillä on paljon ymmärrystä siitä, kun pu-
hutaan esimerkiksi koulukiusaamisesta, että sen ensimmäiset merkit näkyvät jo siellä lap-
suudessa ja siellä pystytään myös parhaiten ennaltaehkäisemään sitä opettamalla kaveritai-
toja, tulemaan toimeen ja niin edelleen.

Toinen keskeinen asia, mikä enemmän tähän kysymykseen liittyy, on tietysti henkilös-
tön osaaminen ja koulutus. Siihen, niin kuin kerroin, on panostettu, ja varhaiskasvatuksen
uudessa lainsäädännössä kiinnitetään aivan erityisesti huomiota siihen, että meillä on päi-
väkodeissa osaavia opettajia ja muuta henkilöstöä, jotka pystyvät ennaltaehkäisemään näi-
tä ongelmia ja puuttumaan niihin hyvinkin pontevasti.

Kysymyksen käsittely päättyi.
4


	2.3
	16.25
	16.26
	16.28
	16.29
	16.30
	16.31
	16.32
	16.33
	16.35
	16.35


