















































DEM98C5.tmp.xml


Pöytäkirjan asiakohta PTK 24/2019 vp
Pöytäkirjan asiakohta 

PTK 24/2019 vp

Täysistunto

Torstai 27.6.2019 klo 12.02—17.43

3.3. Suullinen kysymys hoitajapulan ratkaisemisesta (Peter Östman kd)
Suullinen kysymys SKT 3/2019 vp

Suullinen kyselytunti

Ensimmäinen varapuhemies Tuula Haatainen: Seuraava kysymys, edustaja Östman.

Keskustelu

16.48 Peter Östman kd: Arvoisa puhemies! Hoitajamitoitusmuutoksista huolimatta
meillä on Suomessa iso hoitajapula ja oikeastaan hoitajavaje. Monet suomalaiset hoitajat
käyvät töissä Ruotsissa tai Norjassa, ja jotkut ovat muuttaneet pysyvästi. Miksi? Koska
naapurimaissa palkkataso on parempi ja työtaakka on kevyempi. Jotkut hoitajat myös vaih-
tavat toiseen ammattiin jonkin ajan jälkeen, monet loppuunpalamisen vuoksi. Liukuhihna-
työ, minuuttiaikataulut ja yksityiskohtiin ulottuva raportointi ja ohjaus synnyttävät stres-
siä. Olisiko tässä asiassa syytä oppia presidentti Paasikiveltä, että kaiken viisauden alku on
tosiasioiden tunnustaminen? Ongelmaa on lähdettävä purkamaan ratkaisemalla hoitajapu-
la, ja se maksaa.

De ökade behoven inom äldreomsorgen löses inte varken genom en social- och hälsovårds-
reform eller en förvaltningsreform inom landskapen. Vi har brist på vårdare. Hur har re-
geringen tänkt lösa det här, och var hittas finansieringen?

Mikä on [Puhemies koputtaa] hallituksen suunnitelma: miten saamme tarvittavat hoitajat
töihin, [Puhemies koputtaa] ja mistä löydetään rahoitus?

16.50 Perhe- ja peruspalveluministeri Krista Kiuru (vastauspuheenvuoro): Arvoisa
puhemies! Erittäin tärkeä kysymys. Kiitän teitä, edustaja, siitä, että nostitte esiin yhden
Suomen sosiaali- ja terveydenhuollon isoimmista haasteista, sen, minkälaisia työoloja me
tarjoamme tällä sektorilla ihmisille tärkeiden palveluiden toteuttamiseksi. Voidaan jo sa-
noa, että vanhustenhuollon kriisi, jota olemme eläneet, [Arja Juvonen: Vuosikausia!] to-
distaa oivallisella tavalla sen, että meillä on kymmeniätuhansia hoitajia tämän alan ulko-
puolella juuri sen vuoksi, että myös työolosuhteet voisivat haastaa työntekijöitä vähem-
män. Siksi iso kysymys tulee olemaan koko sosiaali- ja terveydenhuollon ja sen sektorien
puolesta siinä, miten me ensinnäkin motivoimme alan ammattilaisia uskomaan siihen, että
me voimme kehittää ja parantaa näitä palveluita tavalla, joka lisää työhyvinvointia, vähen-
tää uupumusta ja varmistaa näiden palveluiden tulevaisuuden, mutta samalla se vaatii ra-
haa, niin kuin esitittekin. [Puhemies koputtaa] Tässä suhteessa hallitus on varautunut näi-
hin isoihin asioihin [Puhemies: Aika!] myöskin taloudellisesti.
 Tarkistettu
4.0



Pöytäkirjan asiakohta PTK 24/2019 vp
Ensimmäinen varapuhemies Tuula Haatainen: Pyydän niitä edustajia, jotka haluavat
esittää lisäkysymyksiä, ilmoittautumaan painamalla V-painiketta ja nousemalla seiso-
maan.

16.51 Peter Östman kd (vastauspuheenvuoro): Rouva puhemies! Haluan kiittää ministe-
riä siitä, että te kiititte minua kysyjänä siitä, että tämä on tärkeä kysymys, mutta en löytänyt
teidän vastauksestanne oikeastaan sitä, mitä minä kaipasin, eli sitä, mikä on hallituksen
suunnitelma. Siis sen lisäksi, että nyt muutetaan hoitajamitoitusta, tiedämme, että lähivuo-
sina tulemme tarvitsemaan tuhansittain uusia hoitajia. Miten me pystymme houkuttele-
maan heitä alalle, missä palkkataso on alhainen ja työtaakka on liian kova? Jos löytäisitte
vastauksen tähän kysymykseen, niin minäkin olisin tyytyväinen ja kiittäisin ministeriä.
[Kokoomuksen ryhmästä: Koska hoitajamitoitus tulee?]

16.52 Perhe- ja peruspalveluministeri Krista Kiuru (vastauspuheenvuoro): Arvoisa
puhemies! Niin, kiitetään heti alkuun siitä, että vaaditte vastausta, ja pyrin nyt olemaan
seikkaperäisempi. Näin ollen totean heti alkuun, jottei minuutti kulu asioiden avaamiseen
sen kummemmin, [Oikealta: Nyt meni jo!] että vanhuspalvelulain päivittämiseen on varat-
tu kymmeniä miljoonia rahaa, mikä liittyy siihen ympärivuorokautiseen hoivaan liittyvään
kysymykseen, voidaanko säätää sitova henkilöstömitoitus. [Oikealta: Voidaan!] Se tullaan
säätämään tämän hallituksen toimesta useiden vuosien odottelun jälkeen. [Kokoomuksen
ryhmästä: Se on muutaman tunnin työ!] Lisäksi kotihoitoon on tulossa satsauksia kymme-
niä miljoonia, jotta kotihoidon osalta voidaan puuttua niihin epäkohtiin, jotka siellä ovat.
Tärkeintä kaikessa on se, että tämä hallitus on luopunut sosiaali- ja terveydenhuollon ra-
kenneuudistuksen toteuttamisesta tavalla, jonka tavoitteena oli taloudellinen säästö eli 3
miljardin säästö. Siinä nyt alkuun.

16.52 Arja Juvonen ps (vastauspuheenvuoro): Arvoisa rouva puhemies! Nyt minä olen
todella hämmentynyt. Ministeri, sanoitte, että ”voidaanko nostaa”. Hyvä tavaton sentään,
ensin te, hallitus, olette pettäneet yrittäjät, sitten te petätte kansan [Hälinää] lupaamalla sa-
tasen ja syömällä sananne, ja nyt sitten vielä te petätte hoitajat. [Kokoomuksen ryhmästä:
Ja vanhukset!] 

Siis kello käy, kello on kohta 17.00, monessa hoivalaitoksessa parasta aikaa syödään
päivällistä ja sen jälkeen kiireen vilkkaa lähdetään yöpuulle. Kuvitelkaa, ihmisiä laitetaan
nukkumaan ihan liian aikaisin sen takia, että ei ole riittävästi auttavia käsiä. Kaiken a ja o
on riittävät hoitajan kädet siellä hoivalaitoksissa, [Paavo Arhinmäki: Samaa mieltä!] ja
kyllä te kaikki tiedätte — ministerit, tiedätte, hallitus tietää, kansanedustajat tietävät — että
se vaatii rahaa. 

Kyllä kansa arvostaa hoitajia ja hoitavia käsiä, ja kansa arvostaa suomalaisia vanhuksia.
[Puhemies: Kysymys!] Millä tavalla te tulette tekemään sen, että niitä hoitajia saadaan li-
sää, ja millä aikajänteellä tuotte sen hoitajamitoituksen? Te olette luvanneet, ja nyt, minis-
teri, viimeksi sanoitte, että kesä tulee [Puhemies koputtaa] ja asiat seisovat. Vanhukset ei-
vät odota.

16.54 Perhe- ja peruspalveluministeri Krista Kiuru (vastauspuheenvuoro): Arvoisa
puhemies! Sanon heti alkuun, jottei tule väärää käsitystä edustaja Juvoselle eikä muille-
2



Pöytäkirjan asiakohta PTK 24/2019 vp
kaan, että sitova henkilöstömitoitus säädetään. [Oikealta: Hoitajamitoitus?] Se on hallitus-
ohjelmassa, ja sitä on nyt odoteltu. 

Ja nyt kerron teille suoraan, mikä ero on tässä asiassa: Jos eduskunta tekee tämän hen-
kilöstömitoituksen säädön, [Ben Zyskowicz: Muutaman tunnin työ!] niin kun täällä lain-
säädäntövalta on maan korkeimmalla päättävällä elimellä, se voidaan tehdä heti, vaikka
kesäkuukausina, [Ben Zyskowicz: Muutaman tunnin työ, sanoi Kiuru viime kaudella!]
mutta hallituksen on sitouduttava yhteisiin pelisääntöihin lainvalmistelusta, mikä johtaa
siihen, että tämä henkilöstömitoituksesta säätäminen on laitettava lausuntokierroksille
kuntiin.

Hyvästä lainvalmistelusta on puhuttu, ja uskon, että myöskin edustaja Juvonen tarkoitti
varmasti sitä, että näissä asioissa on hyvä luottaa hyvään lainvalmisteluun, ja tästä varmas-
ti olemme yksimielisiä. Tämä tehdään niin nopeasti kuin pystytään, ja luotan siihen, että
eduskunnan iso tahtotila, lähes kaikkien puolueiden yhteinen tahtotila, on se, että [Puhe-
mies: Aika!] tämä sitova henkilöstömitoitus säädetään lopultakin lakiin.

16.55 Paula Risikko kok (vastauspuheenvuoro): Arvoisa rouva puhemies! Tämä on ollut
hyvää keskustelua, ja entisenä, koulutuksen saaneena hoitajana mutta myöskin opettajana
kysyn, että kun siellä hallitusohjelmassa lukee ”henkilöstömitoitus” ja te lupasitte hoitaja-
mitoituksen, niin kummasta on kysymys? Voiko teihin luottaa, että se on hoitajamitoitus?

16.55 Perhe- ja peruspalveluministeri Krista Kiuru (vastauspuheenvuoro): Puhemies!
Tämä oli hyvä kysymys edustaja Risikolta senkin takia, että näyttää siltä, että rakkaalla
lapsella on monenlaisia nimiä, ja voisiko sanoa näin, että myöskin yhtymäkohtaa tähän nä-
kökulmaan tuo hyvin teidän kysymyksenne. On tarkoitus nimenomaan tehdä hoitajamitoi-
tus. Maan pitkä tapa on ollut se, kun me tosiasiassa tässä oikein peiliin katsomme, että
emme ole aina voineet puhua hoitajamitoituksesta. Kuka on asiakkaan rajapinnassa se lä-
heisin työntekijä, ja miten se on mitoituksessa huomioitu? Tältä osin suosituksissa on pa-
rantamisen varaa. Nyt lähdetään siitä, että sitova mitoitus tulee lakiin, ja tämä tulee nyt to-
teutumaan, edustaja Risikko. Uskon, että tämä on tärkeä asia. Olette tätä asiaa seurannut
kanssani vuodesta 2012.

16.56 Pääministeri Antti Rinne (vastauspuheenvuoro): Arvoisa puhemies! Vahvistan
nyt hallituksen puolesta, että 0,7:n hoitajamitoitus, siis koulutetut hoitajat mitoituksen pii-
rissä, tulee toteutumaan. [Ben Zyskowicz: Milloin voimaan?] — Sitten kun se on valmis
esityksenä tänne eduskuntaan. [Ben Zyskowicz: Milloin voimaan?] — Niin nopeasti kuin
se on mahdollista.

Sanon vielä toisen asian, joka minusta on yhtä tärkeä kuin pelkästään tämä hoitajamitoi-
tus. Ne resurssit tarvitsee sinne lisätä, mutta oleellista on myöskin se, että päästään ennal-
taehkäisyyn ja kuntoutukseen, erityisesti ikäihmisten osalta. Meillä hoidetaan aivan liian
nopeasti lääkkeellä sänkyyn ikäihmisiä, mikä johtaa käytännössä siihen, että liikuntakyky
menee ja sen jälkeen näitten ihmisten palaaminen normaaliin elämään on todella vaikeata.
Sen takia hallituksen on myöskin erittäin tärkeätä satsata tähän ennalta ehkäisevään kun-
toutukseen. 

Minä kun olin tammikuussa sairaana ja jouduin muutaman viikon makaamaan tunne-
tuin seurauksin, niin siellä ylilääkäri totesi, tuolla Kiljavan kuntoutussairaalassa, että jos
huolehditte siitä, että ennaltaehkäisy ja kuntoutus saadaan laitettua kuntoon ja että siellä on
3



Pöytäkirjan asiakohta PTK 24/2019 vp
[Puhemies koputtaa] riittävästi resursseja, niin [Puhemies koputtaa] tilanne on sellainen,
että voidaan säästää 4,5 miljardia saman tien kustannuksista [Puhemies koputtaa] — il-
man, että laatu heikkenee. [Arja Juvonen: Sitä kuntoutusta tekee tavalliset hoitajat!]

Kysymyksen käsittely päättyi.
4


