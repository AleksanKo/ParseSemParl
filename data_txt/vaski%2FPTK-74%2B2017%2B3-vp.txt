















































DEMD7D6.tmp.xml


Pöytäkirjan asiakohta PTK 74/2017 vp
Pöytäkirjan asiakohta 

PTK 74/2017 vp

Täysistunto

Keskiviikko 21.6.2017 klo 13.59—0.32

3. Valtioneuvoston puolustusselonteko
Valtioneuvoston selonteko VNS 3/2017 vp
Valiokunnan mietintö PuVM 4/2017 vp

Ainoa käsittely

Puhemies Maria Lohela: Ainoaan käsittelyyn esitellään päiväjärjestyksen 3. asia. Nyt
päätetään puolustusvaliokunnan mietinnön PuVM 4/2017 vp pohjalta kannanotosta selon-
teon johdosta.

Puolustusvaliokunnan puheenjohtajan esittelypuheenvuoron jälkeen keskustelu käy-
dään etukäteen pyydettyjen puheenvuorojen osalta nopeatahtisena. Ryhmäpuheenvuoro-
kierrosta ei ole. Etukäteen varattujen puheenvuorojen pituus on enintään 5 minuuttia. Pu-
hemiesneuvosto suosittaa, että myös nopeatahtisen keskusteluosuuden jälkeen pidettävät
puheenvuorot kestävät enintään 5 minuuttia. Lisäksi myönnän harkitsemassani järjestyk-
sessä vastauspuheenvuoroja. Keskustelua tästä asiakohdasta käydään siis kello 16.00 saak-
ka eli 2 tunnin ajan. Keskustelua jatketaan tarvittaessa päiväjärjestyksen muiden asiakoh-
tien tultua käsitellyiksi. Mikäli keskustelu päättyy ennen kello 16.00, siirrytään päiväjär-
jestyksen seuraavaan eli 4. asiakohtaan.

Aloitetaan keskustelu. — Valiokunnan puheenjohtaja, edustaja Kanerva. — Muut kes-
kustelut pyydän siirtämään ripeästi salin ulkopuolelle, ja keskitytään täällä tähän asiaan.

Keskustelu

14.03 Ilkka Kanerva kok (esittelypuheenvuoro): Arvoisa puhemies! Suomi on vakaa ja
turvallinen maa, mutta toki sillä ehdolla, että itse siitä huolehdimme. Emme voi seurata
omaa peliämme katsomosta, tyytymällä vain tarkkailijoiksi. Tarvitsemme vastuullista nä-
kemystä muuttuvasta turvallisuusympäristöstämme ja yhteistä näkemystä, yhteistä käsi-
tystä, siitä, miten tulee toimia, mikä muutoksissa on siis sellaista, joka vaatii toimenpitei-
tämme. [Hälinää]

Puhemies Maria Lohela:  Edustaja Kanerva, maltatteko hetken. Pyydän nyt siirtämään
nämä muut keskustelut tuonne salin ulkopuolelle. — Olkaa hyvä.

Arvoisa puhemies! Kuitenkin yleismaailmallisten arvojen kunnioitus horjuu, näemme,
miten ylimielinen ja itsekeskeinen politiikka on voimistunut. Voimapolitiikka on tullut ta-
kaisin, ja geopolitiikan lomat on pidetty. Yhteiset pelisäännöt ja yhteistyövarainen turval-
lisuus ovat pienen kansakunnan turvavakuuksia, jotka eivät tänä päivänä ole korkeimmas-
sa kurssissaan.
 Tarkistettu
4.1



Pöytäkirjan asiakohta PTK 74/2017 vp
Suomi on vahvan parlamentaarisen kontrollin maa, todennäköisesti paras Euroopassa.
Puolustusselontekoa käsitelleet valiokunnat ovat pitäneet parisensataa kokousta, kuulleet
satoja asiantuntijoita ja kyenneet löytämään nykyisessä turvallisuustilanteessa lähestul-
koon yksimielisen analyysin välttämättömistä toimenpiteistä. Tehty työ ja mietintö ovat
sen arvoisia, meillä on yhteinen tilannekuva. Suomen turvallisuusratkaisu on kauan lähte-
nyt siitä, että koko maata puolustetaan. Tämä edellyttää riittävää reserviä, jonka puoles-
taan voi tuottaa vain yleinen asevelvollisuus. Ollaan laadittu kolme selontekoa ja Nato-sel-
vitys, ja tämä työ on lähtenyt liikkeelle puolitoista vuotta takaperin, sillä idealla, että sitä
tehdään avoimesti hallitus—oppositio-rajan ylitse.

Valiokunnan mietinnössä on perusteellisesti käyty läpi sitä, miten viranomaisyhteistyö-
tä, etenkin akselilla Puolustusvoimat—Rajavartiosto—poliisi, voidaan edelleen kehittää,
jotta löydämme suomalaisen toimivan mallin kokonaisturvallisuudelle, sen kehittämiselle
ja hybridiuhkiin varautumisen näkökulmasta. Katse on suunnattava nyt kokonaisturvalli-
suuteen, sen vaatimiin lainsäädäntöuudistuksiin, rakenteellisiin uudistuksiin ja ehkäpä
jopa pohjoismaisiin yhteisiin operatiivisiin suunnitelmiin. Suomen on hyvä ja viisasta olla
kokonaisturvallisuusajattelun edelläkävijä maailmassa.

Puolustusvoimat on kehittänyt valmiuksiaan viimeisten vuosien aikana hatunnoston ar-
voisella tavalla — koskee varusmiehiä, koskee kantahenkilökuntaa. Toimivaltuuksia on
kehitetty lainsäädännön kautta, reserviläisiä voidaan tällä haavaa muun muassa käskyttää
saman tien palvelukseen, ilman tänä päivänä katsottuna lapsellisen pitkää kolmen kuukau-
den viivettä. Sodanajan vahvuutta nostetaan 50 000 hengellä, lähinnä paikallisjoukkojen ja
paikallispuolustuksen vahvistamiseksi. Valmiuteen ollaan haettu lisää rahaa 50 miljoonaa
vuodessa ensi vuodesta eteenpäin ja 150 miljoonaa tasokorotuksena hankintabudjettiin 20-
luvun alkupuolelta lähtien, jotta myös maavoimahankintoihin jää riittävästi rahaa.

Strategisten suorituskykyhankkeitten osalta ensin Laivue 2020. Se on jo pitkällä, ja sen
kustannusarviot ovat selkiintyneet 1,2 miljardiin euroon. Aiesopimus on tehty Rauman te-
lakan kanssa, ja kehyskaudelle, vuoteen 21 saakka, tähän on varattu rahat. Valiokunta vah-
vasti tukee tätä hankintaa: huoltovarmuus- ja työllisyyssyistä suomalaisen telakan käyttö
on erinomainen asia.

HX-hankinta on toinen valtavien mittasuhteiden asia, joka on varsin alustavassa vai-
heessa, niin kuin selonteossakin todetaan. Hankintahintahaarukkakin on 7—10 miljardia.
Määräävin valintakriteeri on varmastikin hävittäjien suorituskyky, muttei turvallisuus- ja
talousnäkökulmia voi tietenkään millään tavoin sivuuttaa, ja huolto kotimaassa on erittäin
tärkeä asia — tilanteessa, jossa meillä on kuitenkin myös erilaisia rahoitusvaihtoehtoja ja
huoltovarmuuteen liittyviä,  elinkaarikustannuksiin liittyviä seikkoja.  On  yhteenve-
donomaisesti sanottava, että HX-väliraportti on tulossa 2019, jonka jälkeen uusi hallitus
voi tehdä linjauksia ja hankintapäätöksen ensi vuosikymmenen alussa.

Valiokunnan erityismielenkiinnon ja ehkäpä huolenkin kohde erityisesti on maavoimi-
en pärjääminen kolmen puolustushaaran resurssikisailussa. Siinä on monia asioita, joissa
on menestytty ja pärjätty, käytetyn kaluston hankinnoista lähtien, mutta 30-luvulla meillä
voi olla edessä kaluston massavanheneminen, ja siihen pitää varautua.

Puhemies! On alleviivattava sitä, että paras sotilaallisia uhkia ennalta ehkäisevä tekijä
on riittävä suoritus- ja puolustuskyky. Asevelvollisuus on Suomessa erinomaisen hyvin
toimiva järjestelmä. Sillä on korkea yhteiskunnallinen hyväksyttävyys, ja on aihetta sanoa,
että 95 prosenttia suomalaisista sotilaista on reserviläisiä, ja mikä mielenkiintoisinta: hei-
dän osaamisensa ylittää useimpien maiden ammattisotilaiden osaamistason. Valiokunta
2



Pöytäkirjan asiakohta PTK 74/2017 vp
antaa vahvan tuen naisten vapaaehtoiselle asepalvelukselle. Se on ilahduttavasti noussut
viime vuosina, ja tätä kehitystä on eri tavoin aihetta tukea.

Maanpuolustustahto, kertausharjoitukset ja vapaaehtoinen maanpuolustustyö ovat sym-
bioottisessa suhteessa. Suomalaisten maanpuolustustahto on maailman huippua. On hyvä
ymmärtää, että korkea maanpuolustustahto edellyttää myös sitä, että Suomessa puututaan
määrätietoisesti myös eriarvoistumiskehitykseen, joka levitessään saattaisi uhata oman yh-
teiskuntammekin vakautta. Kertausharjoitusten taso on tällä haavaa minimissään, ja sitä on
hyvä pyrkiä nostamaan vaiheittain. Vapaaehtoista maanpuolustustyötä tehdään arvokkaal-
la tavalla kertausharjoituksissa, ja toivon hartaasti, että jatkossa vapaaehtoisen maanpuo-
lustustyön rahoitusta ei enää kyseenalaisteta yhdenkään ministeriön toimesta.

Suomi on maantieteellisesti käytännössä saari, kuten tiedämme. Huoltovarmuuskysy-
mykset ovat täällä aivan eri asemassa kuin Manner-Euroopassa. Suomella on toimiva huol-
tovarmuuskonsepti, ja myös sotilaalliseen huoltovarmuuteen tulee kiinnittää erityistä huo-
miota. Meillä on hyvä, ainutlaatuisen syvä, toimiva kumppanuusverkosto yritysmaailman
kanssa, ja tämänkaltaisia toimivia verkostoja meidän on edelleen rakennettava.

Kyberturvallisuus, kyberpuolustus oli painavassa roolissa selontekokuulemisessa, ja
niin se on myöskin meidän mietinnössämme. Kyberkeinojen käyttöä poliittisten päämää-
rien saavuttamiseen ei voida valitettavasti sulkea pois, ja kybertoimintaympäristössä tarvi-
taan uusiutuvan lainsäädännön sallimia panostuksia tiedusteluun ja valmiuksia myös of-
fensiiviseen vaikuttamiseen. Toiminta vain on tällä hetkellä Suomessa liikaa siiloutunutta,
ja esitämme arvioitavaksi hallituksen suuntaan, tulisiko valtionhallinnon kybertoimintaa
koordinoida keskuspaikkanaan esimerkiksi valtioneuvoston kanslia.

Lainsäädännön ja rakenteiden kehittäminen on keskeisen tärkeä osa kokonaisturvalli-
suutta ja kokonaismaanpuolustusta. On lukuisa määrä lakihankkeita, jotka tulevat syksyllä
eduskuntaan — tiedustelulainsäädäntöä, kaksoiskansalaisuuskysymystä, lennokkeja ja
niin edelleen koskien. Lainsäädännön kokonaistarkastelussa on myös hyvä katsoa, huomi-
oiko nykyinen valmiuslaki kattavasti erilaiset hybridiuhkien kautta muodostuvat haasteet.

Puhemies! Kansainvälisestä puolustusyhteistyöstä:
Organisaatiopohjainen yhteistyö, jossa tarkoitan EU:ta, Natoa, YK:ta ja Euroopan tur-

vallisuus- ja yhteistyöjärjestöä. Meillä on monikansallista ja alueellista yhteistyötä. Ensi
sijassa Nordefco pohjoismaisittain, Northern Group vähän laajemmassa ympyrässä ja eri-
laiset kehysvaltiokonseptit Saksan ja Britannian vetäminä. Kahdenvälinen yhteistyö lä-
himpien maiden kanssa puiteyhteistyösopimusyhteistyönä. Ruotsi, Yhdysvallat, UK, Sak-
sa, Viro ja Puola ovat tässä suhteessa mainitsemisen arvoisia.

Kansainvälisessä yhteistyössä keskeistä on harjoitus- ja koulutusyhteistyö, materiaali-
hankinnat ja kriisinhallintaoperaatioyhteistyö. Euroopan unioni on nostamassa profiiliaan
näissä kysymyksissä. Sitä vauhdittavat tietysti brexit ja yhtä lailla Yhdysvaltain uuden hal-
linnon näkemykset kansainvälisen yhteistyön merkityksestä. Myös Lissabonin sopimus
tuo tähän oman eväänsä.

On muistettava, että Euroopan unioni on Suomen keskeisin ulko- ja turvallisuuspoliitti-
nen toimintakehys ja tärkein turvallisuusyhteisömme. EU:ta on vahvistettava nimen-
omaan turvallisuusyhteisönä. EU-ulottuvuutta ei voi kuitenkaan kehittää kansallisen puo-
lustuksen kustannuksella. Yhteistyöstä on saatava selkeää lisäarvoa luonnollisesti myös
Suomen puolustukselle. EU:n on pohdittava tarkasti sitä, mitä se todella tekisi, jos EU:n
aluetta loukattaisiin. Samoin tärkeä osa on huoltovarmuudella ja hybridiuhkiin varautumi-
sella.
3



Pöytäkirjan asiakohta PTK 74/2017 vp
Nato-kumppanuus on meille todella tärkeä elementti turvallisuusajattelussa. Ongelmal-
lisinta olisi, jos ilmoittaisimme, ettemme missään olosuhteissa tule hakemaan Nato-jäse-
nyyttä. Optiomme on merkittävä signaali meidän turvallisuusympäristössämme. Uskotta-
van kansallisen puolustuskyvyn kannalta sekä Yhdysvaltain kanssa kahdenvälisesti että
Naton kanssa tehtävä yhteistyö on tarpeen Suomen yhteistoimintakyvylle, materiaaliyh-
teistyölle, koulutus- ja harjoitustoiminnalle. Työtä tehdään yhteensopivuuden merkeissä
Suomen omien tarpeitten pohjalta.

Monikansallista järjestelyä Nordefcon kanssa on hyvä edistää, ja saatamme jo hyvinkin
olla matkalla kohti yhteispohjoismaista turvallisuusstrategiaa. Ruotsin ja Norjan kanssa ta-
pahtuva Ilmavoimien yhteisharjoittelu on meille tänä päivänä arkipäiväisyyttä. Avainase-
massa ovat myös Britannian ja Saksan kanssa suorituskykyjä kehittävä kehysyhteistyö.
Suomen ja Ruotsin puolustusyhteistyö on EU-puolustusulottuvuuden kehittämisen ohella
keskeisin puolustusyhteistyökohde. Se on käytännönläheistä, kaikki puolustushaarat katta-
vaa yhteistyötä. Sitä tehdään ilman rajoitteita. Suomi—Ruotsi-yhteistyössä tulee tavoitella
myös kriisiajan yhteistyötä, bortom fretstida förhållanden.

On samalla hyvä muistaa, että hyvien suhteiden ylläpitäminen Venäjään on konfliktien
ennaltaehkäisyn avainkysymyksiä, eikä vain Suomen, vaan Itämeren kaikkiin maihin pä-
tee sama nyrkkisääntö.

Arvoisa puhemies! Mietintö on tehty erinomaisen hyvässä yhteisymmärryksessä kaik-
kien puolueiden kesken. Me olemme etsineet maksimaalista konsensusta yli hallitus—op-
positio-asetelman. Meillä on hyvä perinne luotuna nyt parlamentaarisen seurantaryhmän
perustamisen merkeissä, jota edustaja Kääriäinen on johtanut ja jonka tulisi toivottavasti
jatkossa myöskin saada jatkaa toimintaansa vastaavissa olosuhteissa kattaen kaikki turval-
lisuuteen liittyvien selontekojen aihealueet.

Mietintöluonnoksessa on esillä tarve 1) selvittää valmiuslain ajanmukaisuus, 2) antaa
valtioneuvoston kanslialle lähinnä koordinaattorin rooli katsoa valtionhallinnon kybertur-
vallisuusjärjestelyjen perään sekä 3) kokonaisturvallisuusstrategiaa laadittaessa — toivot-
tavasti valmistuu tämän vuoden aikana — katsoa sisäisen ja ulkoisen turvallisuuden raja-
pintakysymyksiä.

Lopuksi, arvoisa puhemies: Tällä työllä me haluamme antaa selkeän viestin omille ih-
misillemme Suomessa ja viestin samalla myös maailmalle. Suomi pitää huolen omasta
puolustuksestaan, Suomi lisää lähialueiden vakautta ja Suomi saa sitä kautta myös yhteis-
työmuodolla edistettyä myönteisiä kansainvälisiä arvoja. — Kiitoksia.

Puhemies Maria Lohela:  Seuraavaksi kuullaan puheenvuorot ministeri Niinistöltä, mi-
nisteri Soinilta, sitten edustaja Mustajärveltä, edustaja Arhinmäeltä ja sen jälkeen debatti.
Ministeri Niinistö, 5 minuuttia, olkaa hyvä.

14.19 Puolustusministeri Jussi Niinistö: Arvoisa puhemies! Puolustusvaliokunta on an-
tanut hyvin perusteellisen mietintönsä valtioneuvoston puolustusselonteosta. Lähes sataa
asiantuntijaa on kuultu puolustusvaliokunnan tekemän valmistelun yhteydessä. Lausun-
tonsa ovat myös antaneet valtiovarain-, ulkoasiain- ja hallintovaliokunta. Lisäksi parla-
mentaarinen seurantaryhmä on ollut mukana koko prosessin ajan selontekoa valmistelta-
essa. On hyvä, että eduskunta on näin perusteellisesti käsitellyt tätä kautta aikain ensim-
mäistä puolustusselontekoa.
4



Pöytäkirjan asiakohta PTK 74/2017 vp
Selonteon keskeinen lähtökohta on, että Suomen puolustuskyvyn tulee vastata muuttu-
van turvallisuusympäristön vaatimuksia. Tavoite edellyttää riittävää materiaalista suori-
tuskykyä, valppautta muutosten tunnistamisessa ja tarvittaessa myös kykyä toimia nopeas-
ti. Strategisilla suorituskykyhankkeilla, valmiuden parantamisella, lainsäädännön kehittä-
misellä ja kansainvälisellä yhteistyöllä ryhdytään nyt toimeenpanemaan näitä selonteon ta-
voitteita.

Puolustusvaliokunta kiinnittää mietintönsä ponsissa huomioita eräisiin selonteon seik-
koihin, joita haluaisin seuraavaksi kommentoida.

Ensinnäkin vanhentuvia Hornet-hävittäjiä korvaava HX-hanke on poikkeuksellisen
merkittävä hanke niin puolustuksemme suorituskyvyn kuin eduskunnan budjetäärisen val-
lan kannalta. Puolustushallinto informoi eduskuntaa säännönmukaisesti erityisesti HX-
hankkeen etenemisestä aina ja tarvittaessa.

Toiseksi valiokunta on kiinnittänyt huomionsa kehityskulkuun, jossa sisäisen ja ulkoi-
sen turvallisuuden uhat sekoittuvat toisiinsa. Uudentyyppiset uhat, kokonaisturvallisuu-
den konsepti ja yhteiskunnan kriisinsietokyky otetaan huomioon valiokunnan esityksen
mukaisesti Turvallisuuskomitean päivittäessä marraskuussa valmistuvaa yhteiskunnan tur-
vallisuusstrategiaa.

Kolmanneksi valiokunta esittää valtioneuvoston kansliaan kyberturvallisuutta koordi-
noivan keskuksen perustamista. Näkisin tarpeelliseksi tehdä perusteellisemman arvioinnin
kokonaisturvallisuuden kentässä työskentelevien koordinoivien tahojen toiminnasta ja ke-
hittämisestä. Siinä tulisi ottaa huomioon turvallisuusympäristön muutos, lainsäädännön
kehitys ja uudet turvallisuustoimijat viranomaiskentässä.

Neljänneksi valiokunta esittää myös selvitettäväksi valmiuslain mahdolliset täydennys-
tarpeet. Konkreettiset muutostarpeet liittyvät pääosin poikkeusolojen määritelmään ja val-
miuslain käyttöönoton kynnykseen sekä viranomaisten toimivaltuuksiin. Valmiuslain
poikkeusolojen määritelmässä tulisi huomioida niin sanotut hybridiuhat entistä paremmin.
Sote- ja maakuntauudistus tuonevat myös mukanaan uudistustarpeita. Puolustusministeri-
nä olen vienyt asiaa omalla hallinnonalallamme eteenpäin, mutta valmiuslain valmistelus-
ta vastaa oikeusministeriö, jolta jäämme odottamaan toimia asian edistämiseksi.

Arvoisa puhemies! Hybridiuhkiin liittyvää lainsäädäntötyötä tulee voimakkaasti edistää
myös kaksoiskansalaisuuksiin liittyvän lainsäädännön tarkistamisella turvallisuusnäkökul-
masta. Puolustus- ja sisäministeriö ovat valmiina aloittamaan säädösteksteihin liittyvän
lausuntokierroksen jo aivan lähiaikoina.

Valtion kokonaisturvallisuuden parantaminen kiinteän omaisuuden siirroissa, eli kan-
san suussa ulkomaalaisten maakauppa-asiassa, edellyttää myös lainsäädännön kehittämis-
tä. Turvallisuusnäkökulma tulee ottaa entistä paremmin huomioon, kun kyse on yhteiskun-
nan keskeisten toimintojen vaarantumisesta ja merkittävistä turvallisuusintresseistä. Val-
tioneuvosto on puolustusministeriön aloitteesta asettanut hankkeen, jossa valmistellaan eh-
dotukset tarvittaviksi säädösmuutoksiksi. Valtioneuvoston kanslian tuleekin nyt kiirehtiä
hankkeen aloittamista.

Valiokunta kantaa aiheellisesti huolta erityisesti Maavoimien joukkojen varustustasos-
ta. Maavoimien pitkän aikavälin kehittämisessä erityisesti 2030-luku on haasteellinen.
Toivoa sopii, että silloinkin meillä on yhtä paljon maanpuolustuksen asiaa ymmärtävä
eduskunta kuin on tällä hetkellä. Sodanajan joukkojen vahvuuden nostaminen 280 000 so-
tilaaseen vaikuttaa myös kertausharjoitusten tarpeeseen. Niitä on määrätietoisesti lisätty,
mutta tarvetta on enemmälle. Nykyhenkilöstöllä ovat kuitenkin rajat tulossa vastaan. Yh-
5



Pöytäkirjan asiakohta PTK 74/2017 vp
tenä ulottuvuutena on muistettava vapaaehtoisen maanpuolustuksen edelleen kehittämi-
nen. Vapaaehtoisella harjoittelulla voidaan tehostaa sodanajan joukkojen osaamistasoa
kustannustehokkaasti.

Edelliseen liittyen valiokunta on kiinnittänyt huomiota seikkaan, johon olen itsekin kiin-
nittänyt huomiota lukuisilla käynneilläni Puolustusvoimien toimipisteissä ympäri maata.
Nimittäin Puolustusvoimien henkilöstön jaksaminen on äärirajoilla — johtuen puolustus-
voimauudistuksen yhteydessä toteutetuista henkilöstösupistuksista, turvallisuusympäris-
tön muutoksen myötä lisääntyneistä tehtävistä ja erityisosaamista vaatineista kriisinhallin-
taoperaatioista. Puolustusvoimat seuraa tiiviisti työhyvinvoinnin kehittämistä ja tekee tar-
vittavat toimenpiteet henkilöstön jaksamisen ylläpitämiseksi. Eräs keino kouluttajapulan
paikkaamiseksi on sopimussotilaiden palkkaus, johon on saatukin jonkin verran lisäresurs-
seja.

Mainittakoon lopuksi vielä — ajanpuutteesta johtuen en ihan kaikkia asioita ehdi tässä
yhteydessä käsittelemään, mutta toivottavasti pystymme niihin palaamaan — asevelvolli-
suusasiat, ja niissä pyrimme kehittämään varusmiesten psykososiaalista tukea. Tavoittee-
na on esimerkiksi yhdessä sosiaali- ja terveysministeriön kanssa turvata niin sanottu Aika-
lisä-toiminta, jossa tarjotaan tukitoimia nuorten miesten syrjäytymiskehityksen ehkäisemi-
seksi. Se mahdollistaa aktiivisen tuen tarjoamisen nuorille miehille kutsunnoissa [Puhe-
mies koputtaa] ja varusmies- tai siviilipalveluksen keskeytyessä.

Arvoisa puhemies! Kiitän niin mietintö- kuin lausuntovaliokuntia hyvin tehdystä työstä.

Puhemies Maria Lohela: Ministeri Soini, enintään 5 minuuttia.

14.24 Ulkoasiainministeri Timo Soini: Arvoisa rouva puhemies! On tärkeää, että edus-
kunta on käsitellyt selontekoa laajasti ja antanut siitä seikkaperäisen mietinnön.

Sotilaallinen toiminta ja sotilaalliset jännitteet Itämeren alueella ovat lisääntyneet. Muu-
tos tulee jatkumaan pitkän aikaa, ja vaikutukset Suomeen voivat olla merkittävät. Huoleh-
timinen omasta kansallisesta puolustuskyvystä on yksi keskeinen elementti turvallisuuden
tuottamiseksi. Selonteossa ja valiokunnan mietinnössä tulee ilmi Puolustusvoimiin liitty-
viä eri kysymyksiä, joilla turvallisuutta lisätään.

Suomeen ei kohdistu tällä hetkellä välitöntä sotilaallista uhkaa. Sotilaalliseen voiman-
käyttöön Suomea vastaan tai sillä uhkaamiseen on kuitenkin varauduttava. EU:n jäsenenä
Suomi ei voisi olla ulkopuolinen, jos sen lähialueella tai muualla Euroopassa turvallisuus
olisi uhattuna.

Mietinnössä painotetaan aivan oikein tarvetta lisätä osaamistamme kyberturvallisuu-
teen ja hybridiuhkiin liittyvissä kysymyksissä. Tässä yhteydessä korostuu myös resiliens-
sin merkitys. Työtä tehdään ulkoministeriössä muun muassa hybridi- ja informaatiovaikut-
tamiseen liittyen ja laajemmin. Esimerkiksi käynnissä on yhteiskunnan turvallisuusstrate-
gian päivitys.

Haluaisin korostaa tarvetta nähdä kriisinhallintaa laajemmin, vieläkin laajemmin kuin se
nähdään mietinnössä. Ulkoiset konfliktit ja uhat heijastuvat nyt aivan poikkeuksellisella ta-
valla myös sisäiseen turvallisuuteemme. Kriisinhallinnassa yhdistyy kansallinen etu ja
pyrkimys oikeudenmukaisemman maailman rakentamiseen.

Kahdenvälinen puolustusyhteistyö Ruotsin kanssa on meille avainasemassa. Tätä tue-
taan tiiviillä ulko- ja turvallisuuspoliittisella yhteistyöllä. Yhdysvaltojen kanssa jatketaan
tiivistä puolustusyhteistyötä, jota pyritään edelleen vahvistamaan. Suomi edistää määrätie-
6



Pöytäkirjan asiakohta PTK 74/2017 vp
toisesti EU:n yhteisen turvallisuus- ja puolustuspolitiikan ja puolustusyhteistyön kehittä-
mistä. [Markus Mustajärven välihuuto] — Edustaja Mustajärvi, on Suomen etu, että meil-
lä on ystäviä maailmassa. Ystäviä ei ole koskaan liikaa, uskokaa, minä tiedän, mistä pu-
hun. [Välihuutoja vasemmistoliiton ryhmästä] — Arvoisa puhemies! Puhe on vaikuttavaa,
kuten aina, koska vasemmisto kuuntelee, mistä olen heille suuresti iloinen. [Paavo Arhin-
mäki: On niitäkin ryhmiä, jotka eivät kuuntele! — Puhuja naurahtaa.]

Arvoisa puhemies! Näitä isänmaan asioita edistämään tarvitaan kaikkia. Suomi ei ole it-
senäinen saareke maailmassa eikä yksin pysty puolustamaan itseään. Me tarvitsemme yh-
teistyötä, ja siitä me lähdemme myös eteenpäin.

Nato-kumppanuus on yksi asia, jolla on turvallisuuspoliittista merkitystä, semminkin
kun me jaamme turvallisuusympäristön Nato-maiden kanssa. Baltian maat, Puola, Saksa,
kaikki olemme samalla Itämeren alueella. Tätä yhteistyötä ja vakautta kannattaa edistää ja
tietenkin pitää hyvät suhteet myös Venäjään.

On hyvä muistaa, että samalla, kun me puhumme meidän omista puolustusmäärärahois-
tamme ja satsauksistamme puolustukseen, myös Suomen lähivaltiot ovat reagoineet tur-
vallisuusympäristön muutoksiin parantamalla asevoimiensa valmiutta ja päättämällä uu-
sista materiaalihankinnoista sekä korottamalla puolustusmäärärahojaan. Mutta kokonais-
turvallisuutemme on kiinni kansainvälisestä vakaudesta, järkevästä ulko- ja turvallisuus-
politiikasta yhdistettynä uskottavaan puolustukseen ja hyvään puolustuspolitiikkaan.
Nämä ovat saman kolikon eri puolia, ja ne kaikki tarvitaan mukaan. Suomi tekee aktiivista
yhteistyötä maailmalla ja pitää huolta omasta puolustuksestaan, aivan kuten puolustusmi-
nisteri Niinistö totesi.

14.30 Markus Mustajärvi vas: Arvoisa puhemies! Suomen ulko- ja turvallisuuspolitii-
kan sekä puolustuspolitiikan peruslinja on selvä: yleinen asevelvollisuus, koko maan puo-
lustaminen ja sotilaallinen liittoutumattomuus. Näitä linjauksia suomalaiset tukevat voi-
makkaasti, myös sitä sotilaallista liittoutumattomuutta.

Yksimielisyyden tavoittelu isoissa asioissa on tärkeää, mutta pakotettu yksimielisyys ei
ole oikeaa demokratiaa. Olemme jättäneet puolustusselonteon mietintöön vastalauseen.
Esitänkin hyväksyttäväksi vastalauseen mukaiset neljä kannanottoa. Edellytämme, että
Suomi—Ruotsi-puolustusyhteistyö ei saa johtaa sotilaallisesta liittoutumattomuudesta
luopumiseen. Tuemme kuitenkin teollisen yhteistyön kehittämistä ja teollisen perustan lu-
jittamista liittyen strategisiin suorituskykyhankkeisiin. Kyseenalaistamme HX-hankkeen
mukaisesti tilattavien monitoimihävittäjien määrän ja hankintojen loppusumman. Vastus-
tamme EU:n militarisointia. Turvallisuus- ja puolustuspolitiikan syventäminen on mitä
selkeintä liittovaltiokehitystä.

Arvoisa puhemies! Vasemmistoliiton eduskuntaryhmä pitää mahdottomana sitoutua
esitettyyn puolustusmenojen kokonaiskonseptiin ilman tarkempaa arviota esitetyistä lisä-
resursseista. Suomen Nato-kriteerein laskettava puolustusbudjetin bkt-osuus on nyt noin
1,6 prosenttia, ja strategiset suorituskykyhankkeet nostavat tason 2 prosenttiin. Se on Na-
ton vaatimus jäsenmailleen. Nato-standardin käytössä ei ole kyse vain laskentateknisestä
menetelmästä vaan poliittisesta viestistä, että Suomi yltää vaaditulle tasolle. Emme pidä
hyvänä, että Suomi on mukana asevarustelussa, joka kiristää entisestään turvallisuustilan-
netta Itämerellä ja Euroopassa. Nato-maille esitetty vaade puolustusbudjettien merkittä-
västä kasvattamisesta sataa suoraan merkittävimpien asekauppaa harjoittavien maiden ja
niiden yritysten laariin.
7



Pöytäkirjan asiakohta PTK 74/2017 vp
Vasemmistoliiton eduskuntaryhmä ei hyväksy EU:n militarisointia. Sotavoimin ei tais-
tella massatyöttömyyttä, unionin sisäistä eriytyneisyyttä, talouskriisejä ja pakolaisongel-
maa vastaan. Sotateollisen kompleksin rakentaminen ei voi olla se liima, joka pitää EU:n
kasassa. Materiaa tärkeämpää on maanpuolustustahto ja se, kuinka organisaatiossa työs-
kentelevää henkilöstöä kohdellaan. Organisaatioitten jatkuva muutos ja epävarmuus tule-
vasta heikentävät henkilöstön jaksamista. Taannoin Puolustusvoimien ruokahuolto siirret-
tiin Leijona Cateringille, ja se johti välittömästi työnteon ehtojen heikkenemiseen ja huo-
mattaviin palkanalennuksiin. Vastikään eduskunnassa hyväksyttiin hallituspuolueitten ää-
nin esitys laiksi Puolustusvoimista annetun lain muuttamisesta. Sen seurauksena Puolus-
tusvoimiin jo työ- tai virkasuhteessa oleva siviili- tai sotilashenkilö voidaan pakottaa vas-
ten tahtoaan sotatoimiin sotatoimialueelle. Takautuva lainsäädäntö on aina tuomittavaa ja
erityisesti silloin, kun on kyse työntekijän perusoikeuksista sekä työntekijän terveyteen ja
henkeen kohdistuvasta uhasta. Henkilöstön jaksamista ei paranna työnantajan sanelu ja
sanktioitten voimalla tapahtuva uusien velvoitteitten käyttöönotto, josta työntekijöillä ei
ollut aavistustakaan työ- tai virkasuhdetta solmittaessa.

Arvoisa puhemies! Suomen tulee kaikessa kansainvälisessä yhteistyössä varjella kansal-
lista liikkumatilaa ja itsenäistä päätöksenteko-oikeutta. Vasemmistoliitto edellyttää, että
kansainvälisiin kriisinhallintaoperaatioihin on aina YK:n turvallisuusneuvoston tai Etyjin
valtuutus. Lissabonin sopimuksen avunanto- sekä yhteisvastuulausekkeet ja niiden mu-
kaisten velvoitteitten täyttäminen ovat aina kahdenkeskinen neuvotteluprosessi apua anta-
van maan ja sitä vastaanottavan maan välillä. EU-maiden enemmistön tai keskeisten jäsen-
maiden tahto ei saa yhdenmukaisuuden paineessa muodostua automaattisesti pienempien
jäsenmaiden kannaksi. Kansainvälisessä harjoitustoiminnassa tulee painottaa ensisijaises-
ti kansallista hyötyä. Myös kansainvälisten harjoitusten luonteeseen tulee kiinnittää erityi-
nen huomio silloin, kun on kyse jostain ulko- ja turvallisuuspoliittisesti uudesta tai erityi-
sen merkittävästä tekijästä. Kansainvälisessä harjoitustoiminnassa tulee estää erilaiset pro-
vokaatiot, jotka voivat olla joidenkin harjoituskumppaneiden tavoitteena Suomen ulko- ja
turvallisuuspoliittisen linjan testaamiseksi.

Arvoisa puhemies! Sotilasliitto Nato tarjoaa Suomelle kumppanimaana mahdollisuutta
syvällisempään yhteistyöhön. Kuitenkin esimerkiksi Nato-standardit ovat käytännön yh-
teistyössä tapa sitoa Suomi yhä tiiviimmin Naton kylkeen. Mietinnön tekstiosa, jossa vii-
tataan puolustusyhteistyön kehittämisen yhteydessä siihen, ettei mahdolliselle sotilaallisel-
le liittoutumiselle muodostu käytännön esteitä, voidaan ymmärtää myös niin, että sotilaal-
linen harjoitustoiminta, standardit ja hankinnat ajavat Suomea yhä lähemmäs lopullista
päämäärää.

14.35 Paavo Arhinmäki vas:  Arvoisa rouva puhemies! Puolustusvoimat lienee Suomen
paras lobbausorganisaatio, me kaikki varmaan olemme saaneet siitä maistiaisia. Mutta sa-
non, ettei kannata ihan kritiikittömästi ostaa kaikkia niitä tarpeita, mitä Puolustusvoimat
pyrkivät meille myymään. Mieleen tulee vaikkapa taisteluhelikopterit, jotka oli aivan vält-
tämätöntä ostaa Suomelle. Tätä hankintaa ei tehty, eikä sen vuoksi olla ongelmissa. Ilma-
tyynyalukset — kuinka välttämättömiä ja kuinka tehokkaita ne nyt ovatkaan. Jos samaan
aikaan leikataan koulutuksesta, sosiaaliturvasta, tavallisten ihmisten toimeentulosta, herää
monelle varmasti kysymys, mikä on se maa, jota puolustetaan niin että aseet laitetaan ta-
vallisten ihmisten edelle. Sen vuoksi on tärkeää, että tässä vaiheessa emme sitoudu HX-
8



Pöytäkirjan asiakohta PTK 74/2017 vp
hankkeessa mihin tahansa summaan vaan arvioimme huolellisesti todellisen tarpeen, niin
määrältä kuin ostohinnoilta.

Arvoisa rouva puhemies! Ruotsin — naapurimaan, sotilaallisesti liittoutumattoman
maan — kanssa pitää tehdä läheistä yhteistyötä, mutta tavoitteena ei pidä olla sotilasliitto
Ruotsin kanssa vaan yhteistyö, joka hyödyttää molempia, jossa saamme mahdollisesti
myös taloudellisia voimavaroja paremmin meidän puolustusvoimille. EU:n militarisointi
on liittovaltiokehitystä jos mikä. Kun täällä tietyt puolueet puhuvat liittovaltiokehitystä
vastaan, niin loogisuuden nimissä heidän pitäisi erityisesti tätä EU:n militarisointia vastus-
taa, sitä, että EU:n budjettiin tuodaan myös puolustusmenoja. Jos tämä ei ole liittovaltio-
kehitystä, niin mikä sitten on? Tämän vuoksi, arvoisa rouva puhemies, kannatan edustaja
Mustajärven tekemiä neljää lausumaehdotusta.

Puhemies Maria Lohela: Nyt on mahdollista käydä debattia. Pyydän halukkaita ilmoit-
tautumaan painamalla V-painiketta ja nousemalla seisomaan. Käydään tätä keskustelua
ensin 2 minuutin puheenvuoroin. Ilmoitan sitten, jos ja kun siirrytään minuutin puheenvuo-
roihin.

14.37 Ilkka Kanerva kok (vastauspuheenvuoro): Arvoisa puhemies! Edustaja Arhinmä-
ki otti minulle oudon näkökulman asettaen vastakkain yhteiskunnallisia arvoja tavalla, jo-
hon en oikein kykene yhtymään. Kun on viime päivinä, viime viikkoina, kuukausina ollut
puhetta siitä, että puolustusmenot tulisi nostaa 2 prosenttiin bruttokansantuotteesta, niin
itse olen sitä mieltä, että nämä menot tulisi nostaa 3 prosenttiin. Käytän siinä osittain ulko-
ministeri Soinin viisaita ajatuksia tukenani, mutta itsekin olen tästä asiasta vakuuttunut.
Nimittäin kokonaisturvallisuus lähtee siitä, että on puolustus, joka on kunnossa, joka on us-
kottava, mutta on olemassa myöskin kehitysyhteistyö, humanitääristä apua, ulkoasiainhal-
lintoa ja sen kaltaista toimintaa, jolla tuetaan yleisinhimillisiä arvoja. Tämä muodostaa
mielestäni sellaisen 3 prosentin tavoitetason, ja siinä tarvitaan myöskin puolustuksen ele-
menttejä. Minä lasken nämä kyllä täysin yhteen koriin ja toivon, että voisimme tässä hie-
man tarkistaa ajatteluamme siitä, kuinka maailmanrauhaa viedään eteenpäin, kuinka voi-
daan konflikteilta välttyä ja kuinka voidaan inhimillistä kärsimystä vähentää maailmassa.

14.39 Paavo Arhinmäki vas (vastauspuheenvuoro): Arvoisa rouva puhemies! Olen yhtä
mieltä edustaja Kanervan kanssa siitä, että meillä pitää olla kokonaisvaltaisempi näkemys
siitä, miten puolustamme Suomea, miten ylipäätänsä puolustamme rauhaa maailmassa. Se
tapahtuu kehitysyhteistyön kautta, konfliktien, kriisien ehkäisyn kannalta, sovittelemalla,
hyvillä naapuruussuhteilla. Globaalissa maailmassa Suomi ei ole irti mistään kriisistä vaan
kaikki maat ovat jollain tavalla kytkeytyneinä niihin, mutta tässä tilanteessa juuri sen vuok-
si on tärkeää, että Suomi on sotilaallisesti liittoutumaton maa ja panostaa ei niinkään asei-
siin vaan tähän pehmeään puoleen.

Arvoisa puhemies! Samaan aikaan täytyy sanoa, että ei puolustusmenojen nostaminen
voi olla mikään itseisarvo. Suomen uskottavan puolustuksen säilyttäminen on itseisarvo ja
se, että me olemme maa, jossa on puolustustahtoa, nimenomaan tahtoa huolehtia siitä, että
kukaan ei hyökkää Suomeen eikä kukaan kuvittele, että Suomen kautta voitaisiin hyökätä
toiseen maahan. Sen vuoksi tarvitsemme kriittistä arviota esimerkiksi hävittäjähankinnois-
ta, niiden mittakaavasta määrän suhteen ja sen suhteen, minkä hintaisia ne ovat, mitä tila-
uksia tehdään. Tätä kriittistä keskustelua pitäisi nyt käydä. Nyt tähän selontekoon on otettu
9



Pöytäkirjan asiakohta PTK 74/2017 vp
sellaisenaan annettuna tavallaan se arvio 7—10 miljardista, plus päälle elinkaarikustan-
nukset, jotka voivat olla kaksinkertaiset tähän nähden. Sen vuoksi me emme voi sitoutua
tähän tavoitteeseen. Sen vuoksi on tärkeää, että me olemme ilmoittaneet, että tämä pitää ar-
vioida rehellisesti, rauhallisesti ja analyyttisesti, kun sen paikka on, eikä etukäteen lyödä
lukkoon summia, joita hävittäjähankintoihin laitetaan.

14.41 Seppo Kääriäinen kesk (vastauspuheenvuoro): Arvoisa puhemies! Puheenjohtaja
Kanerva selosti erittäin seikkaperäisesti valiokunnan mietinnön siitä, kuinka suomen puo-
lustus pidetään ajan tasalla 2020-luvulle mentäessä. Pohjahan on se, että Suomi ei ole so-
tien jälkeen sortunut historiattomuuteen, sellaiseen ajatteluun, että meitä ei mikään pahem-
pi uhkaisi. Meidän pitää olla aina ajan tasalla. Emme ole ajaneet puolustusvoimiamme alas
menneinä vuosikymmeninä pitäen sen ajan tasalla näillä vähillä varoilla, mitä on ollut aina
käytettävissä. Tälle pohjalle rakentuu puolustuksemme ajantasaistaminen myös seuraaval-
la vuosikymmenellä.

Edustaja Kanerva korosti laajaa yhteisymmärrystä, ja kyllähän se oli erittäin laajaa —
vasemmistoliitto nyt tässä kertoo oman ajatuksensa, mutta sehän on yksi viipale tästä ko-
konaisuudesta. Monessa asiassa vasemmistoliitto oli yhtä mieltä ja on yhtä mieltä muitten
ryhmien kanssa Suomen puolustamisen tietyistä linjoista.

Kokonaisturvallisuutta ei pidä unohtaa. On hieno asia, että marraskuussa tulee päivitys
kokonaisturvallisuuslinjanvetoon, ottaen nyt huomioon, mitä kaikkea maailmalla tapahtuu
ja kolkuttelee Suomenkin porteilla, nämä terroriuhkat ynnä muut sellaiset. Se edellyttää si-
tä, että meillä tämä kokonaisturvallisuusajattelu on todella ajan tasalla.

Kaksi pientä huomiota mietinnöstä.
Ensinnäkin, mietinnössä on voimakkaasti korostettu maanpuolustustahtoa ja siihen vai-

kuttavia tekijöitä, ja ensimmäisen kerran selontekojen ja mietintöjen historiassa yhteiskun-
nan sosiaalinen eheys liitetään suoralla kytkennällä maanpuolustustahtoon. Tämä on en-
simmäinen kerta, kun tätä korostetaan tällä tavalla. Se on merkittävä juttu.

Toinen asia on se, että kun puhumme kansainvälisestä yhteistyöstä — se on tässä myös
ihan oikea korostus — niin sitä hyödyllisempää se yhteistyö on meidän kannaltamme, mitä
ajantasaisempi ja uskottavampi meidän oma puolustuksemme on. Silloin me saamme
myös parhaiten hyötyä tästä kansainvälisestä yhteistyöstä.

14.43 Mika Kari sd (vastauspuheenvuoro): Arvoisa rouva puhemies! Kiitän näin valio-
kunnan varapuheenjohtajana myös valiokunnan puheenjohtaja, edustaja Kanervaa ja valio-
kunnan muita jäseniä hyvästä mietinnön tekemisestä. Yhteistyö on ollut valiokunnan sisäl-
lä hyvää. Erimielisyyksiä ei ainakaan jonoksi asti ole ollut, ja ehkä erimielisyydet ovat
enemmänkin yksityiskohdissa tai poliittisten silmälasien takana.

Valiokunta asetti tavoitteekseen tehdä mietinnöstä selontekoakin paremman asiakirjan,
ja se tavoite on varmasti täyttynyt. Olemme saaneet katettua niitä aukkoja, joita selonte-
koon ehkä osaltaan myös jäi. Voikin sanoa, että konsensus ja vahva maanpuolustustahto
ovat tämän tasavallan tärkeimmät aseet.

Samaan aikaan, kun poliittisessa keskustelussa fokus on nyt näissä suurhankinnoissa,
haluan tässä yhteydessä muistuttaa tästä meidän perustastamme eli yleisestä asevelvolli-
suudesta, koko maan puolustamisesta ja sotilaallisesta liittoutumattomuudesta, jonka poh-
ja on yleisen asevelvollisuuden kautta syntyvässä reservissä. Niin kuin puolustusministeri
mainitsi, itse pitäisin äärimmäisen tärkeänä, että pystyisimme nostamaan viime kaudella
10



Pöytäkirjan asiakohta PTK 74/2017 vp
pudotettua kertausharjoitusmäärän tasoa, joka silloin jo suunniteltiin nostettavaksi tähän
nykyiseen 18 000:een. Jos saisimme varsin nopealla aikataululla edes pientä suunnitelmaa
siitä, millä tavalla voisimme nostaa kertausharjoituksien määrää nykyisestä samaan aikaan
varmistaen, että myös kouluttajia, kantahenkilökuntaa pystyisimme lisäämään siinä suh-
teessa, mitä tämä 50 000:n sodanajan joukon nostaminen edellyttää. Tämä suhde pitäisi nyt
saada kohdalleen. Nostamme 50 000:lla sodanajan joukkoja — meidän pitäisi nostaa myös
kertausharjoituksia vastaavaan tasoon.

14.45 Elina Lepomäki kok (vastauspuheenvuoro): Arvoisa rouva puhemies! On täysin
kestämätöntä, että edustaja Arhinmäki asettaa tavallisen kansalaisen ja puolustusmenot
vastakkain. On selvää, että uskottava maanpuolustus ja puolustuskyky ovat nimenomaan
sitä varten, että tavallinen kansalainen voi tuntea itsensä turvalliseksi tässä maassa. Erityi-
sesti puolustus, sisäinen ja ulkoinen turvallisuus ovat valtion keskeisimpiä ja tärkeimpiä
tehtäviä.

On syytä kiittää valiokunnan määrätietoista työskentelyä puolustusselonteon yhteydes-
sä. Kyseessähän on strateginen ja tiivis selonteko, joka antaa hyvät eväät Suomen puolus-
tuksen suunnittelulle ja poliittiselle viitekehitykselle lähivuosien muuttuvassa ympäristös-
sä. Ei ole mitään syytä olettaa, että turvallisuusympäristömme muuttuisi tästä ennustetta-
vammaksi kuin mitä se on viime vuosina ollut, päinvastoin turvallisuusympäristömme
muutosta on varmaankin helpointa kuvata sanoilla "täysin ennustamaton".

Sen takia on erittäin oleellista, että tietysti oman maanpuolustuskykymme lisäksi keski-
tytään selonteossa myös entistä tiiviimpiin kansainvälisiin suhteisiin ja yhteistyöhön. On
tärkeää, kuten valiokunnan puheenjohtaja edustaja Kanerva toteaa, että kiinnitämme tässä
kansainvälisessä yhteistyössä huomiota myös muihin tekijöihin ja menoihin kuin suoraan
sotilaallisiin menoihin.

Tässä yhteydessä on kuitenkin tärkeää korostaa sitä, viitaten myös edustaja Arhinmäen
puheenvuoroon tästä pehmeästä puolesta, että itänaapurimme ei ole viime aikoina näyttä-
nyt pehmeää puoltaan, joten meidän on keskeistä panostaa myös uskottavaan pelotteeseen,
ja siihen tämä selonteko antaa erinomaiset puitteet.

14.47 Markus Mustajärvi vas (vastauspuheenvuoro): Arvoisa puhemies! Minäkin ar-
vostan seurantaryhmän työtä ja sitä, että ihan oikeasti yritetään katsoa, mitkä isot asiat
meille ovat yhteisiä, samoin kuin arvostan puolustusvaliokunnan työtä: selonteko oli jon-
kunlainen, puolustusvaliokunnan mietintö hyvä ja vastalause erinomainen. [Naurua]

Palaan vielä siihen lauseeseen, jonka kuulin eräässä kertausharjoituksessa, kun kertaus-
harjoitusta johtava upseeri sanoi, että parasta maanpuolustustyötä on hyvin hoidettu sosi-
aalipolitiikka. Sen allekirjoitan aivan täysin ja arvostan tuota luonnehdintaa. Mutta kuiten-
kin joka päivä me täällä talossa joudumme miettimään, mihin rahat riittävät. Siinä mieles-
sä on näin päin outoa, että yritetään rajata keskustelua, että nämä valtavat summat olisivat
jotenkin keskustelun tai kyseenalaistamisen tai kritiikin ulkopuolella. Kannattaa miettiä si-
tä, mihin kaikkeen tuolla ulkomailla meidän rahat riittävät. Esimerkiksi Afganistanin ope-
raatioihin Suomi on laittanut jo 800 miljoonaa euroa, ilman että Afganistanissa on saatu
mitään pysyvää muutosta aikaiseksi.

Puolustuksen määrärahojen pitää olla riittävällä tasolla, mutta siihen jokaisella eduskun-
taryhmällä ja puolueella on oikeus, että se kysyy, mikä on riittävä taso. Kannattaa myös ky-
syä, että minkä takia oli niin kovan työn takana saada maininta tekstiosaan siitä, että Suo-
11



Pöytäkirjan asiakohta PTK 74/2017 vp
mi ei anna omaa aluettaan vihamielisiin tarkoituksiin mitään muuta maata vastaan. Kum-
mitteliko tässä Nato-isäntämaasopimus, jossa halutaan mennä ihan päinvastaiseen suun-
taan?

14.49 Matti Vanhanen kesk (vastauspuheenvuoro): Arvoisa puhemies! Minusta on tär-
keä, ettei kansalaisille jää se maku, mikä edustaja Mustajärven ensimmäisessä puheenvuo-
rossa oli, että me satsaamme puolustukseen ja turvallisuuteen muiden vaatimuksesta.
Teemme sen puhtaasti omista tarpeistamme käsin.

Minusta sekä puolustusselontekoa että eduskunnan vastausta leimaa neljä tähän aikaan
liittyvää aihetta. Ensimmäinen on konkreettinen valmiuden parantaminen, joka jo sinäl-
lään kertoo aika vakavaa viestiä siitä, että turvallisuusympäristöanalyysimme on muuttu-
nut. Toinen leimallinen asia on johdonmukainen mutta harkittu eteneminen tärkeissä han-
kintakysymyksissä, mikä tulee vaatimaan vaalikausien ylimenevää yhteistyötä. Kolmas
aihe on kokonaisturvallisuuden käsitteen vahva syveneminen ja neljäs on luonnollisesti
kansainvälisen yhteistyön lisääntyminen.

Oli erittäin hyvä, että valiokunnan puheenjohtaja nosti esille tämän kansallisen ehey-
den, mihin myös Kääriäinen ja Mustajärvi viittasivat, mutta minusta siinä ei ole kyse pel-
kästään maanpuolustustahdosta vaan myös meidän yhteiskunnan päätöksentekokyvystä.
Kyllä voi sanoa, että kriittisinä aikoina, paineistetussa tilanteessa päätöksentekokykyä yri-
tetään varmasti häiritä niin paljon kuin mahdollista, ja siltä kannalta kansallinen eheys on
valtavan tärkeä asia.

Tähän samaan kokonaisturvallisuuden laajaan kehykseen liittyy myös talouden itselli-
syys. Meidän pitää pitää julkinen taloutemme kunnossa niin, että emme joudu hattu kou-
rassa anelemaan muilta. Meidän pitää pitää huolta ruoka- ja energiaturvallisuudesta, yli-
päätään sellaisista tekijöistä, joissa emme koskaan joudu kiristämisen kohteeksi.

14.51 Krista Mikkonen vihr  (vastauspuheenvuoro):  Arvoisa rouva puhemies! Tässä
mietinnössä on mielestäni ansiokkaasti nostettu esiin tämä kokonaisturvallisuuden käsite,
sillä on selvää, että riittävä puolustus vaatii muutakin kuin vain riittävää suorituskykyä ja
valmiudesta huolehtimista. Uudet uhat ovat tulleet vanhojen rinnalle, ja siinä korostuu niin
yhteiskunnan eheys kuin myös se, että ihminen kokee, että hän haluaa huolehtia ja puolus-
taa tätä maata. Nämä hybridi- ja kyberuhat on mietinnössä nostettu hyvin esille. Siinä on
korostettu sitä, että myös ne ovat koko yhteiskunnan asia, ja myös yksilöiden kyky vastata
esimerkiksi hybridivaikuttamiseen nousee tärkeään rooliin.

Mietinnössä on myös muistutettu siitä, että maanpuolustusvelvoite koskee kaikkia su-
kupuolesta riippumatta, ja onkin hyvä, että siinä on vahvasti nostettu esiin niin naisten ase-
velvollisuuden kehittäminen kuin se, että kaikille kansalaisille on tarjottava riittävän kat-
tavat valmiudet kriisitilanteissa ja poikkeusoloissa toimimiseen sukupuolesta riippumatta.
Miten tämä sitten toteutetaan, jää varmasti nähtäväksi. Tässä kohtaa ei avattu tätä keskus-
telua sen laajemmin, mutta tiedämme, että entistä tärkeämpää on, että nämä valmiudet ovat
kaikilla.

Kansainvälinen ulottuvuus on myös tärkeää. Jos mietitään kokonaisturvallisuutta glo-
baalisti, niin esimerkiksi kriisinhallinta on tässä yksi osa. Yhteistyö niin EU:ssa kuin kah-
denvälinen yhteistyö eri maiden kanssa on tärkeää. Se tuo meille itsellemme osaamista,
mutta yhtä lailla se tuo sitä yhteistyökykyä ja -valmiutta lisää. Ruotsi on erityisasemassa
12



Pöytäkirjan asiakohta PTK 74/2017 vp
meillä kumppanina. Se nousee esiin sekä selonteossa että mietinnössä, ja itse pidän tätä
erittäin tärkeänä linjauksena.

14.53 Lea Mäkipää uv (vastauspuheenvuoro): Arvoisa puhemies! Puolustusselonteon
mietinnössä on suuria, laajoja kokonaisuuksia, niin kuin täällä olemme kuulleet, puolus-
tusta ja turvallisuusnäkökohtia ajatellen. Kaikki olemme kirjanneet, että tämä Suomen us-
kottavuus perustuu yleiseen asevelvollisuuteen.

Tänä aikana olemme tehneet valiokunnassa suuria ja merkittäviä päätöksiä: on valmiu-
den kohottaminen, kansainvälisen avun antaminen ja vastaanottaminen, ja sitten myös
olemme tätä valmiuden ylläpitoa kohottaneet.

Sitten yksi asia, mikä on hyvin tärkeätä huomioida, on tämä henkilöstön jaksaminen.
Tiedämme, että viime kaudella, kun tätä puolustusuudistusta tehtiin, henkilöstösupistuksia
on ollut paljon. Tätä tulee tosiaan tarkastella, mitenkä tätä voidaan kehittää.

On ihan aiheellista herättää keskustelua myös näistä suurista hankinnoista — Laivue
2020 ja hävittäjähankinnat — mutta tiedetään, että ne tulevat vuoden 2020 puolivälissä
elinkaaren päätökseen. Jos me haluamme pitää tämmöistä uskottavaa puolustusta, niin näi-
hin hankintoihin on kyllä varauduttava. Täällä mietinnössä myös korostamme sitä, että
eduskuntaa pitää pitää ajan tasalla niin asiasisältöisesti kuin budjettivallan osalta.

Tässä muutamia asioita. Sitten käyn varsinaisessa puheenvuorossa lähemmin asioita,
joita tuon julki.

14.55 Stefan Wallin r (vastauspuheenvuoro): Arvoisa puheenjohtaja! Myös minä haluan
kiittää valiokunnan puheenjohtajaa ja ministereitä hyvistä johdatuksista tähän hyvinkin
tärkeään aihepiiriin.

Haluan myöskin ihmetellä omasta puolestani vasemmiston tapaa asettaa vastakkain
nämä hankinnat ja niitten tarpeellisuuden ja toisaalta sosiaaliturvan. Tämä on aivan turhaa
ja keinotekoista vastakkainasettelua. Se on vähän sama kuin kehottaisi kotitalouksia valit-
semaan palovakuutuksen tai ruokakauppakäynnin välillä. Ei se näin voi olla. [Paavo Ar-
hinmäki: Näin hallitus pakottaa tekemään nyt!]

Ei tarvitse myöskään hakea lobbareita Puolustusvoimien puolelta, jotta ymmärtäisi,
mistä syystä on edelleenkin äärimmäisen tärkeää, että meillä on uskottavat Puolustusvoi-
mat, jolla on materiaali kunnossa. Riittää, että seuraa tätä armotonta kansainvälisen politii-
kan suoraa lähetystä, mitä on tapahtunut lähialueillamme ja Euroopassa, jotta ymmärtäisi,
miten tärkeää on, että Suomi edelleenkin panostaa uskottavaan puolustukseen ja materiaa-
liin. Lisäksi, kun puhutaan Laivue 2020 -hankkeesta ja HX-hankkeesta, ei ole kysymys
mistään uudesta varustelusta, vaan kysymys on suorituskykyjen korvaamisesta. Siitä on
kysymys. Jos näitä hankintoja ei tehdä, Suomen puolustusvoimien suorituskyky laskee.
Tämä nykyinen tilanne, mikä maailmassa vallitsee, huomioon ottaen se olisi äärimmäisen
huono signaali, että Suomi tässä tilanteessa lähtee ikään kuin montteeraamaan alas omia
suorituskykyjään.

Ahon hallitus pystyi kesken talouslaman vuonna 92 tekemään erittäin tärkeän, varmaan
myöskin kipeän, päätöksen Hornet-koneiden hankkimisesta. Tämä olkoon myöskin hyvä
esimerkki tuleville päättäjille sitten, kun se aika tulee päättää HX-hankkeesta. Se on erit-
täin tärkeä hanke, ja toivottavasti se viedään ihan täysimääräisenä läpi.
13



Pöytäkirjan asiakohta PTK 74/2017 vp
14.57 Kari Uotila vas (vastauspuheenvuoro): Arvoisa rouva puhemies! Kyllä minä ih-
mettelen oikean laidan ajatusmaailmaa siitä, että ne eurot, jotka laitetaan vaikka tähän mas-
siiviseen hävittäjähankintaan mahdollisesti sen yli, mikä olisi edellytys uskottavalle turval-
lisuuspoliittiselle hankinnalle, olisivat joitakin erilaisia euroja. Ne ovat niitä euroja, joita
kerätään veronmaksajilta, yrittäjiltä, palkansaajilta, työttömiltä, ja ne ovat niitä euroja, jot-
ka valtion budjetissa ovat vastakkain, laitetaanko niitä euroja hävittäjiin niin ja niin paljon,
laitetaanko niitä tutkimukseen ja opetukseen, laitetaanko niitä sosiaaliturvaan, laitetaanko
niitä yritystukiin. Ei ole kahta taloutta, sotatalous ja siviilitalous. Sama budjetti koskee
kaikkia, ja sen vuoksi pidän kyllä oikeutenamme arvostella myöskin tätä taloudellista
puolta.

Yleisesti sanotaan, että jos haluat rauhaa, valmistaudu sotaan. Niinhän kaikki maat te-
kevät Pohjois-Koreasta lähtien, uhoavat sitä, että maan turvallisuutta pitää taata, hyök-
käyksiin pitää varautua, ja sitten jotkut kehittyvät maat laittavat aivan liian suuren osan
liikkumavarastaan puolustukseen. Tätä tapahtuu. Jos haluat rauhaa, sinun pitää tehdä rau-
hanomaista ulkopolitiikkaa ja edistää aseidenriisuntaa, ei kilpavarustelua. Se on ainakin
minun henkilökohtainen kantani.

14.58 Antti Kaikkonen kesk (vastauspuheenvuoro): Arvoisa puhemies! Toivottavasti ih-
minen on joskus niin viisas, että näitä aseita ei ollenkaan tarvitse, mutta pelkäänpä, että
saamme vielä aika pitkään odottaa sitä aikakautta. Siihen mennessä meidän täytyy huoleh-
tia omasta turvallisuudestamme.

Tulee mieleen, edustaja Uotila, toisenlaisiakin sanontoja, kuten se, että joka maassa on
armeija, joko oma tai sitten jonkun muun. [Paavo Arhinmäki: Islannissa ei kumpaakaan!]
Pidän kyllä tärkeänä, että meillä on oma ja uskottava armeija. Yksi asia, mikä tässä kes-
kustelussa on ollut ehkä vähän liian vähällä kulmalla, on se, että on tärkeätä, että meillä
tämä rautapuoli on kunnossa, mutta vielä sitäkin tärkeämpää on se, että harjoitamme vii-
sasta ulkopolitiikkaa siihen tapaan kuin nykyinen hallitus on tehnytkin. [Paavo Arhinmä-
ki: Ja tasavallan presidentti!] — Ja tasavallan presidentti niin ikään.

Mutta mitä tulee tähän HX-hankintaan, niin pitäähän teidänkin, hyvät vasemmistoliiton
edustajat, ymmärtää se, että jos täällä joka porukka olisi kovin eri mieltä tästä hankinnasta
ja jokaisella olisi omat kantansa ja omat miljardilukunsa ja omat hävittäjämääränsä, mitä
pitää hankkia, niin eihän tätä hankintaa voisi toteuttaa ollenkaan. Kyllä se vaatii sen, että
täällä on laaja yhteisymmärrys. On arvokasta, että täällä onkin koko lailla laaja yhteisym-
märrys, riittävä yhteisymmärrys sille, että tätä hanketta voidaan viedä eteenpäin, ja siitä voi
kiittää melkein kaikkia ryhmiä, elikkä tätä hanketta voidaan viedä eteenpäin. Nämä nykyi-
set Hornetit vanhenevat käsiin ensi vuosikymmenen aikana, ja kyllä on välttämätöntä, että
meillä on nykyaikaiset ilmapuolustuskoneet myös pidemmällä tulevaisuudessa.

Arvoisa puhemies! Tässä ehkä sallitaan myös ajankohtainen kysymys: Kun Itämerellä
on viime päivinä ollut valitettavaa liikehdintää Suomenlahdella mutta Itämerellä laajem-
minkin ja myös tänään ja eilen on raportoitu ikävän kuuloisista tilanteista, niin pitääkö täs-
tä, kun täällä on vastaavia ministereitä paikalla, nyt vetää joitakin johtopäätöksiä Itämeren
turvallisuustilanteen, sotilaspoliittisen tilanteen suhteen? Onko tässä jotakin negatiivista
liikettä päällä, vai mistä on kysymys teidän käsityksenne mukaan?

15.00 Antti Rinne sd (vastauspuheenvuoro): Arvoisa puhemies! Ulko- ja turvallisuuspo-
litiikka pitää nähdä laajana kokonaisuutena, johon liittyy tämä uskottava oma puolustus ja
14



Pöytäkirjan asiakohta PTK 74/2017 vp
kehitysyhteistyö ja kriisienratkaisu ja kriisienhallinta -kokonaisuus. Näihin hankintoihin
liittyen olen ymmärtänyt näin, että eduskunnassa on laaja yhteisymmärrys siitä, että mei-
dän pitää uskottavasta omasta puolustuksesta pitää kiinni, se on se lähtökohta. Minusta on
tärkeää miettiä, mikä Maavoimien tuleva resurssintarve on ja miten se yhdistyy näihin han-
kintoihin. Tämä Maavoimat on aivan keskeinen osa-alue Suomen uskottavan oman puo-
lustuksen ylläpitämiseksi, ja siitä näkökulmasta pitää myöskin näitä uusia hankintoja arvi-
oida. Sosiaalidemokraattinen puolue on sitä mieltä lähtökohdiltaan, että uskottava oma
puolustus pitää ylläpitää, näihin tuleviin hankintoihin täytyy paneutua sitten, kun ne ovat
ajassa päätettävissä. Että lähtökohta on se, että me olemme sitoutuneet siihen uskottavaan
omaan puolustukseen ja sen ylläpitämistä tarvittaviin hankintoihin.

Minusta on tärkeä myöskin tämä keskustelu, jota on käyty tässä nyt näistä hyvinvoin-
tiyhteiskunnan palveluista, hyvinvointivaltion ylläpitämisestä suhteessa tähän puolustuk-
seen. Niitä ei pidä asettaa vastakkain. Oleellista on kuitenkin se, että Suomessa pitää ihmi-
sillä myöskin olla tunne siitä, että kaikista pidetään huolta, ja nyt tällä hetkellä tilanne on
se, että tämmöistä tunnetta ei kaikilla ihmisillä ole — tämä liittyy tähän ajankohtaiseen hal-
lituspolitiikkaan, se liittyy tähän pitempiaikaiseen talouskehitykseen. Näistä asioista pitää
pystyä puhumaan rinnakkain. Sen takia olen nostanut keskusteluun tämän mahdollisuuden
miettiä Puolustusvoimien isoja hankintoja ja myöskin niitten rahoitusta uudella tavalla, ja
sen takia minusta pitää olla valmius pohtia kaikkia rahoitusvaihtoehtoja, muun muassa tätä
puolustusveroa oikealla tavalla toteutettuna, määräaikaisena verona.

15.02 Ilkka Kanerva kok (vastauspuheenvuoro): Arvoisa puhemies! Sen verran tähän
hävittäjäasiaan, että minä täysin yhdyn vasemmistoliiton näkemyksiin siitä, että Suomessa
täytyy myös parlamentissa voida debatoida tästä, jopa vastustaa sitä, ja tuoda siihen sisäl-
töön omia näkökantoja, totta kai. Mutta nyt pitää tietysti kuitenkin, arvoisa puhemies,
muistaa se — ettei kuitenkaan ihan mopo karkaisi käsistä — että eihän eduskunta voi par-
haimmillaankaan olla se elin, joka päättää konetyypistä tai koneiden määrästä tai siitä, mit-
kä tässä suhteessa ovat yhteensopivia järjestelmiä. Sen on pakko perustua sellaiseen am-
matilliseen osaamiseen, että sen kriteeristön määrittelemiseen meidän tulee ottaa osaa mut-
ta varoa sitä, varsinkin tässä vaiheessa, että ryhtyisimme sanomaan, että koneet on hankit-
tava sieltä maasta ja että niiden on oltava sitä tai tätä merkkiä tai että niiden lukumäärän on
oltava joku tietty. Puolustan vapaata argumentointia, mutta älkäämme kuvitelko, että on
eduskunnan kompetenssissa tehdä tätä sisältöä koskevat ratkaisut. Eduskunta antaa rahat
sen mukaan kuin viisaaksi katsoo, se on selvä, mutta älkäämme menkö itse syvälle siihen
keskusteluun, niin että me rupeamme sanomaan, mikä konemerkki Suomelle käy.

15.04 Paavo Arhinmäki vas (vastauspuheenvuoro): Arvoisa rouva puhemies! Pitää olla
tervettä kriittisyyttä kaikkia menoja kohtaan. Ei Puolustusvoimien hankintatoiveet voi olla
sellainen osa-alue, jota ei kriittisesti tarkastella. Viittasin aikaisemmassa puheenvuorossa-
ni esimerkiksi taisteluhelikoptereihin. Ne oli Puolustusvoimien mukaan aivan välttämätön-
tä hankkia Suomeen, mutta eipä hankittu eikä ongelmissa olla.

Kysymys on siitä, että tässä mietinnössä on ansiokkaasti pohdittu tätä maanpuolustus-
tahtoa, ja oleellista on se, että ihmisiä ei syrjäytetä, ihmisillä on koulutusta, työtä ja toi-
meentuloa. Sitä kautta on tahtoa puolustaa maata, jonka kokee omakseen.

Ja kun edustaja Lepomäki täällä sanoi, että ei voida laittaa näitä asioita vastakkain: niin
kauan kuin kehyksien sisällä tehdään nämä hankinnat ja samaan aikaan vaaditaan toiselta
15



Pöytäkirjan asiakohta PTK 74/2017 vp
puolelta koulutuksesta ja muista leikkauksia, totta kai ne ovat vastakkain. Pidän omituise-
na ajatusta, minkä edustaja Lepomäki nosti esille, että budjettiasioista ei saisi keskustella
tässä salissa ja että tähän saliin ei kuuluisi politiikka.

Haluan sanoa nyt painokkaasti, jos joku haluaa luoda sellaista olkiukkoa, että meidän
mielestämme vanhentuvaa kalustoa ei pitäisi uusia tai korvata: Emme me ole sanoneet mis-
sään vaiheessa, että mitään hankintoja ei pidä tehdä. Olemme sanoneet, että pitää suhtau-
tua kriittisesti siihen määrään ja siihen hintaan ja arvioida se. Ja se, edustaja Kanerva, on
eduskunnan, se on hallituksen tehtävä. Sitä ei yksin voi Puolustusvoimat määritellä.

15.06 Sirpa Paatero sd (vastauspuheenvuoro): Arvoisa rouva puhemies! Tässä mietin-
nössä on otettu kantaa erittäin voimakkaasti tulevaisuuteen ainoastaan yhden asian kohdal-
ta. Se on se ponsi, jossa edellytetään parlamentaarista valmistelua myös tulevaisuudessa.
Se on mielestäni hyvä ja perusteltu. Pohdimme kyllä useita muitakin asioita, mutta tämä oli
se, minkä halusimme koko valiokuntana nostaa tähän varsinaiseen mietintöön, sillä tämä
ajattelu, että meillä oli kolme erillistä selontekoa, oli perusteltu, mutta vähän oli niitten eri-
laisuutta siinä lähtöasetelmassa, siinä tilannekuvassa ja siinä tyylissä, millä ne oli tehty.
Toivon, että tulevaisuudessa, jos tätä mallia kolmesta jatketaan, näissä olisi jotakuinkin sa-
manlainen taso, minkä tyyppisiä asioita näissä käsitellään, sillä nyt nämä olivat aika lailla
erimittaisia ja erilaisia.

Näihin varsinaisiin aiheisiin. Suomen puolustus tietenkin perustuu omaan koskematto-
muuteen, itsenäisyyteen, asevelvollisuuteen ja liittoutumattomuuteen. Se, millä suomalai-
nen yhteiskunta parhaiten pärjää, on täällä jo tullut esille. Meiltä siis vaaditaan kriisinsie-
tokykyä, sitä resilienssiä, niin kuin se monesti käännetään. Meiltä vaaditaan maanpuolus-
tustahtoa, niin että tätä maata, missä haluamme asua, on kaikilla kyky ja halu puolustaa.
Mutta se vaatii kahta asiaa: Se vaatii vahvan yhteiskunnan, jotta yhteiskunta toimii, jotta
meillä on rakenteet kunnossa. Ja se vaatii sen kokemuksen, että suomalaisia ei jaeta kahtia,
niihin, jotka pärjäävät entistä paremmin, ja niihin, jotka pärjäävät entistä huonommin, sillä
tällä kahtiajaolla Suomea ei puolusteta joka paikasta tasaisesti, niin että se olisi jokaisen
oma tahto.

Näihin hankintoihin liittyen olen samaa mieltä kuin tässä edelliset, että pitää pystyä ar-
vioimaan — vaikka sinne onkin kirjoitettu, että suorituskyky pidetään — miten se suori-
tuskyky pidetään. Kuinka monta esimerkiksi Hornetin [Puhemies koputtaa] korvaavaa ko-
netta se on tai millä euromäärällä.

15.08 Marisanna Jarva kesk (vastauspuheenvuoro): Arvoisa puhemies! Käsillä oleva
puolustusselonteko on tärkeä, tärkeä linjaus, erityisesti näinä aikoina, kun ihmiset ovat
huolissaan niin kansallisesta kuin myös omasta turvallisuudestaan. On erittäin tärkeää, että
tätä keskustelua jatketaan ensi syksynä yhteiskunnan kokonaisturvallisuutta koskevan stra-
tegian päivityksen yhteydessä.

Se, mikä on myös tärkeää, on, että eduskunta linjaa tai hallitus linjaa siitä, että yleinen
asevelvollisuus on sellainen asia, josta edelleen pidetään kiinni. Sillä taataan kansainväli-
sesti tunnustettu, laadukas sotilaallinen koulutus ja osaaminen maallemme. Myös aktiivis-
ta vapaaehtoista maanpuolustustyötä ylläpidetään ja kehitetään edelleen.

Oli erittäin hyvä, että tähän valiokunnan mietintöön tuli myös mukaan selkeä maininta
siitä, että maanpuolustusvelvoite koskee perustuslain 127 §:n mukaan kaikkia sukupuoles-
ta riippumatta. Tämän vuoksi valiokunta korostaa, että kaikille kansalaisille tulisi tarjota
16



Pöytäkirjan asiakohta PTK 74/2017 vp
riittävän kattavat valmiudet kriisitilanteissa ja poikkeusoloissa toimimiseen. Tähän kes-
kusteluun liittyen puolustusselonteon ulkopuolella on esitetty, jotta tätä kattavaa valmiutta
pystyttäisiin tarjoamaan, esimerkiksi naisille olevia pakollisia kutsuntoja. No, tämä yksi
kutsuntapäivä ei kyllä millään tavalla edistä valmiutta naisten osalta sillä, että siellä tarjot-
taisiin mahdollisuutta ja markkinoitaisiin mahdollisuutta päästä varusmieskoulutukseen.
No, meillä ei ole tällä hetkellä tilaa prikaateissa eikä joukkoyksiköissä naisten suuremman
määrän kouluttamiseen. Näitä paikkoja pitäisi lisätä, jos näin halutaan. Myöskään meidän
sodanajan joukot eivät tarvitse tällä hetkellä lisää sotilaita joukkoonsa. [Puhemies koput-
taa] Se, mitä pitäisi kuitenkin tehdä, on se, että jo kouluissa, jo ennen armeijaikää, koko
ikäluokalle tarjottaisiin kriisioloissa [Puhemies: Ja aika on nyt täynnä!] tarvittavaa koulu-
tusta.

15.10 Antero Laukkanen kd (vastauspuheenvuoro): Arvoisa rouva puhemies! Muutama
näkökulma:

Ensinnäkin oman puolustuksen turvaaminen ei ole kilpavarustelua, vaan se on järkevää.
Koulutuksen ja uskottavan puolustuksen vastakkain asettaminen taas ei ole järkevää. Suo-
mi juhlii 100-vuotista itsenäisyyttään, josta olemme joutuneet taistelemaan ja maksaneet
kovan hinnan. Jo kunnioituksesta edellisiä sukupolvia kohtaan on Suomen puolustus kai-
kissa olosuhteissa otettava vakavasti ja nähtävä yhteisenä asiana.

Maamme puolustuskyvystä tulee olla laaja yhteisymmärrys. Se on yhteisen edun ja tur-
vallisuuden kannalta välttämätöntä. Lisäksi pyrkimys laajaan kansainväliseen yhteistyö-
hön ja vuorovaikutukseen on maamme etu.

Minusta tämä selonteko on huolella valmisteltu ja nämä valiokunnan näkemykset ovat
sellaisia, joiden pohjalta on hyvä tätä keskustelua jatkaa, ja toivon, että koko eduskunta,
kaikki eduskuntaryhmät voisivat olla mukana tässä asiassa. Jos talo riitaantuu itsensä kans-
sa, se harvoin pysyy pystyssä.

Täällä mainittiin tämä isäntämaasopimus. On ihan totta, että kun sen huolella lukee, mitä
se sisältää, niin se on jo askel sotilaalliseen yhteistyöhön kriisitilanteessa. Näen sen kyllä
ihan selvästi ja toivoisinkin, että täällä istuvat ministerit voisivat hieman avata, miten he
näkevät tämän isäntämaasopimuksen sekä sen jälkeen Yhdysvaltain kanssa solmitut muut
sopimukset. Hieman pidin outona tätä Suomen vertaamista Pohjois-Koreaan, joka täällä
mainittiin, että on minusta kyllä aika iso etäisyys näiden kahden maan välillä.

15.12 Erkki Tuomioja sd (vastauspuheenvuoro): Arvoisa puhemies! Minäkin yhdyn sii-
hen tyytyväisyyteen, jolla tätä selontekomietintöä on käsitelty, ja miksi en sitä tekisi, kos-
ka olen ollut tilaisuudessa sekä ulkoasiainvaliokunnassa että puolustusvaliokunnassa tä-
hän käsittelyyn osallistumaan.

On ymmärrettävää, että tässäkin keskustelussa nämä raha- ja hankintakysymykset saa-
vat suuren huomion. Sen ne ansaitsevat. Tämä yhteisymmärryshän perustuu myös meidän
sosiaalidemokraattien osalta siihen, että tunnustamme tietyn tasokorotuksen mutta yhtä
lailla on selvää — ja ymmärrän, että tämä koskee kaikkia muitakin ryhmiä — että mihin-
kään euromääriin tai nimenomaisiin hankintasuunnitelmiin ei ole nyt sitouduttu, eikä voi-
kaan sitoutua, eikä tämä ole kenellekään avoin valtakirja.

Mutta tärkeä edellytys todellakin tälle yhteisymmärrykselle on se, että olemme myös
voineet käsitellä tätä selontekoa laajemmin turvallisuuspoliittista ympäristöä ja Suomen
ulko- ja turvallisuuspolitiikan periaatteita, kuten teimme jo ulko- ja turvallisuuspoliittisen
17



Pöytäkirjan asiakohta PTK 74/2017 vp
selonteon käsittelyssä. Sen pohjalta on mielestäni erinomaisen tärkeätä, että mietinnössä
todetaan, miten "Suomen ulko- ja turvallisuuspolitiikan selkeänä päämääränä on ehkäistä
Suomen joutuminen sotilaallisen konfliktin osapuoleksi. Muuttuvassa toimintaympäristös-
sä Suomi pyrkii tavoitteeseen ylläpitämällä yhteiskunnan kriisinsietokykyä ja puolustuk-
sen uskottavuutta. Suomi harjoittaa aktiivista vakauspolitiikkaa sotilaallisten uhkien ennal-
ta ehkäisemiseksi." Ja edelleen: "Uskottava puolustus ja mahdollisuus antaa ja ottaa vas-
taan apua kriisitilanteissa ovat turvallisuutemme perusta, mutta Suomi ei salli alueensa
käyttämistä vihamielisiin tarkoituksiin muita valtioita vastaan." Nämä ovat keskeisiä peri-
aatteita, joidenka toivoisin muuten löytävän useammin tiensä myös ulko- ja puolustusmi-
nisterien puheenvuoroihin.

15.14 Markku Pakkanen kesk (vastauspuheenvuoro): Arvoisa puhemies! Edelliseen pu-
heenvuoroon on hyvä jatkaa myös tämän valiokunnan mietinnön sivulta 28: "Suomen so-
tilaallisen puolustuskyvyn ylläpidon ensisijaisena päämääränä on muodostaa ennaltaeh-
käisevä kynnys sotilaallisen voiman käytölle ja sillä uhkaamiselle. Puolustusvoimien tulee
kyetä vastaamaan sekä perinteisiin sotilaallisiin uhkiin että laaja-alaisempiin uhkiin."

Arvoisa rouva puhemies! Kokonaisturvallisuus on nostettu tässä selonteossa hyvin
esiin, ja itsekin pidän sitä tärkeänä asiana. Suomalainen maanpuolustustahto perustuu ylei-
seen asevelvollisuuteen, ja se on jo nyt selvitetty, että se on Suomen historiassa onneksi
säilytetty ja sitä arvostetaan laaja-alaisesti naapurimaissamme. Jotta maanpuolustustahto
pysyy korkealla, se edellyttää kyllä, että meillä on resurssit niin vapaaehtoiselle maanpuo-
lustukselle kuin myös välineille ja harjoituksille. Kansainväliseen harjoitustoimintaan
osallistuminen lisää mielestäni maanpuolustustahtoa, mutta erityisesti se lisää myös suo-
malaisten ammattisotilaiden ammattitaitoa ja on sillä lailla perusteltu toimintamuoto.

Täällä on nostettu esiin nämä erilaiset hankinnat ja niistä puhuminen. Haluan muistut-
taa, että Maavoimien hankintoja on vuosien 2012 ja 2017 välisenä aikana suoritettu 1,7
miljardilla, joten kyllä tämä Maavoimienkin aselaji on saanut. Toki siitä pitää pitää huolta,
mutta tulevaisuudessa nämä Laivue 2020- ja HX-hankinnat ovat ne, mitkä varmaan kes-
kusteluttavat täälläkin salissa meitä vielä monen vuoden ajan.

15.16 Satu Taavitsainen sd (vastauspuheenvuoro): Arvoisa puhemies! Tämä puolustus-
valiokunnan mietintö on parannettu painos valtioneuvoston selonteosta, ja hyvä niin.

Valiokunta teki hyvin perusteellista työtä, ja kävimme tuon työskentelyn aikana myös
virkamatkalla Yhdysvalloissa. Mielenkiintoista on se, että vielä vajaa kymmenen vuotta
sitten USA:ssa ja maailmalla naureskeltiin Suomen yleiselle asevelvollisuudelle sanoen
sitä ulkoilmamuseoksi. Ukrainan kriisin jälkeen asenne kuitenkin muuttui täysin, ja nyt
Suomen yleistä asevelvollisuutta myös maailmalla arvostetaan. Yhdysvalloissa siitä luo-
vuttiin 70-luvulla, ja nykyään siellä vain 1 prosentti kansasta osallistuu asevoimiin. Vähäi-
nen osallistuminen on eriyttänyt armeijan muusta yhteiskunnasta omaan kuplaansa, ja kan-
salaiset eivät tiedä, mitä armeija touhuaa. Yhdysvaltojen maavoimilla on 11 000 henkilöä
palkattuna tekemään pelkästään rekrytointia. Tähän tulevat vielä päälle merijalkaväen, il-
ma- ja merivoimien rekrytoijat. He käyttävät siis miljoonia dollareita veronmaksajien ra-
haa pelkästään siihen, että nuoria houkutellaan liittymään asepalvelukseen. Tämä on aika-
moista tuhlausta mielestäni, ja pidän Suomen yleistä asevelvollisuusjärjestelmää palkka-
armeijaa parempana ja kulmakivenä meidän uskottavalle omalle puolustuksellemme.
18



Pöytäkirjan asiakohta PTK 74/2017 vp
Myöskin peruspilari on maanpuolustustahto ja siihen liittyvä ihmisten sosiaalisen ja ta-
loudellisen eriarvoisuuden vähentäminen, jonka tärkeys on nostettu mietinnössä esiin. Jo-
kaisen suomalaisen tulisi kokea tämä maa hyväksi ja puolustamisen arvoiseksi. Kaikki liit-
tyy siis kaikkeen.

Puhemies Maria Lohela:  Otetaan vielä edustajat Heinonen ja Mika Kari, ja sitten minis-
terit käyttävät lyhyet puheenvuorot.

15.18 Timo Heinonen kok (vastauspuheenvuoro): Arvoisa rouva puhemies! Ulkominis-
teri Soini puhui ystävistä, ja on hyvä, että tilanteemme on sellainen, että ystävät voimme
valita. Naapureita emme, ja sen takia meidän täytyy toimia määrätietoisesti näissä asiois-
sa. On hyvä, että me syvennämme nyt yhteistyötä Ruotsin kanssa. EU:n laajentaminen
myös turvallisuuspolitiikassa on tällaisen sotilasliittoon kuulumattoman maan ehdoton etu
ja myös se, että olemme Nato-kumppanuusohjelmissa mukana niin syvällä kuin niihin voi
mennä.

Edustaja, ministeri Kanerva kävi läpi meidän mietintöämme. Se on tehty hyvällä yhteis-
työllä ja siihen kiitosten määrään on helppo yhtyä. Kiitosta kuuluu myös ministeri Niinis-
tölle siitä, että tällä kaudella on määrätietoisesti ja nopeasti vastattu muuttuneeseen tilan-
teeseen niin sen osalta, että meidän materiaalimme on kaikissa, niin Maavoimissa, Meri-
voimissa kuin Ilmavoimissakin ajanmukaista, kuin myös sen osalta, että resurssien lisäksi
toimintakyky on kunnossa eli oikeudet toimia, mahdollisuudet toimia nopeasti.

Tässä on puhuttu HX-hankkeesta eli Horneteista. Se on ehkä se peruslinjaus, että edus-
kunta nyt määrittelee, että me haluamme, että poistuva suorituskyky korvataan täysimää-
räisesti. Siitä on nyt tehtävä periaatteellinen päätös, ja sen jälkeen on toinen kysymys, mi-
ten se korvataan. Mutta kyllä tietysti varmasti tosiasia on sekin, että ilmataistelutilantees-
sa, kun me haluamme koko maata puolustaa, määrä tulee olemaan kutakuinkin samoissa
kuin tällä hetkellä, tai silloin meidän pitää tehdä erilaisia valintoja siitä, jos käytössä olevat
parvet ovat pienempiä, että emme vastaa koko maan puolustamisesta. Ainakin kokoomus
lähtee siitä, että me haluamme puolustaa Suomea pohjoisesta etelään, ja niin olen ymmär-
tänyt, että maamme hallituskin haluaa.

15.20 Mika Kari sd (vastauspuheenvuoro): Arvoisa rouva puhemies! Edustaja Heinosel-
le: niin haluaa myös sosiaalidemokraatit. [Timo Heinonen: Hyvä!] Tästä ei varmaan pitäi-
si olla myöskään edustaja Heinosella, tuskin kenelläkään muullakaan, epäselvyyttä. Koko
maata puolustetaan ja maa on puolustamisen arvoinen niin kauan kuin suomalaiset itse ko-
kevat tämän maan puolustamisen arvoiseksi.

Minä yhdyn tässä yhteydessä myös edustaja Vanhasen näkemykseen siitä, että Suomi ei
ole omia puolustushankintojaan tai puolustusbudjetin tason nostoa tekemässä ketään muu-
ta varten eikä kenenkään muun pyynnöstä kuin suomalaisten oman turvallisuuskuvan joh-
dosta. Investoinnit ajoittuvat nyt sattumoisin 20-luvulle ja vielä kahden pääaselajin osalta
samaan aikaan, mikä suoraan vaikuttaa puolustusbudjetin nousuun.

Mutta täällä tuli mielenkiintoinen kulma esiin, joka myös valiokunnassa puhutti, ja tee-
ma oli kokonaisturvallisuus, se, millä tavalla eri turvallisuustoimijoiden eri budjettien vai-
kutukset yhteiskunnan kokonaisturvallisuuteen tulisi huomioida. Edustaja Kanerva mainit-
si omassa puheenvuorossaan kehitysyhteistyörahat ja panostukset kriisinhallintaan. Hie-
man paradoksaalista on, että tämän hallituksen hallitusohjelmassa oltiin leikkaamassa
19



Pöytäkirjan asiakohta PTK 74/2017 vp
näistä molemmista osista. Loppujen lopuksi leikattiin kehitysmäärärahoista mutta ei krii-
sinhallinnan määrärahoista, päinvastoin kriisinhallintaan lisättiin. Näin ollen voikin sanoa,
että hallitus leikkasi puolustusbudjetistaan silloin, kun ajatellaan, että nämä kaksi keskeis-
tä budjettilohkoa liittyvät nimenomaan kokonaisturvallisuuteen. Tästä näkökulmasta pyy-
täisin ministereiltä näkemyksiä.

Puhemies Maria Lohela:  Ministeri Niinistö, 3 minuuttia.

15.22 Puolustusministeri Jussi Niinistö: Arvoisa rouva puhemies! Kiitoksia eloisasta
keskustelusta edustajille. Todellakin maapuolustus on yhteinen asiamme.

Edustaja Mustajärvi ja edustaja Arhinmäki, ja ilmeisesti yleensäkin vasemmistoliiton
eduskuntaryhmä, haluavat hieman haastaa näitä puolustusselonteon linjauksia. Toki saa
kyseenalaistaa, mutta yhteen asiaan haluan tässä yhteydessä puuttua, nimittäin Hornetien
seuraajan hintaan. Käsitteet "hankintahinta" — on puhuttu haarukasta 7—10 miljardia eu-
roa — ja "elinkaarikustannukset" on sekoitettu keskenään.

HX-hanke sisältää hävittäjät, tarvittavat tukeutumisjärjestelmät, aseet, sensorit, ja ne
kyllä kyetään toteuttamaan tällä mainitulla 7—10 miljardin euron määrällä. Elinkaarikus-
tannukset puolestaan sisältyvät Puolustusvoimien normaaliin budjettiin, aivan kuten Hor-
netien, laivojen, tykkien tai muun puolustusmateriaalin elinkaarikustannukset nykyisin-
kin. Eli tämä on aivan kuin asuntoa ostaisi: on kauppahinta ja sitten jatkuvan ylläpidon kus-
tannukset, kuten sähkö, vakuutukset, peruskorjaukset ja niin edelleen. Eli molemmilla kus-
tannuksilla, ostohinnalla ja elinkaarikustannuksilla, on toki HX-hankkeessa merkityksen-
sä, ja ne tullaan hankkeessa huomioimaan.

Mitä tulee edustaja Arhinmäen arvioon Puolustusvoimien rahoituksesta, totean vain täs-
säkin yhteydessä, että mielipiteitä saa olla, mutta Puolustusvoimien tehtävä on toteuttaa
sille laissa määrättyä tehtävää. Sotilaallinen maanpuolustus turvaa Suomen itsenäisyyden
ja olemassaolon nykytilanteessa, jossa turvallisuusympäristömme on kiistatta muuttunut.
Sotilasliittoon kuulumattomalla Suomella on syytä olla uskottava puolustus, niin Maa-,
Meri- kuin Ilmavoimien pitää olla kunnossa unohtamatta kyberulottuvuutta. Yhdyn "koko
maata on puolustettava" -puheenvuoroihin.

Edustaja Kari kiinnitti huomiota kertausharjoituksiin — tärkeä puheenvuoro. Nykyre-
sursseilla on vaikea nostaa kovin nopeasti kertausharjoitusten määrää, mutta tähän on toki
asteittain pyrittävä, kun sodanajan joukkojen määrää kasvatetaan. Ainakin voimme vapaa-
ehtoisen maanpuolustuksen kautta kouluttaa enemmän, enkä pane pahakseni lisärahoitus-
ta tähän tarkoitukseen tai kertausharjoituksiin yleensä. Nykyisellä varuskuntaverkostolla,
henkilökunnan määrällä ja rahoituskehyksellä ei kuitenkaan ole realistista lisätä kertaus-
harjoitusvuorokausia kuin korkeintaan 10 prosentilla nykytasosta.

Puhemies Maria Lohela:  Ministeri Soini, 3 minuuttia.

15.25 Ulkoasiainministeri Timo Soini: Arvoisa rouva puhemies! Aloitan tästä isosta ku-
vasta:

Ulko- ja turvallisuuspolitiikkaa pitää harjoittaa ja harjoitetaan Suomessa niin, että vie-
dään apua ja osallistutaan maailmalla konfliktien ennaltaehkäisyyn, hallintaan siviili- ja
sotilaallisella kriisinhallinnalla, sillä kaikki, mikä tapahtuu maailmalla, tapahtuu lopulta
meillä. Ja tähän pystytään vaikuttamaan esimerkiksi Irakin koulutusoperaatiolla, Libano-
20



Pöytäkirjan asiakohta PTK 74/2017 vp
nissa olemme rauhaa turvaamassa, ja kyllä siellä Afganistanissakin, vaikka se kallista on
ollut, naisia, lapsia, monia muita on pystytty auttamaan. Nyt pääsevät tytöt kouluun —
mahtaisikohan Talebanin aikana päästä?

Arvoisa rouva puhemies! Sitten Suomesta ja Suomen lähiympäristöstä: Suomella pitää
olla omia aloitteita, niin kuin tasavallan presidentin aloite lentoturvallisuudesta, se on Itä-
merellä ajankohtaisempi kuin koskaan. Meillä täytyy olla malttia ja järkeä tässä. Mutta me
näemme nyt, että se, mikä tapahtuu Ukrainassa, mikä tapahtuu meidän lähialueilla, heijas-
tuu meidän merille, heijastuu meidän rajoille. Sen takia meidän pitää olla aktiivisia
YK:ssa, EU:ssa, Etyjissä, Euroopan neuvostossa, Pohjoismaiden neuvostossa, kaikessa, ja
tätä on se kokonaisturvallisuus.

Sitten meillä vielä aseellisen maanpuolustuksen, ulko- ja turvallisuuspolitiikan lisäksi
on sisäinen turvallisuus: tiedusteluyhteistyö, terrorismin vastainen toiminta, radikalisoitu-
misen vastainen toiminta. Nämä ovat iso kokonaisuus, ja näitten pitää keskustella keske-
nään.

Suomi on sotilasliittoon kuulumaton maa mutta viisaasti pitää mahdollisuudet auki —
ainoastaan isänmaan etu ratkaisee, mihin päädytään. Tällä hetkellä tilanne on siltä osin sel-
vä ja hyvä, mutta ei pidä sulkea mitään ovia tässä maailmassa. On tärkeätä, että valinnan-
varaa on. Se on myös yksi osa näyttää ulkomaille, että Suomi päättää itse omista asioistaan.

Ihan lopuksi: Iso asia meille pienille maille on se, että maailmassa tehdään sääntöperus-
teista, oikeusvaltioperusteista yhteistyötä. Kaikista pahinta on se, että isot maat, superval-
lat sopivat asioita pienten maiden päiden yli. Meidän täytyy osallistua sen takia näihin kan-
sainvälisiin organisaatioihin, että näin ei käy.

Puhemies Maria Lohela:  Tälle asiakohdalle varattua keskusteluaikaa on puolisen tuntia
jäljellä. Tältä erää voimme käyttää sen loppuajankin debattiin, mutta siirrytään nyt minuu-
tin puheenvuoroihin.

15.29 Paavo Arhinmäki vas (vastauspuheenvuoro): Arvoisa rouva puhemies! Ministeri
Niinistön puheesta sai sen käsityksen, että Puolustusvoimat olisi jotenkin täysin neutraali
taho, joka arvioi tarpeensa esimerkiksi kalustoon mitään lisäämättä tai yhtään liioittelemat-
ta. Minun väitteeni on, että tämä ei pidä paikkaansa. Ilman muuta Puolustusvoimat pyrkii
hankkimaan mahdollisimman paljon. Olen nostanut täällä aikaisemmin esiin taisteluheli-
kopterihankinnan, jonka piti olla aivan välttämätön. Muistan omalta ministeriajaltani ul-
ko- ja turvallisuuspoliittisen ministerivaliokunnan jäsenenä sen, miten kävin istumassa
Pääesikunnassa ja selitettiin, että on aivan välttämätöntä joihinkin tiettyihin ohjushankin-
toihin saada rahaa, että siihen ei mistään löydy, ja kun ilmoitimme hallituksena, että kyllä
pitää löytyä, niin lopulta ne rahat löytyivät. Eli kysymys ja oleellinen pointti koko keskus-
telussa meillä on ollut se, että me emme allekirjoita suoralta kädeltä näitä esitettyjä hankin-
takustannuksia, [Puhemies koputtaa] vaan suhtaudumme niihin kriittisesti. Hankintoja tar-
vitaan, se on selvä.

15.30 Pauli Kiuru kok (vastauspuheenvuoro): Arvoisa rouva puhemies! Itseisarvo, min-
kä ympärillä työtä tässä täytyy tehdä, on turvallisuus. Itseisarvo ei ole eurot eikä kalusto.

Toinen itseisarvo on se, että päätöksenteko pidetään kaikissa tilanteissa omissa käsissä,
koskipa asia sitten hankintoja tai päätöksiä siitä, kenen kanssa tehdään yhteistyötä tai mi-
hin suuntaan halutaan liittoutua vai halutaanko liittoutua.
21



Pöytäkirjan asiakohta PTK 74/2017 vp
Kysyn kuitenkin ministeri Niinistöltä tässä yhteydessä Maavoimien tilanteesta, joka ar-
vioitiin tyydyttäväksi. Toisaalta tykistön osalta on tehty ja ollaan tekemässä merkittäviä
hankintoja — panssarihaupitseja, älykkäästi kohteisiin hakeutuvia ammuksia, vastatykis-
tötutkia — ja tykistön tarkastaja jopa Helsingin Sanomissa sanoi, että Suomen tykistö tu-
lee näillä hankinnoilla Euroopan vahvimmaksi ja parhaimmaksi, [Puhemies koputtaa]
Länsi-Euroopan parhaimmaksi. Mitä tähän haluatte kommentoida?

15.31 Tytti Tuppurainen sd (vastauspuheenvuoro): Arvoisa rouva puhemies! Suomen
turvallisuusympäristössä on tapahtunut muutoksia. Useimmat niistä ovat negatiivisia, mut-
ta on nähtävissä myös positiivista kehitystä, ja se koskee ennen kaikkea EU:n yhteistä puo-
lustus- ja turvallisuuspolitiikkaa. Se ei ole mikään eilisen asia, ensimmäisen kerran EU:n
yhteinen puolustus- ja turvallisuuspolitiikka on mainittu jo Amsterdamin sopimuksessa
vuonna 97. Mutta erityisesti nyt, ehkä brexitin johdosta tai muistakin syistä, etenkin fran-
kogermaanisella akselilla, tunnutaan menevän voimakkaasti eteenpäin, ja komissio on
oman reflektiopaperinsakin asiasta antanut. Suomen on syytä olla tässä mukana.

EU:n yhteisessä turvallisuus- ja puolustuspolitiikassa on kuitenkin tiettyjä rajoitteita. Ei
ole esimerkiksi ministereille neuvostoa, henkilökuntaa on vain noin 200 ja useimmat EU-
jäsenmaat ovat Naton jäseniä, 22 maata, eikä mitään päällekkäistä organisaatiota tieten-
kään tulla luomaan. Mutta on myös odotettavissa etuja myös Suomelle, esimerkiksi puo-
lustusmateriaalihankintojen poolaus ja etenkin kokonaisturvallisuuden vahvistaminen,
EU:n demokratiapolitiikan lisääminen ja oikeusvaltiokehityksen tukeminen ja niin edel-
leen. Mutta mikäli ministerillä on aikaa vastata, kysyisin teiltä: [Puhemies koputtaa] mikä
on teidän näkemyksenne, millaista puolustusyhteistyötä EU:n puitteissa voitaisiin tehdä?

15.32 Eerikki Viljanen kesk (vastauspuheenvuoro): Arvoisa puhemies! Selonteon lähe-
tekeskustelussa yhdyin kiitoksiin ansiokkaasta selonteosta. Nyt voin yhtyä kiitoksiin an-
siokkaasta mietinnöstä.

Lähetekeskustelussa monen edustajan lailla nostin esille kyberturvallisuuden osuuden
rajallisuuden selonteossa. Puolustusvaliokunta onkin kiinnittänyt erityistä huomiota
kyberturvallisuuteen ja pitääkin välttämättömänä, että kyberturvallisuus otetaan kaikissa
ministeriöissä ja niiden hallinnonaloilla kärkihankkeeksi. Nyky-yhteiskunta kun on erit-
täin haavoittuvainen näiden hyökkäysten edessä. Saamansa selvityksen perusteella valio-
kunta katsookin, että suomalaisen yhteiskunnan kyberturvallisuuden parantaminen edel-
lyttää vastuutahojen nykyistä selkeämpää määrittelyä, ja valiokunnan mielestä selkeä
koordinaatioelin, joka pystyy ohjaamaan valtionhallinnon kyberturvallisuustoimia, voitai-
siin luoda esimerkiksi valtioneuvoston kanslian alaisuuteen. Puheenvuoroissaan ministerit
jo osittain vastasivat näihin kyberturvallisuusuhkiin ja niihin vastaamiseen. Olisin kuiten-
kin tiedustellut arviota, millaisiin toimiin edellä mainittu kirjaus kyberturvallisuuden toi-
mien koordinaation parantamisesta mahdollisesti voisi johtaa.

15.33 Krista Mikkonen vihr (vastauspuheenvuoro): Arvoisa rouva puhemies! Vakaus on
varmaan se sana, joka tässä tulee mieleen, kun mietitään, kuinka pystyisimme vahvista-
maan turvallisuutta. Se tapahtuu vahvistamalla vakautta, ja sitä pitää tehdä kyllä kaikilla ta-
soilla: Suomen sisällä huolehtimalla siitä, että kaikki pysyvät mukana, ja toisaalta myös sii-
tä, että meidän päätöksentekokykymme on toimiva ja meidän viranomaisten välisessä yh-
teistyössä on myös selvät pelisäännöt ja työnjaot, kuka tekee mitäkin, ja myös silloin jos
22



Pöytäkirjan asiakohta PTK 74/2017 vp
joudutaan normaalioloista menemään jo kriisioloihin päin. Sitten lähialueilla Suomen täy-
tyy edistää Itämeren alueella vakautta, ja myös Euroopassa yhteisen puolustusyhteistyön
kehittämisessä on syytä olla mukana. Sitten kun mennään laajemmin kansainvälisesti, ai-
van kuten ulkoministeri Soini äsken totesi, meidän täytyy olla aktiivisia kansainvälisissä
järjestöissä, niin YK:ssa kuin Etyjissä, ja olla mukana kriisinhallinnassa, ja myös kehitys-
yhteistyö on erittäin tärkeässä roolissa tässä vakauden ylläpitämisessä globaalisti. Siihen
ministeri Soini ei äsken vastannut, että miten Suomi aikoo tähän panostaa jatkossa, koska
nyt ovat takana [Puhemies koputtaa] hurjat leikkaukset.

15.35 Thomas Blomqvist r (vastauspuheenvuoro): Värderade talman! Såväl försvarsre-
dogörelsen som utskottets betänkande är bra. Det är bra att vi nu har möjlighet att diskutera
både den militära omgivningen och de militära resurser som behövs för att upprätthålla ett
trovärdigt försvar. Det är ju så att de militära spänningarna har ökat i världen under den se-
naste tiden, också i Östersjöområdet, och kravet på att reagera snabbt har blivit allt klarare
och tröskeln till att ta till maktmedel verkar ha sänkts. Därför är det viktigt att vi har ett tro-
värdigt försvar. Jag tycker det är alldeles klart att uppdatering av försvarsmaterial, framför
allt marinens och flygvapnets, men också landstridskrafternas, kommer att kräva stora sats-
ningar, men det är satsningar som måste göras för att upprätthålla försvarsförmågan.

Arvoisa puhemies! Haluaisin painottaa myös kansainvälisen puolustusyhteistyön merki-
tystä. Puolustusvaliokunnan saaman selvityksen mukaan osallistuminen kansainväliseen
koulutus- ja harjoitustoimintaan ja kriisinhallintaan [Puhemies koputtaa] on hyödyllistä ja
tarpeellista ja sitä pitää jatkaa.

15.36 Pertti Hakanen kesk (vastauspuheenvuoro): Arvoisa rouva puhemies! Maanpuo-
lustustahdosta on puhuttu pitkään tässä selonteon keskustelussa, ja mietintövaiheessa va-
liokunta myöskin otti tähän kantaa, ja täällä edustaja Vanhanen otti esille myöskin ehyen
yhteiskunnan ja päätöksentekokyvyn. Samalla tavalla vähän lähestyn maanpuolustustah-
toa. Kyllä ehyt yhteiskunta vaatii näitä molempia ja paljon paljon muitakin argumentteja,
mutta jotta me annamme kuvan myös täältä siitä, että me olemme ehyesti rakentamassa
vaikeiden asioitten kautta yhteistä näkemystä, siinä mielessä en pidä millään tavalla perus-
teltuna, että vastakkainasetellaan täällä näitä taloudellisia näkemyksiä sillä tavalla, miten
vasemmistoliitto täällä nyt toi esille. Edustaja Rinne toi kyllä hyvin esille myös sitä, että
viedään rinta rinnan näitä investointeja budjetissa, ja sen ymmärrän kyllä, että niitä arvioi-
daan niin kuin kokonaisuudessaan, mutta vastakkainasettelu ei ole kyllä sitä yhteiskuntae-
heyttä, mitä me tarvitsemme jokainen keskustelussamme.

15.37 Ville Vähämäki ps (vastauspuheenvuoro): Kunnioitettu puhemies! Muutama poh-
dinta puolustusselonteosta julkisen talouden näkökulmasta.

Aivan ensimmäiseksi täytyy todeta se, että puolustusmenot tulisi jatkossa laskea kan-
sainvälisten laskentasääntöjen mukaan. Tämä olisi oikein hyvä muutos.

Nyt sitten kun katsotaan sitä, että valmiuskyvyn nostoon annetaan 50 miljoonaa lisää,
vuotuisiin investointeihin 150 miljoonaa ja se investointitaso nousee 570 miljoonaan, niin
se on todella hyvä asia, kun on vielä tehty kustannustehokkaita hankintoja. Mutta sitten
kun mennään näihin Laivue- ja HX-hankkeisiin — ne ovat isoja, valtavia hankkeita — niin
täytyy todeta se, että tässä mietinnössä todetaan, että tämä selonteko on vain pohja jatko-
23



Pöytäkirjan asiakohta PTK 74/2017 vp
valmistelulle ja meillä täytyy vuonna 2019 tehdä lisätutkimus tästä asiasta, miten nämä
hankinnat maksetaan.

Sitten kysyisin vielä lopuksi, miksi ihmeessä lisäbudjetin osalta Puolustusvoimien toi-
mintamenoista [Puhemies koputtaa] leikataan 10,2 miljoonaa.

15.38 Hannu Hoskonen kesk (vastauspuheenvuoro): Arvoisa rouva puhemies! On aivan
erinomainen asia, että tämä puolustusselonteko on saanut hyvin arvokkaan mietinnön lop-
putuloksekseen. Pidän sitä erittäin arvokkaana, että on huomioitu se, että Suomea puolus-
tetaan jokaisella sen neliömetrillä. Siitä saisivat oikeastaan kaikki muutkin ministeriöt ot-
taa mallia, että tällainen täydellinen tasa-arvo maan huomioimisessa otetaan tällä keinoin
huomioon.

Uskottava puolustus perustuu meillä yleiseen asevelvollisuuteen, ja se on äärimmäisen
hyvä valinta Suomen kansalta. Erittäin hyvä valinta. Toinen tärkeä valinta on se, että me
pidämme uskottavan puolustuksen silläkin keinoin yllä, että meillä on hyvä kalusto armei-
jalla käytettävissä ja riittävä määrä varusmiehiä ja reserviä sen toteuttamiseen. Elikkä me
pystymme tämän työn tekemään uskottavalla kalustolla, ja ennen kaikkea maanpuolustus-
tahdon pitää olla hyvä. Sellainen kansakunta, joka kokee itsensä puolustamisen arvoiseksi
ja nämä maat meille hyväksi kodiksi puolustaa, sellainen maa voi hoitaa sen tehtävän niin
hyvin kuin ikinä se on tässä maailmassa mahdollista.

15.39 Hanna Sarkkinen vas (vastauspuheenvuoro): Arvoisa puhemies! Maanpuolustuk-
seen liittyy myös puolustusteollisuus. Oman tarpeen lisäksi tarvikkeita tehdään myös vien-
tiin. Valitettavasti vientimaiden joukossa on myös maita, jotka ovat osallisina konflikteis-
sa ja jotka eivät kunnioita ihmisoikeuksia. Suomi vie aseita Saudi-Arabiaan ja Yhdistynei-
siin arabiemiirikuntiin, vaikka nämä ovat osallisia Jemenin konfliktissa ja näiden mukana-
olo konfliktissa ei ole parantanut Jemenin tilannetta, kenties päinvastoin. Suomalaisia asei-
ta voi ajautua Jemeniin ja niitä voidaan käyttää siviilejä vastaan. 

Euroopan parlamentti on asettunut tukemaan asevientikieltoa Saudi-Arabiaan, ja monet
Euroopan maat ovat tiukentaneet linjaansa asevientiin Yhdistyneisiin arabiemiirikuntiin ja
Saudi-Arabiaan. Haluaisinkin kysyä ministereiltä: miten arvioitte, että asevienti vaikuttaa
alueen turvallisuustilanteisiin ja siviilien oloihin Jemenissä, ja onko Jemenin kriisi jo riit-
tävän syvä, jotta hallitus voisi vetää johtopäätöksen asevientilupien keskeyttämiseksi Sau-
di-Arabiaan ja Yhdistyneisiin arabiemiraattikuntiin?

15.40 Hanna Kosonen kesk (vastauspuheenvuoro): Arvoisa rouva puhemies! Ensiksikin
haluaisin kiittää puolustusvaliokuntaa hyvästä mietinnöstä, johon myös ulkoasiainvalio-
kunta oli paljon kontribuoinut.

Mietinnössä on tiivistetty ytimekkäästi Suomen ulko- ja turvallisuuspolitiikan linja.
Suomi harjoittaa aktiivista vakauspolitiikkaa sotilaallisten uhkien ennalta ehkäisemiseksi.
Suomen puolustus perustuu kansalliseen puolustusratkaisuun ja sotilasliittoon kuulumatto-
muuteen. Suomelle tärkeä tuki on jäsenyys Euroopan unionissa, kehittyvä pohjoismainen
yhteistyö ja hyvin toimiva kumppanuus Naton kanssa.

Ottaisin vielä yhden osa-alueen esiin mietinnöstä, nimenomaan yhteistyön, jota Suo-
messa erinomaisesti tehdään eri osa-alueilla. Tulli, poliisi, Puolustusvoimat, Rajavartiolai-
tos esimerkillisesti toimivat yhteen, ja tämä on yksi edellytys sille, että meillä on niin hyvä
kriisinsietokyky.
24



Pöytäkirjan asiakohta PTK 74/2017 vp
15.42 Pia Viitanen sd (vastauspuheenvuoro): Arvoisa rouva puhemies! Valtiovarainva-
liokunnan ja hallinto- ja turvallisuusjaoston jäsenen ominaisuudessa haluan pohtia tätä
asiaa nyt tässä yhteydessä nimenomaan näiden hankintojen rahoituskysymyksen kautta.
Minusta on selvää se, että jos ja kun tänä päivänä me tarvitsemme turvallisuutta, teemme
sen harkinnan, millaisia hankintoja se edellyttää ja millaisia summia niihin sitten menee, se
harkinta on myöhemmin, niihin ei ole mainitusti tässä tietenkään mahdollisuutta eikä tar-
vetta sitoutua vaan on huolellisesti katsottava. Mutta juuri siksi, että tämä ei uhkaisi, pitää
lähteä siitä, että nämä hankinnat eivät saa uhata kerta kaikkiaan koulutusjärjestelmäämme,
terveydenhuoltojärjestelmää. Meidän täytyy jostain tämä rahoitus saada. Siksi pidän tär-
keänä sitä nostoa, mikä täälläkin on ollut keskustelussa, että yhtenä rahoitusmahdollisuu-
tena selvitetään mahdollisuus tähän puolustusveroon. Olen hyvin tyytyväinen siitä, että
myös valiokunta omassa mietinnössään viittaa siihen mahdollisuuteen, että tämä käydään
läpi, koska mielestäni on aivan oikeutettua ajatella, että [Puhemies koputtaa] tarvitsemme
turvallisuutta, turvallisuus maksaa jotakin, ja silloin tällainen vero rahoitusmuotona voisi
olla hyvin perusteltu.

15.43 Elina Lepomäki kok (vastauspuheenvuoro): Arvoisa rouva puhemies! Vasemmis-
ton ja SDP:n puolelta on nyt tullut näitä huolia puolustusmenojen kasvusta ja näistä tule-
vista hankinnoista. On selvää, että näistä pitää keskustella, ja on hienoa, että kerrankin
myös vasen laita näkee sen, että meillä on budjettirajoite ja julkisia menoja pitää laittaa
myös vastakkain, ja on hienoa, että keskustellaan, niinhän sitä tässä on tänään tehty.

Sen sijaan edustaja Arhinmäki sanoi aikaisemmin, että aseet menevät tavallisen ihmisen
edelle. Siihen minun täytyy sanoa, että meidän kokoomuslaisten mielestä sellaista kuin ta-
vallinen ihminen ei ole olemassakaan. Suomi on täynnä arvostettavia yksilöitä, joille on
erittäin tärkeää tarjota turvallinen ympäristö elää omanlaistaan elämää. Itse totean, että si-
säinen ja ulkoinen turvallisuus ovat valtion tärkeimpiä tehtäviä, niitä on erittäin vaikea yk-
sityistää tai ulkoistaa, ja siihen tuskin vasemmistoliittokaan olisi valmis.

15.44 Sirpa Paatero sd (vastauspuheenvuoro): Arvoisa rouva puhemies! Suomen turval-
lisuus perustuu tietysti omaan puolustukseen ja vahvaan tahtoon mutta myös vankasti kan-
sainväliseen toimintaan, ja sitä on arvioitava tässä muuttuvassa kansainvälisessä poliitti-
sessa tilanteessa aina uudelleen. Meillä on vahvaa osaamista rauhanturvaamisessa, mutta
tähän mennessä on ollut myöskin lujaa osaamista rauhanneuvotteluissa ja niitten vetämi-
sessä. Vähän olen huolissani meidän kehitysyhteistyöstämme, siihen satsauksista sekä
YK:ssa toimimisesta tämän koko globaalin pallon puolesta ja Suomen vaikutusmahdolli-
suuksista siellä. Meillä on tietysti kansainvälisiä harjoituksia, joittenka listauksia aina
käymme yhdessä myöskin ainakin tiedoksi läpi. Yhteistyötä Pohjoismaiden ja erityisesti
Ruotsin kanssa harjoitustoiminnassa on tehty paljon, ja kahdenvälisiä sopimuksia eri mai-
den kanssa, vaikkapa Britannian ja Saksan kanssa, on olemassa. Uutena on myöskin tämä
avunanto ja vastaanotto, jonka käytännön kokemukset tulevat sitten myöhemmin vasta
nähtäväksi.

15.45 Timo Heinonen kok (vastauspuheenvuoro): Arvoisa rouva puhemies! Kertaushar-
joitusten määrästä on pidettävä kiinni, ja ehkä niiden tarve tulevaisuudessa tulee myös en-
tisestään vielä kasvamaan. Toinen tärkeä linjaus on se, että puolustusvaliokunta on jälleen
alleviivannut tämän vapaaehtoisen maanpuolustustyön rahoituksen huolehtimista, ja itse
25



Pöytäkirjan asiakohta PTK 74/2017 vp
olen ainakin oman puolueen puheenjohtajalle valtiovarainministeri Orpolle antanut suoraa
palautetta siitä, että nämä rahat pitää suoraan varmistaa niin, että vapaaehtoinen maanpuo-
lustus saa sen, mikä sille kuuluu.

Tämä kyberin koordinaatio nousi meillä puolustusvaliokunnassa varsin isoon rooliin ja
keskusteluun. Jos raideliikennettä vastaan hyökätään hävittäjällä, Puolustusvoimat menee
Ilmavoimien toimesta vastaamaan siihen, mutta jos sinne hyökätään tietokoneiden kautta,
niin se kuuluukin jonkin muun toimijan vastuulle. Kysyisin ministeri Niinistöltä, miten ot-
taisitte vastaan tämän ajatuksemme tästä koordinaation vahvistamisesta esimerkiksi valtio-
neuvoston kanslian kautta.

15.46 Kauko Juhantalo kesk (vastauspuheenvuoro): Rouva puhemies! Kiitän edustaja
Kanervaa ja puolustusvaliokuntaa sekä myös ulkoasiainvaliokuntaa hyvin monipuolisesti
tehdystä työstä. Johdin puolustusvaliokuntaa runsaat kymmenen vuotta sitten, kun teimme
silloisen selonteon. Olen hyvin tyytyväinen, että tämä selonteko perustuu täysin niihin pe-
ruspohjiin ja perusrakenteisiin, joita jo silloin edustimme. On hyvin myönteistä, että tämä
on täällä puolustustahdon puitteissa laventunut yhteiskunnallisiin näkemyksiin, ja olen
tyytyväinen siitä, että suhde Venäjään, Yhdysvaltoihin, Natoon on selkiytynyt, niin kuin
myös Pohjoismaihin, erityisesti Ruotsiin. Jo silloin oli orastavasti liikkeellä yhteistyön
mahdollisuuksia Ruotsin kanssa, ja se on ollut kyllä hyödyllistä. Nyt tässä hyvin monipuo-
lisesti jo puheenvuoroissa ja muissa on tuotu esille nämä keskeiset asiat.

Puolustuspolitiikassa on kyse paljon kovista arvoista, mutta haluan kiinnittää huomiota
myös edustaja Tuomiojan esittämiin vähän pehmeämpiin arvoihin, [Puhemies koputtaa]
annan niille suuren merkityksen.

15.48 Kari Uotila vas (vastauspuheenvuoro): Arvoisa rouva puhemies! Vielä kommen-
toin: Olen aivan samaa mieltä kuin edustaja Kanerva siitä, että tietenkin aseteknologinen ja
muu asiantuntemus löytyy sen alan asiantuntijoilta, mutta tämä ei kyllä saa poistaa sitä, että
hankintojen ympärillä on käytävä monipuolista keskustelua. Tämä taisteluhelikopteriku-
viohan oli sellainen, että tehtiin päätös hankkia helikoptereita, taisteluhelikoptereita ja kul-
jetushelikoptereita. Ministeri Taina asetti parlamentaarisen työryhmän valvomaan ja seu-
raamaan sen hankinnan toteutumista. Hankinnan piti oli valmis vuonna 2006. Sen proses-
sin aikana edustin vasemmistoliittoa tässä parlamentaarisessa ryhmässä ja synnytettiin kes-
kustelu taisteluhelikoptereiden tarkoituksenmukaisuudesta ja tarpeellisuudesta. Tämä levi-
si sitten julkisuuteen ja poliittiseen keskusteluun, ja tämän seurauksena taisteluhelikopte-
reista luovuttiin, eikä niitä kukaan ole kaivannut. Elikkä on esimerkkejä siitä, että aina
eivät kenraalien pyynnöt ole olleet asianmukaisia ja perusteltuja.

15.49 Marisanna Jarva kesk (vastauspuheenvuoro): Arvoisa puhemies! On paljon kes-
kusteltu siitä, minkälainen kyky ja valmius meillä on toimia erilaisissa poikkeustilanteissa
ja kriisitilanteissa. On totta, että meidän puolustushallinnolla ja viranomaisilla yhteistyös-
sä yritysten ja järjestökentän kanssa on nyt hyvä valmius toimia, oikeastaan hyvin poik-
keuksellinen kansainvälisesti, mutta kansalaiset eivät tutkimusten mukaan itse koe riittä-
vän hyviksi taitojaan ja kriisinsietokykyään tällä hetkellä. Olisin kysynytkin ministeriltä:
mitä olette mieltä tästä avauksesta, että sen sijaan, että koko ikäluokalle olisi kattava va-
rusmieskoulutus, jo ennen varusmiesikää tarjottaisiin, viimeistään toisella asteella, kaikil-
le, koko ikäluokalle, sekä tytöille että pojille, koulutusta erilaisissa poikkeustiloissa toimi-
26



Pöytäkirjan asiakohta PTK 74/2017 vp
miseen — esimerkiksi kun sähkön ja veden toimitus on keskeytynyt — siihen, miten täl-
laisessa tilanteessa pystyy toimimaan? Tällä hetkellä tämmöisiä turvakursseja järjestetään
lukioissa, mutta tämän pitäisi olla valtakunnallisesti mahdollista. Se tarkoittaisi resurssien
lisäystä maanpuolustusjärjestöille, ja on tärkeätä tietenkin, että jo nykyiset resurssit turva-
taan [Puhemies koputtaa] valtiovarainministeriön toimesta.

15.50 Mika Kari sd (vastauspuheenvuoro): Arvoisa rouva puhemies! Pidän tärkeänä, niin
kuin olen aikaisemminkin jo sanonut, että näiden koneiden ja laitteiden, aseiden ja välinei-
den lisäksi fokus on siinä inhimillisessä resurssissa, meidän reserviläisissä, kantahenkilö-
kunnassa, osaamisessa ja niin edelleen. Olisinkin kysynyt — jos ministerille vielä puheen-
vuoro sallitaan — miten ministeri näkee tämän kertausharjoitustason noston aikataulutuk-
sen: millä aikataulutuksella voitaisiin päästä tässä asiassa eteenpäin ja saada semmoinen
laaja parlamentaarinen kuva tulevillekin vuosille?

Samassa yhteydessä haluan muistuttaa tämän henkilökunnan määrästä. Viime kaudella
puolustusvoimauudistuksen aikana henkilökunnan määrää laskettiin noin 2 000:lla. Tällä
on suora vaikutus siihen, kuinka paljon voimme kouluttaa reserviläisiä, sillä, kuinka pal-
jon meillä on kouluttajia. Miten saisimme tämän henkilökuntapuolen määrän myös nostet-
tua? Sopimussotilaiden palkkaaminen on askel oikeaan suuntaan mutta ei ihan vielä riittä-
vä.

Ja kysyisin ministerin näkemystä näihin kehitysyhteistyömäärärahoihin ja kriisinhallin-
nan laskentaan puolustusbudjettiin: yhdyttekö edustaja Kanervan näkemykseen tästä asias-
ta, pitäisikö näiden pääkohtien myös olla puolustusbudjetin sisällä?

15.51 Markku Pakkanen kesk (vastauspuheenvuoro): Arvoisa rouva puhemies! Maan-
puolustusvelvollisuus koskee kaikkia, niin kuin täällä on useasti, eri puheenvuoroissa sa-
nottu. Haluan vielä erityisesti nostaa tätä vapaaehtoisen maanpuolustuksen rahoitusta esil-
le. On hienoa, että tässä puolustusvaliokunta ottaa tiukasti kantaa siihen, että vapaaehtois-
ten järjestöjen rahoitusta aina vuosittain pyritään leikkaamaan ja sitten täällä eduskuntasa-
lissa sitä poliittisin toimenpitein palautellaan. Tässä on nyt tiukka linjaus asiasta, ja valio-
kunta pitää tervetulleena asiantuntijakuulemisessa esiin tullutta linjausta, että jatkossa vas-
taavia leikkausesityksiä ei enää tehtäisi, jotta päästäisiin tämmöisestä tarpeettomasta
teatteriesityksestä pois.

Toinen asia, mihin haluan kiinnittää vielä huomiota: tähän kansainväliseen yhteistyö-
hön. Se on Suomen armeijalle erittäin tärkeä yhteistyömuoto, harjoittelumuoto ja antaa
mahdollisuuden toiminnan ja osaamisen päivittämiseen.

15.52 Antti Lindtman sd (vastauspuheenvuoro): Arvoisa puhemies! Täällä on käyty hy-
vää ja välistä yksituumaistakin keskustelua. Se on hyvä, koska tämä mietintö on hyvä, sille
voi antaa tukensa, se on jopa parempi kuin selonteko, jossa selkeästi linjataan, että Suo-
men ulko- ja turvallisuuspolitiikan päämääränä on ehkäistä Suomen joutuminen sotilaalli-
sen konfliktin osapuoleksi. Se on yhteneväinen ulko- ja turvallisuuspolitiikan osalta tämän
ulkoasiainvaliokunnan mietinnön kanssa.

Koska tässä on ollut hyvää keskustelua, en haluaisi sanoa sitä, johonka edustaja Lepo-
mäki jo lähti tässä, kun viittasi, että vasemmiston puolella täällä tiedostetaan ensimmäistä
kertaa budjettirajoite, että kyllä me sen olemme koko ajan tiedostaneet, mutta on hyvä, voi
sanoa, että nyt oikeistossa myös tunnustetaan, että siellä on myös menot, ja sen takia, sen
27



Pöytäkirjan asiakohta PTK 74/2017 vp
enempää nyt käymättä tätä keskustelua, on tärkeätä, että eri vaihtoehdoista käydään kes-
kustelua, miten nämä mahdolliset tulevat hankinnat rahoitetaan. Olisinkin tätä asiaa kysy-
nyt, että minkälaista valmistelua, [Puhemies koputtaa] keskustelua eri vaihtoehdoista hal-
lituksessa käydään.

Puhemies Maria Lohela:  Ennen ministeri Niinistöä vielä edustajat Mikkonen, Mustajär-
vi ja Kanerva.

15.53 Krista Mikkonen vihr (vastauspuheenvuoro): Arvoisa rouva puhemies! Tässä
mietinnössä on nostettu esiin asevelvollisuuden kehittäminen, ja siinä on nostettu vahvasti
esiin se, että halutaan erityisesti naisten vapaaehtoista asepalvelusta kehittää. Tämä on erit-
täin hyvä ja tärkeä linjaus. Tasa-arvon näkökulmasta on selvää, että jos meidän asevelvol-
lisuus, joka nyt koskee vain miehiä, tänä päivänä luotaisiin, niin varmasti ei tällaista mallia
tehtäisi. Tiedämme, että nyt kun Ruotsissa asevelvollisuutta palautetaan, niin se tulee kos-
kemaan sekä miehiä että naisia.

Olisin kysynyt tästä, kun valiokunta sinänsä ei vielä ollut valmis laajentamaan kutsun-
toja koko ikäluokalle, myös naisia koskevaksi, ja tiedän, että te, puolustusministeri, itse
olette tästä puhunut, niin miten te näette tämän asian: voisiko se olla tulevaisuudessa mah-
dollista?

15.54 Markus Mustajärvi vas (vastauspuheenvuoro): Arvoisa puhemies! Jos julkisen ta-
louden suunnitelmassa tuleville vuosille olisi esimerkiksi sosiaalisissa investoinneissa tai
liikenneinvestoinneissa 3 miljardin euron gäppi, niin on aivan varma, että tässä salissa kes-
kusteltaisiin aika railakkaasti siitä, mutta kun on kyse asehankinnasta, niin keskustelu yri-
tetään vaientaa. Sinällään siitä olen hyvilläni, että puheet erillisrahoituksesta ainakin tosi-
mielessä on lopetettu, kun ei ole olemassa mitään muita rahoja kuin verotulot, velkaraha ja
yhteinen omaisuus. Olisi aika lailla outo tilanne, jos tässä tilanteessa, jossa lähtökohtakoh-
taisesti on jo 3 miljardin euron gäppi — ja kun ajatellaan elinkaarikustannukset ja asejär-
jestelmät, niin lopullinen hinta voi nousta jopa kaksin- tai kolminkertaiseksi, ja nekin rahat
pitää ottaa huomioon — eduskunnassa, joka käyttää budjettivaltaa, ei lähdettäisi kysy-
mään tämän aukon perään.

15.55 Ilkka Kanerva kok (vastauspuheenvuoro): Arvoisa puhemies! Kyllä kysytään ja
keskustellaan ja varmaan vastataan ja debatointi on jatkuakseen, siitä ei ole puhettakaan.
Siihen palataan varmaan triljoona kertaa.

Arvoisa puhemies! Minä kysyisin puolustusministeriltä: Kun satuin juuri olemaan yh-
dessä seminaarissa, jossa kerrottiin — oli tutkimuslaitoksen toimesta kategorisoitu eri ryh-
miin — miten kussakin maassa parlamentti on kytketty puolustuspolitiikan käsittelyyn,
Suomi oli siellä ehdottomassa eturivissä, ja minusta se oli mukava statistiikka, mikä siinä
paljastui. Onko ministerillä halua myötävaikuttaa siihen, kun EU:n puolustusulottuvuus
nyt kehittyy, että huolehdittaisiin EU:n tasolla siitä, että parlamenteille myöskin turvataan
sen EU:n puolustusulottuvuuden kontrollointimahdollisuuksia vastaavalla tavalla kuin
mitä esimerkiksi Natossa tapahtui, minkä herra ministeri erinomaisen hyvin itse henkilö-
kohtaisestikin tietää? Pitäisin ansiokkaana sitä, että Suomi ottaisi parlamenttien vaikutus-
mahdollisuuden huomioon eikä kuittaisi sitä EU-parlamentille kuuluvaksi vastuuksi, niin
28



Pöytäkirjan asiakohta PTK 74/2017 vp
että kansallisten parlamenttien vaikutusmahdollisuus EU:n puolustusulottuvuuden kehittä-
miseen turvattaisiin.

Puhemies Maria Lohela: Ja keskustelun päätteeksi, tältä erää keskustelun päätteeksi, mi-
nisteri Niinistö, enintään 5 minuuttia.

15.57 Puolustusministeri Jussi Niinistö: Arvoisa rouva puhemies! Edustaja Kiuru aloit-
ti kysymällä Maavoimien tilanteesta, etenkin tykistöstä, jota tällä vaalikaudella olemme
määrätietoisesti kehittäneet ja tulemme kehittämään, ei vähiten K9 Thunder - eli K9 Mou-
kari -panssarihaupitsihankinnalla, joita tullaan 48 kappaletta Etelä-Koreasta Suomeen si-
joittamaan. Toivottavasti voimme tulevaisuudessa käyttää myös lisäoption K9-hankinto-
jen suhteen. Yleisesti ottaen voi sanoa, että tällä vaalikaudella on Maavoimien vuoro, kos-
ka Merivoimien ja Ilmavoimien suuret hankinnat, strategiset hankinnat, ovat edessä 2020-
luvulla.

Edustaja Tuppurainen kysyi EU-puolustusyhteistyöstä. Sehän on ollut näin yleisesti ot-
taen pitkälti kriisinhallintaan keskittyvää, mutta ainakin Suomen toiveissa on, että jatkossa
pystymme myös kansallisen puolustuksen suorituskykyjä kehittämään yhdessä eurooppa-
laisten kumppaniemme kanssa paremmin, ja erityisesti kyberin ja hybridin osalta on toi-
veita. Tämä EU-puolustusyhteistyötoiminta ei lähtökohtaisesti tule olemaan päällekkäistä
Naton toimintojen kanssa, vaan se tulee olemaan täydentävää. Yksi konkreettinen esimerk-
ki EU:n ja Naton välisestä yhteistyöstä on hiljattain Helsinkiin perustettu hybridiosaamis-
keskus.

Edustaja Vähämäen kysymykseen voimme palata budjettiprosessissa.
Edustaja Blomqvistin ja edustaja Pakkasen puheenvuoroihin viitaten totean kansainvä-

lisestä harjoitustoiminnasta, että sitä jatketaan, sitä syvennetään ja ensisijaisena tavoittee-
na säilyy Suomen puolustuskyvyn kehittäminen. Sama pätee myös kriisinhallintaoperaati-
oihin, joissa keskitytään hallitusohjelman mukaisesti Suomen puolustuksen kannalta hyö-
dyllisimpiin ja turvallisuuspolitiikan kannalta vaikuttavimpiin operaatioihin.

Edustaja Sarkkinen kysyi Suomen aseviennin vaikutuksesta. Hän mainitsi Saudi-Ara-
bian ja Arabiemiraatit. Ei tiettävästi mainittavaa vaikutusta, ei Jemenin sodan suhteen-
kaan. Suomi vie vastuullisesti puolustusmateriaalia ja itse asiassa voisi viedä enemmän-
kin. Yleisesti ottaen pyrin puolustusministerinä edistämään mahdollisuuksieni mukaan
Suomen, sanotaanko, piskuisen puolustusteollisuuden vastuullista vientiä, koska se on
myös meidän sotilaallisen maanpuolustuksemme ja huoltovarmuutemme etu. Me voisim-
me esimerkiksi ottaa mallia Ruotsista, jolla on vahva oma puolustusteollisuus. Se on tär-
keä asia sotilasliittoon kuulumattomalle maalle.

Edustajat Viljanen ja Heinonen kysyivät tästä kyberturvallisuuden koordinaatiosta. Puo-
lustusvaliokunnan esityksen mukaisesti: valtioneuvoston kanslian. Mielestäni tässä tilan-
teessa on syytä poikkihallinnolliseen ja perusteelliseen arviointiin. Sitä edellyttää koko-
naisturvallisuus.

Edustaja Kari jatkoi kertausharjoituksilla kysymisestä. Tämä kertausharjoitusten nosta-
minen on mahdollista asteittain. Mutta missä suuruusluokassa sen voimme tehdä, siihen
voimme palata esimerkiksi puolustusvaliokunnassa tarkemmin.

Kehitysmäärärahoihin en tohdi ollenkaan puuttua, koska ne eivät kulu hallinnonalaani.
Edustajat Mikkonen ja Jarva kysyivät naisten kutsunnoista. Sehän on pitkälti myös kus-

tannuskysymys, mutta se vaatii yhteiskunnallista keskustelua. Mahtaako nousta esimerkik-
29



Pöytäkirjan asiakohta PTK 74/2017 vp
si ensi eduskuntavaalien alla esille? Itse pitäisin sitä hyvänä, että puolueet määrittelisivät
kantansa tähänkin kysymykseen.

Edustaja Kanervan esitys siitä, miten kansalliset parlamentit kytkettäisiin EU:n puolus-
tusulottuvuuden kehittymisen yhteyteen: pidän ilman muuta kannatettavana, että kansallis-
ten parlamenttien vaikutusmahdollisuudet turvataan.

Toinen varapuhemies Arto Satonen: Keskustelu keskeytetään. Keskustelua jatketaan
tässä istunnossa päiväjärjestyksen muiden asiakohtien tultua käsitellyiksi.

Keskustelu keskeytettiin kello 16.02.

————

Keskustelua jatkettiin kello 22.38.

Puhemies Maria Lohela: Nyt jatketaan aiemmin tässä täysistunnossa keskeytettyä asia-
kohdan 3 käsittelyä.

22.38 Sofia Vikman kok: Arvoisa rouva puhemies! Eduskunta jatkaa puolustusvaliokun-
nan puolustusselontekoa koskevan mietinnön käsittelyä. Olen tyytyväinen selonteon konk-
reettisiin linjauksiin puolustuksemme vahvistamisesta ja läntisen puolustusyhteistyön tii-
vistämisestä. Puolustusvaliokunta korostaa mietinnössään muun muassa Puolustusvoimi-
en riittävää resursointia ja kolmen puolustushaaran tasapainoista kehittämistä sekä toimi-
van viranomaisyhteistyön merkitystä hybridiuhkiin varautumisessa. Olin mukana selon-
teon parlamentaarisessa seurantaryhmässä ja jaan puolustusvaliokunnan näkemyksen sii-
tä, että kaikki eduskuntapuolueet kattava parlamentaarinen seuranta järjestetään
tulevienkin turvallisuutta koskevien selontekojen valmistelussa.

Arvoisa rouva puhemies! Lähialueemme valtiot ovat reagoineet turvallisuusympäristön
heikkenemiseen parantamalla puolustusvalmiuttaan ja lisäämällä puolustusmenojaan. Esi-
merkiksi Ruotsin hallitus on päättänyt asevelvollisuuden osittaisesta palauttamisesta.
Vaikka Suomi on viisaasti säilyttänyt puolustuksensa perustana yleisen asevelvollisuuden,
on myös meidän panostettava lisää puolustukseen. Selonteon mukaan sotilaallista voiman-
käyttöä Suomea vastaan tai sillä uhkaamista ei voida sulkea pois. Se tarkoittaa sitä, että kai-
kissa tilanteissa on huolehdittava Suomen omasta puolustuskyvystä.

Yksi selonteon tärkeimpiä linjauksia liittyykin Puolustusvoimien resursseihin. Puolus-
tusvalmiuden parantamiseen ja puolustushankintoihin osoitettujen ja päätettyjen lisämää-
rärahojen lisäksi edessä on Ilmavoimien Hornet-kaluston ja Merivoimien alusten suori-
tuskykyjen korvaaminen. Ilma- ja Merivoimien 2020-luvun hankintojen kustannusarvio on
jopa yli 10 miljardia euroa. Kyseessä on valtava mutta kansallisen turvallisuuden kannalta
aivan välttämätön investointi.

Arvoisa puhemies! Omasta puolustuksestamme huolehtimisen lisäksi toinen keskeinen
selonteon linjaus koskee Suomen läntisen puolustusyhteistyön kehittämistä. Selonteon
mukaan Venäjä pyrkii vahvistamaan suurvalta-asemaansa ja on ilmaissut tavoitteensa etu-
piirijakoon perustuvasta turvallisuusrakenteesta. Myös puolustusvaliokunta korostaa puo-
lustusyhteistyön merkitystä. Valiokunnan mietinnön mukaan puolustusyhteistyö vahvis-
taa Suomen kansainvälistä ja turvallisuuspoliittista asemaa.
30



Pöytäkirjan asiakohta PTK 74/2017 vp
EU on Suomelle turvallisuuspoliittinen valinta ja arvoyhteisö. Selonteossa linjataan, että
Suomi edistää unionin puolustusyhteistyön kehittämistä. Suomella ei ole puolustusliiton
turvatakuita, ja siksi on Suomen etu, että Lissabonin sopimuksen keskinäisen avunannon
lauseke lisää unionin jäsenmaiden puolustusyhteistyön kehittämismahdollisuuksia. Valio-
kunnan mietinnön mukaan Britannian pitäminen EU:n turvallisuus- ja puolustusyhteis-
työn piirissä on tärkeää. Suomen tulee mietinnön mukaan myös olla aktiivisesti määritte-
lemässä yhteistyöalueita Euroopan puolustusrahastolle, jotta Suomen kansalliselle puolus-
tukselle saadaan konkreettista hyötyä.

Puolustusvaliokunnan mietinnön mukaan Ruotsin kanssa tehtävä puolustusyhteistyö
sekä EU:n puolustusulottuvuuden kehittäminen ovat selontekokaudella puolustusyhteis-
työn kärkihankkeita, joissa Suomen kannattaa olla aktiivisesti mukana. Selonteossa tode-
taan, että Suomi on sotilasliittoon kuulumaton maa, joka toteuttaa käytännönläheistä
kumppanuutta Naton kanssa ja ylläpitää mahdollisuutta hakea Nato-jäsenyyttä. Suomen on
omaksi edukseen pyrittävä pitämään tämä ovi auki.

Arvoisa rouva puhemies! Puolustusselonteko viitoittaa Suomen puolustuksen tulevai-
suutta yhä vaikeammin ennakoitavassa turvallisuustilanteessa. Tärkeä viesti on, että maa-
ilma on muuttunut ja muuttuu jatkossakin nopeasti ja että Suomi varautuu tähän vahvista-
malla omaa puolustustaan ja pitämällä huolta riittävistä turvallisuuteen kohdistuvista mää-
rärahoista. Suorituskykyjen heikentämiseen meillä ei ole varaa.

22.43 Timo Heinonen kok: Arvoisa rouva puhemies! Hyvät kansanedustajat! Alkuun
hieman haluan kyllä kritisoida tätä järjestelyä, miten näinkin tärkeää asiaa eduskunnan
täysistunnossa käsitellään. Päivällä aikaa oli tuolle nopeatempoiselle keskustelulle ja vain
muutamalle puheenvuorolle. Nyt kello on jo kohta lähestymässä tämän päivän loppua ja
salissa vain muutamia kansanedustajia. Tekisi mieleni pyytää tämän asian siirtämistä seu-
raavaan täysistuntoon, sellaiseen, että olisimme paikalla ja voisimme käydä keskustelua
tästä hieman toisenlaiseen aikaan, mutta en sitä nyt kuitenkaan tee.

Meillä kolmen selonteon malli turvallisuudessa nopeasti muuttuneessa turvallisuustilan-
teessa on minun mielestäni hyvin perusteltu. Meillä ensin tehtiin sisäisen turvallisuuden
selonteko, sitten ulko- ja turvallisuuspoliittinen selonteko ja nyt ensimmäistä kertaa tämä
puolustusselonteko, jonka keskeisenä innoittajana taikka pontimena oli se, että meillä on
edessä niin merkittäviä uudistustarpeita mutta myös materiaalihankintoja Puolustusvoi-
miin.

Parlamentaarinen seuranta näissä on toiminut sisäisen turvallisuuden selontekoa lukuun
ottamatta. Pidän tärkeänä, että jatkossa, jos hallitusohjelmaneuvotteluissa päädytään tällai-
seen rakenteeseen, mitä itse pidän kannatettavana, että me teemme nämä turvallisuuden se-
lonteot tällä kolmella rakenteella, niillä olisi mielellään yhtenevä parlamentaarinen seuran-
taryhmä, joka kokonaisuutta seuraisi.

Tätä asiaa on eduskunnassa käsitelty pitkään. Tämä on lähes puolentoista vuoden työ
kaiken kaikkiaan, puolustusvaliokunnassa sata asiantuntijaa, kokouksia valtava määrä
myös lausunnonantovaliokunnissa, ja sen takia olisin toivonut, että tämä asia olisi saanut
hieman paremman käsittelyajankohdan eduskunnassa.

Edustaja, valiokunnan puheenjohtaja, ministeri Kanerva kertoi varsin laajasti päivällä
esittelypuheenvuorossaan tämän kokonaisuuden tekemisestä. Se on tapahtunut hyvällä yh-
teistyöllä. Kiitosta annoin silloin myös tuossa debatissa ministeri Niinistölle, jonka johdol-
la on nopeasti reagoitu tähän muuttuneeseen turvallisuustilanteeseen kaikilla tasoilla.
31



Pöytäkirjan asiakohta PTK 74/2017 vp
Meidän Puolustusvoimillammehan on nykyään neljä tehtävää: sotilaallinen puolustami-
nen, viranomaisapu, kansainvälinen avunanto ja avun vastaanottaminen ja sitten kansain-
välinen kriisinhallinta. Meidän on tärkeää huolehtia siitä, että meillä on resurssit kunnossa,
me tarvitsemme materiaalia, ja tätä työtä on nyt tehty eteenpäin. Pidän hyvänä sitä, että
meillä oikeastaan vasemmistoliittoa lukuun ottamatta on eduskunnassa kaikissa puolueis-
sa hyvin yhtenevä näkemys siitä, että näissä resursseissa pitää edetä määrätietoisesti —
Laivue 2020, HX eli Hornetien korvaava hanke, jossa nyt linjataan tässä selonteossa se,
että me haluamme eduskuntana varmistaa sen, että poistuvien Hornetien suorituskyky kor-
vataan täysimääräisesti. Määrästä ja muusta sitten tehdään myöhemmin ratkaisuja, puhu-
mattakaan koneen merkistä.

Maavoimat on myös tärkeän kehittämisen kohteena. K9 Thunderit ovat tulleet sinne —
tai ensimmäiset — ja se hankinta etenee. Mutta siellä on myös edessä merkittäviä kalusto-
uusimisia, muun muassa rynnäkkökiväärien osalta.

Toimintaresurssien rinnalla myös toimintakyvyn ja -oikeuksien pitää olla oikealla tasol-
la, ja niitäkin on päivitetty ministeri Niinistön aikakaudella. Kertausharjoitusmäärät on
nostettu nyt sille tasolle, missä ne vähimmillään pitää olla, mutta lisäystarvetta on. Vapaa-
ehtoisen maanpuolustuksen määrärahoista puhuimme tänään ja myös maanpuolustustah-
dosta, jonka haluan nostaa siinä mielessä nyt esille myös tässä keskustelussa, että puolus-
tusvaliokunta poiketen esimerkiksi puolustusministeriöstä ja Puolustusvoimista nosti esil-
le myös asiantuntijakuulemisessa esille tulleen asian siitä, voiko sillä olla vaikutusta laske-
neeseen maanpuolustustahtoon, että kaikki eivät kokisikaan tätä maata enää puolustami-
sen arvoiseksi. Tietynlaisesta kansakunnan eheydestä me kannoimme huolta ja haluamme,
että sitä selvitetään.

Kyberkoordinaatio on keskeisen tärkeä asia. Meidän pitää etsiä vahvempaa koordinaa-
tiota esimerkiksi valtioneuvoston kansliaan. Tuossa debatissa toin esille esimerkiksi sen,
että jos meidän raideliikennettämme, raiteita, vastaan hyökkää ulkomailta esimerkiksi hä-
vittäjillä, niin silloin Suomen puolustusvoimat lähettää hävittäjät vastaamaan tähän uh-
kaan, mutta jos tuo hyökkäys tapahtuukin tietoverkkoja käyttämällä, sähköverkon lamaut-
tamisella tai muulla, niin silloin vastuu onkin toisilla tekijöillä.

Arvoisa puhemies! Aivan lyhyesti loppuun kansainvälisestä yhteistyöstä: Pidän myön-
teisenä sitä, että Ruotsin kanssa yhteistyössä ollaan valmiita etenemään reippain askelin.
EU-yhteistyö on tärkeä. Esimerkiksi meidän kaltaisellemme maalle, joka ei kuulu sotilas-
liittoon, on tärkeää, että me etenemme näissä hankkeissa mieluummin suunnannäyttäjinä
kuin seuraajina niin, että esimerkiksi Lissabonin sopimuksen turvatakuita tulkitaan mah-
dollisimman laveasti. Nato-kumppanuudessa olemme ottaneet sen pisimmälle menevän
kumppanuuden asteen, kiitos siitä. Se on meille tärkeä. Tietysti keskusteluyhteys pitää pi-
tää yllä myös muihin valtioihin Venäjä mukaan lukien esimerkiksi Itämeren tapahtumien
vakauden säilyttämiseksi.

22.50 Lea Mäkipää uv: Arvoisa puhemies! Kuten hallitusohjelmassa on linjattu, puolus-
tusselonteko on laadittu erillisenä kokonaisuutena, missä määritellään puolustuspoliittiset
linjaukset puolustuksen ylläpidolle, kehittämiselle ja käytölle.

Mietinnössä todetaan, että Suomen sotilaallinen toimintaympäristö on muuttunut. Soti-
laallinen toiminta ja sotilaalliset jännitteet Itämeren alueella ovat lisääntyneet. Suomen ul-
ko- ja turvallisuuspolitiikan päämääränä on kuitenkin ehkäistä Suomen joutuminen soti-
laallisen konfliktin osapuoleksi.
32



Pöytäkirjan asiakohta PTK 74/2017 vp
Suomen puolustus perustuu kansalliseen puolustusratkaisuun, siis yleiseen asevelvolli-
suuteen ja sotilasliittoon kuulumattomuuteen. Kuten jo päivälläkin mainittiin, niin sodan-
ajan joukkoja nostetaan 280 000 sotilaaseen. Valmiuden ylläpitoon ja kehittämiseen esite-
tään runsaat 50 miljoonaa euroa vuodessa. Tätä summaa käytetään materiaalisen valmiu-
den kohottamiseen sekä joukkojen kouluttamiseen, mikä koskettaa niin Puolustusvoimien
henkilökuntaa kuin valmiusyksikössä palvelevia varusmiehiä.

Tärkeitä lakimuutoksia ovat esimerkiksi aluevalvontalaki ja myös kansainvälisen avun
antamisen ja vastaanottamisen mahdollistava lainsäädäntö.

Mietinnössä kannamme huolta Puolustusvoimien ammattisotilaiden ja siviilihenkilöi-
den jaksamisesta. Samat henkilöt vastaavat niin varusmiesten kuin reserviläisten koulutta-
misesta ilman että koulutusjaksojen väliin jää riittävästi aikaa lepoon ja asioiden suunnit-
teluun.

Suomen puolustus on poikkeuksellisessa tilanteessa 2020-luvulla, kun Merivoimien
kuusi alusta saavuttaa elinkaarensa määränpään ja samoin Hornet-hävittäjäkalusto. Puo-
lustusvaliokunnan mielestä onkin selvää, että strategisten hankkeiden toteuttaminen on
välttämätöntä maanpuolustuksen kokonaisuuden kehittämisen kannalta.

Puolustusyhteistyötä tehdään Naton ja EU:n kanssa, ja ennen kaikkea kahdenvälisessä
yhteistyössä Ruotsilla on erityisasema. Puolustusvaliokunta pitää Yhdysvaltoja Ruotsin
ohella keskeisenä kumppanina puolustuspolitiikan sotilaallisen suorituskyvyn kehittämi-
sen sekä kansainväliseen sotilaalliseen kriisinhallintaan osallistumisen kannalta. Suomi
osallistuu sotilaalliseen kriisinhallintaan noin 500 sotilaan panostuksella, muun muassa
vuoden 2018 loppuun Irakissa koulutus- ja neuvontatehtävissä sadalla sotilaalla. Suomi
osallistuu siis EU:n, Naton ja YK:n operaatioihin sekä rauhanturvakoulutukseen. Osallis-
tuminen kansainväliseen kriisinhallintatoimintaan on keskeinen osa Suomen ulko- ja tur-
vallisuuspolitiikkaa.

Suomella on hyvät edellytykset vastata hybridiuhkiin. Hallitusohjelmassa mainitaan yh-
tenä painopistealueena hybridivaikuttamisen torjuminen. Suomessa on jo vakiintuneina
käytäntöinä sellaisia järjestelyitä, joita monissa maissa saatetaan joutua luomaan alusta al-
kaen uudelleen. Hybridiuhat eivät ole pelkästään sotilaallisia: esimerkkejä hybridiuhkista
ovat verkkopropaganda, verkkovakoilu, tiedon sabotointi, kyberhyökkäykset kriittiseen
infraan sekä informaatiovaikuttaminen. Julkisuudessa on ollut myös sellaisia hybridiuhkia
kuin Krimin valtauksessa käytetyt tunnuksettomat sotilaat eli vihreät miehet ja Isisin sis-
sisota. Suomalaisen yhteiskunnan kriisinsieto syntyy yhteistyössä, ja varautumiseen kuu-
luu oleellisesti viranomaisten, kansalaisyhteiskunnan sekä elinkeinoelämän tiivis yhtey-
denpito ja valmistautuminen. On tärkeää, että hybridiuhkiin kyetään vastaamaan myös yk-
silötasolla.

Arvoisa puhemies! Lopuksi: Sotilaallisella huoltovarmuudella turvataan Puolustusvoi-
mien kriittisten järjestelmien toimintakyky yhteiskunnan häiriötilanteissa. Tärkeä osa puo-
lustuskykyämme on varmistaa käyttökuntoisen materiaalin ja palveluiden toimittaminen
oikeaan aikaan ja paikkaan mahdollisia sotilasoperaatioita varten. Kuten puolustusvalio-
kuntakin on korostanut, Suomella on oltava tarvittava teollinen ja teknologinen osaaminen
kriittisten järjestelmien ylläpitämiseksi. Myös energia-, elintarvike- ja terveystuotannon
huoltovarmuudella on tärkeä merkitys väestön toimeentulon ja talouselämän toiminnan yl-
läpitämiseksi mahdollisissa kriisitilanteissa. Vaikka energian saatavuus on nyt hyvä, aina
pitäisi varautua alueen mahdollisiin toimintaympäristön muutoksiin.
33



Pöytäkirjan asiakohta PTK 74/2017 vp
22.55 Sirpa Paatero sd: Arvoisa rouva puhemies! Selonteko on valmisteltu parlamentaa-
risen työryhmän tukemana, ja toive on, että tulevaisuudessa, jos ja kun oletettavaa on, että
nämä kolme erillistä selontekoa valmistellaan, eli ulkopoliittinen, sisäpoliittinen ja puolus-
tuspoliittinen, niin niissä olisi kaikissa parlamentaarinen valmistelu, niiden taso olisi sa-
manlainen ja kaikissa olisi sama tilannekuva. Tästä oli pientä haastetta, sillä aina tilanteet
kerkeävät muuttua ja nytten tässä prosessin aikana tapahtui brexit elikkä äänestys Britan-
niassa, USA:ssa tapahtui presidentinvaihdos, joka muutti turvallisuuspoliittista tilannetta
myöskin aika lailla. Toisaalta myöskin Euroopan unionin puolella tuli puolustusyhteistyö-
hön lisää vahvuutta pelkästään jo tämän meidän selonteon käsittelyn aikana. Sen takia ol-
laan kirjoitettu yksi ainoa ponsi tähän valiokunnan puolelta ja se vahvistaa tahtotilaa par-
lamentaarisesta valmistelusta myös tulevaisuudessa. Mietintö on mielestäni siltä osin hy-
vä, että se menee jopa syvemmälle muutamissa asioissa, vaikkapa Ruotsi-yhteistyössä ja
hybridi- ja kyberpuolella, kuin se varsinainen selonteko, elikkä teimme syvempää pereh-
tymistä näihin kohtiin.

Tässä koko suomalaisen yhteiskunnan keskustelussa turvallisuuspolitiikasta pitäisi erit-
täin paljon kiinnittää huomiota siihen, että meillä pitää olla laaja yhteisymmärrys ja kansa-
laiskeskustelu tässä aiheessa. Ensisijainen tavoite tulee olla se, että Suomi pysyy kaikkien
näitten konfliktien ulkopuolella ja että Suomen alueita ei käytetä muiden maiden vihamie-
liseen käyttöön tai kauttakulkuun muita maita vihamielisesti kohdistaen.

Yhtenä testinä siihen, että Suomen kansa pysyy tässä mukana, on maanpuolustustahto,
jota maanpuolustuksen tiedotuksen suunnittelukunta aina vuosittain testaa, ja hälyttävää
on ollut nyt, että maanpuolustustahto kaikkien suomalaisten osalta on vähentynyt. Siihen
on nähty joitakin syitä, joista tämä kahtiajakautuminen, että toisilla menee Suomessa pa-
remmin kuin aikaisemmin ja toisilla paljon huonommin kuin aikaisemmin, on nähtävästi
yksi selittävä syy siihen, että kaikki eivät koe tätä maata enää oman näkökulmansa puolel-
ta puolustamisen arvoiseksi. Näin ei pidä olla, vaan sen takia tämän meidän yhteisen kan-
sakuntamme pitää olla kaikkien kokemuksessa samanlainen.

Toinen näkökulma tähän on se kriisinsietokyky, joku nimittää sitä resilienssiksi, elikkä
meillä pitää olla riittävän vahva yhteiskunta, jolloinka voidaan eri toiminnoilla vastata eri-
laisiin kriiseihin ja konflikteihin, mitä täällä tapahtuu.

Tässä suomalaisessa puolustuksessa lähtökohta on tietysti itsenäisyyden ja alueellisen
koskemattomuuden puolustaminen, yleinen asevelvollisuus ja sotilaallinen liittoutumatto-
muus. Nämä kaikki lukevat myöskin täällä, liittoutumattomuus erityisesti. Meillä tärkeinä
keinoina ovat tietysti rauhantahtoinen ja aktiivinen ulkopolitiikka, jossa toivoisin yhä edel-
leen aktiivisuutta muun muassa YK-järjestöjen käyttämiseen, ja meidän maineemme rau-
hanturvaamisessa mutta myöskin toisaalta rauhansovitteluissa ja -neuvotteluissa. Uskotta-
vaa puolustusta tullaan tässä tulevina vuosina vahvistamaan niin sodanajan joukkojen osal-
ta kuin myöskin investointien osalta. Meillä pitää olla mahdollisuus, johon lakia tehtiin, ot-
taa myöskin apua kriisitilanteissa. Meillä ei saa antaa omia alueitamme muiden käyttöön ja
meidän vahvat kumppanuutemme erityisesti Ruotsin kanssa, meidän harjoitusyhteistyöm-
me Naton kanssa ja monien muidenkin EU-maiden kanssa ovat ne keinot, millä Suomen
puolustusta varmaankin voidaan vahvistaa.

Nyt tähän on kirjattu lupaukset investointitason nostoon vuodesta 2021 eteenpäin, 150
miljoonaa, ja toisaalta valmiuden parantamiseen, 55 miljoonaa, jo ensi vuodesta, ja niillä
toivottavasti tämä taso saadaan. Sitten kun siirrytään isompiin hankintoihin, elikkä Laivue
2020, joka on jo nyt osittain meneillään, mutta erityisesti siinä kohtaa, kun siirrytään HX-
34



Pöytäkirjan asiakohta PTK 74/2017 vp
hankkeiden elikkä Hornetien korvaukseen, tulee huomioida se, että tässä mietinnössä kir-
jattiin erityisesti, että tässä ei linjata, kuinka paljon niitä lentokoneita tulee hankkia, eikä
myöskään linjattu, mikä on se määrä euroja, mitä käytetään, eikä myöskään sitä, millä kei-
noilla niitä rahoitetaan. Sen takia täällä on myöskin heitetty tämä ajatus puolustusverosta
mahdolliseksi käyttää.

Koko kansa on velvollinen osallistumaan puolustukseen tai avustamaan siinä. Tästä on
varmaankin erilaisia versioita tulevaisuuteen, pitäisikö koululaisille olla enemmän kansa-
laistaitoa tältä osuudelta. Joskus olen heittänyt itse ajatuksen, että pitäisikö kaikille olla esi-
merkiksi kuukauden tai muutaman kuukauden kurssi, mitenkä varaudutaan erilaisiin krii-
sitilanteisiin ja niiden tukemiseen, mutta näitä tulevaisuudessa varmaan viedään eteen-
päin. — Kiitos.

23.01 Hannu Hoskonen kesk: Arvoisa rouva puhemies! Puolustusselonteko tulee todel-
la aikaan, jolloin sille on tarvetta. Puolustusselonteon valmistelussa on tehty erittäin huo-
lellista työtä, ja puolustusvaliokuntaa täytyy kiittää siitä huolellisesta ja ennen kaikkea pe-
rusteellisesta työstä mietintöä tehtäessä. Kun katsoo tuota asiantuntijalistaa, mitä puolus-
tusvaliokunta on kuullut, ja aivan kuten valiokunnan korkeasti arvostamani puheenjohtaja
Ilkka Kanerva omassa puheenvuorossaan kuvasi, niin puolustusvaliokunnalle täytyy antaa
kyllä täyden kympin kiitokset erittäin hyvästä työstä.

Tilanne Suomen ympäristössä on muuttunut viime aikoina hyvin nopeasti. Kuka olisi
uskonut viisi vuotta sitten, missä tilanteessa olemme nyt. Mutta tähänkin tilanteeseen mei-
dän pitää sopeutua. Suomi on turvallinen maa ja sellaisena se meidän tulee pitää, ja kaikki
nämä asiat ovat meidän omissa käsissä. Tämä turvallinen tilanne, rauhallinen tilanne tässä
maassa on ansaittava joka päivä. Tässä asiassa ei voi lomapäiviä ja vapaapäiviä pitää.

Selonteon valmistelu on tehty todellakin perusteellisesti ja huolellisesti ja otettu huo-
mioon kaikki ne tiedossa olevat uhkakuvat, mitkä Suomella oman maan puolustamisessa
ovat mahdollisia. Olemme Euroopan unionin jäseniä, ja Euroopan unioni on meille tärkeä
turvallisuusyhteisö. Sitä kautta saamme turvatakeet, niin että jos joku hätätilanne meihin
iskee, saamme sieltä muilta jäsenmailta apua, ja tietenkin myös päinvastoin: jos joku jou-
tuu ongelmiin, niin me autamme toki voimiemme mukaan.

Tämän selonteon tärkeä viesti on se, että Suomi pitää nämä meidän puolustuksemme
kannalta tärkeät kivijalat edelleen voimassa: Koko maata puolustetaan sen jokaisella ne-
liöllä. Sitten meillä on yleinen asevelvollisuus, joka ylläpidetään edelleen vahvana ja te-
hokkaana. Ja sitten uskottava puolustus luodaan sitä kautta, että meillä on riittävän hyvä
kalusto Puolustusvoimien tarpeisiin, niin että maata pystytään aidosti puolustamaan niin
maalla, merellä kuin ilmassakin.

Kaiken tämän päälle tulee tietenkin maanpuolustustahto. Vaikka meillä nämä aineelli-
set asiat olisivat kuinka hyvässä kunnossa, siitä huolimatta jos meillä ei ole tahtoa puolus-
taa tätä maata, niin aika paljon silloin meiltä puuttuisi. Mutta kuten tiedämme, esimerkiksi
meidän nuorten keskuudessa maanpuolustustahto on aivan vankkumaton. Tässä asiassa
suomalaiset ovat äärimmäisen yksimielisiä, ja se on todella erittäin tärkeä asia Suomelle.

Suomen ympärillä on tilanne muuttunut, niin kuin sanoin, ja yksi suurimmista uhkista
tällä hetkellä ovat nämä hybridiuhat. Tänä päivänä käsittelimme aluevalvontalakia, jossa
nousivat esille nämä tunnuksettomat sotilaat, ja se on yksi uusi uhka, mikä maailmalla on
noussut viime vuosina esille. Suomi on tähänkin valmistautunut, ottanut huomioon nämä
uhkat. Tärkeää on kuitenkin, että kaikki nämä alueet saadaan kuntoon, ja Suomen puolus-
35



Pöytäkirjan asiakohta PTK 74/2017 vp
tuksen kannalta on äärimmäisen tärkeää, että saamme tämän tiedustelulainsäädännön ajan
tasalle. Se on sellainen asia, josta ei Suomen pidä tinkiä, ei yhtään. Uskon, että eduskunta
on tässä tulevassa käsittelyssä sitten alkavalla syyskaudella erittäin nopea ja tehokas.

Hybridiuhkat ovat ympärillämme kasvaneet, ja ne on arvioitu tässä selonteossa mieles-
täni erittäin hyvin. Uudet tilanteet vaativat sen, että jokaiseen uuteen uhkaan on reagoitava
nopeasti. Siinä näkyy se, että esimerkiksi armeija on oman valmiuden kohottamiseen an-
tanut lisämäärärahaa, esimerkiksi entiseen aikaanhan oli niin, että kertausharjoituksiin kut-
sumisaika oli todella pitkä, mutta nyt voidaan tarvittaessa kutsua hyvinkin nopeasti, niin
että puolustuksen tasoa voidaan hetkessä nostaa ilman että tulee pitkiä lain vaatimia odo-
tusaikoja.

Kalustohankinnat tukevat tätä tavoitetta myös. Armeijan liikkuvuutta on parannettu,
viestiyhteyksiä on parannettu ja kaikenlaista tietoliikenteeseen liittyvää kalustoa on tähän
maahan hankittu lisää. Se on erittäin arvokasta.

Muistan kun eräässä puolustuspoliittisessa keskustelussa puhuttiin siitä, mikä on paras
tapa puolustaa maata. Siellä verrattiin ammattiarmeijaa sitten tähän Suomen järjestel-
mään. Muuan viisas talouselämän edustaja sanoi hyvin, että onko sillä väliä, onko siellä
teknistä laitetta käyttämässä, vaikka nyt esimerkiksi viestiliikennevälinettä käyttämässä,
värvätty ylikersantti, joka varmasti hommansa osaa, vai peräti nokialainen huippualan tie-
tokoneinsinööri, joka varmaan on myös oman alansa huippuasiantuntija. Elikkä tämä ku-
vaa sitä hyvin, miten Suomen järjestelmä antaa mahdollisuuden käyttää ihmisten kykyjä
parhaalla tavalla hyväksi.

Arvoisa puhemies! Lopuksi vielä se, että huoltovarmuus on tärkeä asia, joka meidän on
koko ajan pidettävä mielessä. Armeija marssii vatsallaan, niin kuin vanha sanonta kuuluu.

Ja viimeiseksi, arvoisa puhemies, Urho Kaleva Kekkonen sanoi aikanaan — ja se on
Suomen kannalta tärkeä viisaus: pidetään ne ystävät aina lähellä ja vihamiehet mahdolli-
simman kaukana. [Timo Heinonen: Se oli hyvä puhe!]

23.07 Esko Kiviranta kesk: Arvoisa puhemies! Suomen ulko- ja turvallisuuspolitiikan
selkeä päämäärä on ehkäistä Suomen joutuminen sotilaallisen konfliktin osapuoleksi.

Toimintaympäristö on muuttunut viime vuosina erittäin nopeasti, ja samalla sisäisen ja
ulkoisen turvallisuuden välinen rajanveto on tullut entistä vaikeammaksi. Tällöin kyse on
kokonaisturvallisuudesta, jonka johtaminen ja varmistaminen edellyttää eri viranomaisten
keskinäistä yhteistyötä ja toimivaltasuhteiden tarkastelua. Valtion kriisinsietokykyä ei ole
tarkasteltu riittävästi kokonaisuutena. Tähän puutteeseen tulee kiinnittää huomiota ja arvi-
oida yhteiskuntamme kriisinsietokykyä systemaattisesti.

Turvallisuusselonteko kattaa ulko- ja turvallisuuspolitiikan tarkastelun ensi vuosikym-
menen puoliväliin eli kahdeksan vuoden päähän. Nykytilanteessa kahdeksan vuotta on
erittäin pitkä aika. Valiokunta onkin kiinnittänyt huomiota siihen, että vaikka Suomeen ei
juuri nyt kohdistu uhkaa, on silti tarpeellista kehittää toimintaa siten, että uhkakuviin kye-
tään vastaamaan aiempaa nopeammin. Tästä esimerkkejä ovat reserviläisten aiempaa no-
peampi palvelukseen käskeminen sekä varusmiesten kouluttaminen valmiustehtäviin.

Arvoisa puhemies! Vaikka taloudellinen tilanne on ollut haastava, ovat Puolustusvoi-
mat ja muut viranomaiset kyenneet suoriutumaan tehtävistään. Kuten selonteossa tode-
taan, on jatkossa huolehdittava siitä, että taloudellisesta tilanteesta riippumatta viranomai-
sille annetaan riittävät resurssit maamme turvallisuuden takaamiseksi.
36



Pöytäkirjan asiakohta PTK 74/2017 vp
23.09 Kauko Juhantalo kesk: Arvoisa rouva puhemies! Kuten päivällä lausuin, olin run-
sas 10 vuotta sitten puolustusvaliokunnan puheenjohtajana johtamassa tätä samaa selon-
teon tekoa, ja nämä keskeiset elementit, jotka siihen liittyivät silloin, ovat tässäkin hyvin
keskeisessä osassa. Mainitsen nimenomaan maan itsenäisen puolustamisen ja asevelvolli-
suusarmeijan ja koko maan alueen puolustamisen. Ne ovat tässä ne keskeiset sisällöt.

Mutta vaikka nämä perusteet ovat samat, kyllä tämä puolustusselonteko on mehevämpi.
Se on enemmän uusia asioita huomioon ottava ja sikäli erittäin hyvin laadittu ja melkein
sata asiantuntijaa kuullut. Siihen voi helposti olla mieltymässä. Ja yhdyn mielelläni muun
muassa edustaja Paateron edellä lausuttuihin hyvin asiantunteviin käsityksiin tästä puolus-
tusselonteon sisällöstä.

Mitä sen laatimiseen tulee, niin liityn myös siihen valiokunnan arvosteluun siitä, että
meillä on jonkinlainen sekamelska nyt näissä selonteoissa, niiden järjestyksissä. Kun sisäi-
sen turvallisuuden selonteko tehtiin, siihen ei liittynyt parlamentaarista valvontaa. Ja aivan
oikein, valiokunnan mielestä oikea järjestys on se, että ensin on ulko- ja turvallisuuspoliit-
tinen, sitten nämä muut kolme, siinä järjestyksessä, ehkä puolustusselonteko ja sitten sisäi-
sen turvallisuuden selonteko ja niissä parlamentaarinen valvonta. Se antaa jatkuvuuden,
jatkuvan seurannan ja asian hallitsemisen.

Keskeistä on myös se, että tässä ovat selkiytyneesti esillä mielipiteet ja hyvät kannan-
otot suhteistamme Venäjälle, Yhdysvaltoihin, Natoon, EU:hun ja Pohjoismaihin, erityises-
ti Ruotsiin. Ruotsin yhteistyö alkoi jo silloin yli 10 vuotta sitten lähinnä merivartion toi-
minnan kautta ja Ilmavoimien kautta. [Puhemies koputtaa] Mutta tämä on oikea linja, mikä
tässä on esillä.

23.11 Marisanna Jarva kesk: Arvoisa puhemies! Käsittelemme tosiaan hallituksen puo-
lustusselontekoa ja tätä puolustusvaliokunnan mietintöä, jonka saimme valmiiksi hyvässä
yhteistyön hengessä valiokunnassa.

On todella tärkeää, että kansallisesti pidämme kiinni niin sanotusti peruspalikoista puo-
lustuspolitiikassamme eli pidämme kiinni tästä yleisestä asevelvollisuudesta, josta Suomi
on ollut hyvin tunnettu jo aikaisemmin. Olemme myös eläneet ajan, jolloin Suomea on
myös hieman arvosteltu siitä, että tämä nyt olisi tämmöinen menneen maailman ilmiö ja
järjestelmä. Mutta sitten kun olemme huomanneet, että maailmassa on tiettyä epävakautta
tullut ja turvallisuuspoliittinen ilmapiiri on kiristynyt, niin yhtäkkiä Suomi on ollutkin täm-
möinen malliesimerkkimaa siitä, miten hyvin me olemme pystyneet järjestämään oman it-
senäisen ja kansallisen puolustuksemme, kattavasti kouluttamaan sotilaalliset valmiudet
meidän kansalaisille.

Myös sitten tämä aktiivinen vapaaehtoinen maanpuolustustoiminta on ollut semmoinen
tärkeä kivijalka, mistä haluamme pitää edelleen kiinni. On myös tärkeää tuoda esiin tämä
valiokunnan huomio, että näiden resurssien vapaaehtoisen maanpuolustustoiminnan tur-
vaamiseksi nykyisellään ja myös kehittämiseksi tulisi nyt hallituksen noudattaa tätä omaa
linjaustaan ja myös että valtiovarainministeriö jatkossa ei tulisi tätä leikkausta esittämään
vuosittain ennen eduskunnan budjettikäsittelyä vaan nämä määrärahat vapaaehtoiselle
maanpuolustustyölle turvataan.

Näkisin, että on pikemminkin tarvetta lisätä näitä resursseja jatkossa. Perustelen tätä sil-
lä, että tutkimuksissa on tuotu selvästi esiin, että suomalaiset ja erityisesti naishenkilöt ei-
vät koe nyt riittävän hyviksi omia taitojaan toimia tämmöisissä kriisitilanteissa ja poik-
keusolosuhteissa, ja sen takia näitä valmiuksia tulisikin parantaa. Tähän aiheeseen tullaan
37



Pöytäkirjan asiakohta PTK 74/2017 vp
varmasti palaamaan tarkemmin vielä tässä yhteiskunnan kokonaisturvallisuuden strate-
giassa, joka päivitetään syksyllä. Siinä tähän aiheeseen tullaan varmaan ottamaan parem-
min kantaa, ja esitänkin jo tässä vaiheessa, ettei unohdu, että toivoisin, että puolustusvalio-
kunta pitäisi tästä aiheesta avoimen kuulemisen. Meillä ei ole vielä ollut tällä hallituskau-
della avoimia kuulemisia. Tämä olisi erittäin hyvä aihe koota laajemmin kuultavia ja käy-
dä laajempaa yhteiskunnallista keskustelua siitä, miten me pidämme näistä yhteiskunnan
turvallisuustaidoista huolta myös kansalaistasolla. Niin viranomaistasolla kuin yritys- ja
järjestötasolla tämä yhteistyö on hyvällä tasolla, mutta kansalaistasolla meillä on tässä hie-
man tekemistä.

Avaan hieman sitä ajatusmallia, mitä olemme tässä nostaneet myös valiokuntatasolla
keskustelussa esiin:

Tässä puolustustaitojen ja sotilaallisten taitojen koulutuksessa on usein nostettu esiin,
että kutsunnat pitäisi laajentaa koko ikäluokalle ja myös naisille velvoittavaksi. Ajatus on
sinänsä ihan hyvä avaus keskusteluun, mutta myös omasta kokemuksestani tiedän, että
kutsunnat eivät anna minkäänlaisia valmiuksia mihinkään toimintaan, eivät kouluta mil-
lään tavalla, vaan siinä on kyse nimenomaan kartoittaa, minkälaisen varusmiespalveluk-
sen haluaa ja mihin voidaan sijoittaa sitten, kun varusmiespalvelukseen lähtee, ja ylipään-
sä onko itsellä kykyjä ja todellinen halu lähteä sinne koulutukseen. Se ei sinänsä ole tavoi-
teltavaa, että me houkuttelisimme suurempaa ikäluokkaa ja naisia palvelukseen, koska
meillä ei ole tarjota heille tällä hetkellä tiloja. Tällaista suunnitelmaa ei ole, että prikaatien
määrää kasvatettaisiin tai sodanajan joukkoja lisättäisiin. Eli sotilaitten määrää ei ole tar-
koitus lisätä nykyisestään.

En näe, että tämä on tarkoituksenmukainen pelkästään tasa-arvokysymyksenä, vaan näi-
tä taitoja pitäisi aidosti lisätä koko ikäluokalle jo ennen varusmiespalvelusta. Tämä olisi
hyvin loogista ja helposti järjestettävissä jo oppilaitosvaiheessa. Esimerkiksi viimeistään
toisella asteella voitaisiin järjestää tämmöinen poikkeusoloihin, kriisitilanteisiin valmenta-
va koulutus, jossa nämä taidot tulisivat jo käsiteltyä osana koulutyötä luonnollisesti. Tätä
työtä tehdään jo osin, esimerkiksi joissain lukioissa järjestetään tällaisia turvakursseja
maanpuolustusjärjestöjen toimesta, ja tätä toimintaa olisi mahdollista laajentaa, ja tälle on
myös kovasti kysyntää. Nämä paikat yleensä täyttyvät hyvin nopeasti. Olisi tärkeää, että se
olisi tarjolla kaikille. Näkisin sen jopa niin kuin ihan velvollisuutena, että meidän julkinen
sektori, valtio huolehtisi siitä, että kaikille kansalaisille tarjotaan tietyssä ikävaiheessa
tämä koulutus, koska meidän perustuslain mukaan jokaisella suomalaisella on velvolli-
suus puolustaa maata tarvittaessa. Mutta tällä hetkellä me emme tarjoa tähän valmiuksia
kaikille, ja näkisin, että tämä on yhteinen [Puhemies koputtaa] keskustelunaihe ja kehittä-
miskohde, ei pelkästään mikään puoluepoliittinen kysymys. Toivon, että tässä asiassa ede-
tään.

23.17 Sofia Vikman kok: Arvoisa rouva puhemies! Maanpuolustustiedotuksen suunnit-
telukunta MTS:n viimeisimmän mielipidetutkimuksen mukaan maanpuolustustahto on
heikentynyt etenkin nuorten kansalaisten kohdalla. Yhdestä mittaustuloksesta ei tieten-
kään vielä pidä vetää liian pitkälle meneviä johtopäätöksiä. Maanpuolustustahdon tärkeä
merkitys huomioiden on kuitenkin hyvä ja oikein, että puolustusvaliokunta on nostanut tä-
män asian ansiokkaasti esille myös mietinnössään.

Uskottavan puolustuksemme kannalta on oleellista se, että Suomi on jatkossakin sellai-
nen maa, jota jokainen kansalainen tahtoo puolustaa. Esimerkiksi nuorten pääseminen
38



Pöytäkirjan asiakohta PTK 74/2017 vp
kiinni koulutukseen ja työelämään vaikuttaa osaltaan siihen, että oma maa koetaan puolus-
tamisen arvoiseksi.

Maanpuolustustahtoa ylläpidetään muun muassa laadukkaalla varusmies- ja reserviläis-
koulutuksella sekä vapaaehtoisella maanpuolustustyöllä. Oleellista on nyt tulevaisuutta
varten kartoittaa kaikki muutkin mahdolliset keinot maanpuolustustahdon ylläpitämiseen
ja kiinnittää tähän asiaan vakavaa huomiota erityisesti nuorten kohdalla.

23.19 Timo Heinonen kok: Arvoisa rouva puhemies! Edustaja Juhantalo tuossa aiemmin
pohti tätä selontekojen järjestystä ja rakennetta ja oli hyvin samoilla ajatuksilla liikkeellä
kuin me puolustusvaliokunnassakin. Tämä turvallisuuden kokonaisuus on tänä päivänä hy-
vin toisiinsa nivoutunut, ja ovat jopa jotkut tuoneet esille sitäkin, tarvitaanko kolme erillis-
tä selontekoa. Me kuitenkin olemme päätyneet siihen, että tämä on ollut hyvä rakenne sen
takia, että niissä on kuitenkin tiettyjä elementtejä, jotka ovat toisistaan erillään, vaikka toi-
saalta sitten ulkoinen ja sisäinen turvallisuus tänä päivänä menevät entistä enempi toisten-
sa kanssa lomitusten, ja tuo yhteinen seurantaryhmä, parlamentaarinen seurantaryhmä, oli-
si sitten se, millä tietyllä tavalla tämä koko asia sitten nivottaisiin sinisellä langalla yhteen.

Vapaaehtoisen maanpuolustustyön määrärahat ovat nousseet keskustelussa esille, ja va-
liokunnassa olemme pitäneet välttämättömänä sitä, että niitä ei enää tällä tavalla teatraali-
sesti leikata ja eduskunnassa palauteta vaan ne pidetään oikealla tasolla jo valtiovarainmi-
nisteriön esityksestä lähtien.

Tässä MTS:n puheenjohtaja, edustaja Vikman, puhui tästä maanpuolustustahdosta. Kyl-
lä siinä tietysti se kansakunnan eheys, että jokainen tuntee Suomen puolustamisen arvoi-
seksi, on tärkeä mutta myös se, että meillä on hyvä, toimiva varusmieskoulutus, ja toisaalta
se, että meidän Puolustusvoimat on uskottava. Sellaisessa tilanteessa kuin ehkä nyt, vaikka
ei suoranaista sodan uhkaa tietenkään meillä ole, kun kuitenkin maailman turvallisuuspo-
liittinen tilanne on jännittyneempi, niin silloin tietyllä tavalla myös sen kriisin mahdolli-
suus tulee ehkä ajatuksissa lähemmäksi ja silloin saattaa tulla niitä tunteita, olenko lopulta
kuitenkaan valmis. Näihin pitää etsiä vastauksia, ja toivon, että MTS edustaja Vikmanin
johdolla myös pohtii sitä, mitkä ovat niitä taustatekijöitä, [Puhemies koputtaa] jotka tähän
maanpuolustustahtoon ovat alentavasti vaikuttaneet.

23.21 Esko Kiviranta kesk: Arvoisa puhemies! Teknisen kaluston huoltovarmuudella on
merkittävä rooli siinä, miten yhteiskunta selviää kriisistä. Maassa on oltava valmiudet
huoltaa tekninen kalusto itse. Tämän merkitys kasvaa tekniikan kehittyessä. Kehittyneem-
mät järjestelmät asettavat myös huollolle uusia vaatimuksia. On tärkeää, että suomalainen
teollisuus pidetään mukana hankinnoissa. Näin huollon ja varaosien saatavuutta varmiste-
taan myös kriisiaikana. Hankkimalla valmiudet tehdä tarpeelliset järjestelmän elinkaaren
mukaiset huollot Suomessa lisäämme kaluston toimintavarmuutta ja parannamme koti-
maista työllisyyttä myös rauhan aikana. Kuten puolustusvaliokunnan mietinnössä tode-
taan, on jo Hornet- ja Hawk-hankintojen yhteydessä kotimaahan hankittu huoltokapasi-
teetti laskenut elinkaarikustannuksia 1,7 miljardin euron edestä. Melko lyhyellä aikavälil-
lä maallamme on edessä mittavat puolustusuudistukset, kun sekä Ilma- että Merivoimien
kalustoa uusitaan. Selvää on, että tämäkin uusi kalusto tulee olemaan teknisesti nykyistä
vaativampaa.
39



Pöytäkirjan asiakohta PTK 74/2017 vp
23.22 Hanna Kosonen kesk: Arvoisa rouva puhemies! Vielä nostan muutaman kohdan
tästä puolustusselonteosta:

Ensinnäkin, Suomella on kuitenkin hyvät edellytykset vastata hybridiuhkiin, ja tässä
muuttuvassa maailmassa se on erinomainen asia.

Toisekseen, meillä on hyvä kriisinsietokyky, ja siinä taustalla on varmasti kansallista
keskinäistä luottamusta ja yhteishenkeä ja tietenkin sitä, että kaikki viranomaiset toimivat
hyvin yhteen, sektorirajat ylittäen.

Kolmantena kohtana: On hyvä, että meillä on nyt kyberturvallisuusasioihin puututtu, ja
muutos on todella suuri. Alamme olla todella riippuvaisia digitaalisista palveluista, tieto-
verkoista ja järjestelmistä, ja sitä kautta meidän järjestelmämme ovat myös todella haavoit-
tuvia. Tähän on syytä panostaa, ja se on myös hyvin tuossa selonteossa kyllä huomioitu.
Tämä vaatii vahvaa kansainvälistä ja kansallista yhteistyötä, erityisesti harjoituksissa ja sit-
ten tiedon vaihdon osalta. Myös ilolla tervehdin yhteistyötä Ruotsin kanssa, sitä, että tavoi-
tellaan mahdollisimman pitkälle menevää sellaista. Pohjoismainen arvopohja on erittäin
hyvä pohja myös tässä puolustusyhteistyössä, ja siinä on hyvä ja helppo meidän suomalais-
tenkin toimia.

23.24 Sofia Vikman kok: Arvoisa puhemies! Edustaja Heinonen pohdiskeli MTS:n roo-
lia keskustelussa tulevaisuuden maanpuolustustahdosta ja sen maanpuolustustahdon vaali-
misessa. MTS tarjoaa mielellään foorumin parlamentaarikoille ja asiantuntijoille jatkaa ai-
heen jatkopohdintaa, ja MTS on mielellään siinä mukana. Uskottava puolustuksemme
edellyttää vahvaa maanpuolustustahtoa, ja toisaalta vahva maanpuolustustahto edellyttää
uskottavaa puolustusta ja sen riittäviä resursseja. Nämä kaksi käyvät yhdessä.

Valiokunnan mietinnössä valiokunta kannattaa naisten vapaaehtoisen asepalveluksen
kehittämistä, ja siitä jatkan hieman tässä puheenvuorossani. Valiokunnan saaman selvityk-
sen mukaan naisten vapaaehtoisen asepalveluksen suorittaneiden naisten määrä on viime
vuosina merkittävästi kasvanut. Palvelukseen hakeutuu tänä vuonna noin 1 000 naista ja
reserviin on koulutettu yli 8 000 naista. Valiokunnan saaman selvityksen mukaan Puolus-
tusvoimat ei näe tarpeelliseksi järjestää kutsuntatilaisuuksia naisille, koska koulutettava
miesikäluokka riittää sodanajan tehtävien täyttämiseen. Valiokunta pitää kuitenkin tärkeä-
nä, että Puolustusvoimat tukee määrätietoisesti naisten hakeutumista vapaaehtoiseen ase-
palvelukseen ja maanpuolustustyöhön. Maanpuolustus on koko kansan asia. Lisäksi nais-
ten vapaaehtoiseen asepalvelukseen hakeutuneet henkilöt ovat poikkeuksetta erittäin mo-
tivoituneita.

Ensimmäinen askel kutsuntojen ulottamiseen naisia koskeviksi voisi olla se, että aina-
kin kutsuntakirje lähetettäisiin valtakunnallisesti kaikille naisille. Naisille lähetettävän kut-
suntakirjeen alueellisissa kokeiluissa on saatu todella hyviä tuloksia ja lisättyä naisten kiin-
nostusta vapaaehtoiseen asepalvelukseen.

23.27 Marisanna Jarva kesk: Arvoisa puhemies! Jatkaisin edellisen puhujan puheen-
vuorosta naisten vapaaehtoiseen asepalvelukseen liittyen, vielä erityisesti markkinointiin
liittyen. Tässä alueellisessa kokeilussa, mitä tehtiin naisten kutsumiseksi kutsuntoihin täm-
möisellä kutsukirjeellä, Pääesikunnasta saadun tiedon mukaan itse asiassa naisia ei ole silti
hakeutunut vapaaehtoiseen varusmiespalvelukseen tämän markkinointikampanjan jäl-
keen. En sinänsä pidä sitä huonona, että tietoa jaetaan naisille, mutta tällä ei ole korrelaa-
tiota hakeutumiseen liittyen. Tämän halusin vielä tuoda esiin keskustelussa.
40



Pöytäkirjan asiakohta PTK 74/2017 vp
Itse vapaaehtoisen varusmiespalveluksen käyneenä koen, että jo aiemmin ja myös ny-
kyään naiset, jotka ovat kiinnostuneita varusmiespalveluksen käymisestä, saavat siitä riit-
tävästi tietoa myös esimerkiksi nykyisten sähköisten viestintävälineiden kautta, enkä näe
tässä suurta ongelmaa. Nimenomaan jos markkinoi tuotetta, jota ei ole kuitenkaan mahdol-
lisuus myydä, niin näen tässä ison ristiriidan sen osalta, että meidän sotilaallinen koulutuk-
semme palvelee nimenomaan yhteiskunnallista tarkoitusta siinä mielessä, että meillä on
kansallinen uskottava puolustus ja ihmisillä on tietty tehtävä, mikä heille on osoitettu va-
rusmiespalveluksen jälkeen. Tällä hetkellä meillä ei ole tarjota paikkoja lisääntyvälle kou-
lutusmäärälle.

23.28 Sofia Vikman kok: Arvoisa puhemies! Kehotan edustaja Jarvaa tutustumaan tä-
män kutsuntakirjekokeilun tuloksiin. Se toteutettiin Pirkanmaalla, ja tietojeni mukaan ko-
keilu lisäsi asepalveluksesta kiinnostuneiden naisten määrää. Oikeastaan oleellista ei ole
edes se, lisääntyykö kiinnostuneiden tai hakijoiden määrä, oleellista on se, että koko ikä-
luokalle sukupuolesta riippumatta menee oikea-aikainen tieto ja naisetkin saavat ainakin
tiedon mahdollisuudesta suorittaa vapaaehtoinen asepalvelus, koska nyt palvelus ja siihen
oikea-aikainen hakeutuminen voi jäädä tekemättä ihan vain sen takia, että oikea-aikainen
tieto ei tavoita. Tässä suhteessa, vaikka sitten kutsunta ei olisi pakollinen, kotiin tuleva kir-
je olisi hyvä edistysaskel.

23.29 Marisanna Jarva kesk: Arvoisa puhemies! Tämän tiedon jakamisen kannalta kes-
keistä on lisätä oppilaitoksissa tarjottavaa infoa siitä, miten tähän koulutukseen pystyy ha-
keutumaan. Ja tähän liittyen haluaisin ehdottomasti lisätä myös tätä aitoa koulutusta myös
näihin kriisiajan olosuhteisiin, että me emme jakaisi pelkkää tietoa varusmieskoulutukses-
ta, jonka koulutusmäärien lisäämiseen meillä ei ole tarvetta eikä mahdollisuutta. Siinä vai-
heessa, kun lähes kaikki käyvät toisen asteen koulutuksen, tässä yhteydessä tätä tietoa olisi
luontevaa jakaa oppilaitosten toiminnan yhteydessä myös sitä aitoa hyötyä ja koulutus-
osaamista asiassa tarjoten.

23.30 Sofia Vikman kok: Arvoisa puhemies! Ajatus tiedon jakamisesta oppilaitoksissa
on varmasti oikein kannatettava. Yhteiskunnan kannalta tärkeää on kuitenkin viesti siitä,
että maanpuolustus kuuluu jokaiselle, ja viesti siitä, että naisella on kyky oppia nykyaikai-
sessa armeijassa tarvittavat taidot siinä missä miehelläkin ja erot ovat enemmänkin yksi-
löiden kuin lähtökohtaisesti sukupuolten välillä. Puolustusvoimien ja Suomen puolustus-
kyvyn kannalta on tärkeää, että parhaat voimat hakeutuvat varusmiespalvelukseen.

Keskustelu päättyi ja asian käsittely keskeytettiin.
41


	3
	14.03
	14.19
	14.24
	14.30
	14.35
	14.37
	14.39
	14.41
	14.43
	14.45
	14.47
	14.49
	14.51
	14.53
	14.55
	14.57
	14.58
	15.00
	15.02
	15.04
	15.06
	15.08
	15.10
	15.12
	15.14
	15.16
	15.18
	15.20
	15.22
	15.25
	15.29
	15.30
	15.31
	15.32
	15.33
	15.35
	15.36
	15.37
	15.38
	15.39
	15.40
	15.42
	15.43
	15.44
	15.45
	15.46
	15.48
	15.49
	15.50
	15.51
	15.52
	15.53
	15.54
	15.55
	15.57
	22.38
	22.43
	22.50
	22.55
	23.01
	23.07
	23.09
	23.11
	23.17
	23.19
	23.21
	23.22
	23.24
	23.27
	23.28
	23.29
	23.30


