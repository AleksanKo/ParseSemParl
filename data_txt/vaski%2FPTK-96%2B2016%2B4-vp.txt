















































DEM645.tmp.xml


Pöytäkirjan asiakohta PTK 96/2016 vp
Pöytäkirjan asiakohta 

PTK 96/2016 vp

Täysistunto

Torstai 6.10.2016 klo 16.00—18.33

4. Hallituksen esitys eduskunnalle laeiksi ajoneuvoliikennerekisteristä annetun lain, henki-
lötietojen käsittelystä rajavartiolaitoksessa annetun lain 28 §:n ja henkilötietojen käsitte-
lystä Tullissa annetun lain 17 §:n muuttamisesta

Hallituksen esitys HE 129/2016 vp
Valiokunnan mietintö LiVM 21/2016 vp

Ensimmäinen käsittely

Ensimmäinen varapuhemies Mauri Pekkarinen: Ensimmäiseen käsittelyyn esitellään
päiväjärjestyksen 4. asia. Käsittelyn pohjana on liikenne- ja viestintävaliokunnan mietintö
LiVM 21/2016 vp. Nyt päätetään lakiehdotusten sisällöstä.

Keskustelu

17.37 Kari Kulmala ps: Arvoisa puhemies! Esityksessä ehdotetaan muutettavaksi ajo-
neuvoliikennerekisteristä annettua lakia. Esityksen tarkoituksena on tehostaa ajoneuvojen
sähköisiä rekisteröintimenettelyitä. Uudella lailla edistettäisiin hallitusohjelman tavoitetta
rakentaa julkiset palvelut käyttäjälähtöisiksi ja digitaalisiksi, että julkisen talouden kannal-
ta välttämätön niin sanottu tuottavuusloikka onnistuisi. Tällä edistettäisiin myös hallitus-
ohjelman tavoitetta tietojen sujuvasta siirtymisestä viranomaisten välillä. Tavoitteet ovat
erittäin kannatettavia.

Tärkeimpänä kohtana pidän sitä, että esityksessä ehdotetaan lisäksi muutettavaksi hen-
kilötietojen käsittelystä Rajavartiolaitoksessa annettua lakia ja henkilötietojen käsittelystä
Tullissa annettua lakia siten, että Liikenteen turvallisuusvirasto saisi Rajavartiolaitokselta
ja Tullilta opetusluvan, taksinkuljettajan ajoluvan ja liikenneopettajan luvan myöntämi-
seen sekä autokoululupiin liittyvää soveltuvuusharkintaa varten tarvittavat rikostiedot.
Tämä esitys onnistuessaan lisääkin viranomaistoiminnan kustannustehokkuutta ja paran-
taa rekisterien luotettavuutta muun muassa lisäämällä rekisteritietojen siirtämistä viran-
omaisten välillä. Tämän pitäisi olla meidän kaikkien etu, ja jo tässä vaiheessa kiitän halli-
tusta hyvästä esityksestä, joka toivottavasti menee maaliin saakka.

Liikennesektorin viranomaistoimintaa ja palveluja tulee tehostaa ja kehittää jatkossakin
purkamalla tarpeetonta säätelyä ja edistämällä sähköisten menettelyjen ja palvelujen käyt-
töä. Toivonkin, että tällaisia esityksiä tulee hallitukselta jatkossakin lisää.

17.39 Antti Kurvinen kesk: Arvoisa puhemies! Voi kai todeta, että digiloikka etenee.
Kaikki toimenpiteet, joilla saadaan nykyaikaisia sähköisiä teknologioita ja tätä meidän net-
timaailmaa hyödynnettyä enemmän viranomaistoiminnassa, pitää ehdottomasti ottaa käyt-
töön. Kyllä tässä on tainnut sillä lailla valitettavasti käydä — ihan lähimaihin, vaikkapa Vi-
roonkin, verrattuna — että Suomi on vähän pudonnut tästä informaatioyhteiskuntien ja tie-
 Tarkistettu
4.0



Pöytäkirjan asiakohta PTK 96/2016 vp
toyhteiskuntien kehityksestä ja nyt sitten joudumme Sipilän hallituksen johdolla kuro-
maan tätä välimatkaa pois, mutta onneksi tämmöisiä loikkia silti otetaan.

Kun me menemme maailmaan, jossa kaikki on tuolla kuidun päässä, tieto liikkuu ja in-
formaatio liikkuu nopeasti verkoissa, niin tietosuoja on erittäin tärkeä asia, mutta siinäkin
nyt Suomessa ehkä vähän tasapainoillaan sen kanssa, että miten meillä on riittävä suoja
mutta että me emme sitten mene ihan älyttömyyksiin. Olen edustaja Kulmalan kanssa täy-
sin samaa mieltä siitä, että kyllä pitää olla mahdollista joustavasti viranomaisten vaihtaa
tietoja, että saadaan päätökset ihmisille ja yrityksille nopeasti ja että sitten myös turvalli-
suusviranomaiset, kuten vaikka Rajavartiolaitos tai sitten poliisi, voivat hoitaa oman teh-
tävänsä ja pitää meidän arkipäivän turvallisena.

17.41 Ari Torniainen kesk: Arvoisa puhemies! Kuten edelliset puhujat ovat jo toden-
neet, tämä hallituksen esitys lisää viranomaistoiminnan kustannustehokkuutta ja parantaa
myöskin rekisterien luotettavuutta. Se on hyvä asia. Tämä hallituksen esitys on nimen-
omaan sitä digiloikkaa eteenpäin, jota me kaipaamme, ja myöskin viedään eteenpäin, ei ai-
noastaan jäädä pohtimaan asioita.

Tällä hallituksen esityksellä tehostetaan muun muassa ajokortti- ja muita lupamenette-
lyjä. Sitä ajokortin ja muun luvan hakemista helpotetaan. Se on myöskin ihmisille, kansa-
laisille, hyvä asia, että ei tarvitse enää montaa kertaa käydä vaikkapa passikuvassa: siellä
viranomaisten tiedostoissa ne tiedot välittyvät jo sujuvasti. Tällä esityksellä saadaan myös
kustannussäästöjä sekä Trafille että sitä kautta kansalaisille, kansalaisten elämä myöskin
helpottuu.

Sitten suhde hallitusohjelmaan. Tämä hallituksen esitys on myöskin sitä ihmisten arjen
ja työn sujuvoittamista ja myöskin normien ja byrokratian purkamista. Tässä nimenomaan
julkisten palveluiden rakentaminen tulee käyttäjälähtöiseksi ja ensisijaisesti digitaaliseksi,
jotta me saamme onnistumaan sen tuottavuusloikan, jota tavoitellaan.

Tässä on hyvä asia myöskin se, että nyt julkinen hallinto sitoutuu kysymään kansalaisil-
ta ja yrityksiltä samaa tietoa ainoastaan yhden kerran. Se on hyvä asia, ettei useasti tarvitse
vaivata kansalaisia. Se on myöskin hyvä, että tietojen siirtyminen viranomaisten välillä nyt
sujuvoituu.

17.43 Hannu Hoskonen kesk: Arvoisa herra puhemies! Tämä lakiesitys ajoneuvoliiken-
nerekisteristä annetun lain muuttamisesta on todella hyvä esitys ja vastaa hallitusohjelmas-
sa mainittua digitalisoinnin tavoitetta. On erittäin hyvä asia, että tämäkin lakihanke vie
meitä digitalisaatiossa pikkuisen eteenpäin, mutta onhan toisaalta kummallista, että tällä
hetkellä me voimme esimerkiksi veroilmoituksen täyttää netissä aika pitkälti tai tehdä joi-
tain muutoksia omiin verotietoihimme suoraan netissä ilman sen suurempaa vaivaa mutta
sitten ajoneuvorekisteriasia on vähän toinen. Mutta nythän tässä sitä korjataan.

Tietenkin kun digitalisaatiota harjoitetaan ja viedään näitä asioita eteenpäin, me aina tör-
määmme tietosuoja-asiaan. Suomessa varsinkin terveydenhuoltopuolella tietosuoja on vie-
ty älyttömän pitkälle, mikä sinänsä on hyvä asia. Se on myös intimiteettisuoja-asia: ihmis-
ten tiedot eivät saa olla kaikkien käytettävissä, ja se on selvä asia. Mutta tämän viranomais-
puolen hoitaminen niin, että voimme hoitaa näitä, vaikka autorekisteröintiasioita tai mitä
muuta tahansa asiaa, digitaalisessa muodossa mahdollisimman juohevasti, palvelee tätä
meidän Suomen yhteiskunnan kustannusten säästämistä. Meidän on pakko tähän mennä.
Olemme jääneet valitettavasti aika pitkälti jälkeen muun muassa eteläisestä naapurista Vi-
2



Pöytäkirjan asiakohta PTK 96/2016 vp
rosta, jossa nämä asiat ovat paljon paljon pitemmällä kuin meillä. Vaikka olevinaan meillä
Suomessa oltiin aikanaan digitalisaation esimerkkimaana, niin nyt olemme jääneet tässä
asiassa jälkeen — mutta ei se mitään, onhan hiihtokilpailuissakin pieni jälkimatka vain in-
noke siihen, että hiihdetään vähän lujemmin.

Toivon, että tällaisia esityksiä hallitus tuo tämän hallituskauden aikana lisää ja sitten ai-
kanaan, kun uusi hallitus vuosien, vuosien kuluttua aloittaa, se jatkaa tätä samaa linjaa.

17.44 Timo Heinonen kok: Arvoisa herra puhemies! Digiloikkaan on helppo kyllä yh-
tyä. Me olimme aikanaan näissä asioissa varmasti edelläkävijöitä, Nokian ja monen muun
johdolla otimme ensimmäisenä niitä käyttöön. Ja kun esimerkiksi eteläinen naapurimaam-
me, mihin edustaja Hoskonenkin viittasi, Viro, tuli myöhemmin, niin he saivat toki näin ol-
len parempaa ja uudempaa tekniikkaa ja teknologiaa käyttöön.

Meillä on nyt tällaisen päivittämisen paikka. Pidän tätä erittäin myönteisenä, että näitä
järjestelmiä muutetaan sähköiseen muotoon, ja myös sitä, että ne keskustelisivat parem-
min toistensa kanssa, ja myös sitä, että sähköiset rekisteriotteet tulevat, että enää ei tarvitse
niitä autoihin printata, sillä ne löytyvät kuitenkin tänä päivänä jo kaikkien poliisiautojen
yhteydestä, jos rekisteritietoja pitää tarkastaa.

Yksi sellainen asia, kun nämä nyt muuttuvat digitaalisiksi, on hallituksen suunnittele-
ma, sinänsä minusta aika järjetön moottoripyörien vero, joka on itse asiassa syntymässä
tietojeni mukaan sellaiseen malliin, että sitä ei voisikaan, niin kuin autot tällä hetkellä voi-
daan, ottaa pois rekisteristä, että veroa ei tulisi. Minä tiedän useita moottoripyöräharrasta-
jia, joilla on lukuisia moottoripyöriä. He eivät voisi niitä pois saada, vaan heille tulee mak-
su, jos he eivät siirrä niitä esimerkiksi sitten sinne Viroon kirjoille. Onhan se aivan järje-
töntä, jos meidän rekisterit ovat sähköiset, että näitä laitteita ei voida ottaa samalla tavalla
kuin autoja pois käytöstä ja näin myös tuon käyttömaksun piiristä.

Kun tässä nyt puhutaan ajoneuvoliikennerekisteristä, niin haluan nostaa tämän esille,
kun hallitus tätä mallia vielä valmistelee, että otettaisiin pohdintaan se, että myös mootto-
ripyörille tämä vero olisi kohtuullinen ja järkevä, jos se on pakko käyttöön ottaa.

Yleiskeskustelu päättyi.

Eduskunta hyväksyi hallituksen esitykseen HE 129/2016 vp sisältyvien 1.-3. lakiehdotuk-
sen sisällön mietinnön mukaisena. Lakiehdotusten ensimmäinen käsittely päättyi.
3


