















































DEM2E4A.tmpSave.xml


Pöytäkirjan asiakohta PTK 22/2016 vp
Pöytäkirjan asiakohta 

PTK 22/2016 vp

Täysistunto

Torstai 10.3.2016 klo 16.02—18.50

2.1. Suullinen kysymys opintorahan leikkaamisesta (Joona Räsänen sd)
Suullinen kysymys SKT 22/2016 vp

Suullinen kyselytunti

Ensimmäinen varapuhemies Mauri Pekkarinen: Edustaja Räsänen.

Keskustelu

16.04 Joona Räsänen sd:  Arvoisa puhemies! Eilen tuhannet opiskelijat marssivat halli-
tuksen jättimäisiä opintotukileikkauksia vastaan Helsingin kaduilla. Opiskelijoilla on to-
dellinen huoli toimeentulostaan, sillä hallitus on leikkaamassa opintorahasta joka neljän-
nen euron eli peräti 86 euroa kuukaudessa.

Arvoisa opetusministeri, te teitte koulutuslupauksen ennen vaaleja, vaaleissa ja jopa
vaalien jälkeen ja nyt te olette pettänyt tämän lupauksen. Arvoisa ministeri, miksi te laitat-
te opiskelijat maksamaan talouden tasapainottamisesta kaikkein suurimman hinnan? Pidät-
tekö kohtuullisena, että kaikkein matalimman sosiaaliturvan piirissä olevilta leikataan
kaikkein eniten?

16.05 Opetus- ja kulttuuriministeri Sanni Grahn-Laasonen (vastauspuheenvuo-
ro): Arvoisa puhemies! Suomen talouden vaikeasta tilanteesta meillä on hyvin paljon tie-
toa tässä salissa. Ja luulen, että suomalaiset kaikkialla Suomessa ymmärtävät sen, miten
vaikeassa tilanteessa Suomi on ja miten vakava tämä tilanne aidosti on. Johtuen tästä vai-
keasta tilanteesta ja siitä, että jatkuvasti saamme — itse asiassa koko ajan — vähän huono-
nevia näkemyksiä siitä, mihin Suomen talouden tilanne on menossa, hallituksen on ihan
välttämätöntä toteuttaa julkisen talouden tasapainottamiseen tähtääviä toimia. Osana niitä
hallituspuolueet — keskusta, perussuomalaiset ja kokoomus — sopivat hallitusneuvotte-
luissa 4 miljardin euron nopeavaikutteisesta säästökokonaisuudesta. Yhtenä sen osana on
opintotuen leikkaus 70 miljoonalla vuoteen 2019 mennessä ja 150 miljoonalla pitkällä ai-
kavälillä. Epäkiitollinen tehtäväni on viedä tätäkin säästöä eteenpäin tietäen, (Puhemies
koputtaa) että se on opiskelijoille kova.

Ensimmäinen varapuhemies Mauri Pekkarinen: Pyydän nyt niitä edustajia, jotka ha-
luavat esittää lisäkysymyksen, painamaan V-painiketta ja nousemaan seisomaan.

16.07 Joona Räsänen sd (vastauspuheenvuoro): Arvoisa puhemies! Hyvä ministeri, tuon
vastauksen olemme kuulleet jo monta kertaa. (Vasemmalta: Näin on!) Tämä ei ole mikään
pakko, vaan tämä on teiltä kova arvovalinta. Samaan aikaan, kun te viette opiskelijalta to-
della joka neljännen euron, hallituksella kuitenkin on varaa siihen, että kevennetään auto-
 Tarkistettu
4.0



Pöytäkirjan asiakohta PTK 22/2016 vp
verotusta, kevennätte miljoonaperintöjen verotusta, ja nyt täällä vielä suunnitellaan alko-
holiveronkin keventämistä. Että kyllä teillä näköjään rahaa on.

Arvoisa ministeri, eikö juuri teidän pitäisi olla opiskelijoiden puolella? Hallitus on ve-
tänyt paljon säästöjä pois, mutta jostain kumman syystä opiskelijoihin ja koulutukseen
kohdistuvista leikkauksista te pidätte härkäpäisesti kiinni. Arvoisa opetusministeri, esität-
tekö te kehysriihessä opintotukileikkauksien perumista?

16.08 Opetus- ja kulttuuriministeri Sanni Grahn-Laasonen (vastauspuheenvuo-
ro): Arvoisa puhemies! Meillä on myös muistissa edellinen hallituskausi ja sitä edeltäneet
hallituskaudet ja kokemukset siitä, että joka kerta — viimeksi tänä aamuna, kun kävin
Forssassa Jokioisten Leivän kahvilassa — ihmiset sanovat, että nyt pitää säästää ja ei pidä
perua jo tehtyjä päätöksiä. Viime kaudelta meillä on muistissa, mitä se tarkoittaa. Se tar-
koittaa sitä, että ensin tehdään päätöksiä, jotka ovat Suomen talouden kannalta välttämät-
tömiä, ja sen jälkeen perutaan niitä. Oppositiopuolue sosialidemokraateilla on tästä erittäin
paljon kokemusta ja näyttöjä, että säästöjen peruminen kyllä osataan.

Mutta vaikeampi tehtävä on se, että pyritään aidosti parantamaan tätä Suomen tilannetta
ja nostamaan Suomen talous uudelleen nousuun. Siihen liittyy vaikeita ja ikäviä päätöksiä.
Voin kertoa teille, että olisin ihan varmasti mieluummin lisäämässä menoja, niin kuin on
hyvinä aikoina ollut mahdollista, kun on ollut jakovaraa, mutta tällä hetkellä me olemme
Suomen taloudessa niin surkeassa jamassa, että me emme voi tällaista keskustelua käydä,
vaan meidän pitää viedä päätökset maaliin saakka ja tehdä ne 4 miljardin euron säästöt. 

Ja voin tässä vakuuttaa teille, että tulen pitämään koulutuksen (Puhemies koputtaa) puo-
lia kaikilla foorumeilla, myöskin lähestyvässä kehysriihessä.

16.09 Sanna Marin sd (vastauspuheenvuoro): Arvoisa puhemies! Hallituksen valinta —
siis valinta — leikata koulutuksesta ja opintotuesta heikentää Suomen osaamispohjaa ja
nuorten edellytyksiä opiskella. On irvokasta, että opiskelijoiden toimeentulosta leikataan
neljäsosa, kun opiskelijat ovat jo nyt yksi suurimmista pienituloisten ryhmistä ja iso osa
opiskelijoista elää köyhyysrajan alapuolella. Leikkaukset vaikuttavat merkittävästi opiske-
lijoiden toimeentuloon ja tulevat vaikeuttamaan erityisesti kasvavilla kaupunkiseuduilla
asuvien opiskelijoiden elämää, sillä näillä alueilla asumisen kustannukset ovat todella kor-
keita.

Kysynkin opetusministeriltä: ymmärrättekö te, millaisen arvovalinnan te teette leik-
kaamalla opiskelijoiden toimeentulosta nyt 70 miljoonaa ja pidemmällä aikavälillä
150 miljoonaa? Opintorahan leikkaus, 86 euroa, voi olla ministerin tulotasolla pieni sum-
ma, mutta opiskelijoille se tarkoittaa kahden viikon ruokaa.

16.10 Opetus- ja kulttuuriministeri Sanni Grahn-Laasonen (vastauspuheenvuo-
ro): Arvoisa puhemies! Arvoisa edustaja Marin, mistä te sitten leikkaisitte sen sijaan? (Vä-
lihuutoja vasemmalta) Eli mikä se teidän valintanne sitten on, vai oletteko te sitä mieltä, ar-
voisa oppositiopuolue SDP ja muutkin tässä salissa, että meidän pitää jatkaa tätä velkaan-
tumista näiden nuorten sukupolvien piikkiin? (Välihuutoja vasemmalta) Mistä te leikkaat-
te?

16.10 Valtiovarainministeri Alexander Stubb (vastauspuheenvuoro): Arvoisa herra pu-
hemies! Voin taata edustaja Marinille, että jokainen ministeri matkalla kehysriiheen on
2



Pöytäkirjan asiakohta PTK 22/2016 vp
käytännössä esittänyt lisämenoja ja puolustaa omaa toimialaansa. (Paavo Arhinmäki:
Onko esittänyt näiden poistamista?) Me olemme kuitenkin siinä tilanteessa, että sekä sisä-
poliittinen että ulkopuolinen paine ovat ajaneet meidät tilanteeseen, jossa säästöjen linjalla
on jatkettava. Ei niitä kukaan halua tehdä.

Voin kertoa, että meidän kokonaistavoitteemme tällä hallituskaudella sopeutukseen on
4 miljardia. Eilen olemme saneet komissiolta kirjeen, jossa nimenomaan todetaan, että
meiltä edellytetään toimenpiteitä. Komissiota huolestuttaa velkaantumisen taso, budjetti-
vaje sekä työmarkkinoihin ja sosiaali- ja terveyspalvelujen rakenteisiin liittyvien uudistus-
ten toteuttaminen.

Jos Suomella on yksi brändi talouspolitiikassa, se on se, että sovitusta pidetään kiinni.
Jos siitä ei pidetä, me ajaudumme liiallisen alijäämän menettelyyn ja me tulemme menet-
tämään luottoluokituksen, mikä käytännössä tarkoittaa sitä, että velkakustannukset, jotka
jo tänä päivänä ovat 1,6 miljardia vuodessa, tulevat kasvamaan. Ja se on kaikilta meiltä
pois.

16.12 Sanna  Marin  sd (vastauspuheenvuoro):  Arvoisa puhemies! Opetusministeri
Grahn-Laasonen, mikä on SDP:n vaihtoehto? SDP:n vaihtoehto on esitelty meidän vaihto-
ehtobudjetissamme, (Hälinää) ja myös kokoomusministerit tietäisivät sen, jos olisitte ol-
leet täällä salissa kuuntelemassa sitä keskustelua, mitä viime syksynä kävimme. Me olem-
me esittäneet vaihtoehdon näille koville koulutusleikkauksille, näille leikkauksille, mitä te
olette esittäneet, ja meidän vaihtoehtomme on reilumpi kuin hallituksen vaihtoehto. Kui-
tenkin tosiasia on se, että nämä todella kovat leikkaukset koulutukseen ja opiskelijoiden
toimeentuloon tulevat murentamaan Suomen osaamispohjaa. Siitä te ette pääse yhtään mi-
hinkään.

Haluankin vielä kysyä nyt hallituksen ministereiltä, erityisesti ministeri Grahn-Laaso-
selta, miten te ajattelette itse, miten Suomi nousee tästä muuta kuin korkealla osaamisella,
koulutuksella, tutkimuksella ja tuotekehityksellä. Nämä teidän leikkauksenne ovat myrk-
kyä näille asioille.

16.13 Opetus- ja kulttuuriministeri Sanni Grahn-Laasonen (vastauspuheenvuo-
ro): Arvoisa puhemies! Suomi nousee sillä, että julkinen talous laitetaan tasapainoon ja että
me rakennamme semmoisen uskottavan polun siihen, että Suomi nousee tästä vaikeasta ti-
lanteesta, jotta me emme jatka tällä kurjistumisen tiellä. Edellinen hallitus leikkasi koulu-
tuksesta isoja summia silloisten ministereiden Krista Kiurun ja Jukka Gustafssonin johdol-
la, (Välihuutoja) ja uskon ja tunnen sympatiaa teitä kohtaan siinä, että jouduitte näitä leik-
kauksia tekemään, ja olen itse siinä samassa epäkiitollisessa tilanteessa nyt.

Mutta tällä kurjistumisen tiellä me emme voi jatkaa, vaan meidän pitää laittaa maan ta-
lous kuntoon. Sen ohella tällä hetkellä teemme opetus- ja kulttuuriministeriössä meidän si-
toutuneiden virkamiesten ja opetusalan asiantuntijoiden kanssa koko ajan töitä sen eteen,
jotta me pystymme uudistamaan suomalaista koulutusjärjestelmää tässä vaikeassa talou-
dellisessa tilanteessa. Teemme sitä kaikilla koulutusasteilla vahvistaen varhaiskasvatuk-
sen pedagogiikkaa, uudistaen peruskoulua uudella pedagogiikalla, (Puhemies koputtaa)
uusilla oppimisympäristöillä, digitaalisella oppimisella — ja on ammatillisen koulutuksen
reformi, (Puhemies koputtaa) lukiokoulutuksen uudistus ja niin edelleen — korkeakoulu-
puolella rakenteellisen kehittämisen ja työnjaon kautta.
3



Pöytäkirjan asiakohta PTK 22/2016 vp
16.14 Ville Niinistö vihr (vastauspuheenvuoro):  Arvoisa puhemies! Hallitus toistuvasti
perustelee leikkauksia opiskelijoilta ja koulutuksesta sillä, että valtion velkaantuminen on
pysäytettävä. Minun kysymykseni tähän on se, että onko meillä todellakin niin, että meillä
on tässä maassa hallitus, pääministeri ja opetusministeri, jotka ovat sitä mieltä, että Suomi
nousee leikkaamalla koulutuksesta, korkeakoulutuksesta ja opiskelijoiden toimeentulosta. 

Minä olen aina ajatellut niin, että Suomi pärjää sillä, että kaikilla nuorilla on yhtäläinen
koulutuslupaus ja että nuorilla on mahdollisuus oman osaamisensa ja intonsa pohjalta saa-
da sellainen koulutus, jolla he luovat omalla osaamisellaan myös työtä Suomeen, ja että
meillä on korkeakouluja, jotka kehittävät huippututkimusta, ja sitä kautta me saamme työ-
tä Suomeen. Minä en usko, että valtion velkaantuminen vähentyy sillä, että me leikkaam-
me korkeakoulujen edellytyksistä luoda Suomeen teknologista kehitystä ja innovaatioita,
eikä se nouse sillä, että erityisesti ne nuoret, joilla on vaikeaa, eivät enää pysty saamaan
opintorahaa ja pääsemään korkeakouluun.

Pääministeri, onko teidän linjanne se, että koulutuksesta leikkaaminen auttaa valtionta-
loutta? Minä olen eri mieltä. (Välihuutoja)

16.15 Pääministeri Juha Sipilä (vastauspuheenvuoro): Arvoisa puhemies! Suomi on ol-
lut uudistamatta pitkän aikaa. Jos me olisimme pystyneet tekemään isot uudistukset aika-
naan, niin emme olisi tässä tilanteessa, että joudumme nyt tasapainottamaan taloutta sekä
leikkaamalla, hakemalla kasvua että tekemällä rakenteelliset uudistukset. Näistä kolmesta
kokonaisuudesta koostuu koko hallitusohjelman ydin. Me joudumme valitettavasti teke-
mään nyt kaikki nämä asiat, koska me aiomme tällä vaalikaudella laittaa Suomen kuntoon,
että tämä näivettymisen tie loppuu eikä näitä leikkauksia enää jatkossa tässä mittakaavassa
tarvita. Tämä on tämän koko hallitusohjelman ydin, ja aiomme viedä sen maaliin saakka.

16.16 Paavo Arhinmäki vas (vastauspuheenvuoro): Arvoisa puhemies! Jokainen puolue
sanoi ennen viime eduskuntavaaleja: "Koulutuksesta on leikattu liikaa, enää ei leikata." Jo-
kainen tänne valittu puolue sanoi näin. (Touko Aalto: Kuinkas sitten kävikään?) Sen lisäk-
si, pääministeri Sipilä, te esiinnyitte kyltin kanssa, jossa luki: "Opintotukea ei heikennetä."
Nyt te olette leikkaamassa yli 25 prosenttia opintotuesta. Pienituloisimman väestöryhmän
perustoimeentulosta te olette ottamassa yli neljänneksen siitä huolimatta, että lupasitte, että
opintotukea ei heikennetä.

Arvoisa puhemies! Itse toimin viime kaudella opintotuesta vastaavana ministerinä. Pi-
din huolta siitä, että opintotuesta ei leikattu. Nyt valtiovarainministeri Stubb kertoi, että mi-
nisterit ovat tuoneet lisäysesityksiä ensi vuoden budjettiin kehysriiheen. Kysymykseni
kuuluukin: Oletteko te pitänyt huolta, (Puhemies koputtaa) ministeri Grahn-Laasonen,
opintotuesta? Oletteko tuonut... [Puhemies keskeytti puheenvuoron puheajan ylityttyä.]

16.17 Opetus- ja kulttuuriministeri Sanni  Grahn-Laasonen (vastauspuheenvuo-
ro): Arvoisa puhemies! Palaan jälleen tähän tilanteeseen, missä Suomi on, (Välihuutoja va-
semmalta) ja siihen, mitä valtiovarainministeri tässä hetki sitten sanoi. Hän sanoi niin, että
sen sijaan, että me voisimme tehdä lisämenoja ja perua jo tehtyjä leikkauspäätöksiä, mei-
dän täytyy tulevassa kehysriihessä löytää lisää säästöjä. Oma näkemykseni opetus- ja kult-
tuuriministerinä on se, että koulutuksesta niitä ei enää voida hakea vaan meidän pitää pys-
tyä viemään Suomea eteenpäin rakenteellisten uudistusten kautta ja myöskin koulutusta
4



Pöytäkirjan asiakohta PTK 22/2016 vp
uudistamalla ja sitä kautta löytää sitä vahvaa polkua niin, että meidän lapsilla ja nuorilla on
vahva, hyvä tulevaisuus ja hyvät edellytykset.

Koulutusjärjestelmän uudistaminen on meille iso tehtävä, nimittäin sitä uhkaa kaikkein
eniten se, jos me pysähdymme ja jäämme paikalleen. Meidän pitää jatkuvasti ottaa etuno-
jaa siinä, että tuodaan uutta pedagogiikkaa, monipuolisia oppimisympäristöjä, tuodaan di-
gitaalisen oppimisen mahdollisuuksia meidän (Puhemies koputtaa) koulutusjärjestelmään
ja monin rakenteellisin uudistuksin teemme siitä entistä vahvemman.

16.18 Antti Rinne sd (vastauspuheenvuoro): Arvoisa puhemies! Niin kuin tässä on todet-
tu, kaikki puolueet ennen vaaleja, vaalien aikaan ja vaalien jälkeen esittivät, että koulutus
on se arvovalinta, josta ei leikata.

Sivistys laajasti käsitettynä, koulutus, osaaminen, ovat keskeisiä elementtejä yhteiskun-
nan kehittämiselle. Suomessa se on merkinnyt kymmenien vuosien aikana merkittävää ta-
louskasvua, kehittymistä monilla osa-alueilla maailman johtavaksi valtioksi. (Eduskun-
nasta: Mites kävi viime vaalikaudella?)

Winston Churchill, vapaasti mukaillen, sodan aikana, kun hänelle esitettiin koulutus-
leikkauksia, kysyi esittäjältä: minkä vuoksi me sitten taistelemme?

Nyt me olemme vaikeassa taloudellisessa tilanteessa Suomessa, sen me kaikki tunnus-
tamme. SDP omalla vaihtoehtobudjetillaan tarjosi todellisen vaihtoehdon tälle leikkausten
politiikalle, jossa leikataan köyhiltä ihmisiltä, työttömiltä, lapsiperheiltä (Puhemies koput-
taa) ja eläkeläisiltä. Nyt kysyn, voisitteko te tässä tilanteessa kuitenkin esittää (Puhemies
koputtaa) teidän budjettinne kehysraameissa, että koulutukseen lisättäisiin ja opintotu-
kea... [Puhemies keskeytti puheenvuoron puheajan ylityttyä.]

Ensimmäinen varapuhemies Mauri Pekkarinen: Ja nyt valtiovarainministeri Stubb vas-
taa.

16.19 Valtiovarainministeri Alexander Stubb (vastauspuheenvuoro): Arvoisa herra pu-
hemies! Niin kuin entinen valtiovarainministeri Rinne hyvin tietää, niin kun me rakennam-
me polkua kohti kehysriihtä, kaikilta ministeriöiltä tulee erilaisia näkemyksiä. Meidän kar-
kean arviomme mukaan tällä hetkellä ollaan siis tilanteessa, jossa lisämenoarvioita on noin
3—... (Paavo Arhinmäen välihuuto) — Anteeksi? — (Paavo Arhinmäki: Tuliko opetusmi-
nisteriltä esitys opintotukileikkauksen perumisesta?) — Vastaanko tähän kysymykseen,
vai miten puhemies haluaa? (Hälinää)

Ensimmäinen varapuhemies Mauri Pekkarinen: Ministeri Stubbille esitettiin normaa-
lissa järjestyksessä äsken kysymys, ja ministeri vastaa esitettyyn kysymykseen.

Kuten edustaja Rinne tietää, niin kehysriihen polku tarkoittaa sitä, että me tulemme saa-
maan kaikilta ministeriöiltä erilaisia lisäyksiä. Me teemme kokonaisarvion, ja totta kai
näissä kokonaisarvioissa me pyrimme tarkastelemaan tätä valtiontalouden näkökulmasta.
Me katsomme ensin hallitusohjelmaa, sen jälkeen me katsomme perusuraa ja me pidämme
myös kiinni kehyksistä. Näissä kokonaisuuksissa me käymme neuvottelut. Kaikki bilate-
raalikeskustelut ministeriöiden välillä on nyt tässä vaiheessa käyty, mutta pidän hyvin epä-
todennäköisenä, (Puhemies koputtaa) että opintotukeen enää puututaan.
5



Pöytäkirjan asiakohta PTK 22/2016 vp
16.21 Matti Vanhanen kesk (vastauspuheenvuoro):  Arvoisa puhemies! Olemme tottu-
neet siihen, että joka viikko täällä on jokin leikkausaihe esillä ja oppositio aina kulloinkin
syyttää tätä hallituksen arvovalintaa. Ministeri Grahn-Laasonen ansiokkaasti puolustaa
oman hallintoalansa päätöksiä, jotka ovat koko hallituksen, kaikkien kolmen hallituspuo-
lueen, päätöksiä, jotka on tehty ennen kuin ensimmäistäkään ministeriä on tehtäväänsä ni-
metty hallitusohjelmassa.

Nyt tällä opintotukiuudistuksellahan (Vasemmalta: Leikkauksilla!) otetaan askel siihen
suuntaan, jossa olimme vielä 90-luvun alussa, jolloinka opintolaina oli päämuoto opinto-
jen rahoittamisessa. Silloin siinä lamassa, jolloin korot olivat erittäin korkealla ja työllisty-
mismahdollisuudet ehkä kaksi kertaakin heikommat kuin tällä hetkellä, päädyttiin siihen,
että lainojen sijasta on kohtuullista, että opintorahalla rahoitetaan opinnot. Nyt ollaan otta-
massa askel tähän suuntaan. Ministeri Grahn-Laasonen, mikä teidän käsityksenne on siitä,
millä tavalla viime vuosilta opintolainan haku, ikään kuin kiinnostus ja halu, on opiskeli-
joiden keskuudessa kehittynyt?

16.22 Opetus- ja kulttuuriministeri Sanni Grahn-Laasonen (vastauspuheenvuo-
ro): Arvoisa puhemies! Opintolainaa otetaan nyt hieman enemmän kuin aikaisemmin, eli
opiskelijat ovat kääntyneet opintolainan ottamiselle myönteisemmiksi. (Paavo Arhinmäki:
Miksi?) Se johtuu varmaan hyvin myöskin siitä, että opintolainassa on tämä hyvitysmah-
dollisuus, (Paavo Arhinmäki: Kyllä!) eli sitä opintolainaa saa takaisin, jos valmistuu tavoi-
teajassa ja niin edelleen.

Mutta yleisesti tästä. Kyllä minä ymmärrän meidän opiskelijoita, meidän nuoria siinä,
että he osoittavat mieltään, ja se on terveen yhteiskunnan merkki, niin kuin eilen sanoin,
että opiskelijat osoittavat, mitä mieltä he ovat. Mutta me olemme siinä tilanteessa, että kun
me teemme näitä leikkauksia kaikilta väestöryhmiltä kauttaaltaan läpi meidän koko yhteis-
kunnan ja tässä salissa joka viikko keskustelemme eri toimenpiteistä, mitkä ovat tämän ta-
louden tasapainottamisen alla ja mitkä ovat erittäin kipeitä ja ikäviä, niin joudun sanomaan
tähän sen, että nämä leikkauspäätökset ovat ikäviä kaikille. Opiskelijat ovat yksi kohderyh-
mä, ja samalla tavalla muilta väestöryhmiltä myöskin joudutaan leikkaamaan. Sitä tämä
säästäminen on, ei mitään mukavaa puuhaa.

Opintorahasta ja opintolainasta vielä sen verran, (Puhemies koputtaa) että esimerkiksi
Ruotsissa on opintolainapainotteisempi järjestelmä kuin Suomessa. Sitä kautta...

Ensimmäinen varapuhemies Mauri Pekkarinen: No niin, aika on käytetty. 

...tämä suomalainen järjestelmä on ollut aika erityinen. Voin kertoa siitä vielä lisää.

16.23 Ville Niinistö vihr (vastauspuheenvuoro):  Arvoisa puhemies! Viime hallitushan
helpotti opintolainaa luomalla 40 prosentin lainahyvitysjärjestelmän, jota ministeri Arhin-
mäki ja minä olimme tekemässä. Nyt te olette teidän esityksessänne, jos professori Uusi-
talon esitys menee läpi, heikentämässä myös sitä. Eli nämä esitykset, iso leikkaus, 150 mil-
joonan euron leikkaus, opintotukeen pitkällä aikavälillä on kautta linjan heikennys ja opin-
torahaan jopa neljänneksen heikennys.

Minä haluan nyt sanoa painokkaasti sen ääneen, kun kuuntelen korkeakouluväkeä ja
opiskelijoita, että tämä teidän puheenne siitä, että valtion velkaantumisen pysäyttäminen
on se kaiken yli menevä tavoite, kuulostaa tosi näköalattomalta niille ihmisille, jotka ha-
6



Pöytäkirjan asiakohta PTK 22/2016 vp
luavat olla luomassa tässä maassa uutta osaamista, teknologiaa, kehittää Suomea eteen-
päin. Monet lähtevät ulkomaille näitten korkeakoulujen irtisanomisaaltojen takia. Ettekö
te, arvon opetusministeri ja pääministeri, ota tätä korkeakouluväen hätähuutoa vakavasti?
Ja samalla juuri ne opiskelijat, jotka eniten tukea tarvitsisivat, voivat tässä uudessa mallis-
sa, jos ehtoja tiukennetaan entisestään, jättää opintonsa kesken. Onko se teistä oikein, (Pu-
hemies koputtaa) että opintojen keskeyttäminen lisääntyy?

16.24 Valtiovarainministeri Alexander Stubb (vastauspuheenvuoro): Arvoisa herra pu-
hemies! Ehkä kaksi tällaista täsmennystä.

Ensimmäinen on se, että edellisen hallituskauden aikana jouduimme valitettavasti myös
tekemään suuria leikkauksia koulutukseen, karkeasti noin 800 miljoonaa euroa. Toteutu-
ma oli noin 800 miljoonaa euroa, ja tavoite oli itse asiassa korkeampi. Nyt tässä luodaan
koko ajan sellaista mielikuvaa, että ikään kuin edellinen hallitus ei olisi tehnyt koulutus-
leikkauksia. (Paavo Arhinmäki: Ei! — Välihuutoja) Kyllä teki, ja valitettavasti teki.

Toinen huomio, arvoisa puhemies, on se, että nyt katsotaan, edustaja Niinistö, ihan suo-
raan yliopistojen valtionrahoitusta. Silloin me huomaamme aika nopeasti, että valtionra-
hoitus vuoden 2011 tasossa oli 1,8 miljardia euroa ja vuoden 2019 tasossa se tulee olemaan
myös karkeasti noin 1,8 miljardia euroa. Nyt te luotte jatkuvasti kuvaa siitä, että me emme
tee mitään muuta kuin (Puhemies koputtaa) yliopisto- ja koulutussäästöjä, ja minun mie-
lestäni tämä mielikuva on kohtuuton.

16.25 Mikaela Nylander r (vastauspuheenvuoro): Värderade talman! Jämlikhet och jäm-
lika förutsättningar att studera har varit hörnstenar inom finländsk utbildningspolitik.

Arvoisa puhemies! Tasa-arvo ja tasavertaiset mahdollisuudet opiskella ovat olleet aivan
keskeisiä periaatteita suomalaisessa politiikassa. Tiedämme, että koulutus on periytyvää ja
kehitys on Suomessa ollut myönteinen. Jos tai kun hallitus toteuttaa nämä leikkaukset, niin
haluaisin kiinnittää huomiota tähän hyvin vakavaan kysymykseen: miten hallitus aikoo
varmistua siitä, että myös ne nuoret, jotka eivät tule kodeista, joissa "mamma ja pappa be-
talar" tai missä vanhemmilla ei ole korkeakoulutusta tai koulutusta ollenkaan, todella läh-
tevät opiskelemaan? (Puhemies koputtaa) Tämä on tasa-arvokysymys.

16.26 Opetus- ja kulttuuriministeri Sanni Grahn-Laasonen (vastauspuheenvuo-
ro): Arvoisa puhemies! Meidän koulutuspolitiikkaamme ohjaa se, että me pyrimme vah-
vistamaan koulutuksen tasa-arvoa Suomessa. Koulutus on Suomessa maksutonta korkea-
asteelle saakka, ja se on yksi niistä tärkeimmistä elementeistä, joka turvaa mahdollisuuk-
sien tasa-arvoa Suomessa. Sen lisäksi meidän pitää tehdä paljon töitä siinä, että meidän
koulutusjärjestelmämme olisi mahdollisimman laadukas kaikkialla Suomessa. Siinähän
Suomi on ollut kansainvälisestikin vertaillen vahva. Meillä erot esimerkiksi koulujen vä-
lillä ja alueellisesti ovat pienet tämän tasa-arvon näkökulmasta. Tämän koulutuksen laa-
dun vahvistaminen on semmoinen asia, mitä me voimme tehdä kaikilla koulutusasteilla.

Mitä tulee tähän opintotukiasiaan, niin pyysin erikseen ja nimenomaan näkemyksiä sel-
vityshenkilö, professori Roope Uusitalolta tämän mahdollisuuksien tasa-arvon näkökul-
masta. Hän tuotti siitä erinomaisen aineiston, joka pohjautuu tieteelliseen tutkimukseen.
Kehotan ja kannustan kaikkia teitä tutustumaan siihen. (Puhemies koputtaa) Hän osoittaa
7



Pöytäkirjan asiakohta PTK 22/2016 vp
aineistossaan sen, että sillä, onko järjestelmä opintoraha- vai opintolainapainotteinen, ei
ole mahdollisuuksien tasa-arvon kannalta merkitystä.

Ensimmäinen varapuhemies Mauri Pekkarinen: Yritetään pysyä suurin piirtein aikara-
jojen puitteissa.

16.28 Krista Kiuru sd (vastauspuheenvuoro):  Arvoisa puhemies! Minulle on kyllä jää-
nyt hiukan epäselväksi nyt tämä koko keskustelu. On pakko kysyä ensinnäkin, kun minis-
teri, aloititte sillä — opetusministerinä rupesitte valtiovarainministerin tontille perustele-
maan näitä koulutusleikkauksia — että nyt pitää säästää, ettei velkaannuta. Nyt kun katson
kuitenkin tätä tutkivan journalismin tuottavaa tuotosta siitä, kuka tätä maata on velkaan-
nuttanut, niin se on tosiasiassa kokoomus. (Välihuutoja oikealta) On erittäin suuri tämä si-
ninen lohko tässä, ja te olette velkaantuneet tällä hallituskaudella enemmän kuin edeltäväl-
lä hallituskaudella viimeisenä vuotena velkaannuttiin ja velkaannutte enemmän kuin sosia-
lidemokraatit omassa vaihtoehtobudjetissaan. Nyt kuitenkin selitätte vielä täällä, että ette
olisikaan olemassa opiskelijoiden puolella — olette esittämässä 86 euron leikkausta, joka
on posketon, se on liiallinen, se vaarantaa opiskelijoiden toimeentulon, (Puhemies koput-
taa) — vaan sanotte, että opiskelijoiden pitäisi ottaa velkaa. Nyt minä en enää ymmärrä, pi-
täisikö sitä velkaa ottaa, niin kuin te perustelitte, että valtio ei voi velkaantua. Mutta (Pu-
hemies koputtaa) opiskelijat voivat. Siltä osin kysyisin vielä ministeriltä: perutteko tämän
esityksen?

16.29 Opetus- ja kulttuuriministeri Sanni Grahn-Laasonen (vastauspuheenvuo-
ro): Arvoisa puhemies! Minä sanon tämän ihan vakavissani: minusta meidän kaikkien tu-
lisi tässä salissa olla huolissamme tästä Suomen talouden tilasta, ihan jokaisen. (Välihuu-
toja) Itse asiassa, jos te, sosialidemokraatit, valtiovarainministeripuolueena olisitte edelli-
sellä kaudella olleet vähän enemmän huolissanne tästä valtiontalouden tilasta, niin me
emme olisi näin surkeassa jamassa nyt. (Välihuutoja)

Ensimmäinen varapuhemies Mauri Pekkarinen: Minä totean, että tähän teemaan sattu-
neesta syystä palataan lähipäivinä monta kertaa.

16.29 Ritva Elomaa ps (vastauspuheenvuoro): Arvoisa puhemies! Tällä viikolla opiskeli-
jat osoittivat mieltään opintotukileikkauksia vastaan, ja opiskelijoiden huoli on ymmärret-
tävä, sillä monien opiskelijoiden toimeentulo on jo nyt hyvin niukkaa. Opiskelijoiden ta-
loudellisen aseman parantamiseksi onkin esitetty erilaisia malleja, muun muassa opiskeli-
joiden siirtämistä yleisen asumistuen piiriin. Toinen hyvä ratkaisu olisi opiskelijoiden tu-
lorajojen nosto nykyisestä. Se myös kannustaisi työntekoon ja kartuttaisi opiskelijoiden
työkokemusta. Moni tekee työtä mielellään, ja monen on pakkokin tehdä saadakseen lisä-
ansioita. Nykyisellään kuitenkin työnteosta rangaistaan perimällä opintotukia takaisin vuo-
den lopussa. Nyt kysyisinkin hallitukselta: onko hallitus arvioinut mahdollisuuksia opiske-
lijoiden vuositulorajan nostamiseksi?
8



Pöytäkirjan asiakohta PTK 22/2016 vp
16.30 Opetus- ja kulttuuriministeri Sanni Grahn-Laasonen (vastauspuheenvuo-
ro): Arvoisa puhemies! Tässä oli edustaja Elomaalla hyviä huomioita opintotukijärjestel-
mästä, eli siinä mallissa on tällä hetkellä lukuisia haasteita ja lukuisia epäkohtia, joista
nämä tulorajat ovat yksi ja sitten on myöskin se, että järjestelmä on hyvin sirpaleinen ja
monimutkainen, niin vaikeasti ymmärrettävä. On jopa sanottu, että edes Kelan opintotuki-
asioita työkseen tekevät eivät osaa sitä järjestelmää, että sitä on vuosien varrella niin pal-
jon kurottu pienistä palasista.

Tässä nousi monia hyviä kehittämisajatuksia, joilla on tietysti myöskin hintalappu, ja
tässä vaikeassa tilanteessa näihin kaikkiin odotuksiin ei välttämättä pystytä vastaamaan.
Mutta hallitus ei ole vielä käsitellyt sitä lopullista mallia, jonka tulemme tuomaan hallituk-
sen esityksenä, eli tähän asiaan on mahdollista palata. Mutta meillä on olemassa pohjatyö,
jonka professori Uusitalo on meille toimittanut, ja tulemme palaamaan siihen.

Sellaisen huomion haluan tehdä — joka on jäänyt keskustelussa vähälle huomiolle —
että jo hallitusohjelmaneuvotteluissa päätettiin, että se kokonaissumma, (Puhemies koput-
taa) josta opiskelijan toimeentulo voi muodostua, eli opintoraha, asumislisä ja laina, nou-
see 1 100 euroon. Siinä on myöskin sellaista pientä toivonkipinää toimeentulon näkökul-
masta.

Ensimmäinen varapuhemies Mauri Pekkarinen: Nyt myönnän vielä kaksi puheenvuo-
roa, edustaja Rinteelle ja sen jälkeen edustaja Zyskowiczille. Sen jälkeen tämä teema tässä
istunnossa on... (Eero Heinäluoma: Miten Zyskowicz voi olla viimeinen?)

16.32 Antti Rinne sd (vastauspuheenvuoro): Arvoisa puhemies! Nyt kysyn selkeästi teil-
tä, opetusministeri Grahn-Laasonen, ja pyydän teitä vastaamaan yhtä selkeästi. Kysyn:
toitteko valtiovarainministerille esitystä siitä, että opintotukileikkauksia perutaan? Kysyn
tämän nyt ja pyydän tähän vastaamaan suoraan.

Sitten kysyn valtiovarainministeri Stubbilta: kun te puhutte usein täällä, että velkaantu-
minen on pahasta ja meidän pitää pystyä pysäyttämään velkaantuminen, te viittaatte usein
myös kotitalouksien velkaantumisasteeseen, ja julkisessa keskustelussa viitataan myöskin
tähän kokonaisuuteen — puhutte valtiosta, sen velkaantumisesta, ja samalla te esitätte tääl-
lä, että opiskelijoitten pitää velkaantua, kotitalouksien pitää velkaantua tulevaisuudessa —
niin miten te tämän perustelette, arvoisa valtiovarainministeri?

Ensimmäinen varapuhemies Mauri Pekkarinen:  Kuka vastaa? — Ministeri Grahn-
Laasonen.

16.33 Opetus- ja kulttuuriministeri Sanni Grahn-Laasonen (vastauspuheenvuo-
ro): Arvoisa puhemies! Tuntuu siltä, että ehkä olen jo näihin kysymyksiin tänään vastan-
nut, (Paavo Arhinmäki: Ette ole!) niin kuin monissa aikaisemmissa keskusteluissa tähän-
kin asti. Eli olemme tekemässä vaikeita säästöpäätöksiä, joita on epämieluisa toteuttaa, ja
perustelen näitä ratkaisuja sillä, että me rakennamme tulevaisuutta, jossa Suomen julkinen
talous on tasapainossa, jossa Suomen tulevaisuudennäkymä on positiivisempi, myös mei-
dän opiskelijoillemme, ja uudistamme koulutusjärjestelmää niin, että se pystyy paremmin
vastaamaan tulevaisuuden osaamistarpeisiin huolimatta siitä, että elämme nyt Suomen his-
torian yhtä vaikeimmista hetkistä talouden näkökulmasta.
9



Pöytäkirjan asiakohta PTK 22/2016 vp
16.33 Ben Zyskowicz kok (vastauspuheenvuoro):  Arvoisa herra puhemies! Joka päivä
oppositio täällä vastustaa jotain säästöä. Tänään ovat vuorossa opiskelijat, huomenna ehkä
viljelijät. Minä uskon, että Suomen kansa näkee tämän bluffin läpi. Vaikka jokainen väes-
töryhmä omalla kohdallaan varmasti kokee kipeästi nämä säästöt, niin minä itse asiassa us-
kon, että Suomen kansa ymmärtää, että nämä ovat välttämättömiä, näitä säästöjä on tehtä-
vä, jotta pystymme tasapainottamaan Suomen taloutta ja saamaan meidän maamme talou-
den parempaan kuntoon.

Mutta kun täällä puhutaan arvovalinnoista, niin viime vaalikaudella, jolloin ministeri
Niinistö — silloinen ministeri siis, täällä nykyinen kansanedustaja Niinistö — oli hallituk-
sessa ja Krista Kiuru oli hallituksessa, demarit olivat hallituksessa, tehtiin säästöjä, leikat-
tiin lapsilisää, leikattiin perusopetuksen, lukiokoulutuksen ja taiteen perustamishankkeis-
ta, leikattiin lukioverkosta, leikattiin ammatillisesta koulutuksesta, lisäkoulutuksesta, op-
pisopimuskoulutuksesta, ammattikouluverkosta, yliopistoindeksistä, Aalto-yliopiston lisä-
rahasta, Suomen Akatemiasta. Ministeri Stubb, kun olitte samassa hallituksessa, niin oli-
vatko nämä ministeri Niinistöltä ja Kiurulta tällaisia arvovalintoja, (Naurua) että nimen-
omaan tänne isketään, vai johtuivatko ne vaikeasta taloustilanteesta.

Ensimmäinen varapuhemies Mauri Pekkarinen:  Aika on käytetty, ja nyt katson, kuka
vastaa. — Ministeri Stubb.

16.35 Valtiovarainministeri Alexander Stubb (vastauspuheenvuoro): Arvoisa herra pu-
hemies! En koskaan lähtisi syyttämään entisiä hallituskumppaneita, nykyisiä opposi-
tiopuolueita vastuullisesta taloudenpidosta (Ben Zyskowicz: Ei, siitä ei voi syyttää!) vaan
lähtisin aina siitä, että jokainen, jokainen joka on hallituksessa, tekee vastuullisia päätök-
siä. Jokainen päätös hallituksen sisällä on tietysti omalla tavallaan arvovalinta. Meidän ar-
vovalintamme on se, että kuromme velkaantumista kiinni ja saamme velkaantumisen lop-
pumaan. Meidän arvovalintamme on se, että Suomeen luodaan lisää työpaikkoja. Meidän
arvovalintamme on se, että Suomen talous saadaan kuntoon, ja loppupelissä meidän arvo-
valintamme on se, että me elämme maailman parhaassa hyvinvointiyhteiskunnassa, mutta
ilman työtä ja kasvua se ei onnistu, ilman talouden tasapainottamista se ei onnistu. Me
emme tässä maassa voi elää pellossa.

Ensimmäinen varapuhemies Mauri Pekkarinen:  Myönnän vielä yhden puheenvuoron
kristillisdemokraattisen ryhmän edustajalle, edustaja Essayah’lle, ja sen jälkeen tämän
asian käsittely päättyy.

16.36 Sari Essayah kd (vastauspuheenvuoro): Arvoisa puhemies! Kristillisdemokraatti-
nen eduskuntaryhmä teki tänään päätöksen, että me yhdymme myöskin tuohon välikysy-
mykseen, joka koskee opintotukea ja koulutusta. Me kritisoimme näitä liian rajuja leik-
kauksia, mutta me emme pelkästään kritisoi, vaan tässä tilanteessa, aivan niin kuin keskus-
telussa on kuultu, on hyvin tärkeää myöskin esittää niitä ratkaisuvaihtoehtoja, ja KD esit-
tää omaa mallia, jolla pystyttäisiin varmistamaan myöskin nopeampi valmistuminen opis-
kelijoille. Olisimme kiinnostuneita kuulemaan myöskin sen, voidaanko harkita näistä
opintotuen tulorajoista luopumista, koska esimerkiksi erityisesti perheellisillä opiskelijoil-
la on tänä aikana todella tiukkaa toimeentulonsa kanssa ja tämä opintotuen takaisinperimi-
nen on erittäin byrokraattista, ja myöskin sitten monelle opiskelijalle olisi tärkeätä, että he
10



Pöytäkirjan asiakohta PTK 22/2016 vp
voisivat hankkia rahaa, erityisesti jos heillä on huollettavia. Olisiko mahdollista tästä (Pu-
hemies koputtaa) tulorajasta luopua? Tai onko jotakin muuta perheellisille opiskelijoille
tarkoitettavaa tukea?

16.37 Opetus- ja kulttuuriministeri  Sanni  Grahn-Laasonen (vastauspuheenvuo-
ro): Arvoisa puhemies! Kyllä, vastaus on kyllä, voidaan harkita, ja muutenkin minä olen
kiitollinen kaikista rakentavista kehittämisajatuksista, mitä voisimme tehdä, niin että opis-
kelijoiden tilanne ja meidän koulutusjärjestelmämme tilanne voisi olla parempi tulevien
vuosien päästä huolimatta tästä vaikeasta taloudellisesta tilanteesta. Kiitän tästä rakenta-
vasta lähestymistavasta ja myöskin toivon, että kun me käymme täällä välikysymyskeskus-
telua hetken kuluttua, niin voimme siellä jatkaa ennen kaikkea näillä sisältökysymyksillä,
koska ne ovat ne olennaiset, eli millä tavalla uudistamme suomalaista koulutusta niin, että
se meidän järjestelmämme on vahvempi, turvaa mahdollisuuksien tasa-arvon myöskin tu-
levaisuudessa ja että pärjäämme kansainvälistyvässä maailmassa ja kiristyvässä (Puhe-
mies koputtaa) kilpailussa.

Kysymyksen käsittely päättyi.
11


