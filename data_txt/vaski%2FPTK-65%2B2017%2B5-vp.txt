















































DEM4433.tmp.xml


Pöytäkirjan asiakohta PTK 65/2017 vp
Pöytäkirjan asiakohta 

PTK 65/2017 vp

Täysistunto

Keskiviikko 7.6.2017 klo 14.02—17.09

5. Hallituksen esitys eduskunnalle lentoliikenteestä Mauritiuksen kanssa tehdyn sopimuk-
sen hyväksymisestä ja laiksi sopimuksen lainsäädännön alaan kuuluvien  määräysten voi-
maansaattamisesta

Hallituksen esitys HE 64/2017 vp

Lähetekeskustelu

Puhemies Maria Lohela: Lähetekeskustelua varten esitellään päiväjärjestyksen 5. asia.
Puhemiesneuvosto ehdottaa, että asia lähetetään liikenne- ja viestintävaliokuntaan.

Keskustelu

16.49 Eero Heinäluoma sd: Arvoisa puhemies! Käytän puheenvuoron vähän poikkeuk-
sellisesta asiasta, mutta siihen on useampia syitä.

Ensimmäinen asia koskee sitä, että usein täällä sanotaan, että ei tule oppositiosta tukea
hallituksen esityksille, ja nyt ajattelin ilmoittaa, että tämä hallituksen esitys on erinomai-
sen tarpeellinen ja kannatettava. Tuen sitä lämpimästi. Kyse on siis Mauritiuksen kanssa
tehtävästä lentoliikennesopimuksesta, jota on pitkään valmisteltu ja jolla on ihan iso, aito
merkitys meidän ja Mauritiuksen väliselle kanssakäymiselle. Mauritiushan on — tiettäväs-
ti — kaunis saarivaltio Afrikassa, toista miljoonaa asukasta. Mikä tärkeintä, se on moni-
puoluedemokratia, parlamentaarinen demokratia, itsenäistynyt vuonna 1968. Tämä sopi-
mus onkin erinomainen näiden kahden maan suhteiden kannalta. Mauritius täyttää ensi
vuonna 50 vuotta ja Suomi puolestaan tänä vuonna 100 vuotta, joten sopimuksen tekemi-
nen juuri tässä yhteydessä on mitä parhain asia. En ole itse käynyt saarella, vaikka sen kau-
neutta olen kuullut monen suomalaisen kehuvan. Se on siis hyvä turistikohde, ja lentoko-
neyhteydet ovat siis aika tärkeitä myös meille.

Lentoliikenteen onnistuminen edellyttää tietysti kenttiä. Mauritiuksella on viisi lento-
kenttää, meillä hiukan enemmän. Mauritiuksesta tulee tietysti sitten mieleen Malmin len-
tokenttä. En tiedä, sopisiko Malmin lentokenttä charter-lentokentäksi, jolta voitaisiin teh-
dä matkoja Mauritiukselle, mutta joka tapauksessa Malmin lentokenttä on olennainen sen
takia, että sen asiat ovat parhaillaan poliittisessa käsittelyssä sekä täällä eduskunnassa että
maan hallituksessa. Malmin lentokentän tulevaisuus on epäselvä. Puhuimme tästä kansa-
laisaloitteen käsittelyn yhteydessä ennen kunnallisvaaleja aika suurella intensiteetillä ja
korkeilla otsikoilla. Silloin tuossa keskustelussa oli paikalla jopa pääministeri, joka kertoi
hallituksen olevan tässä Malmin asiassa valmis ratkaisuihin niin, että hänen mielestään
hallituksen puolelta voitaisiin turvata lentotoiminnan jatkuminen Malmilla. No, sittem-
min, taisi olla peräti samana iltana, valtiovarainministeri tuli sanomaan, ettei tämmöistä
keskustelua ole käytykään hallituksessa, ja tämä hallituksen yhteinen linja jäi vähän hämä-
räksi. Olin itse silloin sillä kannalla, että Malmin osalta hallituksen pitää ratkaista, käyttää-
 Tarkistettu
4.1



Pöytäkirjan asiakohta PTK 65/2017 vp
kö se lentokenttätoimintoja Malmilla eli onko siellä lennonjohtoa, käyttääkö Rajavartiolai-
tos sitä, koska jos siellä ei ole lennonjohtoa, niin ei sieltä sitten Mauritiuksellekaan tule
pääsemään — eikä minnekään muuallekaan.

Tältä pohjalta jään kysymään — kun tätä sopimusta Mauritiuksen kanssa käsitellään,
niin olisi tietysti hyvä tietää se myös Suomen lentokenttätoimintojen osalta — onko meillä
Malmilla lentotoimintoja jatkossa. Epävarmuus, joka nyt tässä asiassa vallitsee, haittaa
Malmin lentokentällä edelleenkin toimivaa harrasteilmailua ja on myös suurena taakkana
Malmin lentokentän ystävien sydämissä, mutta on se myös lentoliikenteen kehittämisen
kannalta iso asia. Sitten se on toisaalta asuntotuotantokysymys Helsingissä, missä ei tiede-
tä, mitä tällä alueella tehdään ennen kuin tämä asia on ratkennut, joten toivon, että halli-
tuksen puolelta tehtäisiin selkoa paitsi Mauritiuksen lentoyhteyksien suunnitelmista, joita
siis lämpimästi kannatan, myös siitä, mitä Malmin lentokentän osalta aiotaan tehdä.

16.53 Pia Viitanen sd: Arvoisa puhemies! Tämä on, kuten sanottu, sellainen hallituksen
esitys, jota on hyvä kannattaa. Myös minun mielestäni on hyvin tärkeää, että kaiken kaik-
kiaan nämä lentoyhteydet sinne Mauritiukselle ovat kunnossa. Minua sen takia tässä huvit-
taa, että kun edustaja Heinäluoma puhui Malmin kentästä, niin olin juuri kirjannut tänne it-
selleni, että Tampere-Pirkkala. Se on myös hyvin tärkeä, ja sillähän on paljon haasteita.
[Puhuja nauraa] — Anteeksi.

Mutta nyt vakavaan asiaan. Tämä ei enää naurata, mutta tämä mielleyhtymä, tämä Tam-
pereen haaste ja myös Malmin haaste: Koska edustaja Heinäluoma nosti tuon Malmin, niin
haluan kyllä sanoa, että myös minä osallistuin tuohon keskusteluun. Se oli mielestäni aika
kuvaavaa, että ennen kunnallisvaaleja täällä pääministeritasolla hallituspuolueesta ja kaik-
kialta annettiin lupauksia siitä, että tämä Malmin kenttä turvataan. No, miten kävi? Vaali-
en jälkeen en ole kuullut hallitukselta ulostuloja. Siinä mielessä, puhemies, tämä oli mie-
lenkiintoista, että myös kokoomuksen Petteri Orpo ja ministeri Mykkänen, tuore ministeri,
ottivat kantaa ja sitten nimenomaan hallitus ei aio tehdä mitään.

Nyt, koska tämä on myös asuntokysymys, olisi hyvin tärkeää, että hallitus jollain tavalla
kertoisi eduskunnalle, mitä se itse aikoo tehdä. Koska me olemme tilanteessa, missä kan-
salaisaloite on täällä ja nimenomaisesti hallituspuolueista on lupailtu hyvin laajasti tukea
tälle Malmin säilyttämiselle, niin siksi mielestäni, vaikka tällä kertaa onkin nyt kyse Mau-
ritiuksen sopimuksesta, tässä yhteydessä nämä lentoyhteydet ja lentokenttäasiat ovat hy-
vin tärkeitä. Siksi sitä on tarpeen myös täällä tänään kysyä.

16.55 Hannu Hoskonen kesk: Arvoisa rouva puhemies! Edustaja Heinäluoman aasinsil-
taa oli minun hieman vaikea ymmärtää, miten Mauritiuksen lentosopimus liittyy Malmin
lentokenttään. Mutta voisin lohdutuksena kertona hieman kevennyksenäkin, että aikanaan
muuan keskustalainen kansanedustaja eräässä keskustelussa, kun esiteltiin aivan muuta
asiaa — hän oli innokas susiasiassa — ryhtyi puolustamaan maaseudun ihmisten turvalli-
suutta. Hän käytti puheenvuoronsa ja totesi, että kyllä tämä hallituksen sosiaali- ja terveys-
valiokunnan mietintö tässä asiassa on kovin susi, ja mitä susiin tuli, niin jatkoi sitten susi-
puheella. Tämä kuuluu vähän samaan kategoriaan ehkä.

Mutta vakavasti puhuen kannatan itsekin Mauritiuksen sopimusta ehdottomasti. Se on
tärkeä lomasaari suomalaisille. Ymmärrän sen lämpimän kaipuun, kun oli tavattoman kyl-
mä kevät, ja sitten saadaan tämmöinen lentosopimus syntymään, se on kannatettava asia. 
2



Pöytäkirjan asiakohta PTK 65/2017 vp
Sitten tästä Malmi-asiasta sanon vain sen verran, että olen kunnioittanut sitä, että kysy-
myksessä on Helsingin oma asia, Helsingin kaupungin sisällä oleva asia. [Pia Viitanen:
Tämä on eduskunnan asia!] — Anteeksi. [Pia Viitanen: Tämä on eduskunnan asia!] — No
niin niin, mutta tarkoitan, että kun Helsingin kaupunki teki omistamiensa kiinteistöjen ja
niihin liittyvien asioiden kanssa päätöksiä, niin kunnioitan Helsingin kaupunginvaltuuston
päätöksiä. — Pääministeri on tehnyt asiassa oman selkeän tarjouksensa, että asiassa voi-
daan olla tarvittaessa aktiivisia, jos esityksiä tulee. Mutta älkäämme menkö toisen omai-
suuteen kajoamaan, koska tunnetusti sillä on kovin lyhyet jäljet, jos toisen omaisuutta men-
nään ottamaan väkisin haltuun. Neuvotteluvalmius on aina olemassa, mutta älkäämme sa-
noko, että se on jonkun vika, jos joku on valmis neuvottelemaan.

16.56 Eero Heinäluoma sd: Arvoisa puhemies! Käytän vielä toisen puheenvuoron tästä
aiheesta ennen kaikkea sen takia, että tarjoan mahdollisuuden hallituspuolueiden edustajil-
le vähän selvittää tätä Malmi-asiaa. Tarkistin kyllä etukäteen puhemiesneuvoston kokouk-
sessa, antaako tämä mahdollisuuden puhua myös yhteyksistä Malmilta Mauritiukselle, ja
silloin paikalla olleen puhemiehen käsityksen mukaan kyllä tarjoaa. 

Tämä on sen takia merkittävä asia, että vaikka yleisesti en ole kovin pitkämuistinen, niin
tämän kevään tapahtumat vielä muistan, ja kun Malmista puhuttiin silloin niin paljon en-
nen kuntavaaleja, niin tämä hiljaisuus kuntavaalien jälkeen on ollut shokeeraavaa. Se suo-
rastaan särkee korvia, että miten ihmeessä tästä asiasta ei vaalien jälkeen enää puhuta yh-
tään. Se on hävinnyt jonnekin kokonaan, eetteriin, ulapalle. Ehkä se on hävinnyt Mauri-
tiukselle. Ei kuulu yhtään mitään. Ja kun se kuitenkin oli valtaisa kysymys, niin olettaisin,
että hallituspuolueiden puolelta voitaisiin tätä asiaa vähän selvittää, millä tavalla tätä Mal-
mi-asiaa nyt ollaan hoitamassa ja ovatko nämä hallituksen päätökset tulossa niin, että sin-
ne palaisi valtion toimintoja, kuten esimerkiksi lennonjohto, joka on välttämätön lentolii-
kenteelle sekä kotimaassa että ulkomailla.

16.57 Pia Viitanen sd: Arvoisa rouva puhemies! Edustaja Hoskoselle vain sen kaltainen
huomio, että nimenomaisesti tämä on nyt kysymys tässä talossa ja tämä on nyt kysymys ni-
menomaan hallituksen toimista. Jos kuitenkin tavallaan lupaillaan, että tämä voidaan säi-
lyttää, sympatiaa tulee hyvin vahvasti hallituspuolueista, niin täältä eduskunnan salista
kuin jopa ministeri-, pääministeritasolta asti, niin silloin tietenkin hallituksella pitäisi olla
valmiuksia esimerkiksi siirtää toimintoja [Hannu Hoskonen: Odotamme esityksiä!] takai-
sin Malmille. Samaan aikaan minä luin täältä juuri esimerkiksi ministeri Mykkäsen lausun-
non, joka kertoo, että ei hallituksella ole mitään tällaisia suunnitelmia. Valtion on oltava
luotettava sopimuskumppani, sanoo ministeri Mykkänen ja kertoo, että kyllähän tämä jo-
tain kustantaakin, jos tullaan takaisin päin, ja näin ei tulla toimimaan. Eli tämä on vähin-
tään hämmentävä ja ristiriitainen tilanne. Tämän haluan teille todeta, että siksi on myös ai-
heellista kysyä, mitkä ovat hallituksen aikeet tässä.

Toinen asia, mikä mielestäni tässä myös painaa, on se, että silloin kun me kävimme tä-
män keskustelun — se oli pitkä keskustelu, osallistuin siihen itsekin — niin muistan varsin
hyvin, kun epäilimme, onko tässä nyt taustalla se, että kunnallisvaalit tulevat, on helppo
puhua, on helppo luvata hallituspuolueista sympatiaa asialle. Ministerit lupaavat, ja sitten
tosiaan, kun kunnallisvaalit ovat ohi, niin mitään ei kuulu, jäävät sitten ikään kuin lupauk-
set leijumaan tai ovat lentäneet sinne Mauritiukselle, en tiedä. Mutta joka tapauksessa, pu-
hemies, sinänsä tämä on iso ja tärkeä asia.
3



Pöytäkirjan asiakohta PTK 65/2017 vp
16.59 Veera Ruoho ps: Arvoisa puhemies! Hallituksen esitys on tosiaankin kannatetta-
va. Nuo edustaja Heinäluoman huomiot Malmin lentokenttäkeskustelun vaikenemisesta
ovat kyllä ihan huomioon otettavia. Mauriutiuksesta minulla itselläni taitaa olla yksi hattu,
jonka olen saanut YK:n poliisikollegaltani joskus.

Keskustelu päättyi.

Asia lähetettiin liikenne- ja viestintävaliokuntaan.
4


