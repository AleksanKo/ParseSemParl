















































DEM66DB.tmp.xml


Pöytäkirjan asiakohta PTK 99/2018 vp
Pöytäkirjan asiakohta 

PTK 99/2018 vp

Täysistunto

Torstai 11.10.2018 klo 16.03

2.2. Suullinen kysymys ammatillisesta koulutuksesta (Ritva Elomaa ps)
Suullinen kysymys SKT 153/2018 vp

Suullinen kyselytunti

Puhemies Paula Risikko: Myös perussuomalaisten eduskuntaryhmällä oli tähän teemaan
varsinainen kysymys. Otetaan se tässä vaiheessa. Edustaja Elomaa.

Keskustelu

16.09 Ritva Elomaa ps: Arvoisa puhemies! Ammatillisen koulutuksen reformi on ollut
tämän vuosituhannen merkittävin koulutukseen vaikuttava uudistus. Monet alan asiantun-
tijat varoittelivat valmisteluvaiheessa siihen liittyvistä riskeistä, ja osa on valitettavasti rea-
lisoitunut. Uudistuksen alkutaival onkin ollut raskas ja toiminta on paikoin sekavaa, mikä
heijastuu suoraan nuorten kouluarkeen. Myös lähiopetuksen määrää on säästösyistä vähen-
netty tuntuvasti jo ennen uudistusta.

Monien lukujärjestys on tyhjää täynnä, vaikka motivaatiota opiskeluihin löytyisikin,
eikä ohjausta ole aina riittävästi saatavilla. Juuri lähiopetusta ja tukea kaivattaisiin lisää.
Monilta vanhemmilta ja opettajiltakin on tullut useita huolestuneita yhteydenottoja asias-
ta. Kysynkin ministeri Grahn-Laasoselta: miten uudistuksen yhteydessä on onnistuttu tur-
vaamaan opiskelijoille riittävä tuki opintojen etenemisen varmistamiseksi sekä lähiopetus
keskeisten työelämän edellyttämien taitojen omaksumiseksi? Ja vielä: vaikeuttaako resurs-
sipula tällä hetkellä merkittävästi uudistuksen onnistunutta toteuttamista?

16.10 Opetusministeri Sanni Grahn-Laasonen (vastauspuheenvuoro): Arvoisa puhe-
mies! Ammatillisen koulutuksen ongelmat, joita kuvasitte, ovat olleet olemassa jo pidem-
pään, ja se on itse asiassa se syy, minkä takia ammatillisen koulutuksen uudistus tarvittiin,
että voidaan ratkaista niitä ongelmia. Uusi lainsäädäntö on ollut voimassa nyt muutaman
kuukauden, ja nyt on keskityttävä siihen, että saadaan sen tuomat uudet välineet käyttöön.
Laajasti ammatillisen koulutuksen kentällä niin järjestäjät eli oppilaitosten johto kuin
myöskin opettajat ovat sitä mieltä, että tässä reformissa on sellaisia elementtejä, joilla pys-
tytään ratkomaan niitä pitkään ammatillista koulutusta riivanneita ongelmia, joista muun
muassa opetuksen väheneminen on ollut yksi. Kun katsoo ammatillisen koulutuksen lain-
säädäntöä, siellä 61 §:ssä todetaan yksiselitteisesti, että opiskelijalla on oikeus opetuk-
seen. Opiskelijalla on oikeus myöskin opinto-ohjaukseen ja erityiseen tukeen, joka määri-
tellään hänelle hänen henkilökohtaisen suunnitelmansa pohjalta.

Nämä prosessit pitää nyt saada kuntoon, ja hallitus on myöskin varannut tähän työhön
merkittävän toimeenpanorahoituksen, jota nyt koko ajan tässä viemme ministeriön voimin
 Hyväksytty
1.0



Pöytäkirjan asiakohta PTK 99/2018 vp
eteenpäin erittäin vahvassa yhteistyössä [Paavo Arhinmäki: 200 miljoonaa leikattiin!] kou-
lutuksen kentälle. 

16.11 Ritva Elomaa ps (vastauspuheenvuoro): Arvoisa puhemies! Ammatillisen koulu-
tuksen on tarkoitus varmistaa, että meiltä löytyy osaavia tekijöitä työelämän tarpeisiin.
Monilla aloilla on pulaa ammattiosaajista, myös Varsinais-Suomessa, ja tämä rajoittaa
osaltaan myös talouskasvua.

Hallituksen suunnalta on mainostettu ulkomaisen työvoiman ratkovan yritysten työvoi-
mapulan ja perusteltu tällä maahanmuuton lisäämistä. Samalla aikaa Suomessa on työttö-
minä paljon loistavia nuoria ja hyviä tekijöitä, jotka voisivat koulutuksen kautta kantaa
oman kortensa kekoon ja helpottaa vallitsevaa työvoimapulaa.

Arvoisa puhemies! Kysyn ministeri Grahn-Laasoselta: mitä konkreettisia toimia halli-
tus aikoo tehdä suomalaisten nuorten ja työttömien kouluttamisen ja tätä kautta työllisty-
misen edistämiseksi?

16.12 Opetusministeri Sanni Grahn-Laasonen (vastauspuheenvuoro): Arvoisa puhe-
mies! Ammatillisen koulutuksen reformissa otetaan erittäin hyvin huomioon nyt se tosi-
asia, että ammatillisen koulutuksen opiskelijat ovat hyvin erilaisia. Siellä on paljon perus-
koulun päättäneitä nuoria, jotka tarvitsevat paljon enemmän huomiota, aikuisen läsnäoloa,
myöskin sitä henkilökohtaista suunnitelmaa, jossa määritellään tuen tarpeet, ja niin edel-
leen. Mutta sen ohella ammatillisen koulutuksen pitää myöskin palvella työelämässä jo
olevia henkilöitä, joilla on esimerkiksi tarvetta päivittää nopeastikin omaa osaamistaan,
pystyttävä palvelemaan myös esimerkiksi pitkäaikaistyöttömiä, antamaan niitä eväitä, sitä
osaamista, jolla pääsee takaisin työelämän syrjään kiinni. Ammatillisessa koulutuksessa
opiskelee myöskin paljon maahanmuuttajia, joille pitää pystyä rakentamaan samanaikai-
sesti kotoutumisen polku ja kielten oppimisen mahdollisuuksia, jotta se polku suomalai-
seen työelämään voisi avautua.

Uuden reformin vahvuudet, jos niitä nyt tässä saa listata, liittyvät juuri nimenomaan sii-
hen, että siellä pystytään rakentamaan tehokas polku juuri kyseiselle opiskelijalle ottaen
huomioon tausta ja myös aiempi osaaminen. Tätä prosessia, tätä henkilökohtaistamista, nyt
viedään [Puhemies koputtaa] eteenpäin koulutuksen järjestäjien kanssa.

16.13 Eeva-Johanna Eloranta sd (vastauspuheenvuoro): Arvoisa puhemies! Joka toinen
nuori hakeutuu ammattikouluun ysiluokan jälkeen. Ammatillisessa koulutuksessa onkin
kyse hyvin tärkeästä tulevaisuusinvestoinnista sekä yksittäisen nuoren että koko Suomen
tulevaisuuden kannalta, sillä peruskoulupohjalle jäävistä alle puolet, vain 40 prosenttia, on
töissä. 

Onkin aika kestämätön tilanne, että ammattikoulutuksen reformia on jouduttu tekemään
aivan liian niukoiksi nipistetyillä rahoilla. Hallituksessa olette leikanneet siitä 220 miljoo-
naa euroa. Suuri osa oppimisesta tapahtuu reformin myötä nyt työpaikoilla. Tätä varten tar-
vitaan ohjausta. Silti joka neljäs opiskelija ei ole saanut ohjausta tarpeeksi.

Osaaminen ei synny myöskään pelkästään harjoittelulla, opetustakin tarvitaan. OAJ:n
mukaan kuitenkin opetuksen määrä on laskenut 16—18 prosenttia uudistuksenne myötä.

Arvoisa ministeri, turvaako ammatillisen koulutuksen uudistus koulutuksenjärjestäjälle
sellaiset resurssit, joilla oikeasti voidaan taata jokaiselle nuorelle sellainen ammattitaito,
millä oikeasti pärjää työmarkkinoilla ja millä Suomi pärjää kansainvälisessä kilpailussa?
2



Pöytäkirjan asiakohta PTK 99/2018 vp
16.14 Opetusministeri Sanni Grahn-Laasonen (vastauspuheenvuoro): Arvoisa puhe-
mies! Suomalaiseen ammatilliseen koulutukseen käytetään merkittävästi resursseja, 1,8
miljardia euroa ensi [Suna Kymäläinen: Paljonko leikattiin?] vuoden budjetin mukaan. Sil-
lä resurssilla meidän yhteinen tehtävämme on varmistaa se, että jokainen nuori saa mah-
dollisuuden ja saa tosiasiallisen polun ammattiin ja työelämään. [Riitta Myller: Ei näytä ta-
pahtuvan!] Tietysti nyt tähän toimeenpanovaiheeseen nyt meidän täytyy kaikin konstein ja
keinoin keskittyä.

Samoin hallitus on myöskin lisännyt määrärahoja nyt viimeisimmissä budjeteissaan ja
lisäbudjetissa siihen, että voidaan vastata myöskin työelämän osaajapulaan nopeilla ratkai-
suilla muuntokouluttamalla jo työelämässä olevia ammattilaisia. 

Hyvistä saavutuksista voi todeta sen, että Suomessa koulutustakuu on lähtenyt toimi-
maan eli jokaiselle peruskoulun päättäneelle käytännössä jo — likimain jokaiselle — on
pystytty tarjoamaan se toisen asteen koulutuspaikka, ja tässä on saavutettu merkittävää
etenemistä, samoin kuin niissä luvuissa tämän hallituskauden aikana, joista voidaan tode-
ta, että koulutuksen ja työelämän ulkopuolella olevien nuorten määrä on tämän hallituskau-
den aikana [Puhemies koputtaa] vähentynyt, mikä on todella merkittävä asia koko Suomen
yhteiskunnan kannalta. 

16.16 Jukka Gustafsson sd (vastauspuheenvuoro): Arvoisa puhemies! Ammatillisen
koulutuksen lakiin jäi eduskuntakäsittelyssä vakavia valuvikoja. Me äänestimme tästä la-
kikokonaisuudesta. Sosiaalidemokraattien johdolla esitettiin muun muassa tätä rahoitusta-
son [Välihuutoja kokoomuksen ryhmästä] korjaamista, myöskin lähiopetuksen ja ohjauk-
sen varmistamista ja vahvistamista, mikä nyt on osoittautunut täysin oikeaksi kipupisteek-
si. [Vahasalo Raija: Vaatii ajattelutavan muutosta!]

Arvoisa puhemies! [Ben Zyskowicz: Leikkauspäätös tehtiin, kun te olitte hallitukses-
sa!] Kannan erityisesti huolta ammatillisen koulutuksen arvostuksesta. Nuorilla, 15—
16-vuotiailla ei pidä kokeilla ammatillista koulutusta. Sen takia tämä tilanne on poikkeuk-
sellisen vakava. Tiedän, että opettajat tekevät hyvää työtä, mutta heitä on 1 600 vähennet-
ty. Sen takia nyt on, arvoisa [Puhemies: Kysymys] ministeri, korkea aika, [Puhemies ko-
puttaa] että otatte tosissanne myöskin lainsäädännölliset korjaustoimenpiteet. Toimitteko
näin?

16.17 Opetusministeri Sanni Grahn-Laasonen (vastauspuheenvuoro): Arvoisa puhe-
mies! Menneistä asioista sen verran pakko todeta tähän entiselle opetusministerille, että
[Välihuutoja vasemmalta] tehty reformi on parempi kuin ei reformia ollenkaan. Edellisellä
kaudella tehtiin uudistusta ammatilliseen koulutukseen, mutta se jäi tekemättä, [Välihuu-
toja — Puhemies koputtaa] ja ministeri äänesti omaa esitystään vastaan. 

Samoin tämä hallitus peri... [Ben Zyskowicz: Vasemmisto ei kestä totuutta! — Paavo
Arhinmäen välihuuto — Puhemies koputtaa] — Saako puhua? 

Puhemies Paula Risikko: Nyt kaikki rauhoittuu! — Jatkakaa, olkaa hyvä.

No niin, paljon välihuutoja, mutta yritän siitä huolimatta jatkaa ja todeta sen, että edel-
lisellä hallituskaudella jäi reformi tekemättä, uudistukset tekemättä, [Suna Kymäläinen:
Tällä kaudella!] samoin kuin viime hallituskaudelta jäivät perinnöksi ne leikkaukset, jois-
3



Pöytäkirjan asiakohta PTK 99/2018 vp
ta, puheenjohtaja, edustaja Rinne, vielä tällä kaudella totesitte, että olisitte tehneet suurem-
pina. [Eduskunnasta: Ohhoh! — Välihuutoja]

16.18 Eero Heinäluoma sd (vastauspuheenvuoro): Arvoisa puhemies! Kun nyt hallituk-
sella on elinpäiviä jäljellä enää puoli vuotta, niin olettaisin, että hallituksen ministerit al-
kaisivat ottaa vastuuta itse omasta tekemisestään eikä enää käytäisi keskustelua siitä, mitä
kuusi vuotta tai viisi vuotta sitten eduskunnan pöytäkirjoissa lukee, koska teillä on nyt ol-
lut 3,5 vuotta kaikki valta Suomessa järjestää myös ammatillista koulutusta.

Tosiasia, joka järkyttää nuoria ja nuorten vanhempia, on, että erittäin paljon tulee tilan-
teita vastaan, joissa nuorille ei ole mitään opetusta. Heille sanotaan, että menkää kotiin ja
tehkää nettiopiskelua. Tämä ei voi olla oikein nuorille, joiden pitäisi olla tulevaisuuden
työelämän tekijöitä. Kysynkin uudelleen, kun ette ole vielä vastannut: oletteko valmis kut-
sumaan koolle kokouksen, jossa katsottaisiin, mitä muutoksia tarvitaan tai mitä resursseja
tarvitaan, että asia olisi kunnossa?

16.19 Opetusministeri Sanni Grahn-Laasonen (vastauspuheenvuoro): Arvoisa puhe-
mies! Tähän on todettava se, että tällä hallituskaudella nimenomaan on tehty. On tehty itse
asiassa kahteen vuosikymmeneen suurin koulutusuudistus, ammatillisen koulutuksen re-
formi, jota nyt toimeenpannaan. Hallitus on varannut hyvin toteutettuun, huolellisesti val-
misteltuun virkamiesten tekemään aivan erinomaiseen työhön myöskin toimeenpanore-
surssit, noin 60 miljoonaa euroa kaikkiaan, ja niitä nyt viedään eteenpäin.

Itse asiassa täytyy sanoa, että olen aivan samaa mieltä edustaja Gustafssonin kanssa sii-
tä, että ammatillisen koulutuksen arvostuksesta meidän pitää pitää kiinni. Meidän pitää pi-
tää huolta siitä, että se on vetovoimainen vaihtoehto myöskin tulevaisuudessa, ja siihen
voimme myöskin vaikuttaa täällä eduskunnassa käytävän keskustelun sävyn myötä. Ja mi-
nusta nyt olisi itse asiassa todella hieno ele ammatillisen koulutuksen kentälle antaa täältä
tukea uudistuksen toimeenpanoon ja kertoa siitä, että me olemme ylpeitä työstä, mitä siellä
tehdään, kun yritetään tietysti isojen muutosten ja [Puhemies koputtaa] työelämän myller-
rysten keskellä uudistaa koulutusta vastaamaan tulevaisuuden työelämän tarpeisiin.

16.20 Sami Savio ps (vastauspuheenvuoro): Arvoisa puhemies! Perussuomalaiset halua-
vat panostaa suomalaisten nuorten ja työttömien kouluttamiseen ja osaamisen kehittämi-
seen, sillä Suomi tarvitsee jatkossakin ammattiosaajia ja parasta paljon puhutun työvoima-
pulan paikkaamista on nimenomaan kouluttaa suomalaisia niihin ammatteihin, joissa heil-
lä on hyvät mahdollisuudet työllistyä tulevaisuudessa. Näin voittaisivat sekä yritykset, yk-
silöt että yhteiskunta. Yrityksemme saisivat osaavaa työvoimaa, suomalaiset työtä ja yh-
teiskunta lisää verotuloja.

Arvoisa puhemies! Ammatillisessa koulutuksessa on kuitenkin vakavia pullonkauloja,
jotka vaikuttavat erityisesti syrjäytymisvaarassa oleviin nuoriin. Ongelmia esiintyy muun
muassa henkilökohtaisen opintosuunnitelman laatimisessa ja opiskelijahuollossa, ja myös
lähiopetuksen puute heikentää tilannetta. Opintojen keskeytyessä moni nuori voikin syr-
jäytyä yhteiskunnasta, ja tähän tulee tarttua pikaisesti.

Arvoisa puhemies! Kysyn hallitukselta, mitä konkreettista se aikoo tehdä varmistaak-
seen, että myös syrjäytymisvaarassa olevat nuoret saavat ammatin ja pääsevät mukaan työ-
elämään.
4



Pöytäkirjan asiakohta PTK 99/2018 vp
16.21 Opetusministeri Sanni Grahn-Laasonen (vastauspuheenvuoro): Arvoisa puhe-
mies! Ehkä yksi tärkeimmistä, tai voi sanoa, että tärkein, motiivi sille, että ammatillista
koulutusta lähdettiin uudistamaan, liittyy nimenomaan syrjäytyneiden nuorten tilantee-
seen ja koulutuksen runsaaseen keskeyttämiseen. Tavoitteena on se, että jokainen nuori
suorittaisi ammatillisen koulutuksen tai lukiokoulutuksen ja saisi toisen asteen tutkinnon ja
pääsisi elämässä eteenpäin.

Ammatillisen koulutuksen reformi toi uusia mahdollisuuksia syrjäytymisen ehkäisyyn.
Yhtenä esimerkkinä nostan esiin jatkuvan haun eli sen mahdollisuuden, että mikäli ala ei
ole oma, niin sen sijaan että keskeytetään, pystytään nyt tehokkaammin ympäri vuoden oh-
jaamaan toiselle alalle. Tai mikäli nuori, joka on koulutuksen ja työelämän ulkopuolella
syrjäytynyt, on esimerkiksi etsivän nuorisotyön toimesta saatu tavoitettua, niin pystytään
ympäri vuoden ilman, että täytyy seuraavaa hakua odottaa, nappaamaan hänet mukaan am-
matilliseen koulutukseen myöskin kesken vuoden. Tässä on pari hyvää esimerkkiä.

Samoin henkilökohtaiset polut, joita jo kuvasin [Puhemies koputtaa] ja joista kerroin,
mahdollistavat sen, että voidaan määritellä tuen tarvetta, että jokaisella olisi aidot mahdol-
lisuudet saada myöskin esimerkiksi erityisopetusta ja tukea opintoihin silloin, kun tilanne
on sellainen, että se sitä vaatii.

Puhemies Paula Risikko: Puheenvuoroissa pyydetään pysymään minuutissa, ja nyt tällä
hetkellä painotetaan erityisesti sivistysvaliokunnan jäseniä, ja tässä vaiheessa sivistysva-
liokunnan puheenjohtajalle, edustaja Puumalalle lisäkysymys.

16.23 Tuomo Puumala kesk (vastauspuheenvuoro): Arvoisa puhemies! Kyllähän koulu-
tuksen merkitys ylipäätänsä syrjäytymisen ehkäisyssä on aivan keskeinen, ja ikään kuin ti-
manttina, keihäänkärkenä, on tietenkin ammatillinen koulutus. Toinen iso merkitys sillä on
tietysti yritysten kannalta, Suomen tulevaisuuden nousun kannalta — aivan keskeinen asia.

Me valiokunnassa tällä hetkellä kuulemme juuri siitä, miten tuo reformi, aika tuore uu-
distus, on lähtenyt käyntiin. Ehkä se huolestuttavin viesti sieltä on se, että vähän sellaista
eritahtisuutta on eri puolilla Suomea. [Jukka Gustafsson: Eikä vallan vähän!] Osassa on jo
omaksuttu uusia toimintatapoja paljon, ja osassa ollaan vielä lähtötelineissä. Itse ehkä eni-
ten kannan huolta siitä, että tulee paljon viestiä vanhemmilta ja viestiä kouluilta, että viikot
eivät ole kovin kokonaisia, että koulussa ollaan tiistaista torstaihin. Ja nyt, ministeri, ajat-
telen, että tähän meidän täytyy löytää ratkaisu. Se ei ehkä ole enää sitä maailmaa, että siellä
koulunpenkillä istuttaisiin maanantaista perjantaihin, kuten ehkä edustaja Heinäluoma
täällä viittasi, [Eero Heinäluoma: On!] mutta se on sitä, että se viikko olisi kokonainen. Sitä
voidaan tehdä yhdessä yritysten kanssa, oppisopimuskoulutusta hyödyntäen, yhdessä eri-
laisissa yrityspajoissa siellä koulun sisällä. Ministeri, oletteko samaa mieltä, että tähän
meidän täytyy etsiä yhdessä ratkaisu, että viikot ovat [Puhemies: Pysytään minuutissa!]
kokonaisia?

16.24 Opetusministeri Sanni Grahn-Laasonen (vastauspuheenvuoro): Arvoisa puhe-
mies! En voisi olla enempää samaa mieltä sivistysvaliokunnan puheenjohtajan kanssa täs-
sä asiassa, ja sen tyyppiset esimerkkitapaukset ovat karmeita, joissa sanotaan, että on kol-
mipäiväisiä työviikkoja ammattiin opiskelevilla tai että siellä on kolmetuntisia opiskelu-
päiviä. Näin ei voi olla. Ja tämä viesti meidän täytyy nyt saada myöskin läpi sinne järjes-
täjäkenttään, joka on myöskin aika moninainen: meillä on kaikkiaan noin 160 koulutuk-
5



Pöytäkirjan asiakohta PTK 99/2018 vp
senjärjestäjää, ja on aivan totta, että osa koulutuksenjärjestäjistä on hyvin pitkällä, toteut-
taa sellaista maailman mittakaavassa erittäin korkeatasoista, huippulaatuista, esimerkillistä
ammatillista koulutusta, ja sitten meillä on koulutuksenjärjestäjiä, jotka vasta tänä vuonna,
kun lainsäädäntö astui voimaan, ryhtyivät kunnolla toimeenpanemaan tätä reformia. Tällä
jälkimmäisellä ryhmällä ovat nyt ne haasteet kaikkein suurimmat, ja meidän tehtävämme
on nyt tukea järjestäjiä siinä, että saadaan tämä kokonaisuus onnistumaan ihan kaikkialla
Suomessa jokaisen nuoren kohdalla.

16.25 Jani Toivola vihr (vastauspuheenvuoro): Arvoisa rouva puhemies! Ammatillisen
koulutuksen reformiin liittyvät haasteet ovat ilmeisiä, niin kuin salissakin kuulluista pu-
heenvuoroista voidaan nähdä. Me olemme varmaan kaikki saaneet niitä viestejä ja luke-
neet myöskin paljon artikkeleita mediasta, ja meidän vastuullamme on tietenkin nostaa
tämä huoli esiin ja pitää siitä ääntä myöskin tässä salissa. Se ei tarkoita sitä, etteikö myös-
kin valtakunnallisesti olisi onnistuneita reformeja, hyviä polkuja. Mutta senkin takia ajat-
telen, että joku tämmöinen kriisikokouksen tyyppinen asetelma olisi hyvä, koska minä
ajattelen, että myöskään tämänhetkinen tulehtunut keskustelu ei ole kauhean voimauttavaa
myöskään niille, jotka tällä hetkellä jo tekevät sitä hyvää työtä. Sillä tavalla tilanteen py-
säyttäminen, kaikkien yhteen kokoaminen, on tärkeää. Meillä on valtavan tärkeät asiat kä-
sillä, näiden nuorten tulevaisuus.

Ja ehkä ennen kaikkea tässä keskustelussa on tärkeää muistaa, että me puhumme näistä
nuorista, ja haluaisinkin kysyä ministeriltä: Mitä te sanotte sille nuorelle, joka tällä hetkel-
lä jossain päin Suomea kipuilee sen tilanteen kanssa, että ei ole lähiopetusta, ei ole riittävää
tukea, on hukassa eri tavoin niitten omien opintojen kanssa tai tuntuu, [Puhemies koput-
taa] että kapasiteetti ei riitä? Miten me autamme häntä tänään tässä ja nyt?

16.26 Opetusministeri Sanni Grahn-Laasonen (vastauspuheenvuoro): Arvoisa puhe-
mies! Hallitus on varannut noin 60 miljoonan euron resurssin, jolla pyritään saamaan tätä
tilannetta kuntoon. Eli se on tähän toimeenpanon tukeen kohdennettu merkittävä resurssi,
enkä ainakaan omana aikanani ole tavannut, että missään opetusalan reformissa olisi ollut
yhtä suurta panostusta käytössä siihen toimeenpanon tukeen.

Sitten tähän kokoontumiseen tai muuhun. Meillä on säännöllisesti koolla ammatillisen
koulutuksen kenttää, siis koko järjestäjäkenttää ja sitten erilaisissa kokoonpanoissa. Se on
meidän päivittäistä, tavanomaista toimintaa, ja niin sen pitää ollakin — ei yksi kokous tätä
ratkaise vaan ne kaikki kokoukset, joissa nyt pyritään saamaan ne asiat kuntoon. Ja ennen
kaikkea pitää tukea sitä paikallista työtä.

16.27 Kimmo Kivelä sin (vastauspuheenvuoro): Puhemies! Huolestuttavat viestit amma-
tillisen koulutuksen kentältä on otettava vakavasti, ja niihin on reagoitava, mutta kuitenkin
samanaikaisesti on muistettava, että Amisbarometrin mukaan ammatillisessa koulutukses-
sa opiskelevat ovat pääasiallisesti erittäin tyytyväisiä opiskeluunsa, toki huolta on taloudel-
lisista kysymyksistä ja lähiopetuksen määrästä. 

Kysyn, kun olette puhunut, ministeri, tästä toimeenpanosta: onko toimeenpanon paino-
pisteeksi luvassa johtamisjärjestelmien kehittämiseen satsausta ja myös vapaan sivistys-
työn mahdollisuuksien syvempää käyttämistä erityisesti syrjäytymisvaarassa olevien nuor-
ten kohdalla?
6



Pöytäkirjan asiakohta PTK 99/2018 vp
16.28 Opetusministeri Sanni Grahn-Laasonen (vastauspuheenvuoro): Arvoisa puhe-
mies! Kiitos, kun nostitte, edustaja Kivelä, esiin johtamisen merkityksen. Järjestäjillä, siis
oppilaitoksilla, oppilaitosten johdolla, on merkittävästi enemmän vastuuta tämän ammatil-
lisen koulutuksen reformin myötä laittaa paikallisesti ne asiat kuntoon. Nimenomaan joh-
don koulutukseen ja johdon kanssa kommunikointiin meidän pitää panostaa, jotta saadaan
jokainen oppilaitos hyvälle viivalle tässä toteutuksessa. 

Edellisessä vastauksessani tämä nuoren näkökulma nousi aivan oikein esiin. Se täytyy
sanoa, että lainsäädäntö on siinä hyvin selkeä, että nuorella on oikeus opetukseen, nuorella
on oikeus tukeen, nuorella on oikeus siihen henkilökohtaiseen polkuun ja suunnitelmaan.
Meidän aikuisten vastuu on huolehtia siitä, että se toteutuu. Eli näille nuorille meidän pitää
pystyä antamaan katetta sille lupaukselle, jonka eduskunta on säätänyt.

16.29 Li Andersson vas (vastauspuheenvuoro): Arvoisa puhemies! Huolestuneita vieste-
jä ammatillisen koulutuksen tilanteesta on tullut koko tämän vaalikauden ajan — niin kou-
lutuksenjärjestäjiltä kuin opettajilta kuin opiskelijoilta itseltään. Olen kysynyt teiltä, minis-
teri Grahn-Laasonen, moneen otteeseen, mikä järki on tehdä iso, lähes 200 miljoonan leik-
kaus juuri ennen tällaisen ison reformin toimeenpanoa, enkä ole kertaakaan vastausta tä-
hän kysymykseen saanut. Mitään sellaista ei ollut viime vaalikaudella suunnitteilla, vaan
tämä on ollut puhtaasti tämän hallituksen valinta. Eikä pitäisi olla mikään yllätys, että hen-
kilökohtaisten opintopolkujen rakentaminen, lähiopetuksen määrän lisääminen tai refor-
min tavoitteiden toteuttaminen on haastavaa ja vaikeaa, lähes mahdotonta, tilanteessa, jos-
sa koulutuksenjärjestäjiltä on leikattu rahaa ja on jouduttu vähentämään opettavaa henki-
löstöä. Tämän lisäksi iso osa tästä toimeenpanorahasta on ohjattu erilaisiin hankkeisiin,
jotka ovat lisänneet hallinnollista työtä [Puhemies: Kysymys!] ja hankerumbaa. Ministeri
Grahn-Laasonen, eikö järkevämpää olisi vahvistaa ammatillisen koulutuksen perusrahoi-
tusta ja sitä perustyötä, mitä meidän oppilaitoksissa tehdään?

16.30 Opetusministeri Sanni Grahn-Laasonen (vastauspuheenvuoro): Arvoisa puhe-
mies! Se on aivan totta, että itse asiassa tämä rahoituskysymys ja valtiontalouden reunaeh-
dot, säästöt, on eri asia kuin reformin toteuttaminen, ja itse asiassa ne menevät tässä kes-
kustelussa vähän sekaisin, myöskin julkisessa keskustelussa. [Li Anderssonin välihuuto]
On ihan selvää, että se ammatillisen koulutuksen reformi olisi tarvittu kaikenlaisissa ta-
loustilanteissa. No se, mistä tämä hallitus aloitti, oli, että meillä valtionvelka kasvoi [Paa-
vo Arhinmäki: Kasvaa edelleen!] ja jouduttiin taloudessa sopeuttamaan. Se oli kaikille sil-
loin aivan päivänselvää, ja siihen kaikki puolueet osallistuivat hallitusvastuussa ollessaan.
Nyt tehtävämme tässä taloustilanteessa on varmistaa se, että osaavaa työvoimaa on saata-
villa, että kaikille nuorille on koulutuspaikkoja. Ja 1,8 miljardia kaikkiaan Suomi käyttää,
mikä on kansainvälisessä vertailussa erittäin vertailukelpoinen luku ja iso resurssi amma-
tilliseen koulutukseen, mutta oleellinen asia on se, miten se raha käytetään ja kanavoituu-
ko se oikein. Käymme tätä myöskin järjestäjien kanssa läpi, että kuinka paljon tästä resurs-
sista menee esimerkiksi kiinteisiin kuluihin seiniin, hallintoon, hankkeisiin, kun pitäisi tie-
tysti priorisoida [Puhemies: Aika!] sitä opetusta.

16.31 Mikaela Nylander r (vastauspuheenvuoro): Värderade talman! Många unga behö-
ver olika former av stöd, handledning och uppmuntran för att klara av själva studierna. Och
då kommer vi in på behovet av studiehandledning och en fungerande studerandevård.
7



Pöytäkirjan asiakohta PTK 99/2018 vp
Arvoisa puhemies! Moni nuori tarvitsee monipuolista ohjausta, tukea, oppilashuoltoa,
opiskelijahuoltoa pärjätäkseen opintojen kanssa, ja me tiedämme, että leikkaukset ovat ol-
leet isoja edellisellä kaudella ja tällä kaudella. Kysynkin nyt: miten hallitus varmistaa sen,
että joka ikinen nuori saa sitä oppilaanohjausta ja muuta tukea psykologien ja kuraattorei-
den kautta, jotta hän pystyy opiskelemaan sataprosenttisesti?

Hur ska man trygga fungerande studerandevård och studiehandledning med de nedskär-
ningar vi har i bagaget?

16.33 Opetusministeri Sanni Grahn-Laasonen (vastauspuheenvuoro): Arvoisa puhe-
mies! Erittäin tärkeä näkökulma on nimenomaan opiskelijoiden hyvinvointi ja opiskelija-
terveydenhuolto ja sen järjestäminen niin, että se tukee näiden henkilökohtaisten polkujen
rakentumista ja siellä määrittyy jokaiselle mahdollisuus saada tukea opintoihin silloin, kun
sitä tarvitaan. Eilen oli mahdollisuus keskustella erinomaisten opettajien kanssa nimen-
omaan joustavan perusopetuksen ja ammatillisen koulutuksen nivelvaiheesta ja kohdista,
joissa on nimenomaan kyse näistä nuorista, joilla on erityisen tuen tarvetta. Meillä olisi
edelleen parantamisen varaa siinä, miten peruskoulua vahvistetaan niin, että jo siellä val-
miudet olisivat paremmat, ettei meillä esimerkiksi olisi tilannetta, jossa 11 prosenttia pe-
ruskoulun päättäneistä ei ole saavuttanut sellaista monipuolista lukutaidon tasoa, jota tar-
vitaan toisella asteella ja myöhemmin elämässä. Eli nämä nivelkohdat tulee hoitaa kun-
toon ja myöskin se, että kun saa erityistä tukea perusopetuksessa, niin se voisi sujuvasti,
[Puhemies koputtaa] luotettavasti jatkua siellä toisella asteella.

16.34 Sari Multala kok (vastauspuheenvuoro): Arvoisa puhemies! Ammatillinen koulu-
tus on erittäin tärkeä osa koulutusjärjestelmäämme paitsi nuorten koulutuksena ensimmäi-
seen ammattiin myös täydennys- ja uudelleenkoulutusväylänä. On erittäin hyvä, että
käymme täällä keskustelua ammatillisesta koulutuksesta. Vaikka viime aikoina olemme
kuulleet huolestuttavia viestejä, on hyvä muistaa, että viimeisen Amisbarometrin mukaan
88 prosenttia opiskelijoista on tyytyväisiä tai lähes tyytyväisiä opintojensa sujumiseen. 

Ammatillisen koulutuksen uudistuksen yhteydessä työssäoppimista lisättiin ja luotiin
uusi tapa suorittaa näyttöjä työpaikalla. Tätä kutsutaan koulutussopimukseksi. Omien ha-
vaintojeni perusteella on vielä tekemistä siinä, että yhteistyö oppilaitosten ja yritysten vä-
lillä tiivistyisi niin, että molemmat tästä hyötyisivät, niin kuin uudistuksessa on ajateltu.
Ammatillisissa oppilaitoksissa on varmasti riittävästi työtä reformin toimeenpanemisessa.
Ammatillisen koulutuksen järjestämisvastuu on kunnilla, ja kunnissa voitaisiinkin tehdä
[Puhemies: Kysymys!] työtä tämän yhteistyön edesauttamiseksi. Kysyisinkin kuntaminis-
teri Vehviläiseltä: onko kuntien kanssa käyty keskusteluja siitä, miten kunnat voisivat olla
mukana tukemassa ammatillisen koulutuksen toteuttamista ja samalla parantamassa yri-
tyksen mahdollisuuksia rekrytoida osaavaa työvoimaa?

16.35 Kunta- ja uudistusministeri Anu Vehviläinen (vastauspuheenvuoro): Arvoisa
puhemies! Totta kai kunnissa käydään keskusteluja, ja kunnat ovat omalta osaltaan myös
merkittäviä rahoittajia ammatillisen koulutuksen puolella. Olen aivan varma, että niin tänä
päivänä kuin jatkossakin, tulevina vuosina, kunnat tulevat myös käyttämään paljon ener-
giaa siihen, miten nuorten mahdollisuus käydä läpi ammatillinen koulutus olisi aina mah-
dollista, ja viittaan siihen — tämä on enemmän opetusministerin toimialaa — että jos kat-
8



Pöytäkirjan asiakohta PTK 99/2018 vp
sotaan nuorten selviytymistä ja sitä, että on hyvät mahdollisuudet menestyä ammatillisen
koulutuksen puolella, niin silloin tullaan myös sinne varhaiskasvatukseen ja perusopetuk-
seen, ja tämä koko polku, totta kai, on kunnossa. Mikään ei ole sen tärkeämpää kuin hy-
vinvoivat lapset ja nuoret ja sitä kautta toisella asteella ammatillinen koulutus ja lukiokou-
lutus.

16.36 Päivi Räsänen kd (vastauspuheenvuoro): Rouva puhemies! Ammatillisen koulu-
tuksen ongelmat ovat olleet olemassa, kuten ministeri Grahn-Laasonen totesi, mutta kyllä
ne ovat viime aikoina valitettavasti kärjistyneet. Ne opettajat, jotka ovat olleet yhteydessä,
ovat nostaneet esiin sen eettisen ongelman, jonka he kokevat, kun ei ole mahdollisuutta tai
resurssia antaa niin hyvää opetusta kuin haluaisi tai näkisi näiden oppilaiden tarvitsevan.
Lähi- ja pienryhmäopetuksen määrä on vähentynyt niin ammatillisessa koulutuksessa kuin
myös itse asiassa korkeakoulutuksessa. Kuitenkaan hyväksi sähköasentajaksi tai osaavak-
si hammaslääkäriksi ei tulla edelleenkään kirjekurssilla, ja kun opettajien määrää on käy-
tännössä leikattu, niin sen seurauksena myös [Puhemies: Kysymys!] jäljelle jääneiden
opettajien paine on kasvanut. Mikä on viestinne näille opettajille?

16.37 Opetusministeri Sanni Grahn-Laasonen (vastauspuheenvuoro): Arvoisa puhe-
mies! Kun ammatillisen koulutuksen lainsäädäntöä täällä eduskunnassa säädettiin ja kun
lainsäädäntöä valmisteltiin ministeriössä, niin siellä käytiin erittäin syvällinen keskustelu
siitä, että haluttiin nimenomaan varmistaa, että ammatillisessa koulutuksessa opetusta an-
tavat kelpoiset, pätevät, ammattitaitoiset opettajat. Tämä on ollut minun viestini, ja on tä-
näänkin, koulutuksen järjestäjille oppilaitosten johdolle ja kuntiin, että pitää panostaa am-
mattitaitoisten opettajien palkkaamiseen ja hakea säästöjä ja myöskin resurssia sieltä kiin-
teistä kustannuksista, jotka ovat ammatillisessa koulutuksessa edelleen, sen kustannusra-
kenteen läpiperkauksen jälkeen, aivan huomattavat. Eli mieluummin pyritään vapautta-
maan sitä resurssia seinistä, hallinnosta, tiloista, myöskin ehkä tekemään työelämän kans-
sa yhdessä laitehankintoja ja käyttämään työelämän mahdollisuuksia hyödyksi niin, että
voidaan aina priorisoida sitä opetusta.

Puhemies Paula Risikko:  Vielä yksi lisäkysymys, edustaja Rinne.

16.38 Antti Rinne sd (vastauspuheenvuoro): Arvoisa puhemies! Ministeri Grahn-Laaso-
nen, teidän päätöksienne johdosta 1 600 opettajaa on menettänyt työpaikan, niin kuin edus-
taja Gustafsson totesi. Se tarkoittaa vuositasolla yli 2 miljoonaa opetustuntia. Se rakenteel-
linen ongelma, mikä liittyy tähän ammatilliseen koulutukseen, on se, että vain 57 prosent-
tia on opetukseen kohdistuvaa kustannusta. 18 prosenttia on kiinteistöjä, 6 prosenttia hal-
lintoa ja loput on koneita ja laitteita. Nyt te olette vähentäneet yli 2 miljoonaa tuntia vuo-
dessa opetuksesta. Mitä teidän toimestanne on sitten tapahtunut täällä muulla puolella, joka
oli keskeinen peruste lähteä tekemään rakenteellista uudistusta? Kysyn sitä. Ja olisiko tar-
peen pitää kriisikokous näitten asioitten selvittämiseksi?

16.39 Opetusministeri Sanni Grahn-Laasonen (vastauspuheenvuoro): Arvoisa puhe-
mies! Teidän valtiovarainministeriaikananne, [Vasemmalta: Ei taas! — Hälinää] edustaja
Rinne, oltiin tekemässä aivan vastaavia säästöjä ja itse asiassa suurempia säästöjä. Tämä
on pakko tähän sanoa, koska se kuulostaa siltä kuin te olisitte tämän aivan unohtanut. Mut-
9



Pöytäkirjan asiakohta PTK 99/2018 vp
ta nyt minä olen samaa mieltä siitä, että katsotaan tulevaisuuteen ja ratkotaan näitä ongel-
mia tässä ja nyt. Tämä hallitus on toteuttanut uudistuksen, vienyt sen eteenpäin. Nyt sitä
toimeenpannaan ja ammatillisen koulutuksen tulevaisuutta rakennetaan niin, että se vastaa
entistä paremmin tulevaisuuden työelämän vaatimuksiin, ja tavoitteena on se, että pystym-
me myöskin rakentamaan jokaiselle nuorelle ehyen koulupolun. 

Tämän hallituksen kauden aikana on paitsi laitettu taloutta kuntoon, saatu velkaantumi-
nen taitettua ja pysäytettyä, viety isoja koulutuksen uudistuksia eteenpäin. Tuloksena on
muun muassa se, että koulutuksen ja työelämän ulkopuolella olevien nuorten määrä on vä-
hentynyt. 

Puhemies Paula Risikko:  Ja vielä lyhyt kysymys, edustaja Rinne.

16.40 Antti Rinne sd (vastauspuheenvuoro): Arvoisa puhemies! Ministeri Grahn-Laaso-
nen, näitä nuoria, jotka tällä hetkellä ovat opetuksessa ongelmissa, ei auta teidän puheenne
menneisyydestä. Te olette ikään kuin menneisyyden vanki tässä. [Hälinää oikealta — Eero
Lehti: Kuka on?] Kysyn teiltä: Mitä tälle kaksi miljoonaa opetustuntia menettäneelle po-
rukalle on luvassa kiinteistöjen ja kalustojen kautta säästöjä, jotka parantaisivat sitten tätä
opetuksen laatua? Mitä te olette sen eteen tehnyt? Olisiko tämän asian takia tarpeen kutsua
kriisikokous?

16.40 Opetusministeri Sanni Grahn-Laasonen (vastauspuheenvuoro): Arvoisa puhe-
mies! Mitä tällä hetkellä tehdään ja mitä on tehty: Toimeenpannaan tätä lainsäädäntöä ja
käydään järjestäjien kanssa läpi sitä, minkälaista tukea tarvitaan. Meillä on kaikkiaan 60
miljoonan euron resurssi käytössä siihen toimeenpanoon. Kehitetään myöskin digitaalisia
järjestelmiä, jotka tehostavat tätä henkilökohtaistamisen prosessia ja mahdollistavat opet-
tajan työajan ja resurssin vapauttamisen opetukseen ja nuorten ohjaamiseen ja niin edel-
leen. Eli nämä ovat niitä keskeisiä asioita, joita tällä hetkellä toimeenpannaan.

Toivoisin myöskin eduskunnalta luottamusta ammatillisen koulutuksen kentälle [Väli-
huutoja vasemmalta] ja siihen, että meillä on vasta muutama kuukausi ammatillisen kou-
lutuksen lainsäädäntöä. Me emme hyväksy niitä esimerkkejä, joita on ollut julkisuudessa,
joissa nuoret ovat selkeästi jääneet heitteille, vaan me haluamme korjata nämä ongelmat ja
mennä eteenpäin.

Kysymyksen käsittely päättyi.
10


