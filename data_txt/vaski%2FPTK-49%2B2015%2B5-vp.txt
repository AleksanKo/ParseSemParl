















































DEM5AEC.tmp.xml


Pöytäkirjan asiakohta PTK 49/2015 vp
Pöytäkirjan asiakohta 

PTK 49/2015 vp

Täysistunto

Tiistai 13.10.2015 klo 14.00—17.26

5. Hallituksen esitys eduskunnalle laeiksi autoverolain ja ajoneuvoverolain muuttamisesta
Hallituksen esitys HE 33/2015 vp

Lähetekeskustelu

Ensimmäinen varapuhemies Mauri Pekkarinen: Lähetekeskustelua varten esitellään
päiväjärjestyksen 5. asia. Puhemiesneuvosto ehdottaa, että asia lähetetään valtiovarainva-
liokuntaan. Asia pantiin pöydälle 6.10.2015 pidetyssä täysistunnossa.

Keskustelu

17.00 Kari Kulmala ps: Arvoisa puhemies! Kyseisen esityksen tavoitteena hallitusohjel-
man mukaisesti on laskea autoveroa pienipäästöisiä autoja suosien hallituskauden aikana
niin, että verotuottovaikutus vuoden 2019 tasolla on noin 200 miljoonaa euroa. Veronalen-
nus painottuisi selvästi pienipäästöisiin autoihin. Tämä on mielestäni erittäin järkevää,
vaikka mieluummin ajaisin tietenkin uudella Mustangilla kuin Pololla. Tämänkin päätök-
sen mukaan voin kuitenkin edelleen ajaa millä autolla tahansa. Maksan vain isompipääs-
töisen ajoneuvon käytöstä enemmän. Uuteen autoon minulla ei ole edelleenkään varaa.

Arvoisa puhemies! Esityksen tavoitteena on myös muuttaa käytettyinä tuotujen autojen
verosäännöksiä unionin oikeuden vaatimusten mukaisesti siten, että kaikissa tilanteissa
varmistetaan käytettyjen tuontiautojen syrjimätön verokohtelu. Tätä muutosta olen odotta-
nut jo pitkään, koska aikaisempi käytäntö on selvästi syrjinyt auton ostajaa verotuksessa.
Myös käytettyinä maahan tuotujen ajoneuvojen, joista on kannettu liikaa veroa, autovero-
tusta voidaan oikaista 1. päivästä tammikuuta 2012 ehdotetun lain mukaisesti. Tähän tulisi
mielestäni kirjata sanojen"voidaan oikaista" tilalle "tulee oikaista".

Esitys on kuitenkin mielestäni kokonaisuutena hyvä. Esimerkiksi Sevettijärven baarista
tuolta pohjoisesta on otettu minuun yhteyttä, ja uskon, että he tämän päätöksen myöskin
hyväksyvät siellä keskuudessaan. — Kiitoksia.

17.01 Johanna Ojala-Niemelä sd: Arvoisa herra puhemies! Aika suossa ollaan tämän au-
toveroalen kanssa. Kuten edellä kuultiin, niin pitkälti tämä lähti perussuomalaisten lupaa-
masta vaalilupauksesta, jossa puolue lupasi noin 900 miljoonan euron autoveroalen. Nyt
tämä autoveroale kutistui kosmeettiseksi alennukseksi niille, joilla on varaa ostaa uusi au-
to, mutta samaa rahaa kerätään kuitenkin takaisin tavallisilta tallaajilta ajoneuvoverona, ja
kyllä tällöin kärsijöinä ovat paljon autoa tarvitsevat pieni- ja keskituloiset etenkin tuolla
maaseudulla. Tästä lähtien ajoneuvovero korottuu noin 30 euroa vuodessa.

Tosiaan edustaja Heinonen puhui tästä, että tämä autoveroale koskee nyt näitä vähäpääs-
töisiä ja edullisia autoja, mutta se on ihan sama, onko pieniä vai isoja, jos siihen ei ole va-
raa.
 Tarkistettu
4.0



Pöytäkirjan asiakohta PTK 49/2015 vp
17.02 Timo Heinonen kok (vastauspuheenvuoro): Arvoisa puhemies! Sanoin omassa pu-
heenvuorossani nimenomaan niin, että kun uuden auton hankintahinta pienenee, niin se
vaikuttaa myös vanhojen autojen hintaan. Tätä kautta kaikki, jotka Suomessa yleensäkin
tarvitsevat autoa, ja toisaalta kaikki, jotka sen pystyvät ostamaan, hyötyvät tästä luonnol-
lisesti. Kaikkien autojen, niin uusien kuin vanhojenkin autojen, hinnat tulevat laskemaan ja
tämän esityksen myötä nimenomaan niin, että pienet ja vähäpäästöiset autot ovat niitä, jot-
ka saavat tämän edun, ja se etu tulee jatkossa niin uusille kuin käytetyillekin autoille.

Keskustelu päättyi.

Asia lähetettiin valtiovarainvaliokuntaan.
2


