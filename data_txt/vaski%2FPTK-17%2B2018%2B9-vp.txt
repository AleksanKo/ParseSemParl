















































DEMDADF.tmp.xml


Pöytäkirjan asiakohta PTK 17/2018 vp
Pöytäkirjan asiakohta 

PTK 17/2018 vp

Täysistunto

Tiistai 6.3.2018 klo 14.02—16.37

9. Hallituksen esitys eduskunnalle laiksi kalastuksesta Tenojoen vesistössä Norjan kans-
sa tehdyn sopimuksen lainsäädännön alaan kuuluvien määräysten voimaansaattamisesta 
ja soveltamisesta annetun lain 8 ja 10 §:n muuttamisesta

Hallituksen esitys HE 10/2018 vp

Lähetekeskustelu

Ensimmäinen varapuhemies Mauri Pekkarinen: Lähetekeskustelua varten esitellään
päiväjärjestyksen 9. asia. Puhemiesneuvosto ehdottaa, että asia lähetetään maa- ja metsä-
talousvaliokuntaan.

Keskustelu

15.12 Maa- ja metsätalousministeri Jari Leppä (esittelypuheenvuoro):  Herra puhe-
mies! Tässä esityksessä ehdotetaan muutettavaksi kalastuksesta Tenojoen vesistössä Nor-
jan kanssa tehdyn sopimuksen lainsäädännön alaan kuuluvien määräysten voimaansaatta-
misesta ja soveltamisesta annettua lakia. Esityksen mukaan palveluntuottajan kalastuslu-
pien myyntiin liittyvien tehtävien suorittamisesta perittävää maksua sekä saalisrekisterin
pitäjälle toimitettavia tietoja koskevia säännöksiä muutettaisiin.

Puhemies! Esityksen tarkoituksena on yhtenäistää kalastuslupien myyntitehtävistä pe-
rittävän maksun määrää sekä parantaa saalistietojen luotettavaa keräämistä.

Luvanmyyntipalkkion muutos koskisi vain kalastusmatkailulupien myyntiä, ei paikal-
liskalastajien lupia tai Tenojokilaakson ulkopuolella asuvien kalastusoikeuden omistajien
lupia. Tenojoen kalastuksen ulkopuolella olevien osalta on näitä, jotka ostetaan suoraan
ely-keskukselta. Kyse on myös siitä, että palkkio olisi riittävä, jotta luvanmyyjät haluavat
jatkaa niiden myyntiä.

Tenojoella kalastavien pitää siis ilmoittaa saalistietonsa saalisrekisteriin. Muutos vai-
kuttaisi sivuvesillä, missä luvanmyynti ei ole ainakaan vielä sähköisen luvanmyyntijärjes-
telmän piirissä. Tenojoella luvanmyyntitiedot siirtyvät automaattisesti järjestelmään. Ta-
voitteena on saada myös sivuvesien luvanmyynti sähköisen järjestelmän piiriin. Kattavat ja
luotettavat saalistiedot ovat tärkeitä lohikantojen tilan luotettavan arvioinnin kannalta.

Puhemies! Tärkein muutos siis koskee kalastuslupien hinnoittelua, jotta alle 18-vuotiail-
le voitaisiin myöntää matkailukalastuslupa hyvin edullisesti tai maksutta. Kalastuskaudel-
la 2017 lasten kalastuslupien puuttuminen nähtiin ongelmaksi matkailupalveluiden kan-
nalta. Norjassa ei peritty maksua alle 16-vuotiaille myydyistä luvista kesällä 2017 mutta
hinnoittelulle asetettu vaihteluväli Suomessa ei mahdollistanut alaikäisille maksuttomia
lupia tai niin edullisia lupia kuin katsottiin tarpeelliseksi. Muutoksilla voitaisiin joustavoit-
taa lapsille myönnettävien lupien hinnoittelua ja antaa parempia mahdollisuuksia sopia tar-
vittaessa lupien yksityiskohdista Tenon kalastussopimuksen 6 artiklan mukaisissa neuvot-
 Tarkistettu
4.1



Pöytäkirjan asiakohta PTK 17/2018 vp
teluissa Norjan kanssa. Voimaansaattamislain on tarkoitus antaa puitteet, joiden sisällä lu-
van hinnat ja ehdot määrätään vuosittain maa- ja metsätalousministeriön asetuksella.

Lain muutosehdotus ei vaikuta saamelaisten asemaan. Muutosesityksestä on neuvoteltu
saamelaiskäräjien kanssa saamelaiskäräjälain 9 §:n mukaisesti.

Ja lausuntokierroksessa esitettyjä muutoksia on kannatettu laajasti.

15.15 Ville Skinnari sd: Arvoisa puhemies! Jos oli äskeinen asia vaikea ja monimutkai-
nen, kun puhuttiin tietosuojasta, niin kalastus jos mikä pelkästään meillä Suomessa, Poh-
joismaissa ja kansainvälisestikin aiheuttaa tunteita, ja ihan syystä.

Viime kesä oli ehkä kylmä ja koleakin, ja sitä se oli erityisesti Tenon alueella Lapissa,
kun moni lapsiperhe ja aikuinenkin joutui pettymään, koska kalastaminen Tenolla oli käy-
tännössä mahdotonta, kun lupia ei saanut tai jos niitä olisi saanut, ne olisivat maksaneet
niin paljon, että tavallisella työssä käyvällä perheelläkään ei käytännössä olisi varaa ollut
siellä ainakaan yhtä päivää enempää kalastaa. Joten siinä mielessä, arvoisa ministeri —
joka nyt valitettavasti joutui poistumaan — tämä alle 18-vuotiaiden maksun hinnoittelun
muutos, alentaminen ja jopa poistaminen on todella hyvä saavutus hallitukselta, ja hyvä,
että se nyt tulee tänne eduskuntaan, vaikka viime kesä niin meidän perheellä kuin monella
muullakin Tenolla meni aika pilalle.

Tämä on haastava kokonaisuus lainsäädännöllisesti, ja tämä oli haastava kokonaisuus jo
perustuslakivaliokunnassa. Tietysti täytyy todeta, että kyllä on hyvä, että Suomi pitää puo-
lensa, koska meillä on muutama hassu lohijoki ja Norjalla niitä taitaa olla aika paljon
enemmän. On ihan selvää, että kun kysymys on Suomen edusta, niin silloin pitää Suomen
puoliaan pitää. Mutta kun ajatellaan sitä käytännön tilannetta, mikä viime kesänä syntyi,
että lupien hinnat nousivat jopa 300 prosenttia, niin on ihan selvää, että sellaista lainsää-
däntöä meidän ei olisi koskaan pitänyt tästäkään salista päästää ulos, puhumattakaan siitä,
että se kosketti juuri lapsiperheitä ja nuoria.

Tässä on oikeastaan mielestäni samalla kysymys myös paljon isommasta yhteiskunnal-
lisesta asiasta kuin pelkästään kalastuksesta. Kun me puhumme lasten ja nuorten suhteesta
luontoon ja siitä, että lapset, tulevat sukupolvet, vielä osaavat ja pystyvät olla luonnossa ja
metsässä ja kalastaa, niin ainoa tapa on tietysti se, että sitä tehdään pienestä pitäen esimer-
kiksi omien vanhempien kanssa. Siinä mielessä olen ollut iloinen siitä, että etujärjestöt,
Suomen Vapaa-ajankalastajat mukaan lukien, ovat olleet aktiivisia tässä lausuntokierrok-
sella ja ovat, niin kuin nyt näkyy, saaneet myös läpi sen tahtotilan, että lasten ja nuorten etu
toteutuu tässäkin laissa.

15.19 Kari Kulmala sin: Arvoisa puhemies! Edustaja Skinnari otti hyvin esiin tässä ka-
lastuslupien korotukset, jotka todellakin Tenojoella ovat nousseet aivan huimiin määriin.
Ei ole mitään mieltä siinä, että 300 prosenttia jokin asia nousee kerralla. Jos vaikka maito-
litran hinta kaupassa nousisi 300 prosenttia yhtenä päivänä, niin siitä tulisi aikamoinen älä-
mölö. Esityksen mukaan palveluntuottajien kalastuslupien myyntiin liittyvien tehtävien
suorittamisesta perittävää maksua sekä saalisrekisterin pitäjälle toimitettavia tietoja koske-
via säännöksiä muutettaisiin. Lisäksi alle 18-vuotiaille voitaisiin myöntää matkailukalas-
tuslupa hyvin edullisesti tai maksutta. Tällä hetkellä Tenojoen rajajokiosuudella on voi-
massa Suomen ja Norjan välinen yhteinen sopimus ja siihen liittyvä kalastussääntö. Pitäi-
sin hyvänä, että tämä sopimus mahdollisimman pian uudistettaisiin ja sitä ennen neuvotel-
2



Pöytäkirjan asiakohta PTK 17/2018 vp
taisiin Norjan kanssa. Tässä on paljon sellaisia asioita, jotka pitää saada muutettua mahdol-
lisimman pian.

Jokaisen rajajokiosuudella kalastavan on lunastettava kalastuslupa ennen kalastuksen
aloittamista. Näinhän on käytäntö muuallakin Suomessa, kalastus maksaa joka purolla ja
joka joessa. Esitettyjen muutosten perusteena ovat luvanmyyntikäytännössä havaitut epä-
kohdat sekä tarve parantaa saalistietojen luotettavaa keräämistä Tenojoen sivuvesistöissä.
Palveluntuottajien luvanmyyntitehtävästä perittävän maksun vähimmäismääräksi esite-
tään 3 euroa kalastusvuorokautta kohti ja 60 euron hintaista lupaa kalliimmille luville enin-
tään 5 prosenttia luvan hinnasta, tarkennuksena se, että esitys koskee vain kalastusmatkai-
luun tarkoitettuja lupia. Muut luvat tulee lunastaa Lapin ely-keskuksen palvelupisteestä,
eikä niihin sisälly luvankirjoituspalkkiota.

Luvan myynnistä vastaava taho sekä palveluntuottaja velvoitettaisiin ilmoittamaan lu-
van ostajien nimi- ja yhteystiedot saalisrekisterin toimivaltaiselle rekisterinpitäjälle. Pidän
tältä kohdin esitystä hyvänä, koska tämä edistäisi saalistietojen luotettavaa keräämistä Te-
nojoen sivuvesistöissä, missä luvan myynti ei tapahdu sähköisen järjestelmän kautta. Eri
asia on sitten, miten aktiivisia kalastajat tämän ilmoittamisen suhteen ovat ja miten paljon
heitä pitää siihen motivoida.

Tämän esityksen tärkein seikka ja tavoite mielestäni on se, että alle 18-vuotiaat voisivat
jatkossa saada matkailukalastuslupia Tenolle hyvin edullisesti tai jopa maksutta. Toisaal-
ta, kun kalastelee tuolla joki- ja koskiosuuksilla, niin kaikkein eniten siellä on 15—18-vuo-
tiaita nuoria kalamiehiä. Tämän esityksen myötä lapset ja nuoret pääsisivät kuitenkin ka-
lastamaan aiempaa edullisemmin Tenolle jo tänä kesänä, ja se on varsinkin perheiden etu.

15.22 Eeva-Maria Maijala kesk: Arvoisa puhemies! Olen todella tyytyväinen siihen,
että tämä laki nytten saatiin tänne eduskunnan käsittelyyn. Tämä laki, jossa käsitellään Te-
non kalastusasioita, on ehdottomasti askel eteenpäin, oikeaan suuntaan, sillä viime kesä oli
monille todellakin katastrofi Utsjoen alueella.

Tilannehan oli se, että tavoitteena oli, että Tenojoen kalastusta vähennetään 30 prosent-
tia. Lopputulos oli se, että lohen kalastusmäärä väheni 70 prosenttia. Elikkä tämä oli uts-
jokelaiselle matkailulle todella vaikea tilanne, mutta se oli vaikea myöskin monille paikal-
lisille ja saamelaisille. Nyt tässä on onneksi pystytty hakemaan uutta toimintamallia, ja vii-
me kesästä on opittu aika paljon. Hyvää on se, että lupamyyntiä nytten kehitetään sillä ta-
valla, että jatkossa niitä lupia saadaan oikealla tavalla myöskin Suomen puolelta ja matkai-
luyrittäjät pystyvät sitä myyntiä myöskin tekemään, ja se, että niitä lupia saapi myydä
useamman kerralla niin, että ryhmämatkatkin ovat jatkossa onnistuneet.

Tästä nuorten edullisesta luvasta olen myöskin tyytyväinen tässä asiassa.
Sitten kun tämä tulee valiokuntaan käsittelyyn, niin toivon, että valiokunta kuuntelee

hyvin laajasti myöskin näitä lausunnonantajia, sillä silloin kun Teno-sopimusta käsiteltiin
täällä eduskunnassa, niin erityisesti saamelaiset ja osakaskuntien edustajat, eri tahot, en-
nen kaikkea saamelaiset, kokivat, että heitä ei silloin kuunneltu tarpeeksi. He eivät koke-
neet, että he olisivat tulleet kuulluiksi näissä asioissa.

Saalisrekisteri-asia on todella hyvä ja sitä pitää viedä eteenpäin. Sillä me saamme tietää,
paljonko niitä lohia oikeasti sieltä sitten pyydetään.

Mutta sitten kehittämisasioista se, että viimeksi, kun tästä asiasta päätettiin, silloin so-
vittiin, että tulee valvontakamerat. Siihen löydettiin jo rahatkin, mutta missä ne valvonta-
3



Pöytäkirjan asiakohta PTK 17/2018 vp
kamerat nyt sitten oikein ovat? Niitä ei ole syystä tai toisesta ilmeisesti saatu sinne asen-
nettua sitten ollenkaan, eli sen perään minä kyllä kysyn tässä enemmänkin.

On todella hyvä, että Norjan kanssa saadaan nyt yhteistyö pelittämään entistä parem-
min, tai ainakin sitä käytännön työtä pitää tehdä niin, että lupamyyntiasiat saadaan kehitet-
tyä sillä mielelläkin.

Viime kesä oli tosiaankin poikkeus. Vettä oli paljon ja kalastaminen oli monessa suh-
teessa erilaista kuin aikaisemmin. Toissa kesänä sain käydä poikani kanssa Tenolla pyytä-
mässä lohta, ja kyllähän me silloin saalista saimme myöskin matkaan. Viime kesänä emme
me, niin kuin moni moni muukaan, päässeet sinne kalastamaan. Miten siinä kävi? Loppu-
jen lopuksi iso osa luvista oli kuitenkin myymättä, elikkä siinä eivät jostakin syystä hom-
mat pelittäneet ja kalat jäivät sitten pyytämättä ja matkailutulot paikallisille saamatta. Toi-
von mukaan täällä saamme kehitettyä tätä asiaa.

Kalatalouden Keskusliitto, jota minä olen johtamassa, sekä Vapaa-ajankalastajat mo-
lemmat ovat katsoneet, että tämä lakimuutosasia on tärkeä. Tässä me olemme ainakin sa-
maa mieltä, että jotakin on tehtävä, että toimintoja saadaan vietyä eteenpäin.

Osakaskuntapuolella on otettu vahvasti esille se, että osakaskuntien roolia tulee jatkos-
sakin korostaa varsinkin siinä, miten näitä lupia myydään ja mitkä ovat ne hinnat.

Ulkopaikkakuntalaisten elikkä mökkiläisten lupamyyntiasiaa pitää kehittää, ettei siinä
käy niin kuin viime kesänä kävi, että niistä luvista jäi huomattava osa myymättä, vaikka ne
oli tarkoitettu myyntiin. Esityksenä on se, että myytävien lupien määrää tulisi rajoittaa niin,
että niitä olisi korkeintaan 20 lupaa kalastuskauden aikana per lupien ostaja, jotta niitä voi-
taisiin mahdollisimman monelle saada.

Paikkakuntalaisten verkkopyyntiasiaa pitää kuitenkin miettiä myös uusiksi niin, että ne,
jotka patopyyntiä tai verkkopyyntiä harjoittavat, saisivat harjoittaa tätä toimintaa niin
kauan kuin siihen pystyvät, sillä ei niitä enää montaa vanhusta ole, jotka sitä harjoittavat.

Niin kutsuttuun Venäjän loheen pitää nyt kiinnittää erityistä huomiota, miten sitä ale-
taan rajoittamaan. Itse olen useammankin henkilön kanssa keskustellut haukien määrästä.
Joessa on nykyään iso määrä haukia, ja ne hauet syövät sitten paljon smoltteja. Elikkä mi-
ten saadaan verkkokalastusta tai muita toimintoja sitten kehitettyä, että tämä saadaan vie-
tyä eteenpäin.

Puhemies! Lopuksi vielä sanon sen, että tämä Tenojoki-sopimus on osa laajempia kalas-
tuspuolen kehittämisasioita, ja nyt toivon, että saisimme pikaisesti käsittelyyn myös kalas-
tuslain 10 §:n, joka käsittelee kolmen pohjoisimman kunnan kalastusasioita valtion virta-
vesillä.

15.28 Markku Eestilä kok: Puhemies! Tämä hallituksen esitys on hyvä, sillä se auttaa
matkailuyrittäjiä, jotka todella ovat olleet vaikeuksissa, sillä ongelma on ollut se, että kun
sinne on perhe mennyt, niin kuin täällä hyvin puheenvuoroissa todettiin, niin lupien saanti
on ollut ensinnäkin vaikeata ja epävarmaa ja sen jälkeen myös kallista.

Nyt on tämä 10 §, jonka mukaan alle 18-vuotiaalle voidaan edullisella hinnalla myydä
— niin kuin on tähänkin saakka voitu myydä, mutta se on uusi asia, että olisi alle 16-vuo-
tiaalle jopa maksuton. Sitä täytyy sitten valiokunnissa katsoa tarkkaan, että millä tavalla
tämä maksuttomuus toteutuu ja pitääkö varsinaisen luvansaajan, jonka lupaan se nuoren
maksuton lupa sitten liittyy, välittömästi olla läsnä ja näin poispäin, jotta voidaan varmis-
taa se, että kaloja käsitellään oikein, talvikkoja ei oteta ja muutenkin noudatetaan sääntöjä. 
4



Pöytäkirjan asiakohta PTK 17/2018 vp
On erittäin hyvä, että toinen, 8 §, sitten määrittelee sen, että kun joku myy luvan, niin tie-
detään, kenelle se lupa on myyty, ja tiedetään yhteystiedot, ja varmistetaan sillä, että myös
saalisilmoitus tehdään. Tämä on kyllä merkittävä uudistus ja hyvään suuntaan mennyt uu-
distus.

15.29 Katri Kulmuni kesk: Arvoisa puhemies! Tämä uusittu ja päivitetty Teno-sopimus
on jättänyt näihin päiviin asti aika paljon debattia Tenojokivarressa. On tietenkin hyvä, että
niitä erheitä ja ongelmia siitä sitten pala palalta pystytään korjaamaan myös jälkikäteen, ja
tämä on tietenkin yksi hyvä esimerkki niistä ongelmakohdista, joita on tullut sitten lupien
myötä. Erittäin paljon on kyllä vielä tekemistä myös ely-keskuksella ja Metsähallituksella
ylipäänsä sen suhteen, kuinka digitaalisesti meidän palvelumme toimivat ja kuinka nopeas-
ti ne toimivat ja miten tieto liikkuu, ja toivoisin, että sielläkin astuttaisiin nykyaikaan.

Mutta sitten on tietenkin hirvittävän tärkeää, että nuorten ja lasten kalastusharrastusta
pystytään tälläkin tavalla tukemaan. Tuo viimekesäinen tilanne Tenolla, mikä täällä
useampien kollegojen suusta on tullut jo esille, ei kyllä ole kunniaksi. Ja oikeastaan, niistä
keskusteluista, joita silloin käytiin, kun Teno-sopimusta muutama vuosi sitten oltiin pitki-
en, pitkien neuvottelujen jälkeen lopulta laittamassa voimaan: esimerkiksi ne korvaukset
paikalliselinkeinolle, kun tiedettiin, että kunta elää suuressa määrin tästä matkailusta, ja
sitten seuraavana kesänä tulee tämänkaltaisia, plus 300 prosentin nostoja lupamyyntiin. Eli
ei tämä kyllä kaikilta osin aivan tasapainoisesti ole mennyt.

Harmillista, että ministeri ei pystynyt täällä olemaan paikalla vastaamassa paitsi tähän
kysymykseen myös siihen, minkä kollegani nosti tuossa edellisessä puheenvuorossa esille
eli nämä sivuvesistöjen luvat, jotka jäivät edellisessä kalastuslain uudistuksessa täydelli-
sesti hoitamatta, ja valitettavasti edelleenkin se asia venyy, koska se on iso laki. Mutta tämä
on yksi pieni ja tärkeä oikeudenmukaisuuskysymys, mikä pitäisi saada hoidettua. Ja näistä
laskureista olen kyllä samaa mieltä, että niitä nyt on odoteltu pari vuotta jo siellä. Että mis-
sähän vaiheessa ne sinne tulevat?

15.31 Reijo Hongisto sin: Arvoisa herra puhemies! Useissa puheenvuoroissa on todistet-
tu tästä luvanmyyjien ja luvanostajien välisestä kohtaanto-ongelmasta. Minä tulkitsen
asian niin, että kun ostajia olisi ja myyjiä olisi, mutta he eivät jostain syystä kohtaa, niin
jonkinlaisesta ongelmasta on kysymys, ja tämä täytyy kyllä korjata.

Arvoisa puhemies! Tässä lakiesityksessä ehdotetaan muutettavaksi kalastuslupia myy-
vien palveluntuottajien kalastuslupiin liittyvien tehtävien suorittamisesta perittävää mak-
sua ja saalisrekisterin pitäjälle toimitettavien tietojen laatua. Se on ehdotuksen keskeisin si-
sältö. Myös alle 18-vuotiaalle tulisi mahdollisuus saada matkailukalastuslupia hyvin edul-
lisesti taikka kokonaan maksutta. Tämäkin on mielestäni erinomainen mahdollisuus. Nämä
ovat hyviä parannuksia nykytilaan verrattuna.

Toteutuessaan laki yhtenäistäisi kalastuslupien myynnistä perittävää maksua ja paran-
taisi saalistietojen keräämistä. Muutamissa puheenvuoroissa on puhuttu näitten kalastus-
maksujen korottamisesta, ja kun puhutaan hintojen pompsahtamisesta, niin ei liene kenen-
kään etu, että hinnat pompsahtavat useita satoja prosentteja.

Suomessa itse Tenojoessa tarvittavien kalastuslupien myynnin järjestäminen on Lapin
ely-keskuksen vastuulla, mutta luvanmyynti on mahdollista siirtää yksityiselle palvelun-
tuottajalle taikka kalastusoikeuden haltijana olevalle yhteisen vesialueen osakaskunnalle.
Tenojoen sivuvesistöissä sen sijaan lupia myydään, voisiko sanoa, vähän villillä tavalla.
5



Pöytäkirjan asiakohta PTK 17/2018 vp
Nimittäin sivuvesistöissä on useampia luvanmyyjiä ja useampia tahoja. Suurin osa luvista
myydään niin sanotusti käsin eikä sähköisen järjestelmän kautta. Kaikki luvanmyyjät eivät
näin ollen ole tiedossa, eivätkä myöskään sähköisen järjestelmän piirissä. Tämän takia on
aika vaikea varmistaa, että kaikki luvan ostaneet ja kalaa saaneet ilmoittaisivat saaliistaan.
Kontrollin mahdollisuus puuttuu taikka se on olematon.

Tällaisten ongelmien korjaamiseksi tarvitaan lakimuutos, jota nyt käsitellään. Lakimuu-
tos on mielestäni hyvä askel oikeaan suuntaan, mutta koskikalastuksen moninaiset ongel-
mat tiedostaen ainakin minä kysyn: Onko tämä askel vielä riittävän pitkä? Tarvitaanko vie-
lä joitakin korjaamistoimenpiteitä, joilla saataisiin laki aukottomasti hyväksi?

Arvoisa puhemies! Minä kannatan lakiesitystä ja toivotan kaikille kalastajille kireitä sii-
moja. — Kiitoksia.

15.35 Hannu Hoskonen kesk: Arvoisa herra puhemies! Tämä Tenojoessa kalastamista
koskeva lakiesitys on toki hyvä ja perusteltu, ja voi sanoa, kun äsken käsittelimme tuota
tietosuojalakia, että se oli varmaan aika vaikea lakipaketti, mutta sen voin jo kokemukses-
ta sanoa, mitä olen tätä asiaa muutamia vuosia seurannut, että varmaan tämä Tenojoen ka-
lastuksen säätely lailla ja sen hoitaminen sillä keinoin, että kaikki osapuolet ovat siihen täy-
sin tyytyväisiä, lienee yhtä vaikea asia.

Mutta tärkeäähän tässä lakiesityksessä, mikä on nyt tuotu eduskunnan käsittelyyn, kui-
tenkin on se, että nuorille annetaan aidosti mahdollisuus tutustua tähän hienoon harrastuk-
seen, kalastukseen, ja sitähän Suomessa on pyritty tekemään jo vuosien saatossa muillakin
keinoilla — kalastuslakia on muutettu — ja toivon mukaan sitä samaa työtä jatketaan, niin
että tämä hyvä harrastusmuoto leviää yhä useamman nuoren harrastukseksi, mikä on aivan
erinomainen asia.

On nimittäin niin, että kun katsoo Suomen vesistöjä yleensä, niin kyllä ihmettelen erit-
täin suuresti sitä, että meillä on maailman parhaat sisävedet, maailman puhtaimmat sisäve-
det, ja siitä huolimatta kalastus harrastuksena on vähentynyt koko ajan. Tenojoki on tässä
valtavan hienossa kalastusympäristössä kaikkien muiden kalastusvesistöjen joukossa sem-
moinen helmi, jota säännellään hyvin tarkasti tietysti Norjan kanssa tehtävien sopimusten
perusteella ja niihin liittyvien lakien perusteella, mutta toivoa sopisi, että tässä Teno-asias-
sa päästäisiin eteenpäin sillä keinoin, että Tenolla kalastaminen jatkossakin olisi mahdol-
lista.

Ja saamelaisten oikeudet, totta kai ne pitää turvata, kun he ovat saaneet alkuperäiskan-
san statuksen ja sitä kautta heidän oikeutensa on turvattu aina, mutta toivottavasti tässä
asiassa nyt edetään sillä keinoin, että Tenolla kalastaminen tulevinakin vuosina olisi yhtä
helppoa ja nuoria olisi siellä jokivarressa yhä enemmän, koska jos kalastusharrastus tästä
maasta häviää, niin menetetään valtavan iso perintö, joka on vuosisatoja tätä maata pitänyt
— oikeastaan voi sanoa, että se on tärkeä leivän jatke ollut tälle kansakunnalle vuosisato-
jen aikana.

15.37 Markku Eestilä kok: Arvoisa puhemies! On kaksi asiaa, joita itse pidän tärkeänä:
että Tenossa on lohta ja myös sivuvesien kutupotentiaalista pidetään huoli, ja senhän täy-
tyy perustua tutkimuksiin. Me tiedämme kyllä, että kaikissa sivujoissa asia ei niin hyvin
ole. Kun täällä viitattiin viime kesään, niin oma käsitykseni viime kesästä on se, että vesi
oli jatkuvasti metrin puolitoista korkeammalla, patoja ei pystytty sillä tavalla pystyttä-
mään Tenojokeen kuten aikaisemmin, ja semmoinen käsitys meille kalamiehille jäi, että
6



Pöytäkirjan asiakohta PTK 17/2018 vp
isoa kalaa oli paljon liikenteessä. Itsekin sain kaloja pitkästä aikaa, vähän isompiakin, jois-
sa ei ollut naarmuja kyljissä, eli se kertonee jotakin, jos joku haluaa sen asian sitten oikein
käsittää.

Edustaja Skinnari puuttui täällä siihen perusasiaan, että tämä oli perustuslakivaliokun-
nalle haasteellinen, kun perustuslakivaliokunta antoi lausuntoa. En sen kummemmin puu-
tu siihen lausuntoon, mutta ehkä se kannattaa toisen kerran lukea, sillä Tenon kalastusta
koskevia perusoikeuksia on viisi kappaletta, ja jos perustuslakivaliokunta on tehnyt pun-
ninnan perusoikeuksien prioriteettijärjestelmässä, niin minä mielellään otan sen paperin
vastaan ja luen, mitkä perusoikeudet ovat sitten korkeammalla kuin toiset perusoikeudet.
Tämä on se keskeinen ongelma.

Minusta tuntuu, ja minun on kyllä se tässä salissa nyt todettava, että kun Suomi ja Norja
ovat hyväksyneet kalastussopimuksen, siihen sisältyy monivuotiset neuvottelut, niin meil-
le on käynyt kyllä niin, että kyllä tässä väestöryhmät on asetettu keskenään tappelemaan, ja
se ei voi olla oikeusvaltiossa kenenkään etu. Minä toivon, kun näitä Teno-kysymyksiä tääl-
lä eduskunnassa pohditaan, että me emme asetu kenenkään puolelle vaan kaikki kansan-
edustajat yhdestä suusta toteamme niin, että me menettelemme lain mukaan ja kunnioitam-
me perustuslakia, eri pykäliä. Se on ainut tapa edetä, koska me emme voi lähteä niin, että
me jonkun oikeuksia ylikorostamme ja syömme toisen oikeuksia. Kyllä tässä tasapaino
täytyy säilyttää.

15.39 Harry Wallin sd: Arvoisa puhemies! Tämä hallituksen esitys on hyväksyttävä ja
menee oikeaan suuntaan. Kuitenkin jos mennään vähän taaksepäin historiaa, niin viime ke-
sänä Lapin uutiset 24.7. pääotsikossaan totesi: ”Uusi kalastussääntö hiljensi Tenojoen,
mutta rannoilla kuohuu”, ja täällä sitten jatkossa kerrotaan, että Tenolla matkailuyrittäjät
on menettäneet 60 prosenttia asiakkaistaan. Kun me tätä käsittelimme silloin täällä isossa
salissa ja maa- ja metsätalousvaliokunnassa, niin mehän kuulimme perusteellisen asiantun-
tijakuulemisen ja siinä oli sitten selvä ristiriita valiokunnan ja eduskuntapuolueiden välil-
lä. Me olisimme halunneet enemmän kunnioittaa alkuperäiskansan, saamelaisten, oikeuk-
sia, ja myöskin tämä suojelutaso on liian korkea. Näinhän nyt on ollut, että tämä viime kesä
oli todella vaikea. Metsähallituksen erämökki poltettiin, eli siellä on ollut kova vastarinta.
Kun edustaja Hongisto kysyi, onko tässä nyt tämä muutosten määrä, niin ehdottomasti ai-
nakin täältä opposition suunnasta voi todeta, että kyllä tämä vielä tarvitsee lisää muutoksia
kunnioittaakseen saamelaisten oikeuksia ja myöskin sitä, että kaikki pääsisivät tasapuoli-
sesti kalastamaan, myöskin ne, joilla ei ole kalastusoikeutta, ne maanomistajat, jotka omis-
tavat, niin kuin suomalaiset maanomistajat, jotka omistavat laajasti ranta-alueita.

15.40 Markku Eestilä kok (vastauspuheenvuoro): Herra puhemies! Edustaja Wallin
käytti hyvän puheenvuoron, ja itsekin olen sitä mieltä, että nämä lupien hinnat eivät saisi
olla liian korkeita. Se on kansan harrastus, niin kuin Tenolla kalastaminen on vuosikym-
meniä ollut. Edustaja Kulmunilta minä voisin kysyäkin, kuka ne luvan hinnat määrittelee.
Te varmaan tiedätte — kansanedustajat minun käsittääkseni eivät luvan hintoja määrittele
— niin että voitte kertoa tälle salille, kuka luvan hinnat määrittelee. Minä toivon, että niitä
ei nosteta liian korkealle, koska se, että se on kansan harrastus, helposti menetetään.

Sitten minä voisin kysyä täällä, jos joku osaa vastata, esimerkiksi edustaja Maijala, joka
on hyvin perehtynyt asiaan: paljonko valtiolla on kalastusoikeuksia Tenolla? Se on mielen-
kiintoinen kysymys, koska se myy lupia. Voiko toisen omaisuutta myydä? Nyt kun men-
7



Pöytäkirjan asiakohta PTK 17/2018 vp
nään vähän syvemmälle tähän asiaan, niin totta kai, eihän kukaan meistä halua — vai ha-
luaako joku — vastustaa saamelaisten oikeuksia ja heidän kulttuurinsa tavallaan kehittä-
mistä. En minä ainakaan. Mutta kenen toimesta se tapahtuu, se on toinen kysymys. Jos val-
tiolla on noin vähän kalastusoikeuksia olemassa, niin silloin meidän pitää ruveta pohti-
maan, mikäs suoja on [Puhemies koputtaa] omaisuudella, ja yhtä rintaa viedä näitä asioita
eteenpäin. [Vastauspuheenvuoropyyntöjä]

Ensimmäinen varapuhemies Mauri Pekkarinen:  Arvoisat edustajat, nyt varsinaisten
puheenvuorojen pyytäjien nimet ovat samoja nimiä kuin ovat vastauspuheenvuorojen pyy-
täjät eli mennään varsinaisten puheenvuorojen pyyntöjen mukaan.

15.42 Ville Skinnari sd: Arvoisa puhemies! Perustuslakivaliokunta on tehnyt omaa työ-
tään, niin kuin tiedätte, ja tekee jatkossakin. Arvostan sitä ja tietysti perustuslakivaliokun-
nan jäsenenä olen ylpeä siitä, että täällä edustaja nosti esille sen, miten perusoikeuksia koh-
dellaan, onko joku tärkeämpi kuin joku toinen. Sitä työtä me tuomioistuinmaisesti teemme
ja harvinaisen hyvin olemme mielestäni pystyneet yhteistä näkemystä näinkin vaikeissa
asioissa löytämään. Ja kuten tiedätte, tämäkin työ jatkuu.

Mutta sitten minä olisin halunnut kysyä sitä — ministeri ei ole nyt paikalla — minkä
täällä edustaja Wallin nosti esille, Lapin elinkeinon tilan viime kesänä. Itsekin olin paikal-
la siellä Tenojoki-varressa ja lähdin sitten Norjan puolelle lasten ja muiden nuorten kans-
sa, koska lupia ei saanut. Siellä viesti oli matkailuyrittäjiltä, että he eivät enää kestä: tämä
on täysi katastrofi, liikevaihto on pudonnut. Kuinka moni yritys on mennyt konkurssiin?
Mitä siellä viime kesänä tapahtui? Ja onko teillä hallituksella nyt joitain toimenpiteitä, mi-
ten korjaatte tätä tilannetta, korvaatte sen katastrofin, mikä viime kesänä tapahtui?

15.43 Eeva-Maria Maijala kesk: Arvoisa puhemies! Juuri tämä asia, minkä edustaja
Skinnari toi esille, keskustelutti meitä todella paljon. Kiitoksia ministeri Lepälle ja minis-
teri Lintilälle: molemmat ovat viimeisen puolen vuoden aikana käyneet Utsjoella. On käy-
ty näitä keskusteluja läpi, miten Utsjoella selvitään tästä tilanteesta, päästään eteenpäin.
Onneksi nyt saadaan tämä sopimusasia pikkusen parempaan tilanteeseen mitä aikaisem-
min.

Lintilän kanssa käytiin keskustelua muista matkailupuolen kehittämisasioista. Positiivi-
nen asia tässä Utsjoen tilanteessa on se, että nythän on todella herätty miettimään, mitä toi-
mintoja saataisiin Utsjoelle ympäri vuoden, koska sinne tarvitaan tuloja ja töitä ihmisille
entistä enemmän.

Muita asioita: Kysyttiin, paljonko valtiolla on kalastusoikeuksia. Ihan tarkkaa määrää
minä en tiedä, mutta käsitykseni mukaan niitä on yllättävän vähän. Valtio kuitenkin päät-
tää näistä asioista. Tarkkaa määrää en osaa sanoa.

Sitten toinen asia on nämä sivuvesiasiat. Jos on täysin valtion omistamia alueita, niin sii-
nä todella koetaan, miten saamelaisten ja paikallisten oikeudet on pantu roskakoriin näit-
ten osalta.

Sitten myöskin se, että keskusliitot eivät todellakaan saa tapella keskenään, koska se oli-
si meidän kaikkien yhteinen etu, että me yhdessä saisimme kehitettyä näitä kala-asioita
eteenpäin.
8



Pöytäkirjan asiakohta PTK 17/2018 vp
15.45 Markku Eestilä kok: Arvoisa puhemies! Silloin kun tätä Suomen ja Norjan välistä
rajajokisopimusta tässä salissa käsiteltiin, muistan hyvin, että sanoin, että suurin kärsijä
tässä sopimuksessa tulee olemaan matkailuyrittäjät. Ei nyt kovin viisas tarvinnut olla, kun
tiesi, miten siinä käy.

Yksi suurimpia ongelmia on, että tämä luvanmyynti on mitä on. Se nyt tänä vuonna to-
dennäköisesti ja toivottavasti kehittyy, kunhan nämä tulevat julki, millä tavalla sitä vie-
dään eteenpäin. Se ongelma on siinä, että kun pitäisi perheen varata sinne luvat jo edelli-
senä kesänä, niin ei voi tietää, saako niitä lupia, jos on halu mennä tietylle viikolle, niin
kuin monilla on. Tai jos on kaveriporukka, neljä kaveria, jotka haluavat sinne heinäkuun
toisella viikolla mennä, niin ei ole mitään varmuutta, pystyvätkö he menemään. Tämä on se
suuri ongelma. Sitten tulee näitä perustuslaki- ja yhdenvertaisuuskysymyksiä, että voi-
daanko luvanmyynnistä antaa tietty kiintiö matkailuyrittäjälle, jolloin kaikki olisi helpom-
paa. Että ongelma on tiedossa, mutta kun sitä lähdetään ratkaisemaan, ei se ole niin yksin-
kertaista. Me kansanedustajat voimme täällä käyttää puheenvuoroja, että kehitetään ja rat-
kaistaan asia, mutta se jää sanomatta, miten se kehitys tapahtuu ja miten tämä ratkaisu ta-
pahtuu.

Mutta se suurin ongelma on se, mistä edustaja Maijala täällä puhui. Minä en tiedä, pal-
jonko valtion omistus näihin kalastusvesiin ja kalastusoikeuksiin on, mutta eräitten tieto-
jen mukaan alle 10 prosenttia. En ole ennen kuullut, että alle 10 prosentilla hallitaan 100:aa
prosenttia. Tämä on se ongelma, ja silloin me tulemme siihen tavallaan perustuslakiprio-
risointiin. Perustuslakivaliokunta sinänsä on tehnyt hyvää työtä, mutta me tulemme siihen
tilanteeseen, että totta kai saamelaisten oikeudet pitää tunnustaa ja turvata ja sitä kulttuuria
kehittää — ja yhtä lailla pitää omistajien oikeudet hyväksyä ja ottaa huomioon silloin kun
ratkaisuja tehdään.

Emme me kansanedustajat voi lähteä asettelemaan omistajia tai väestöryhmiä keske-
nään eriarvoiseen asemaan. Meidän täytyy neutraalisti viedä tätä asiaa eteenpäin. Nyt kun
näitä neuvotteluja käydään, niin siellä on jatkuva kädenvääntö ja ikään kuin semmoinen
kulttuurillinen tilanne, että yritetään toiselta naprata oikeuksia pois ja itselle. Ainakin minä
haluaisin, että asia saa lopun ja nämä ratkaistaan rauhanomaisesti, [Puhemies koputtaa] mi-
käli se on yleensä mahdollista.

15.47 Katri Kulmuni kesk: Arvoisa puhemies! Niin, esimerkiksi minä ja kollegani edus-
taja Maijala edustamme täällä omaa vaalipiiriämme ja Suomen kansaa, kuten kaikki muut-
kin, ja totta kai erityisesti meidän puheenvuoroissamme varmasti korostuvat paikallisten
näkökulmat ja saamelaisten oikeudet. Ja kyllähän, niin kuin täällä on esille tullut, perustus-
lailla pystytään antamaan myös positiivisia erityisoikeuksia, kuten nyt nuoremmille, lap-
sille annetaan tässä asiassa, koska koetaan se asia sen verran tärkeäksi, että ikään ja tulota-
soon katsomatta ulkopaikkakuntalaisilla nuorilla olisi mahdollisuus päästä nauttimaan täs-
tä hienosta rajajoesta.

Mutta sitten haluan kyllä palata vielä siihen, että kysymyksessä on varsin poikkeuksel-
linen alue, joka herättää kansallisesti mielenkiintoa ja joka on saamelaisenemmistöinen —
meidän ainoita saamelaisenemmistöisiä kuntiamme — ja joka elää erittäin vahvasti luon-
taistaloudesta ja matkailusta, ja kun me nyt tiedämme kahden vuoden kokemuksella, min-
kälaiset olivatkaan lopputulemat viime kesältä, niin onhan aivan selkeää, että paitsi lupa-
menettelyä täytyy pystyä kehittämään, myös ratkaisemaan niitä ongelmia, jotka ovat jää-
neet edelliseen kalastuslakiin näiden Tenojoen sivuvesistöjen osalta. Sitä ei ole edelleen-
9



Pöytäkirjan asiakohta PTK 17/2018 vp
kään pystytty ratkaisemaan. Minä toivon kyllä, että tänä keväänä ja tänä kesänä ei nähdä
sellaista samanlaista hulabaloota kuin nähtiin vuosi sitten.

On tietenkin aivan selkeää, että myös Utsjoella matkailu ympärivuotistuu. Jos ajatellaan
vaikkapa revontulien tai pimeyden ja talven ja pakkasen ja kylmyyden ansiota, niin ei suin-
kaan kalastus ole ainoa asia, minkä takia ihmiset sinne tulevat. Nimenomaan tästä elinkei-
nojen kehittämisen edesauttamisesta ja myös siitä korvauskeskustelusta, joista puhuttiin
Tenojoen sopimusta sovittaessa, olisi syytä käydä tässäkin salissa debattia, [Puhemies ko-
puttaa] kun aikoinaan oli puhe, että sitä asiaa myös seurataan.

15.49 Eeva-Maria Maijala kesk: Arvoisa puhemies! Edustaja Eestilä otti erittäin hyvin
esille nämä sanat, vesioikeuden omistajan rooli ja asema. Nimittäin tilanne on se, että kun
Teno-sopimusta tehtiin, niin kyllähän vesioikeuden omistajat kokivat silloin, että he eivät
päässeet vaikuttamaan — ja päättämään — näihin päätöksiin, mitä Teno-sopimuksen osal-
ta tuli, ja lopputulos oli sitten huono. Tosin, kuullaanko heitä nytkään tarpeeksi?

Sitten toisena asiana on se, että kun kalastuslaki tehtiin täällä muutama vuosi sitten, niin
sen yhteydessä ainakin minä näin ja koin, että vesioikeuden omistus käsitteenä sosialisoi-
tiin ihan täydellisesti. Tänä päivänä ei enää ymmärretä, mitä vesioikeuden omistaminen on.
Se on perustuslaillinen omistusoikeus ihan samalla tavalla kuin on olemassa maaoikeus,
kiinteistöön on oikeudet ja kaikki näin, mutta se on vesitetty, mitä vesioikeus tarkoittaa.
Velvoitteet on jätetty, mutta mitkä ovat ne oikeudet, mitä hyötyä on omistaa tänä päivänä
vesioikeuksia? Tämä on semmoinen asia, mikä on perustuslaillisesti alitettu sekä kalastus-
lain tekemisessä että Teno-sopimuksessa.

15.50 Mikko Kärnä kesk: Arvoisa herra puhemies! Tämä käsittelyssä oleva esitys on
kyllä erinomainen muutos. Nyt on muistettava myös se, että Norjahan sovelsi tätä menet-
telyä nyt kuluneella kaudella, eli siellä oli mahdollisuus norjalaiselle nuorisolle myöntää
näitä nuorisolupia, ja nyt on aivan hyvä, että Suomi tuodaan mukaan tähän samalle viivalle.

Tämä itse sopimus on monestakin syystä herättänyt paljon kritiikkiä Utsjoen kunnassa
ja myös saamelaiskäräjillä, mutta on myös muistettava, että siihen on oltu osaltaan tyyty-
väisiä, ja monet tunnustavat sen, että on äärettömän tärkeää, että pidämme huolta yhdestä
tällaisesta meidän tärkeimmästä luontoresurssistamme, Tenon lohesta, ja panostamme sen
suojeluun. Toisaalta sitten näitä sopimuksia on oltava valmius muuttaa, mikäli lohikannat
saavuttavat sellaisen tilan, että niitä voidaan kalastaa nykyistä enemmän.

Itse pidän tärkeänä myös, että nyt kaikessa sopimuksen jatkokäsittelyssä ja soveltami-
sessa huomioidaan Utsjoen alueen matkailuyrittäjien oikeudet, ne on äärettömän tärkeä
turvata. Osaltaan nyt myös tämä käsittelyssä oleva esitys parantaa matkailuyrittäjien ase-
maa.

Ehkä voimakkain kritiikki kuitenkin siellä pohjoisessa on kohdistunut tähän edellisen
hallituksen säätämään kalastuslakiin, jossa valitettavasti vietiin paikkakuntalaisilta oikeu-
det näihin niin sanottuihin sivuvesistöihin, jotka ovat lohi- ja meritaimenpitoisia. Toivon,
että löydämme hallituksessa yhteisen tahtotilan sille, että nämä oikeudet voidaan ainakin
jollakin tasolla palauttaa, niin että paikkakuntalaiset eivät ole täysin turistin asemassa siel-
lä omilla vesialueillaan. Ja, kuten edustaja Kulmunikin tuossa totesi, on äärettömän toivot-
tavaa, että mitään sellaista hulabaloota ei nyt pääse syntymään kuin tällä kaudella hivenen
pääsi.
10



Pöytäkirjan asiakohta PTK 17/2018 vp
15.52 Ville Skinnari sd: Arvoisa puhemies! Näin itsekin neljä vuotta Pohjois-Suomessa
aluekehitysjohtajana toimineena tämä on tietysti tuttu keskustelunaihe, ja hyvä niin. Tämä
on arvokasta keskustelua, asia on monimutkainen ja hankala.

Haluaisin kuitenkin nyt hypätä tästä perustuslakikeskustelusta ihan näihin käytännön
lupa-asioihin, joista äskenkin jo puhuin, että siellä ollaan hyviä asioita nyt tuomassa eteen-
päin kustannusten osalta. Olisin oikeastaan kysynyt vielä sitä, että kun viime kesänäkin —
ja taisin tästä soittaakin viime kesänä aika monellekin kollegalle, että miten tämä voi olla
näin — lupa-aikaa oli sitten Tenolla lyhennetty muistikuvani mukaan kello 23:sta vain seu-
raavan vuorokauden kello 16:een. Siitä aika iso itku monella lapsella ja nuorellakin syntyi,
että ai, nyt tämä loppuikin kello 16.

Toinen asia, mitä itse pohdin, on, että miksi ei missään ole otettu esille sitä, että kiintiö
sen lupavuorokauden aikana voisi olla jotain, niin että siellä on joku maksimikiintiö. Jos
vaikka tulet siihen lohiparveen ja teoriassa saat monta monta monta kalaa, niin eikö siellä
voisi olla joku kiintiö, koska tämän ympäristö- ja luonnonsuojelullinenkin kanta pitää ot-
taa huomioon. Eli palaan taas tähän perusoikeusnäkökulmaan.

Mutta näillä kysymyksillä tietysti olisin halunnut ministeriltä kysyä, onko näitä pohdit-
tu, eli ihan näitä käytännön konkreettisia asioita.

15.53 Markku Eestilä kok: Arvoisa puhemies! Edustaja Skinnari käytti rakentavan ja
maltillisen puheenvuoron ja tarttui oikeastaan oleelliseen asiaan, että meillä pitää olla maa-
ilman paras lohijoki Tenolla, ja silloin meidän pitää kaikkien tuntea ympäristövastuu. Ja
kuten edustaja Kärnä sanoi, niin ei tämä sopimus suinkaan ole sellainen, jota kaikki hauk-
kuvat. Siellä on moni tullut sanomaan, että tämä sopimus on aivan oikean suuntainen. Siel-
lä on epäkohtia, mutta tarkoitushan on parantaa lohikantaa ja erityisesti niitten isojen lo-
hien kantoja ja suojella niitä, koska nehän sen kovan kalastuspaineen alla tietenkin ovat ol-
leet sekä Norjan puolella että Suomen puolella.

Mutta edustaja Skinnarin esiin ottama kiintiöjärjestelmä olisi se, mitä sinne kaivataan.
Niinhän se on maailman muillakin lohijoilla. Aika muuttuu, ja maailma muuttuu. Ihmiset
hakevat sieltä elämyksiä, lohta pitää olla joessa. Eihän sitä voi enää kappalemääriä lähteä
kalastelemaan, että onko se kaksi per päivä tai mitä se on. Mutta kun se lähtökohta on oi-
kein, että on selvät kiintiöt, ja jos tulet sieltä joelta ilman kalan merkintää rantaan, niin siitä
tulee kovat sanktiot, niin silloin me olemme oikeilla jäljillä ja suojelemme lohta oikealla ta-
valla.

Mitä tulee tähän saamelaisuuteen ja saamelaisten kulttuurin kehittämiseen, niin kuin sa-
noin, en minä sitä vastusta eikä varmaan kukaan muukaan täällä salissa, mutta täytyy olla
tarkkana, kenenkä toimesta se kehitystyö tapahtuu. Kun me tiedämme, että siellä on maan-
omistajia — heitä kutsutaan hieman halventaen ”mökkiläisiksi”, he ovat maanomistajia,
joille on merkitty kiinteistörekisteriin omistusoikeus tiettyihin kalavesiin — niin sille
omistusoikeudelle suomalaisessa yhteiskuntajärjestelmässä pitää antaa arvo. Se on perus-
oikeus, enkä minä usko, että yksikään keskustapuolueen kansanedustaja lähtee omistusoi-
keutta kyseenalaistamaan.

Mutta niin kuin sanottiin, niin ihan kaikki ei ole mennyt kohdalleen, ja kun meidän tulee
sitten kolmen vuoden kuluttua siitä alkukohdasta arvioida tämä rajajokisopimus uudel-
leen, niin sitä täytyy vähän eri näkökulmasta lähestyä, miten se rakennetaan uudelleen.
11



Pöytäkirjan asiakohta PTK 17/2018 vp
15.55 Mikko Kärnä kesk: Arvoisa herra puhemies! Tässä edustajat Skinnari ja Eestilä
ovat kyllä käyttäneet hyviä puheenvuoroja, ja itsekin näen niin, että siinä vaiheessa, kun
sopimus seuraavan kerran alistetaan neuvotteluille, olisi hyvin toivottavaa, että löydettäi-
siin jonkuntyyppinen ratkaisu siihen, millä tavalla tätä kiintiöintiä voitaisiin edistää. Nyt,
jos olen oikein ymmärtänyt, erityisesti osakaskunnat siellä ja sitten myös saamelaiskäräjät
voimakkaasti vastustivat tällaisen kiintiöjärjestelmän luomista.

Olen itsekin innokas lohenkalastaja ja paljon myös tuolla Pohjois-Norjan lohijoilla ka-
lastan, ja on hyvin poikkeuksellista, jos siellä on joku sellainen joki, jossa ei tätä kiintiötä
ole. Yleensä se on maksimissaan 2—3 kalaa päivässä, ja onpa jopa sellaisia jokia, että sit-
ten tietyn ajanjakson jälkeen syksyllä, jos kalastaja saa saaliiksi ison emokalan, yli 3 kilon
lohet täytyy palauttaa, eli kohdistetaan se pyyntipaine silloin ainoastaan niihin pieniin yk-
silöihin, jotka eivät niin suurella todennäköisyydellä sitten jatka sitä sukua siellä joessa.

Ja näen kyllä, että tämä on varmasti kaikille yhteinen asia, kaikille utsjokisille, tenovar-
tisille, mökkiläisille, koko Suomen eduskunnalle, että me turvaamme Euroopan hienoim-
man ja parhaimman lohijoen lohikannat ja haemme yhdessä siihen sellaiset ratkaisut, jotka
ovat kaikkien hyväksyttävissä.

15.57 Ville Skinnari sd: Arvoisa puhemies! Kiitos, tämä on hyvä ja rakentava keskuste-
lu, ja uskallan ehkä vielä esittää yhden toivomuksen tai jopa pyynnön, että nyt mietintöva-
liokunta tässä yhteydessä todella pohtisi, miten ja kuinka tällainen kiintiöjärjestelmä toteu-
tettaisiin. Jos ja kun tulkitsen oikein, niin mitään lainsäädännöllistä estettä sen tekemiselle
ei ole, koska — niin kuin edustaja Kärnäkin hyvin kuvasi — tämä olisi oikeastaan kaik-
kien etu, että me lähtisimme rakentamaan tätä. Asiantuntijakuulemisen yhteydessä var-
masti löydetään sellainen malli, eli toivon, että hallituspuolueet nyt valiokuntavaiheessa
ottavat tämän vakavasti, jotta tämä voitaisiin vielä saada eteenpäin.

15.57 Markku Eestilä kok: Arvoisa puhemies! Kun tämä keskustelu nyt menee vähän sy-
vemmälle, niin yksi tämän hallituksen esityksen hyvä osio on juuri tämä, että me saamme
kaikki ne nimet tietoon, ketkä ostavat Tenon tai Tenon sivujokien lupia, ja he ovat sitten
velvollisia ilmoittamaan saalismäärät. Tämä kiintiöjärjestelmä oli hyvä, ja kun kansan-
edustajan kuitenkin pitää toimessaan noudattaa oikeutta ja totuutta, niin kyllä minun täy-
tyy sanoa, että jos minä haluaisin kehittää, niin sivujokiinhan myyvät nytten lupia osakas-
kunnan jäsenet. Minun mielestäni pitäisi olla niin, että osakaskunta myy. Silloin me pys-
tyisimme huomattavasti paremmin kontrolloimaan, niin kuin täällä joku epäili, toimiiko se
tulevaisuudessakaan. Kun osakaskunnat möisivät yhteisille vesialueille lupia, voitaisiin
osoittaa tietyt alueet, missä sitten luvan hankkijat voivat kalastaa. Minusta se olisi paljon
parempi järjestelmä kuin se, että osakaskunnan jäsenet luovuttavat näitä lupia.

15.58 Eeva-Maria Maijala kesk: Arvoisa puhemies! Vielä tuosta kiintiöjärjestelmästä:
Idea ja ajatushan siinä on minun mielestäni erittäin hyvä, koska se toimiipi esimerkiksi jo
Tornionjoella ja monessa muussakin paikassa. Mutta se, minkä takia paikalliset ovat vas-
tustaneet sitä, johtuu lähinnä siitä, että pelätään, että se tulee koskemaan myöskin paikalli-
sia kalastajia, ja paikalliset kalastajat, saamelaiset, ovat tottuneet siihen, että silloin kun he
ovat kalastamassa, he ottavat sen oman tarpeensa sitä kalaa. Tämä on asia, mikä varmasti
joudutaan sitten pohtimaan tässä, mutta olen itse ollut esittämässä myöskin, että tämä kiin-
tiöjärjestelmä voisi olla siinä yhtenä osana mutta lähdetään rakentamaan sitä niin, että pai-
12



Pöytäkirjan asiakohta PTK 17/2018 vp
kallisten oikeudet eivät saa kuitenkaan siinä sitten kärsiä. Katsotaan, miten lakipykälät
pystyisi siinä sen jälkeen tekemään kohdalleen.

Keskustelu päättyi.

Asia lähetettiin maa- ja metsätalousvaliokuntaan.
13


	9
	15.12
	15.15
	15.19
	15.22
	15.28
	15.29
	15.31
	15.35
	15.37
	15.39
	15.40
	15.42
	15.43
	15.45
	15.47
	15.49
	15.50
	15.52
	15.53
	15.55
	15.57
	15.57
	15.58


