















































DEMDFBF.tmp.xml


Pöytäkirjan asiakohta PTK 132/2018 vp
Pöytäkirjan asiakohta 

PTK 132/2018 vp

Täysistunto

Maanantai 17.12.2018 klo 13.00—2.20

10. Hallituksen esitys eduskunnalle laiksi ulkomaisten väliyhteisöjen osakkaiden verotuk-
sesta annetun lain muuttamisesta

Hallituksen esitys HE 218/2018 vp
Valiokunnan mietintö VaVM 24/2018 vp

Toinen käsittely

Toinen varapuhemies Tuula Haatainen: Toiseen käsittelyyn esitellään päiväjärjestyk-
sen 10. asia. Nyt voidaan hyväksyä tai hylätä lakiehdotus, jonka sisällöstä päätettiin ensim-
mäisessä käsittelyssä.

Keskustelu

1.22 Timo Harakka sd: Arvoisa puhemies! Kyseessä on väliyhteisölaki, joka on osa
EU:n veronkiertodirektiivin kansallista toimeenpanoa. Kansalliset toimeenpanot eri val-
tioissa ovat vaihdelleet kovinkin paljon, ja voi kai sanoa, että meitä tietenkin lähimpänä on
Ruotsi, jossa tätä väliyhteisölakia eli pöytälaatikkoyhtiöiden käyttämistä säätelevää lakia
on sovellettu huomattavasti Suomea tiukemmin. Tästä johtuen sosiaalidemokraatit, perus-
suomalaiset, vihreät ja vasemmistoliitto esittivät pykälämuutoksia tähän varsinaiseen la-
kiin, ja kun nämä tiukennukset eivät menneet läpi, niin meillä on tässä vaiheessa sitten toi-
ve kytkeä tämä puutteellinen väliyhteisölaki eduskunnan toiveesta, ponsista, tiukempaan
muuhun sääntelyyn, joka auttaisi purkamaan niitä ongelmia, joita väliyhteisölakiin on jää-
nyt, eli siis sitä, että se ei tarpeeksi tiukasti pureudu aggressiiviseen verosuunnitteluun ja ei
estä suomalaisia yrityksiä siirtymästä matalan verotuksen maihin. Eli esitän vastalauseem-
me mukaiset kolme pontta eduskunnan hyväksyttäväksi. 

1.23 Esko Kiviranta kesk: Arvoisa puhemies! Minulla ei ollut tilaisuutta olla viikko sit-
ten tuossa ensimmäisessä käsittelyssä paikalla. Silloin taidettiin käyttää kaksi puheenvuo-
roa, katsoin, ja niissä ei kovin paljon tämän esityksen ja mietinnön asiasisältöön kajottu.
Ehkä vaikka eduskunnan pöytäkirjoja varten niistä kiinnostuneille voisin kertoa tästä esi-
tyksestä keskeiset asiat.

Tämä hallituksen esitys johtuu EU:n veronkiertodirektiivistä, jonka edellyttämät niin sa-
notun väliyhteisölain muutokset on saatettava voimaan ensi vuoden alusta. Väliyhteisölaki
tuli voimaan vuoden 1995 alusta. Siihen on tehty matkan varrella useita muutoksia. Käsit-
telen tässä kaksi keskeistä nyt tehtävää muutosta:

Toinen koskee Suomelle verotusoikeuden perustavan määräämisvallan kynnystasoa.
Nykyisin Suomen verotusoikeus väliyhteisötuloon syntyy, jos Suomessa yleisesti verovel-
volliset omistavat vähintään 50 prosenttia yhteisön pääomasta tai äänistä tai saavat vähin-
tään 50 prosenttia sen tuotosta. Yksittäisellä suomalaisosakkaalla väliyhteisötulo on vero-
 Tarkistettu
4.0



Pöytäkirjan asiakohta PTK 132/2018 vp
tettu, jos tämän osuus pääomasta, äänivallasta tai varallisuuden tuotosta on ollut vähintään
25 prosenttia. Hallituksen esityksen mukaan verotusoikeuteen ei enää edellytetä, että Suo-
messa yleisesti verovelvolliset osakkaat omistavat väliyhteisöstä vähintään 50 prosenttia.
Verotusoikeus syntyy, jos osakkaan ja tämän kotimaisten tai ulkomaisten etuyhteystaho-
jen suora tai välillinen määräämisvalta väliyhteisössä on vähintään 25 prosenttia.

Toinen muutos koskee vapautusta väliyhteisösääntelystä liiketaloudellisin perustein.
Hallituksen esityksen mukaan väliyhteisötulon verotuksesta voisi edelleen vapautua, jos
EU- tai Eta-alueen valtiossa asuva väliyhteisö tosiasiallisesti harjoittaa taloudellista toi-
mintaa asuinvaltiossaan. Tämä vapautus perustuu EU-tuomioistuimen oikeuskäytäntöön ja
on myös nykyisessä väliyhteisölaissa. Lisäksi EU- ja Eta-alueen ulkopuolisia maita kos-
kee nykyisessä laissa niin sanottu toimialapoikkeus, oikeammin sanoen toimialavaatimus,
jota hallituksen esityksessä on laajennettu koskemaan muutakin tuotanto- tai palvelutoi-
mintaa kuin teollista tuotantotoimintaa. Tämä on hyvä laajennus moderneja liiketoiminta-
malleja, kuten digitaalisia palveluja, ajatellen. Se merkitsee 1990-luvun puolivälissä sää-
detyn väliyhteisölain eräänlaista päivittämistä.

Arvoisa puhemies! Uusi laki tiukentaa väliyhteisösääntelyä verosopimusvaltioiden
osalta, kun harmaan listan sääntely poistuu. Nyt verosopimusvaltiossakin on täytettävä toi-
mialapoikkeuksen edellytykset. Näin ollen on hyvä laajentaa hyväksyttävien toimialojen
piiriä myös digitaaliseen liiketoimintaan. Toimialapoikkeuksen nykylaajuus koskee vain
raskasta teollisuutta ja on peräisin 1990-luvun puolivälistä eikä siinä ole voitu huomioida
tämän päivän digitaalista liiketoimintaa, jota harjoitetaan esimerkiksi työvoiman saata-
vuussyistä Singaporen kaltaisissa keskuksissa ilman, että asiaan liittyy verosuunnittelua.
Nyt on jouduttu hoitamaan asioita korkeimmassa hallinto-oikeudessa, jossa muun muassa
virustorjuntaohjelmistojen kehittäminen on joulukuussa 2014 tehdyssä vuosikirjapäätök-
sessä hyväksytty teolliseksi tuotantotoiminnaksi.

Valtiovarainvaliokunnan mietinnössä pidetään välttämättömänä, että säännösten toimi-
vuutta seurataan muun muassa yritysten kansainvälistyminen huomioon ottaen.

1.28 Krista Mikkonen vihr: Arvoisa puheenjohtaja! Kannatan näitä edustaja Harakan
esittämiä lausumaponsia, jotka ovat todella sekä SDP:n, vihreiden, perussuomalaisten että
vasemmistoliiton yhteisiä. 

Näiden tarkoituksenahan on se, että pystymme estämään aggressiivista verosuunnitte-
lua ja veronvälttelyä. Todellakin silloin jos yrityksen tosiasiallinen johtopaikka on Suomi,
myös kotipaikan tulisi olla Suomi, niin että ei voi siirtyä jonnekin sellaiseen paikkaan, mis-
sä pystyisi veroja välttelemään.

Me olemme paljon puhuneet täällä harmaasta taloudesta. Me olemme paljon puhuneet
siitä, miten pitäisi veropohjien olla laajoja ja tulisi tilkkiä näitä erilaisia porsaanreikiä, ja on
tärkeää, että silloin kun me sovellamme sitä lainsäädäntöä, mitä EU:stakin tulee, me teem-
me sen tavalla, joka varmistaa sen, että pystymme keräämään verot. 

Keskustelu päättyi ja asian käsittely keskeytettiin.
2


