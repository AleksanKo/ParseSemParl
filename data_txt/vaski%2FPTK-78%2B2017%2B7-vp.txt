















































DEM82B2.tmp.xml


Pöytäkirjan asiakohta PTK 78/2017 vp
Pöytäkirjan asiakohta 

PTK 78/2017 vp

Täysistunto

Keskiviikko 28.6.2017 klo 14.00—19.38

7. Hallituksen esitys eduskunnalle laiksi ammatillisesta koulutuksesta ja eräiksi siihen liit-
tyviksi laeiksi

Hallituksen esitys HE 39/2017 vp
Valiokunnan mietintö SiVM 7/2017 vp

Toinen käsittely

Toinen varapuhemies Arto Satonen: Toiseen käsittelyyn esitellään päiväjärjestyksen 7.
asia. Nyt voidaan hyväksyä tai hylätä lakiehdotukset, joiden sisällöstä päätettiin ensimmäi-
sessä käsittelyssä.

Keskustelu

17.42 Jukka Gustafsson sd: Arvoisa puhemies! Ehkä puheenvuoroni alkuun tällainen
motto, lause, suora lainaus sivistysvaliokunnan mietinnöstä noin vuoden takaa, siis yksi-
mielinen: "Sivistysvaliokunta pitää edelleen erittäin huolestuttavana sitä, että määräraho-
jen leikkaukset toteutuvat vuonna 2017 mutta koulutuksen järjestäjille tarjotaan vasta vuo-
den 2018 alusta lukien uudet välineet toteuttaa leikkaukset." Siis taustalla ovat ammatilli-
sen koulutuksen leikkaukset.

Arvoisa puhemies! Ammatillinen koulutus tarvitsee uudistamista, mutta valitettavasti
hallitus ei halunnut korjata reformin valuvikoja. Hallituspuolueilla ei ollut halua korjata
näitä valuvikoja eduskuntakäsittelyn aikana. Tämä reformi on historiallisen suuri uudis-
tus, jonka vaikutukset ulottuvat useita vaalikausia eteenpäin. Työpaikalla tapahtuvan oppi-
misen lisääminen käytännön työtehtävissä on oikea suunta, mutta muutaman periaatteelli-
sesti tärkeän valuvian korjaamisella uudistus olisi voitu hyväksyä yksimielisesti. Olen pet-
tynyt, ettei näin tapahdu.

Toin esille valiokuntakäsittelyn aikana haluni, ehkä halummekin, sopia korkeammasta
perusrahoituksen tasosta, niin opetusministerille kuin sivistysvaliokunnan hallituspuolu-
eitten edustajille. Tukenamme olivat lähes kaikki asiantuntijat, jotka esittivät perusrahoi-
tuksen nostoa 50 prosentista 60:een, osa jopa 70:een. Miksi yhteistyön käteen ei haluttu
tarttua? Paheksun voimakkaasti tämän kokoluokan asiassa parlamentaarisen opposition
näkemysten sivuuttamista. Sinänsä oikeat koulutuksen kehittämistavoitteet olisivat ansain-
neet laajan parlamentaarisen tuen, joka eduskunnalta olisi ollut saatavissa. Miksi ei haluttu
oikeasti neuvotella ja sopia, vaan runnottiin läpi hallituspuolueitten jo kertaalleen — siis jo
ennen valiokuntakuulemisia — sopimaa esitystä? Tärkeää tämän perusrahoituksen noston
ohessa olisi ollut huomioida uudistuksen tuomat lisäkustannukset, joiden esimerkiksi Kun-
taliitto on arvioinut kohoavan yli 80 miljoonaan euroon.

Lähiopetuksen turvaaminen olisi myös mielestäni ollut tärkeää saada vahvemmin la-
kiin. Tätäkin monet asiantuntijat ehdottivat, muun muassa Opettajien Ammattijärjestö ja
 Tarkistettu
4.1



Pöytäkirjan asiakohta PTK 78/2017 vp
Sakki ry. Lähiopetuksen väheneminen tässä uudessakin osaamisperusteisessa oppimis-
muodossa heikentää oppimistuloksia ja kasvattaa riskiä opintojen keskeyttämiseen.

Arvoisa puhemies! Ammatillisen koulutuksen reformin mukanaan tuoma uusi koulutus-
sopimusmalli asettaa monia haasteita oppilaitoksille, myös yrityksille ja opiskelijoille. Mi-
ten oppilaitoksen opettajien ja ohjaajien aika riittää työpaikalla tapahtuvaan ohjaamiseen?
Miten työpaikkojen oletetaan järjestävän oma ohjauksensa ilman, että siihen osoitetaan re-
sursseja? Jotta työpaikalla tapahtuva oppiminen olisi optimaalista, pitäisi työpaikkaohjaa-
jina toimivien määrää lisätä huomattavasti, tarjota heille järkevän laajuinen koulutusohjel-
ma, jossa uuden lainsäädännön ja yleensä ohjaus- ja arviointityön kysymyksiin seikkape-
räisesti perehdytettäisiin ja, kaikkein tärkeimpänä, löytää jostakin aika- ja rahoitusresurssi,
jonka rajoissa hyvä työpaikkaohjaus käy mahdolliseksi.

Esitimme koulutussopimuksen keston rajaamista ja opiskelijan ohjaamista oppisopi-
muskoulutukseen. Tämänkin esityksen hallituspuolueen edustajat valiokunnissa torppasi-
vat. Olisimme siis halunneet vahvistaa sitä itse asiassa koulutussopimuksen alkuperäistä
ajatusta, että koulutussopimus toimii ennakkojaksona oppisopimuskoulutukseen siirtymi-
sessä.

Arvoisa puhemies! Hallituksen esitys sai osakseen myös kritiikkiä siitä, ettei siinä huo-
mioida koko toisen asteen kehittämistarpeita. Sosiaalidemokraattien mielestä lukion ja am-
matillisen koulutuksen yhteistyö on modernia ammattisivistystä ja esimerkiksi kaksoistut-
kintojen suorittaminen sisältää työelämän kaipaamia valmiuksia: hyvää yleissivistystä,
kielitaitoa, luovaa ja aloitteellista toimintaa ja osaamista.

Arvoisa puhemies! Rohkenen todeta, että sosiaalidemokraateilla on paljon osaamista ja
valmiutta vaikkapa viikossa neuvotella hallituspuolueiden kanssa esitettyä parempi lain-
säädäntö, joka paremmin turvaa laadukkaan oppimisen ja osaamisen. Olemme nyt äärim-
mäisen huolestuneita työpaikalla tapahtuvan ohjauksen laadusta ja nuorten todellisesta jat-
ko-opintokelpoisuudesta. Monet koulutuksen järjestäjät, opettajat, muut odottavat tätä re-
formia. Siinä on paljon oikeita, hyviä aineksia, joita kannatamme. Mutta erään oppilaitok-
sen opetuspäällikön sanoin, sanatarkka lainaus: "Ei ole yhtään varmaa, minne päädytään
tämän uudistuksen myötä." Hän suhtautui uudistukseen yleisesti myönteisesti, niin kuin
minäkin.

Sosiaalidemokraateille ammatillinen koulutus on niin tärkeä, että me haluamme, että on
varmaa, minne päädytään isoa uudistusta toteutettaessa. Siksi lainsäädäntö ei esitetyssä
muodossa käy, ja siksi esitämme lainsäädännön hylkäämistä. Tämä vastalauseemme — tai
vastalause, ei se ole kenenkään, possessiivisuffiksit pois — vastalause on vasemmistolii-
ton, vihreitten ja RKP:n sivistysvaliokunnan edustajien yhteinen.

Arvoisa puhemies! Esitän, että lakiehdotukset hylätään. Lisäksi esitän vastalauseen mu-
kaisten lausumien hyväksymistä.

17.50 Tuomo Puumala kesk (vastauspuheenvuoro): Arvoisa puhemies! Olen hieman yl-
lättynyt ehkä tuosta hyvän ystäväni ja korkealle arvostamani edustaja Gustafssonin pu-
heenvuoron tyylilajista. Miksi? Siksi, että tätä uudistusta on tehty yhdessä kaksi vuotta
kentän kanssa aika historiallisellakin tavalla, kerrassaan erinomaisella prosessilla. Valio-
kunnassa kuultiin yli sataa asiantuntijaa, esitys on 550 sivua. Voi kai sanoa, että 90 prosen-
tista — tai paljon ylikin 90 prosentista — asioita olemme samaa mieltä. Sitten joistakin
kohdista äänestimme, mitä rahoitukseen tulee, siis yksittäisistä pykälistä. Mitä rahoituk-
seen tulee, niin siinäkin olemme 90-prosenttisesti samaa mieltä, siis jakamassa 1,7:ää mil-
2



Pöytäkirjan asiakohta PTK 78/2017 vp
jardia ennenkuulumattomalla uudenlaisella tavalla, joka hakee maailmanlaajuisestikin ver-
taistaan. Siitäkin olemme näin pitkälle samaa mieltä. Sitä taustaa vasten tuo retoriikka tun-
tuu ylimitoitetulta ja villat aika vähäisiltä. Erityisesti sosiaalidemokraattien olisin toivonut
olevan mukana tässä uudistuksessa, koska olemme [Puhemies koputtaa] yhdessä saaneet
Suomessa paljon hyvää aikaan, mukaan luettuna peruskoulun.

17.52 Li Andersson vas (vastauspuheenvuoro): Arvoisa puhemies! Tämä esitetty rahoi-
tusmalli ei ole mikään pieni yksityiskohta tästä uudistuksesta vaan aika merkittävässäkin
roolissa, tietenkin, kun miettii koulutuksen järjestäjien mahdollisuuksia turvata koulutus-
tarjontaa, riittävää lähiopetusta, riittäviä henkilöstöresursseja myöskin, jos miettii koko tä-
män ammatillisen koulutuksen reformin toimeenpanoa. Eli siitä tässä on ennen kaikkea ky-
se. Ja kun tässä on tehty, niin kuin edustaja Puumala mainitsi, poikkeuksellisen laajaa ja
osallistavaa valmistelua, niin on perin outoa, että on päädytty esittämään sellaista rahoitus-
mallia, mikä ei saa kannatusta koulutuksen järjestäjien, muiden asiantuntijoiden ja lausun-
nonantajien keskuudessa. Miksi on päädytty esittämään tällaista rahoitusmallia, mikä ei
saa juurikaan kannatusta keneltäkään?

17.52 Jukka Gustafsson sd (vastauspuheenvuoro): Arvoisa puhemies! Jos tyylilajini oli
voimakas tai ehkä jollakin tavalla väärä, niin pahoittelen sitä. Toivon, että siitä välittyi kui-
tenkin vahva huoli ja perehtyneisyys tähän historialliseen ammatillisen koulutuksen refor-
miin. Niin kuin puheenvuorossani sanoin, niin jos ja kun se nyt todennäköisesti viedään
hallituspuolueitten äänin lävitse, sen vaikutus tulee olemaan monen vaalikauden ylittävä.
Sen vuoksi olen aidosti pettynyt siihen, ettei esimerkiksi tässä rahoitusasiassa tultu sen ver-
ran vastaan, että olisi löydetty yhteinen näkemys siitä. Lakiesityksen perusteluissakin hal-
litus itse toteaa, että 82 prosenttia koulutuksen järjestäjistä koki tämän rahoitusjärjestel-
män ongelmallisena, koska se voi johtaa siihen, että kun rahoitus tulee osatutkinnoista ja
valmistumisesta, niin se houkuttelee [Puhemies koputtaa] järjestäjiä ottamaan niin sanot-
tuja hyviä oppilaita. Se on tasa-arvon kannalta ongelmallinen.

17.54 Tuomo Puumala kesk (vastauspuheenvuoro): Herra puhemies! Tässä rahoitusjär-
jestelmässä siis siitä isosta kuvasta kaiketi ollaan kohtuullisen yksimielisiä, siis siitä, että
rahoitus määräytyy perusrahoitusosuudesta ja jonkunsuuruisista osuuksista, joita määritte-
lee tutkintojen määrä ja toisaalta sitten työllistyminen ja jatko-opintoihin pääsy. Sitten se
ero on siinä, onko se perusrahoituksen osuus 50 vai 60 prosenttia, niin kuin moni asiantun-
tija esitti. Miksi he sitä esittivät, sitähän kysyimmekin monelta asiantuntijalta. He ajattele-
vat, että se olisi ehkä vähän turvallisempi lähtö. Kaikkihan perustuu ennakointiin, kun on
valtavan kokoisesta reformista kysymys, eli ei siinä mitään tieteellistä evidenssiä ole, että
juuri siinä kohtaa menisi se raja. Arvelisivat, että se olisi vähän turvallisempi. Tähän on-
neksi meillä on olemassa erittäin hyvä takaportti. Valiokuntahan hyväksyi yksimielisesti
lausuman siitä, että vuosittain tarkastellaan juuri syrjäytymisen ehkäisyn näkökulmasta si-
tä, onko perusrahoituksen osuus suurempi, ja vuosittain tuohon kysymykseen voidaan pa-
lata. Eli tähänkin asiaan olemme hyvin valmistautuneet. [Puhemies koputtaa]

Toinen varapuhemies Arto Satonen: Sitten puhujalistaan.
3



Pöytäkirjan asiakohta PTK 78/2017 vp
17.55 Tytti Tuppurainen sd: Arvoisa puhemies! Ammatillinen koulutus on tärkeä tule-
vaisuusinvestointi. Se on sitä sekä yksilölle että yhteiskunnalle. Tässä hallituksen esityk-
sessä on kyseessä merkittävä ammatillisen koulutuksen reformi. Se koskettaa arviolta noin
300 000:ta opiskelijaa. Noin puolet perusopetuksen päättävistä jatkaa ammatillisessa kou-
lutuksessa, ja ammatillisessa aikuiskoulutuksessa opiskelee noin 150 000 aikuista.

Uudistuksessa on paljon hyvää, ja kaiketi kentällä on tietoisuus siitä, mitä tuleman pi-
tää, mutta kipukohtia kuitenkin on. Keskeisin huoli hallituksen esittämässä ammatillisen
koulutuksen reformissa liittyy uudistuksen tavoitteisiin suhteessa käytettävissä oleviin re-
sursseihin. Hallitus on tekemässä merkittäviä muutoksia ammatilliseen koulutukseen sa-
maan aikaan, kun koulutukseen tehdään huomattavan suuria leikkauksia. Valtion vuoden
2017 tulo- ja menoarviossa ammatilliseen koulutukseen kohdistettiin 190 miljoonan euron
leikkaus. Tämä on tarkoittanut irtisanomisia ja muun muassa tärkeän lähiopetuksen vähen-
tämistä.

Leikkauksilla on ollut vaikutusta työilmapiiriin. Irtisanomisten myötä on muiden työ-
taakka kasvanut. Kiire ja kuormittavuus ovat lisääntyneet, mikä heijastuu kielteisesti ope-
tukseen ja sitä kautta oppimistuloksiin. Useat tahot ovatkin esittäneet huolensa ammatilli-
sen koulutuksen tason heikentymisestä. On arvioitu, että leikkauksista vielä 40 prosenttia
on tekemättä. Tämä tarkoittaa sitä, että ammatillista koulutusta ollaan uudistamassa sa-
maan aikaan todella kovien leikkausten kanssa. Kysymys riittävistä resursseista on ilmei-
nen esimerkiksi hallituksen esittämässä henkilökohtaistamisprosessissa: miten opettajien
ja ohjaajien aika tulee riittämään, kun samanaikaisesti resursseja leikataan?

Lisäksi on syytä huomauttaa, että hallituksen esityksessä ei työpaikoille olla kohdista-
massa erillisrahoitusta siitä huolimatta, että hallituksen esityksessä työelämän vastuulle ol-
laan siirtämässä huomattava osa koulutuksen kokonaisuudesta. Tämä antaa aihetta kysyä,
miten työpaikoilla kyetään turvaamaan laadukas opiskelijan ohjaus, henkilökohtainen koh-
taaminen ja tuki oppimiselle. Reformissa työpaikkojen vastuuta ja työmäärää lisätään il-
man, että on tarpeeksi kattavasti arvioitu, miten ihmiset työpaikoilla pystyvät kaiken tä-
män järjestämään. Kysymys on kuitenkin nuorista ihmisistä, jotka tarvitsevat opinnois-
saan kokeneen aikuisen ohjausta ja henkilökohtaista palautetta. Uudistuksessa on myös lä-
hiopetuksen osuus ja järjestäminen puutteellisesti huomioitu.

Minä jään, puhemies, pohtimaan myös yleissivistävien aineiden opetusta. Tulevatko jat-
kossa ammattiin opiskelevat nuoret jäämään vaille yleissivistäviä valmiuksia? Kaikkien
opintojen tehtävä on kuitenkin antaa eväitä myös oman elämän hallintaan, siis lisätä yksi-
lön henkistä pääomaa. Siitä viime kädessä on kysymys koulutuksessa.

Arvoisa puhemies! Näinkin mittavaa ammatillisen koulutuksen reformia tehtäessä on
suositeltavaa, että rahoitusta tarkasteltaisiin uudelleen. Jotta uudistukset voidaan onnistu-
neesti toteuttaa, on huolehdittava riittävästä rahoituksesta ja muista resursseista.

17.59 Li Andersson vas: Arvoisa puhemies! Ammatillisen koulutuksen reformia on nyt
käsitelty koko kevään ajan täällä eduskunnassa, ja kuten monissa puheenvuoroissa on to-
dettu, reformi sisältää monia hyviä ja kannatettavia tavoitteita. Ammatillinen koulutus, ku-
ten tänäänkin täällä on todettu, ei ole vain väylä työelämään, vaan nuorten kohdalla amma-
tillisen koulutuksen tulee kovan ammattitaidon lisäksi antaa kaikille nuorille tasavertaiset
mahdollisuudet kasvaa hyviksi, tasapainoisiksi ja sivistyneiksi ihmisiksi ja yhteiskunnan
jäseniksi. Merkillepantavaa on kuitenkin ollut se, kuinka monet hallituspuolueiden edusta-
jat mainitsivat reformin keinona puuttua nuorten syrjäytymiseen. Tähän reformiin liittyen
4



Pöytäkirjan asiakohta PTK 78/2017 vp
yksi huoli, jonka hyvin monet asiantuntijat ja lausunnonantajat ovat nimenomaisesti nos-
taneet esille, on juuri se, miten käy enemmän tukea tarvitseville nuorille tässä ammatilli-
sen koulutuksen reformissa.

Yksi suuri ongelma on ammatillisen koulutuksen rahoitukseen jo tehdyt suuret leikka-
ukset. Tämä hallitus leikkasi 190 miljoonaa euroa ammatillisen koulutuksen järjestäjiltä
juuri ennen reformia, ja nyt reformin toimeenpanoon osoitetaan vain 15 miljoonaa kahden
vuoden ajan. Esimerkiksi Kuntaliitto on arvioinut, että reformin toimeenpano ja sen yhtey-
dessä lisääntyneet velvoitteet lisäävät kustannuksia yhteensä 90 miljoonaa, josta koulutuk-
sen järjestäjien osuus on peräti 84 miljoonaa.

Rahoituksen puute näkyy jo nyt ammatillisessa koulutuksessa lähiopetuksen vähenemi-
senä, rikkonaisina koulupäivinä ja opetuksena, joka perustuu itsenäisesti tehtävään etä-
työskentelyyn ja nettitehtäviin. Tämä jättää heitteille erityisesti niitä nuoria, jotka tarvitse-
vat opiskeluyhteisöä ja opiskeluympäristöä sekä tukea oppimiseen ja kehittymiseen.

Samalla on syytä kiinnittää huomiota siihen, että kiinteä opiskeluryhmä ja siihen liitty-
vä ohjaus ja lähiopetus on hyvä perusta kaikille opiskelijoille, ei vain erityistä tukea tarvit-
seville nuorille. Muun muassa Nuorisotutkimusverkosto on omassa lausunnossaan amma-
tillisen koulutuksen reformista tuonut esille huolensa siitä, että osaamisen henkilökohtais-
taminen, erityisesti kun resursseja samaan aikaan on vähennetty merkittävästi, sisältää ris-
kin, että opiskelijoiden sosiaaliset ja yhteisölliset tarpeet sivuutetaan. Tutkijat painottavat,
että ryhmä on etenkin nuorille oppijoille keskeinen oppimisympäristö sekä kasvun ja kehi-
tyksen ympäristö ei vain erityisen tuen tarvitsijoille vaan kaikille. Laaja tutkimusnäyttö
osoittaa, että opiskelijaryhmä, jonka kanssa valmiuksia hankitaan, on opiskelijoille tärkein
oppimisympäristö. Hyvät opiskelijaryhmät integroivat opiskelijoita opintoihin ja vähentä-
vät keskeyttämistä, parantavat oppimistuloksia sekä nopeuttavat läpäisyä. Havainto on
myös ammatillisen koulutuksen läpäisyn edistämishankkeen keskeisiä tuloksia. Yhteisöl-
lisyyden merkitys on ylipäätään jäänyt liian vähälle huomiolle, kun tämän reformin yhtey-
dessä on puhuttu vain opintojen henkilökohtaistamisesta. Viimeaikaisten nuorisotutkimus-
ten mukaan ammattiin opiskelevat nuoret eivät kaipaa niinkään yksilöllisiä vapauksia vaan
pikemminkin pysyvyyttä, ennakoitavuutta ja selkeää rytmiä, joita voivat tarjota vain riittä-
vän kiinteät opiskeluryhmät sekä opettajien ja ohjaajien tarjoama ohjaus.

Myös tämä esitetty rahoitusmalli on iso ongelma tulevaisuuden näkökulmasta, ja käy-
tännössä kaikki lausunnonantajat ovat esittäneet sen muuttamista. Jaan edustaja Gustafs-
sonin pettymyksen siitä, että emme eduskunnan käsittelyvaiheessakaan pystyneet tule-
maan yhteiseen ratkaisuun tämän rahoitusmallin keskeisimmän ongelman korjaamisesta
lausunnonantajien ja asiantuntijoiden esittämien toiveiden mukaisesti. Sen lisäksi, että
tämä ehdotettu malli synnyttää pysyvän epävarmuuden tilan, niin opiskelijajärjestöt kuin
oppilaitoksetkin ovat ilmaisseet pelkonsa siitä, että liian iso suoritusrahoituksen osuus joh-
taa kehitykseen, jossa oppilaitokset pyrkivät ensisijaisesti tavoittelemaan hyvin pärjääviä
ja opinnoissaan nopeasti eteneviä opiskelijoita. Tämä rahoitusmalli saattaa siis lisätä kou-
lutuksen tuloksellisuutta, mutta sen kääntöpuolena on valikoivuuden riskin kasvaminen, ja
siinä kärsijöinä ovat juuri ne opiskelijat, jotka tarvitsevat tukea oppimiseen ja kehittymi-
seen ja jotka tarvitsevat siihen opiskeluryhmää ja yhteisöä.

Arvoisa puhemies! Tällaisenaan tähän malliin sisältyy isoja riskejä, erityisesti mitä tu-
lee enemmän tukea tarvitseviin nuoriin. Siksi en näe muuta vaihtoehtoa kuin kannattaa
edustaja Gustafssonin tekemiä hyvin perusteltuja esityksiä.
5



Pöytäkirjan asiakohta PTK 78/2017 vp
18.05 Jari Myllykoski vas: Arvoisa puhemies! Ensin alkuun täytyy jo, ettei vain jää sano-
matta, samoin kuin edustaja Andersson olla tukena ja kannattaa niitä edustaja Gustafsso-
nin erittäin perusteltuja vaatimuksia ja toteamuksia tähän, joita on pakko kannattaa, jos ha-
luaa olla tässä yhteiskunnassa kiinni siinä, että meillä kaikilla olisi mahdollisuus opiskella
ammattiin oppilaitoksen kautta.

Työssäoppimisen varmistaminen näyttäytyy tällä hetkellä näiden leikkauksien kanssa
samanaikaisesti täysin mahdottomalle. Me jo tänä päivänä tiedämme, että osassa oppilai-
toksia lähiopetusta saadaan vain 20 tuntia viikossa, mikä tarkoittaa oppimisvaikeuksisille
oppilaille todellakin melkoista pudotusta siihen, että heidän pitäisi itsenäisesti täydentää
omaa osaamistaan. Ne ihmiset, jotka tarvitsevat kädestä pitäen osaamisen ohjausta ja teo-
reettisen oppimisen tukea, ovat heitteillä. Me olemme nyt rakentamassa polkua, joka tar-
koittaa, että meillä oppimisvaikeuksista kärsivät nuoret edelleenkin syrjäytyvät, koska he
eivät menesty toisen asteen oppilaitoksissa, ja tämä on todella surullinen tie, sillä se tar-
koittaa edelleen sitä, että meillä syrjäytyneiden nuorten määrä lisääntyy tässä yhteiskun-
nassa.

En arvostele sitä, että meillä pitää olla totta kai jokaisella toisen asteen opiskelijalla
mahdollisuus jatkopolkuun, mutta toivoisin, että tässä esityksessä, joka koskee tätä toisen
asteen koulutusta, oltaisiin voitu huomioida sellainen polku, että heille, jotka eivät tähtää
ensi alkuun siihen, että heillä on jatko-opiskelumahdollisuus, oltaisiin luotu sellainen por-
ras, joka mahdollistaa lisäkoulutuksella, tukitoiminnoilla sen, että vaikkapa toisen asteen
koulutuksen jälkeen heillä olisi ollut vaikka puolen vuoden valmistava koulutus siirtyä am-
mattikorkeakouluun. Näen omasta mielestäni, että tällä esityksellä suljetaan polku. Kun
täällä on tämä ehdoton edellytys, jota minäkin kannatan, että pitää olla mahdollisuus jatko-
opiskeluihin, niin emme saa kuitenkaan sulkea pois porttia niiltä henkilöiltä ja niiltä nuo-
rilta, jotka eivät tähtää enää enemmäksi kuin vain ammattiin ja työelämään sijoittautumi-
seen. Ollaan aika kummallisessa tilanteessa, jos emme kunnioita sitä, että joku kädellinen
oppija voisi olla ammatissaan huippuammattimies ja kehittää sitä kautta omalla osaamisel-
laan organisaatiossa ja siinä työyhteisössä olevaa tuottavuutta ja kannattavuutta. Emme saa
sulkea pois niitä nuoria, jotka ovat päteviä työssään.

Siinä mielessä kritisoin sitä, että koulutussopimuksella tavallaan avataan semmoinen
kauhuskenaario, että näitä ihmisiä, joilleka edellytetään jatkomahdollisuuksia, voidaan
koulutussopimuksen kautta pitää vaikkapa kaksi vuotta edelleen siellä työpaikalla palkat-
tomalla työssäoppimisjaksolla. Tämä on teoreettinen uhkakuva, mutta tämä on tämän laki-
esityksen kautta mahdollista tietyn ihmisryhmän tai oppilasryhmän kohdalla, joka ei täytä
sitä jatkokoulutusvaatimuksen tavoitetta, mikä tässä on, joka on minunkin mielestäni oi-
kea. Tästä puuttuu se porras, että niille ihmisille, jotka sijoittuvat työelämään huippuam-
mattilaisina ilman, että heillä on teoreettista osaamista, mutta joille polku voi syttyä sitten
jossakin vaiheessa omaa työelämää, meillä pitäisi olla vaikkapa neljän tai kuuden kuukau-
den valmentava koulutusjakso, jotta he voivat siirtyä joko yliopistoon tai ammattikorkea-
kouluun. Tämä olisi tärkeää ollut huomioida tässä lakiesityksessä.

Toivotaan, että tätä voidaan vielä vähän remontoida, ja toivotaan, että sitten tulevat hal-
litukset huomioivat nämäkin seikat.

18.10 Timo Heinonen kok: Arvoisa herra puhemies! Ammattikoulureformi on odottanut
pitkään, ja on tärkeää, että myös ammattikoulua uudistetaan. Voisi sanoa, että parempi
myöhään kuin ei milloinkaan. Me olemme uudenlaisessa tilanteessa, tarvitaan työelämäs-
6



Pöytäkirjan asiakohta PTK 78/2017 vp
sä uudenlaista osaamista, ja nuoret ovat erilaisia, ja he tarvitsevat myös erilaisia teitä saada
tuon ammattiosaamisen. Pidän myönteisenä tässä uudistuksessa sitä, että henkilökohtaisia
opinpolkuja vahvistetaan, ja myös sitä, että työpaikalla oppimisen ja lähiopetuksen suhdet-
ta on tarkasteltu.

Meidän pitää seurata koko ajan, niin kuin tässä on tuotu kriittisesti esille, sitä, että meil-
lä on paikkoja, joissa lähiopetuksen määrä on tuotu liian pieneksi. Mutta toisaalta täällä sa-
lissa aika ajoin kuulee eri keskusteluissa vähän erilaisia näkökulmia. Toisissa arvostellaan
lähiopetuksen määrän vähentymistä, ja sitten taas toisaalta kaivataan työssäoppimista tai
työpaikalla oppimisen määrää, ja tämän tasapainon tietysti pitää olla kohdallaan. Ehkä
koulutussopimus on malli, joka toimii osalle nuorista ja lisää hyvin valikoimaa aiemmin
käytössä olleen ja jatkossakin käytössä olevan oppisopimuksen rinnalla, mutta pitää seura-
ta ja olla valmis myös korjaamaan niitä muutoksia, jos tarpeen tulee. 

Myönteistä on se, että maamme talouden tilanne on nyt saatu käännettyä ja pystymme
tulevina vuosina panostamaan laajasti lisää osaamiseen varhaiskasvatuksesta perusopetuk-
sen kautta ammatilliseen koulutukseen ja siitä eteenpäin korkeakoulutukseen ja tutkimuk-
seen. Eilen täällä käsittelimme tulevien vuosien rahoituskehystä, ja siellä lisätään 340 mil-
joonaa koulutukseen [Puhemies koputtaa] ja tutkimukseen. Se on tärkeä lisäpanostus tule-
vaisuuteen.

18.12 Eero Suutari kok: Arvoisa puhemies! Hallituksen esitys eduskunnalle ammatilli-
sen koulutuksen uudistamisesta on lähes kaikkien työelämä- ja tasa-arvovaliokunnassa
kuultujen asiantuntijoiden mielestä tarpeellista toteuttaa viimeistään juuri nyt. Koko pro-
sessi on mielestäni ollut pitkäjänteistä ja jopa aikaansaavaa, uusia avauksia on tullut. Se
myös uudistaa koulutusta niin, että jatko-opiskelumahdollisuudet säilyvät, ja lähentää am-
matillista koulutusta työelämään. Tämä on onneksi sekä työllisyydelle että yritysten kas-
vulle.

Halusin kuitenkin tänne tulla tuomaan esille ongelman — joka täällä aiemmin on ollut-
kin esillä — että tässä esityksessä ei mahdollisteta koulutuskorvausta esimerkiksi työssä-
oppijan työnantajalle, vaikka siitä työnantajalle olisi kustannuksia.

Otan esimerkin pienestä mutta jalostusarvoltaan merkittävästä työstä, nimittäin metsä-
koneenkuljettajakoulutuksesta. Suomessa on noin parituhatta hakkuukonetta, sen lisäksi
ajokoneita saman verran, mutta noin 5 000 hakkuukoneenkuljettajaa. Jos tätä verrataan 2,5
miljoonaan muuhun työlliseen, niin se on tietysti pieni alue, mutta jos ajatellaan sitä niin
päin, että katsotaan Suomen vientiteollisuuden kymmenen kärjessä olevia vientiartikkelei-
ta, niin niistä on metsäteollisuuden tuotteita puolet. Elikkä meidän vientituloistamme aika
merkittävä osa tulee just siitä, että me hakkaamme puuta tuolla metsässä.

Nyt me haluamme myös kasvattaa tätä metsänhakkuuta, niin että siihen tarvitaan jopa 15
prosenttia lisää työvoimaa. Nyt tällä hetkellä tämä työvoiman saanti on sen verran pientä,
että tällä hetkelläkään ei saada tarpeeksi metsäkoneenkuljettajia. Nyt kun sinä otat kuljet-
tajan työharjoitteluun koulutettavaksi sinne omaan koneeseen — kun suuri osa näistä on
yhden koneen, yhden hakkuukoneen, yhden ajokoneen, yrityksiä — se tarkoittaa sitä, että
menetykset tuotannossa ja samalla tulovirrassa ovat merkittäviä siltä osalta, kun tehdään
sitä harjoittelutyötä. Kun tätä harjoittelutyötä tarvitsee tehdä kokemusten mukaan noin
vuoden verran, että ollaan sillä tasolla, että voi tehdä työtä niin, että isännälle jää siitä vielä
vähän rahaa, niin tähän kiinnittäisin huomiota, että se mahdollistettaisiin ehkä muilla kei-
noin. Koneyrittäjälle voidaan vaikka vuokrakorvausta maksaa koneen lainasta siihen kou-
7



Pöytäkirjan asiakohta PTK 78/2017 vp
lutukseen. Minä pelkään, että tämä ala jää vaille tarpeellista työvoimaa joskus muutaman
vuoden päästä. Kehottaisin varautumaan tähän asiaan. — Kiitos.

18.16 Marisanna Jarva kesk: Arvoisa puhemies! Tässä on käsillä viimeisiä keskusteluja
amisreformista eli ammatillisen koulutuksen uudistuksesta, ja on hienoa, että on päästy tä-
hän vaiheeseen. Tämä uudistus on ollut todella odotettu tuolla ammatillisen koulutuksen
kentällä, ja onkin todella tärkeää, että tämä saadaan nyt vihdoin eteenpäin. Ammatillinen
koulutus on tarvinnut pitkään tällaista kansallista uudistamista ja nimenomaan niin että
pystytään vastaamaan tähän osaajatarpeeseen, mikä on nyt kasvamassa meillä ympäri Suo-
mea. Myöskin se on tärkeää, että nuorille ja kaikille, jotka ammatillisessa koulutuksessa
ovat mukana ja ovat hakemassa sieltä tutkintoa tai tutkinnon osia työllistyäkseen parem-
min, pystytään tarjoamaan niitä työkaluja siihen, että nopeammin myös työllistytään kou-
lutuksen jälkeen. On ollut ongelmia aikaisemmin siinä, että ammatillinen koulutus ei ole
vastannut niihin tarpeisiin, mitä työelämässä on ollut. Työnantajilla on monesti ollut se ti-
lanne, että työllistäessään sitten osaajia esimerkiksi yritykseen työnantajan on pitänyt käy-
tännössä monesti kouluttaa alalle uudestaan, ja tämä koulutuksen vastaavuus työelämän
tarpeisiin on jäänyt liian heikoksi. Tässä tämä uudistus tarjoaa paljon työkaluja. Tästä ol-
laan varmastikin aika lailla yhtä mieltä. On tärkeää, että tämä uudistus todella saadaan
eteenpäin.

Haluaisin tässä puheenvuorossa tuoda esille nämä sivistysvaliokunnan lausumaehdo-
tukset, joissa sivistysvaliokunta halusi kriittisellä tavalla tuoda esiin sen — koska kyseessä
on merkittävä uudistus, jota on tehty vuosikausia — mitä asioita pitää seurata, missä pitää
tarkastelua tehdä jopa vuosittain, jotta voidaan varmistua siitä, että uudistus menee todella
oikeaan suuntaan myöskin rahoituksen osalta. Näissä lausumaehdotuksissa on tuotu esille
tämmöisenä konkreettisena esityksenä se, että on esitetty, että valtioneuvosto eli hallitus
toisi lakiehdotuksen siitä, että opiskelijat pystyisivät työllistymään yrityksiin tämän lisä-
työn tarjoamisvelvoitteen tätä estämättä. Tiedämme, että oikeudesta on nyt tullut tulkinta
sen osalta. Tällä hetkellä opiskelijoitten on vaikea työllistyä tietyille aloille, tiettyihin yri-
tyksiin sen takia, koska meidän byrokratiamme tämän estää ja työmarkkinoilla on tiettyjä
tämmöisiä tilanteita, joissa ei ehkä pystytä nyt oikealla tavalla hyödyntämään sitä, että
opiskelijat tulisivat sinne työpaikalle käytännössä opiskelemaan. Siitähän työssäoppimi-
sessa on kysymys, ei siitä, että työnantaja käyttää ilmaista työvoimaa, vaan nimenomaan
mennään opiskelemaan ammatti sinne työpaikalle ja pystytään nämä byrokraattiset esteet
sitten näissä tietyissä tilanteissa saamaan jatkossa pois. On hyvä, että valiokunta on pääty-
nyt tämän lausumaehdotuksen tästä tekemään, että tätä lainsäädäntöä vietäisiin eteenpäin.

No, sitten tähän itse uudistukseen ja rahoitukseen liittyen valiokunta esittää, että edus-
kunta tulisi edellyttämään opetus- ja kulttuuriministeriöltä tämän ammatillisen koulutuk-
sen uuden rahoitusjärjestelmän vaikutusten seuraamista ja tämän selvityksen tiedoksi tuo-
mista vuosittain syysistuntokauden aluksi. Tässä yhteydessä arvioidaan myös perusrahoi-
tusosuuden riittävyyttä. Tämä on kyllä hyvin vahva kirjaus. Jos tämän eduskunta hyväk-
syy, niin silloin pystymme käymään syksyisin tämän arvioinnin myöskin perusrahoituk-
sen osalta. Tässä on monenlaista kantaa ja esitystä tullut myös valiokuntakäsittelyn aikana.
Jos käy ilmi, että tämä perusrahoitusosuus ei ole riittävä, niin pitää olla valmiutta sitten
asiaan tarttua myös valiokunnan ja eduskunnan päässä. Ministeriöltä edellytetään tässä toi-
mia.
8



Pöytäkirjan asiakohta PTK 78/2017 vp
Sitten myöskin valiokunta on esittänyt lausumana, että opetus- ja kulttuuriministeriö
ryhtyy valmistelemaan selvitystä erityistä vaativaa tukea tarvitsevien opiskelijoiden kou-
lutuspolkujen eheydestä ja koulutusmahdollisuuksista. Saimme esimerkiksi vammaisjär-
jestöiltä tästä palautetta, että meillä ei ole kansallisesti nyt riittävän hyvin määritelty näitä
koulutusmahdollisuuksia ja niitä puitteita ja resursseja, miten tarjotaan tätä tukea ja koulu-
tusta eri opiskelijaryhmille. Tässä tarvitaan kyllä kansallinen selvitys ja toimenpiteet, että
tämä saadaan kuntoon.

Sitten vielä yleensä tästä koulutuksen reformin toteutumisesta haluan erityisesti vielä
korostaa, että valiokunta edellytti, että tässä uudistuksessa seurataan tämän uudistuksen
vaikutuksia alueelliseen ja kielelliseen saavutettavuuteen, opintojen keskeyttämisen vä-
hentämiseen ja koulutustakuun toteutumiseen sekä siihen, että oppisopimus- ja koulutus-
sopimuspaikkamäärät lisääntyvät toimialoittain uudistuksen tavoitteiden mukaisesti. Mi-
käli havaitaan muutostarpeita, joiden johdosta sääntelyä on tarkennettava tai muutettava,
hallituksen tulee ryhtyä viipymättä toimiin ja valmistella myös tarvittavat esitykset edus-
kunnalle. Hallituksen tulee seurata tarkoin sääntelyn tosiasiallisia vaikutuksia perustuslain
sivistyksellisten oikeuksien toteutumiseen.

18.23 Jukka Gustafsson sd (vastauspuheenvuoro): Arvoisa puhemies! Edustaja Jarva
käytti hyvän puheenvuoron, ja oli tärkeää, että nämä sivistysvaliokunnan, lähinnä hallitus-
puolueitten, neuvottelemat lausumat esiteltiin. Ne ovat oikeasti hyviä, ja kiinnitän nyt vain
huomiota tähän rahoituksen lausumaan, joka päättyy: "arvioidaan myös perusrahoituksen
riittävyyttä". Tässä yhteydessä on nyt kuitenkin sanottava ääneen se, että tässähän on koh-
tuullisen pitkä siirtymäkausi. Perusrahoituksen vaikuttavuushan on nyt lyhyellä aikavälil-
lä jo se, että kun se perusrahoituksen taso on vain 50 prosenttia — asiantuntijat esittivät
suurin osa 60, osa 70 — ja kun oppilaitoksen kiinteät menot ovat kaksi kolmasosaa eli ylit-
tävät merkittävästi tämän perusrahoituksen, niin oppilaitoksen rehtorina, pedagogina ja
muuten näen, että koulutuksen kehitykselle, suunnitelmallisuudelle ja luovalle asiantunti-
jatyölle tämä asetelma voi olla kestämätön [Puhemies koputtaa] ja se ei tuo välttämättä laa-
tua ja pitkäjänteisyyttä.

Ensimmäinen varapuhemies Mauri Pekkarinen:  No niin, ja reippaanpuoleisesti mi-
nuutti meni. Seuraavana varsinaiseen puhujalistaan.

18.25 Jari Myllykoski vas: Arvoisa herra puhemies! Hyviä käytettyjä puheenvuoroja,
joista on yhteen pakko yhtyä. Edustaja Suutari toi erityisen tärkeän sektorin eli konealan
koulutuksen tärkeyden. Tuntuu hieman hämmentävälle, että hallitusohjelmassa on niin
keskiössä biotalous, joka liittyy metsään, mutta tämä toisen asteen ammatillisen koulutuk-
sen reformi ei erityisesti juuri mahdollista tätä hallituksen kärkihanketta vaan jättää juuri
tällä sektorilla kaikkein heikoimpaan osaan sen pääomavaltaisen sektorin, missä ammatil-
lisen koulutuksen laitteiston hankinnat ovat erittäin kalliita. Juuri tällä sektorilla pitäisi
mahdollistaa ja olla uskallusta siihen, että ammattioppilaitokset ja yritykset voisivat tiivis-
tää yhteistyötään niin, että yritykset voisivat sitoutua työpaikoilla tapahtuvaan oppimiseen
siten, että oppilaitokset yhdessä tekevät yhteisiä konehankintoja, joilla subventoidaan sitä. 

Näissä 1 300 suomalaisessa metsäalan yrityksessä, joissa on keskimäärin noin 1—2 ko-
netta — on toki isompiakin — eivät resurssit kerta kaikkiaan riitä siihen, että sinne voisi
mennä työssä oppimaan koulutussopimuksella taikka oppisopimuksella. On aivan täysin
9



Pöytäkirjan asiakohta PTK 78/2017 vp
mahdoton tilanne ajatella, että yritys, jossa on kaksi taikka kolme konetta, voisi irrottaa yh-
den työntekijän tuottavasta työstä mahdollistamaan työssäoppimisen, ellei tehdä jotakin
sellaista, mikä mahdollistaa sen, että yhteiskunta subventoi yritykselle ne menetykset, jot-
ka siitä työn tuottavuuden heikkenemisestä johtuvat.

18.27 Aila Paloniemi kesk: Arvoisa puhemies! Jos ymmärsin oikein, edustaja Andersson
totesi täällä, että nuoret eivät erityisesti kaipaa opintojen henkilökohtaistamista ja täm-
möistä yksilöllistä opinpolkujen järjestämistä ja niin edelleen — jos ymmärsin siis oikein.
Minun mielestäni nimenomaan sitä tarvitaan, ja erityisesti tarvitsevat tietenkin ne nuoret,
jotka ovat vaarassa syrjäytyä. He tarvitsevat tukea ja apua jo peruskoulussa, me tiedämme
kaikki sen. Erityisen hyvä esimerkki siitä, mitä räätälöidyt opinpolut ja räätälöity oppimi-
nen voivat tarkoittaa, on mielestäni Helsingin Diakonissalaitoksen Vamos-palvelukoko-
naisuuden työ ja sen hyvät tulokset. Siellä nimenomaan räätälöidyillä malleilla on saatu
suorittamaan opintoja, kouluttautumaan ja pääsemään työelämään ne nuoret, joilla on ollut
suuria vaikeuksia yksinkertaisesti ihan omassa elämänhallinnassaan ja siinä, että he ylipää-
tään tietävät, mikä heidän elämänsä suunta on. On erittäin tärkeätä löytää näitä yksilöllisiä,
räätälöityjä malleja myös meidän ammatilliseen koulutukseen.

18.28 Li Andersson vas (vastauspuheenvuoro): Arvoisa puhemies! Viittasin itse asiassa
Nuorisotutkimusverkoston asiantuntijalausuntoon, jossa he toteavat, että viimeaikaisten
nuorisotutkimusten mukaan, kun on kysytty ammattia opiskelevilta nuorilta, mitä he kou-
lutukselta ja opetukselta toivovat ja kaipaavat, siellä tuli ilmi, että eivät kaipaa niinkään yk-
silöllisiä vapauksia vaan pikemminkin pysyvyyttä, ennakoitavuutta ja selkeää rytmiä. Eli
se liittyy siihen, miten opetusta on järjestetty, ja kytkeytyy tähän isoon huoleen, mikä nyt
on rahoituksen vähenemisestä yhdistettynä henkilökohtaistamiseen: johtaako se tilantee-
seen, jossa ikään kuin tämä nykyinen negatiivinen kehitys jatkuu ja kiihtyy, vai onko mah-
dollista löytää sellaisia hyviä henkilökohtaistamisen malleja, joissa ikään kuin pystytään
turvaamaan juuri oikeanlaista tukea kaikille sitä tarvitseville opiskelijoille. Minäkin toi-
von, että on mahdollista löytää tällainen hyvä henkilökohtaistamisen malli, mutta en siihen
usko johtuen näistä isoista rahoitusleikkauksista.

Ensimmäinen varapuhemies Mauri Pekkarinen:  Puhujalistaan.

18.29 Ulla Parviainen kesk: Arvoisa puhemies! Moneen kertaan on todettu, että uudistus
on iso, historiallinen, ja siksi on tärkeää, että tätä seurataan ja tuetaan sitten kentällä. Tämä,
että me saamme vuosittain tiedon, miten tämä etenee, on erittäin hyvä juttu, mutta tärkeää
siinä olisi se, että pitäisi kyetä ryhtymään myös muutoksiin, jos on tarvetta tässä. Esimer-
kiksi nämä esille otetut kalliit ja pienet alat, niille koulutus: kyllä siinä tarvitaan valtakun-
nallista ohjausta ja erityisesti sitä seurantaa sitten, että siinä ei mentäisi pahasti hunningol-
le tämän uudistuksen takia.

Tässähän on myönteisenä asiana se, että asiakaslähtöisyys lisääntyy. Se lisääntyy sen
opiskelijan kohdalla, mutta se myöskin palvelee yrityksiä jatkossa paremmin. Edellisissä-
kin pykälissä on kovasti puhuttu tästä uudistumisen tarpeesta ja nopeasta reagoinnista, ja
tietyllä tavalla tällä reformilla pystytään tähän, eli ammatillisen koulutuksen reformi aut-
taa vastaamaan näihin yritysten tarpeisiin, ja minä itse asiassa toivon, että oppisopimus-
koulutus saisi tästä ammatillisen koulutuksen reformista ihan uutta vauhtia, kun tässähän
10



Pöytäkirjan asiakohta PTK 78/2017 vp
on mahdollisuus räätälöidä vaikka tutkinnon osia yrityksen tarpeeseen ja toteuttaa niitä sit-
ten oppisopimuskoulutusmallilla.

18.31 Marisanna Jarva kesk: Arvoisa puhemies! Haluaisin tähän henkilökohtaistami-
seen vielä sen verran lisätä, että on erittäin hyvä, että hallitus tuossa puoliväliriihessä lisäsi
tämän ammatillisen koulutuksen reformin toteuttamiseen tämän 15 plus 15 miljoonaa eu-
roa seuraaville vuosille elikkä vuodelle 2018 ja vuodelle 2019. Nimenomaan sivistysvalio-
kunta halusi kiinnittää huomiota siihen, että tätä lisärahoitusta tultaisiin käyttämään erityi-
sesti henkilökohtaisen osaamisen kehittämissuunnitelman käyttöönottoon, myös sen digi-
talisointiin, ja näitä skaalautuvia malleja ja semmoista yleispohjaa myös pystyttäisiin käyt-
tämään sitten koko Suomessa, saataisiin sitä kansallista kehitystyötä vietyä eteenpäin.
Myös työpaikkaoppimisen Suomen mallin luomiseen halutaan tätä rahoitusta käyttää ja
myös erityistä tukea tarvitsevien opiskelijoiden huomiointiin.

Se, mikä on erityisen tärkeää myös tässä nostaa esiin, on tämä uusi koulutussopimus,
joka siis korvaa tämän työssäoppimisen, tämän aikaisemman mallin, ja siinä on erityisen
tärkeää nostaa esiin se, niin kuin tuossa valiokunnan mietinnössä oli nostettu esiin, että tie-
tyillä aloilla on haastetta tämän koulutussopimuksen käyttöönottamisessa, juurikin näillä
aloilla, joilla on kalliit laitteet käytössä, muun muassa metsäkoneyrityksissä ja maanraken-
nusalalla. Siellä on aito huoli siitä, pystytäänkö sitten tuotannon käytännössä keskeytyessä
ottamaan opiskelijoita. Siksi juuri teimme valiokunnassa tämän lausuman, jossa viitattiin
siihen, että pitää tarkasti seurata, että nämä [Puhemies koputtaa] oppisopimus- ja koulutus-
sopimuspaikkamäärät lisääntyvät. Jos tämä ei onnistu esimerkiksi koulutussopimuksen
suhteen, [Puhemies koputtaa] niin tähän tullaan puuttumaan myös lainsäädännössä.

18.33 Jukka Gustafsson sd: Arvoisa puhemies! Halusin tulla vielä käyttämään puheen-
vuoron tästä koulutussopimuksesta, joka on tällainen uusi malli, joka tuodaan tähän amma-
tilliseen koulutukseen. Voin todeta, että alkuun suhtauduin tähän koulutussopimukseen hy-
vinkin varauksellisesti. Olen oikeastaan nyt sitten pitkähkön ajan kuluessa jotenkin hyväk-
synyt ja tullut sinuksi sen kanssa. Olisin nimittäin itse lähtenyt kehittämään paljon, paljon
määrätietoisemmin oppisopimuskoulutusta, oppisopimuskoulutusjärjestelmää.

Nyt tämä koulutussopimus jo käsitteenä on jossain määrin haastava ja ongelmallinen.
Siinähän on vielä kysymys siitä, että koulutuksen järjestäjä, siis oppilaitos, ja työpaikka,
yritys, tekevät tämän koulutussopimuksen ikään kuin nuoren puolesta. Kaikki hyvät tulok-
set jäävät nyt sitten riippumaan siitä, kuinka hyvin ja kunnianhimoisesti tämä henkilökoh-
tainen opetussuunnitelma tämän nuoren kanssa tehdään. Uskon, että se halutaan tehdä
mahdollisimman hyvin, ja silloin, kun se siellä työpaikalla hoidetaan hyvin hyvän työpaik-
kaohjaajan ja sitoutuneiden henkilöiden kautta, tulos voi olla oikeinkin hyvä.

Mutta se, mistä kannan varsin paljon huolta ja mistä valiokunnassa kyllä puhuttiin avoi-
mesti, syvällisesti ja hyvinkin, on se, että kun nyt on mahdollista, että tämä koulutussopi-
muksen kesto voi olla pitkäkin — itse asiassa me äänestimme siitä pykäläkohtaisesti ja me
olisimme halunneet, että se on puoli vuotta — niin miten siellä työpaikkaopetuksen yhtey-
dessä sitten nämä ammattisivistävät, yleissivistävät aineet ja aiheet opetetaan. Tämä on tär-
keä ja merkittävä kysymys.

En nyt halua nostaa tässä tätä jatko-opintokelpoisuutta millekään jalustalle, koska olen
itse myöskin sitä mieltä, että hyvä ammattitutkinto on kaiken lähtökohta, ja sitten jos nuori
haluaa kehittää sitä omaa ammattitaitoaan myöhemmin työelämässä oltuaan, on mahdolli-
11



Pöytäkirjan asiakohta PTK 78/2017 vp
suus suorittaa erikoisammattitutkinto ja saada tavallaan tämmöinen erityisammattimiehen
ja -naisen asema ja status.

Mutta ehkä tällä puheenvuorollani nyt itseäni haluan rauhoitella. Seurataan nyt hyvin
tarkasti sitten tämän koulutussopimuksen käyttöönottoa. Monet asiantuntijathan esittivät,
että luovutaan siitä koko koulutussopimus-nimestä, kun siinähän on vain kysymys työssä
oppimisesta, puhutaan vain työssä oppimisesta. Mutta voi tietysti olla perusteita ajatella,
että se on ikään kuin tämmöinen tietty muodollis-hallinnollinenkin kokonaisuus.

Arvoisa puhemies! Ajattelin olla näin lyhytsanainen tällä kertaa.

18.37 Tuomo Puumala kesk: Arvoisa puhemies! Vielä mitä tulee oppisopimuskoulutuk-
seen, niin kyllähän sitä aika tavalla nyt tässä kehitetään ja viedään parempaan asentoon.
Ensinnäkin oppisopimuksen yksikköhinta tulee samalle tasolle sen perinteisen oppilaitos-
muotoisen opiskelun kanssa. Se on todella iso muutos, jos ajatellaan sitä, että aikaisemmin
on ollut selkeä kannustin kouluttaa se nuori nimenomaan aina sillä perinteisellä tavalla, sii-
tä on saanut melkein puolet enemmän rahaa. Nyt sitten saa saman verran rahaa siitä uudes-
sa järjestelmässä, kouluttaapa nuoren oppisopimuksella tai sitten perinteisessä oppilaitos-
muotoisessa koulutuksessa. Se on iso muutos ja merkittävä kehitysaskel.

Ja sitten näkisin kyllä myös tämän koulutussopimuksen isona askeleena oppisopimus-
koulutuksen kehittämisen suuntaan. Siitähän on tarkoitus rakentaa jouheva polku ja siirty-
mä koulutussopimuksesta oppisopimuskoulutukseen, joka on sitten jo työsopimusmuotoi-
nen koulutus. Ensin työelämä vähän tutummaksi ja sitten oppisopimuskoulutukseen.

Puhemies! Se, mitä halusin vielä lopuksi, tämän hyvän keskustelun päätteeksi sanoa, oli,
että kyllähän tässä moni asia palautuu siihen, uskommeko me tähän reformiin: lähdemme-
kö siitä, että varmasti ei tule mikään onnistumaan, jopa tekemään töitä sen eteen, että ei on-
nistuisi, vai lähdemmekö tekemään töitä sen eteen, että tämä onnistuu. Tämähän on valta-
van mittaluokan harjoitus. Voidaan puhua koulutuksen sotesta, eli erittäin isosta asiasta,
ammatillisen koulutuksen sotesta. Vaatii muutoksia, ajattelutavan muutoksia varmaan
meillä poliitikoilla, opiskelijoilla, opettajilla, koulutuksen järjestäjillä, ministeriössä.
Olemme uuden edessä, ja ennen kaikkea meidän pitää uskoa meidän nuoriin. Jos uskotaan
meidän nuoriin, niin olen varma, että tässä reformissa tullaan onnistumaan. Lähdetään yh-
dessä tekemään töitä sen eteen.

18.39 Li Andersson vas: Arvoisa puhemies! En voi olla kommentoimatta edustaja Puu-
malan puheenvuoroa, koska siinä ikään kuin rivien välistä oli luettavissa jonkunlainen kri-
tiikki opposition suuntaan. Kyllähän me olemme kaikki sitoutuneita siihen ja olemme
kaikki olleet sitä mieltä, että on äärimmäisen hyvä, että ammatillista koulutusta kehitetään,
ja pidämme ammatillista koulutusta ylipäätään erittäin suuressa arvossa ja toivomme, että
tämäkin uudistus onnistuu parhaimmalla mahdollisella tavalla, ja se on kyllä tuotu esille
moneen otteeseen niin valiokuntakäsittelyn yhteydessä kuin täällä salissa.

Mutta on kyllä aiheellista myöskin — ja mielestäni se on osa sitä kehittämistyötä, mitä
tehdään — että tuodaan esille niitä huolia, jotka liittyvät tähän uudistukseen, tiettyihin ki-
pukohtiin, esimerkiksi juuri tämä lähiopetuksen määrä tai ohjauksen määrä, koulutussopi-
mukseen liittyvät yksityiskohdat ja ennen kaikkea tämä rahoituksen leikkaamisen suhde
tähän uudistukseen ja se, miten se tulee näkymään siinä oppilaitosten arjessa, koska siitä
myöskin opettajat ja opiskelijat ja monet muutkin asiantuntijat, jotka tekevät päivittäin töi-
tä ammatillisen koulutuksen kanssa, kaikki nostavat näitä samoja huolia esille.
12



Pöytäkirjan asiakohta PTK 78/2017 vp
Pidän aivan välttämättömänä, että tätä uudistusta nyt sitten jatkossa seurataan ja että
myöskin hallituspuolueiden keskuudessa on valmiutta muuttaa tätä rahoitusmallia ja korot-
taa tätä perusrahoituksen osuutta. Se, että se niin selvästi tuotiin mukaan sivistysvaliokun-
nan lausumiin, antaa osviittaa siitä, että hallituspuolueidenkin sisällä tiedostetaan niitä on-
gelmia, jotka liittyvät tähän nyt esitettyyn ratkaisuun.

18.41 Jari Myllykoski vas: Arvoisa herra puhemies! Edustaja Puumala käytti rakenta-
vahkon puheenvuoron, jossa edustaja Andersson kyllä kiinnitti huomiota siihen, missä ne
pienet puutteet olivatkin.

Kyse on todellakin tästä perusrahoituksen osuudesta. Viimeksi tänään keskustelin erään
oppilaitoksen edustajan kanssa, joka nimenomaan työelämäpuolella kouluttaa aikuisia
sekä nuoria, ja hän on kiinnittänyt huomiota siihen, että tämä lähiopetuksen mahdollista-
minen koulutussopimuksen puitteissa ei kerta kaikkiaan tule onnistumaan. Hän oli erittäin
murheellinen siitä, kuinka näin voidaan mennä se edellä, että luullaan, että mahdolliste-
taan työssäoppiminen, kun leikataan rahaa juuri sieltä puolelta, missä niitä resursseja pitäi-
si olla, että nämä koulutussopimukset voisivat mahdollistua.

Mutta nyt kun on ministeri paikalla, niin täytyy metsäkonepuolelle ja konealan puolelle
yksi hento toivomus esittää: että meillä voitaisiin pohtia myös ministeriössä sillä puolella,
joka vastaa siitä sektorista, kuinka meillä nuoret voivat ruveta ammattia harjoittamaan siel-
lä metsäkonepuolella. Meillä isät ja äidit vievät nuoriaan töihin, missä nuorilla on 16-vuo-
tiaana oikeus käyttää kaivuria ja metsäkonetta, mutta heillä ei ole oikeutta viedä sitä laitet-
ta sinne työpaikalle, vaan heidän täytyy isien ja äitien avustuksella viedä ensin ne koneet ja
laitteet sinne. Emmekö voisi EU:ssa todellakin ruveta ponnistelemaan niin, että 18-vuotias
voisi viedä sen työssä käytettävän laitteen sinne työpaikalle?

Keskustelu päättyi ja asian käsittely keskeytettiin.
13


