















































DEM918F.tmp.xml


Pöytäkirjan asiakohta PTK 55/2017 vp
Pöytäkirjan asiakohta 

PTK 55/2017 vp

Täysistunto

Keskiviikko 17.5.2017 klo 14.05—16.45

4. Hallituksen esitys eduskunnalle laeiksi yleisestä asumistuesta annetun lain, yleisestä asu-
mistuesta annetun lain muuttamisesta annetun lain 29 ja 41 §:n sekä opintotukilain muut-
tamisesta annetun lain 14 §:n muuttamisesta

Hallituksen esitys HE 53/2017 vp

Lähetekeskustelu

Puhemies Maria Lohela: Lähetekeskustelua varten esitellään päiväjärjestyksen 4. asia.
Puhemiesneuvosto ehdottaa, että asia lähetetään ympäristövaliokuntaan.

Keskustelu

15.06 Ben Zyskowicz kok: Arvoisa puhemies! Tässä asiassa on ainakin otsikon mukaan
kyse asumistuesta ja opiskelijoista, ja niinpä en malta olla tässäkin yhteydessä nostamatta
esiin kysymystä, josta aika paljon viime aikoina on keskusteltu ainakin Helsingin Sanomi-
en palstoilla ja varmasti myös sosiaalisessa mediassa. Se on kysymys siitä, minkä verran
puolison tulojen pitää voida vaikuttaa siihen, saako se vähempituloinen tai tuloton puoliso
esimerkiksi asumistukea, kuten tässä asiassa on kyse, tai toimeentulotukea, joka myös on
ollut keskustelussa esillä.

Voi olla, että tässä on kyseessä sukupolvien välinen kuilu, mutta en lainkaan hyväksy
enkä ymmärrä sellaista ajattelua, että kun eletään perheenä vaikkapa avoliitossa, niin sen
paremmin tienaavan puolison tulot ja varat olisi tarkoitettu vain hänen itsensä hyväksi, jot-
ta hän voisi lomailla Etelämeren saarilla tai käydä ilmeisesti yksin ravintoloissa syömässä
ja ostaa uusia kalliita vaatteita ja niin edelleen, ja sitten sen tulottoman tai hyvin pienitu-
loisen puolison elättäminen ei olisi millään lailla hänen vastuullaan eikä hänen pitäisi sii-
hen osallistua, vaan tämän puolison elättäminen onkin sitten veronmaksajien vastuulla. Tä-
tähän se tarkoittaa, jos asumistukeen tai toimeentulotukeen ei huomioitaisi lainkaan puoli-
son tuloja, kuten julkisessa keskustelussa on vaadittu.

Olen niin vanhanaikainen, että ajattelen, että ihmisillä on velvollisuuksia paitsi itseään
kohtaan myös lähimmäisiään kohtaan, ja tällainen ajattelu, että "minun rahani, minun tu-
loni eivät saa vaikuttaa puolisoni etuuksiin vaan veronmaksajien pitää huolehtia hänestä",
on minulle täysin vierasta, ja toivon, ettei se myöskään nuoremmissa sukupolvissa olisi
näin yleistä kuin näyttää olevan.

15.08 Pia Viitanen sd: Arvoisa rouva puhemies! Tässä esityksessähän on kysymys Ahve-
nanmaan asemasta ja siihen liittyvistä lainsäädäntömuutoksista liittyen asumistuen muu-
toksiin, mutta edustaja Zyskowiczin tavoin tämän otsikon viittauksena itselleni tuli mie-
leen tässä yhteydessä muistuttaa hallitusta jälleen kerran yhdestä sen huonosta päätökses-
tä, joka tässä kehysriihessä tuli. Se oli nimittäin se, mistä tässä salissa on hyvin usein pu-
 Tarkistettu
4.1



Pöytäkirjan asiakohta PTK 55/2017 vp
huttu, että jälleen kerran käytiin pienituloisten kukkarolla ja tällä kertaa päätettiin sitten
tätä leikkauspolitiikkaa jatkaa ja ulottaa se nyt sitten tällaisiin pienituloisiin vuokra-asujiin
eli leikata asumistukea.

Minun mielestäni tämä päätös on hallitukselta ollut väärä, ja toivon, että vielä tässä vai-
heessa hallitus miettisi, koska heti kohta tämän päätöksen tultua julki katselin joitakin
asiantuntija-arvioita muun muassa Helsingin kaupungin päästä ja muualta, joissa todettiin,
että tämä on omiaan ei laskemaan vuokria vaan esimerkiksi eriyttämään asuinalueita, mikä
on tietenkin aika vakava kehityssuunta, ja tähän ei pitäisi mennä.

On hyvä, että aikanaan hallitus luopui aikeistaan leikata eläkkeensaajien asumistukea —
senhän myös oppositio omalla toiminnallaan varmasti nosti merkittävästi pöydälle, ja us-
kon, että sillä oli iso vaikutus. Mutta sen jälkeenhän sitten tähän eläkkeensaajankin asumis-
tukeen sisältyy tällainen piiloleikkaus, ja me olemme halunneet torjua tämänkaltaiset leik-
kaukset omassa vaihtoehdossamme. Jälleen kerran tässä yhteydessä, kun nyt asumistuesta
puhumme, haluaisin toistaa sen, että tässä tilanteessa vuokria ei saada alas sillä, että leika-
taan köyhien asujien, pienituloisten ihmisten, ahkerien pienituloisten palkansaajien, nii-
den Siwan kassojen, asumistukea, mistä tässä salissa jokin aika sitten juuri muun muassa
täällä läsnä olevien edustajien kanssa keskustelimme. Kyllä se ratkaisu näihin asioihin löy-
tyy siitä, että meillä on kylliksi kohtuuhintaisia asuntoja tarjolla, ja sitä kautta asuntomark-
kina toimii.

15.11 Hannu Hoskonen kesk: Arvoisa rouva puhemies! On aivan oikein, että tämä ahve-
nanmaalaisia koskeva asumistukiasia pannaan kuntoon — siinä ei sinällään ole mitään ne-
gatiivista, se on vaan hoidettava pois, ja sillä sipuli — mutta yleensä tämä asumistukihom-
ma on Suomessa karannut kyllä ihan oikeasti käsistä ja suunta on äärimmäisen huolestut-
tava. Alun perinhän asumistuki luotiin tähän maahan sitä varten, että autetaan vähävaraisia
ihmisiä, että he pystyvät asumaan kohtuullisen hyvätasoisissa asunnoissa kohtuullisella
vuokralla. Tämähän oli alun perin tarkoitus. Miksi se on nyt mennyt? Ruotsalaiset miljo-
näärit hääräävät Helsingissä, omistavat tuhansia asuntoja, ja valtio joutuu maksamaan sit-
ten ne järkyttävät vuokrat. Pahimmillaan on tapahtunut niin, että kun uusi taloyhtiö raken-
netaan, niin tästä taloyhtiöstä joku ökyrikas varaa 30 asuntoa itselleen, kirii vuokrat huip-
puunsa ja sitten valtio huudetaan apuun, että teidän on maksettava nyt asumistuki näille ih-
misille. Oikeasti se raha ei mene niille ihmisille vaan se menee niille ökyrikkaille, muun
muassa ruotsalaisille sijoittajille. Tämäkö on asumistuen tarkoitus? Tuskinpa vain.

Elikkä minun puheenvuoroni pääpainopiste on siinä, että kun asumistukihommaa lähde-
tään tästä eteenpäin kehittämään, niin meidän halvin tapamme kehittää asumista ja asumis-
tukea ja säästää kustannuksia on se, että pidetään koko maa asuttuna. Tällä menolla, jos
tänne kaikki keskitetään, meillä on kohta — nyt se summa on 2,3 miljardia euroa — käsis-
sämme tilanne, että joudumme tuplaamaan sen määrän. 

Jokainen järkevä ihminen tietää, että meillä ei ole miljardeja varaa työntää näille öky-
rikkaille sijoittajille. Tai joku VVO, joka nyttemmin vaihtoi nimensä Kojamo Oyj:ksi, sil-
le maksetaan lähes 100 miljoonaa euroa asumistukea eri keinoin heidän rakentamiensa
asuntojen kautta: vuokralaiset maksavat ja saavat asumistuen, ja sitten tämä kyseinen Ko-
jamo Oyj ei maksa valtiolle veroa mitään, osittain sen verovapauden takia. Tämä ei voi olla
valtion taloudenpitoa, ei koskaan. Kyllä tähänkin pitää joku roti tulla. Me keskustelemme
jonkun pienen yrityksen investointituesta, että onko se kohtuutonta — sieltä tulee työtä,
edullisissa paikoissa, vaikka nyt esimerkiksi Rovaniemelle — mutta sitten miljoonia syy-
2



Pöytäkirjan asiakohta PTK 55/2017 vp
detään tämmöisiin asioihin, jotka menevät ihan kuin Kankkulan kaivoon Suomen valtion-
talouden kannalta. Tähän pitää tulla järki lähiaikoina.

15.13 Ben Zyskowicz kok: Arvoisa puhemies! Kun nyt asumistuesta keskustellaan, niin
haluan tehdä selväksi, että olen samaa mieltä edustaja Viitasen kanssa siitä, että vain se,
että saadaan asuntomarkkinat parempaan tasapainoon, eli esimerkiksi pääkaupunkiseudul-
le lisää kohtuuhintaisia vuokra-asuntoja, viime kädessä ratkaisee näitä ongelmia, jotka liit-
tyvät korkeisiin asumiskustannuksiin, korkeisiin vuokriin. Mutta ne ratkaisut, jotka halli-
tus teki puoliväliriihessä, jotka yhtäältä liittyivät tähän indeksikorjaukseen ja toisaalta liit-
tyivät sitten 30 miljoonan euron asumistukileikkaukseen, eivät tietystikään, edustaja Vii-
tanen, laske vuokria, eikä kukaan niin ole väittänytkään, [Pia Viitasen välihuuto] mutta
näiden ratkaisujen tavoitteena on hillitä vuokrien nousua. 

Jokainen ilmeisesti myöntää, myös edustaja Viitanen, että se, mitä asumistuen ja myös
toimeentulotuen kautta pienituloisten asumismenoja tuetaan, vaikuttaa vuokrien tasoon.
Kun annetaan 2 miljardia — asumistukea vajaa 2 miljardia, toimeentulotuki mukaan las-
kien yli 2 miljardia euroa — vuodessa pienituloisten asumismenojen kattamiseen, niin ette
kai, edustaja Viitanen, ole sitä mieltä, etteikö se vaikuta näiden ihmisten vuokranmaksu-
kykyyn ja sitä kautta vuokrien tasoon? Ne ruotsalaiset miljonäärit ja koijarit ja Kojamot,
joihin täällä on viitattu, totta kai virittävät omat vuokravaateensa myös ottaen huomioon
veronmaksajien maksamat tuet näille vuokralaisille. Eli vuokralaisia pitää tukea, jotta he
pystyvät asumaan, kuten täällä edustaja Hoskonen oikein totesi, mutta nykyjärjestelmä,
jossa me näiden vuokralaisten kautta tosiasiassa vuokranantajille juoksutamme miljarditu-
kea, on aivan, voisin sanoa, mieletön, mutta ainakin hyvin epätarkoituksenmukainen, ja
sitä pitää muuttaa. [Eduskunnasta: Miten se muutetaan?] 

15.15 Anneli Kiljunen sd: Arvoisa rouva puhemies! Tämä laki todellakin koskee man-
nersuomalaisia opiskelijoita, jotka lähtevät opiskelemaan Ahvenanmaalle, ja silloin heitä
kohdellaan yhdenvertaisesti Ahvenanmaan opiskelijoitten kanssa. Ja toisaalta, kun Ahve-
nanmaalta tullaan opiskelemaan sitten tänne mannermaahan, myös niiden opiskelijoiden
asumistuki on yhdenvertainen. Siltä osin tämä lainsäädäntö on hyvä.

Arvoisa puhemies! En voi olla itsekään ottamatta kantaa sitten tähän asumistukijärjes-
telmään sinällään, kun hallitus on nyt tällä hetkellä valmistelemassa asumistukilainsäädän-
töuudistusta, jota se ainakin viestien mukaan on muuttamassa siten, että se kohdistuu en-
tistä enemmän neliövuokrakohtaisesti. Elikkä se tulee siltä osin, voisiko sanoa, eriarvois-
tamaan suomalaisia riippuen siitä, missä he asuvat. Pääkaupunkiseudulla on täysin selvää
se, että täällä asutaan tiiviimmin pienemmissä asunnoissa, mutta kun me menemme pää-
kaupunkiseudun ulkopuolelle, esimerkiksi Etelä-Karjalaan sinne omalle kotipaikkakun-
nalleni, jossa asumiskustannukset ovat keskimääräistä korkeammat, niin siellä on myös
isompia asuntoja ja sitä kautta, vaikka asumiskustannukset ovat korkeampia, käytännössä
tämä asumistuki ei kohtele heitä yhdenvertaisesti verrattuna täällä olevissa asunnoissa asu-
viin, kun on tarjolla enemmän pieniä asuntoja. Tämän seurauksena, kun tämä asumistuki ei
kohtele asukkaita yhdenvertaisesti ja hallitus on sen rinnalla tekemässä vielä uudistusta toi-
meentulotukilainsäädäntöön, jonka seurauksena toimeentulotuessa ei jatkossa enää huomi-
oitaisi asumiskustannuksia, tämä tulee eriarvoistamaan kansalaisia entistä enemmän ja en-
tistä syvemmin. Tämä kokonaisuus tulee olemaan todella harmillinen, jos hallitus aikoo
nämä suunnitelmansa viedä loppuun asti tämän hallituskauden aikana.
3



Pöytäkirjan asiakohta PTK 55/2017 vp
15.17 Pia Viitanen sd: Arvoisa puhemies! Tuossa edellisessä puheenvuorossa kävi hyvin
ilmi se, että nyt näissä hallituksen suunnitelmissa on ongelmana se, että eriarvoisuus kas-
vaa ihmisten kesken, ja se, että asuinalueita muun muassa eriarvoistetaan. Se sama systee-
mi toimii täällä, totta kai, että kun neliövuokriin tämä sitten sidotaan, se ajaa sitten tiettyä
väkeä sinne tietyille alueille, missä on vähän edullisemmat asumiskustannukset. Näin ol-
len on esitetty nyt jo vakavia huolia myös asuinalueiden eriytymisestä. Itse kyllä tällaisena
lähiöiden puolestapuhujana aina haluaisin sitä korostaa, että tämänkaltainen kehitys ei ole
missään nimessä toivottavaa.

Puhemies! Sehän tässä nyt se ongelma onkin, kun täällä viitataan siihen, että tällä hilli-
tään kovastikin ikään kuin vuokrien nousua, niin tämäkin asettuu kyseenalaiseksi. Jokin
aika sittenhän nimenomaan esimerkiksi Kelan tutkimus osoitti sen, että huolimatta siitä,
että esimerkiksi asumislisä on ollut jäissä eikä siihen ole tehty pitkään aikaan korotuksia,
vuokrat nousivat. Eli tavallaan tämä asumistuen luultu vaikutus suhteessa vuokraan ei ole
ollenkaan sellainen kuin yleisesti ottaen aina yleistetään. Siksi olen äärimmäisen huolissa-
ni myös siitä argumentaatiosta, mitä täällä käytetään sen varjolla, että voidaan sitten jäl-
leen kerran tehdä yksi leikkaus sosiaaliturvaan, pienten ihmisten toimeentuloon, koska sii-
tähän tässä nyt on kysymys, että siellä se rahapussin sisältö kevenee ja vähemmän jää sit-
ten lompakkoon ja käteen, kun tukia leikataan.

Tämä on mielestäni väärä suunta. Siitä on täällä paljon keskusteltu, ja mielestäni halli-
tuksella olisi tässäkin nyt uudelleen harkitsemisen paikka. Jälleen kerran vetoan siihen, että
näin tapahtuisi myös tässä leikkauksessa, kuten silloin aikanaan, kun eläkkeensaajien asu-
mistuen leikkaus peruttiin. Tässäkin olisi peruuttamisen paikka. Me tiedämme nämä kus-
tannusvaikutukset, ja hallitus omissakin arvioissaan kirjoittaa, että vastaavalla tavalla, kun
30 miljoonaa säästetään, toimeentulotukimenot sitten kasvavat, oliko se 19 miljoonaa. Se
oli kuitenkin tätä mittaluokkaa, mistä nyt puhutaan, [Puhemies koputtaa] eli nollasumma-
peliä käytännössä.

15.19 Ben Zyskowicz kok: Arvoisa puhemies! Vein itse keskustelua vähän sivuraiteille ja
senkin vuoksi ajattelin, että edellinen puheenvuoroni olisi ollut viimeinen, mutta se olikin
nyt toiseksi viimeinen, eli tämä on viimeinen.

Tämän puheenvuoron pakotti pyytämään edustaja Viitanen, joka tuntui kiistävän sen
seikan — ja viittasi vielä joihinkin tutkimuksiinkin — [Pia Viitanen: Kyllä!] että asumis-
tuki vaikuttaa vuokratasoon. Nyt onkin pakko kysyä, edustaja Viitanen — ja teillä näkyy
olevankin seuraava eli ilmeisesti viimeinen puheenvuoro tässä keskustelussa — oletteko
todella oikeasti sitä mieltä, että jos me käytämme veronmaksajan rahoja tänä päivänä vajaa
2 miljardia asumistukeen ja sen lisäksi myös toimeentulotuesta korvataan asumismenoja
niin, että kokonaissumma on varmasti yli 2 miljardia euroa, se 2 miljardia euroa vuodessa,
siis 2 000 miljoonaa euroa vuodessa, jonka me käytämme pienituloisten ihmisten asumi-
sen tukemiseen, ei vaikuta vuokratasoon. Tämähän on käsittämätön näkemys. Meillähän
on käytännössä tilanteita, joissa osa asumistuesta maksetaan suoraan näille vuokranantajil-
le ja osa toimeentulotuesta maksetaan suoraan näille vuokranantajille. Jos me nyt tekisim-
me, mitä en ehdota, 2 miljardin leikkauksen näihin asumisen tukiin, niin eikö se vähentäisi
näiden ihmisten vuokranmaksukykyä radikaalisti? Eikö se vuokranmaksukyvyn radikaali
väheneminen vaikuttaisi vuokratasoon? Näin minä ajattelen, että markkinatalous toimii,
mutta kertokaa te, miten se toimii.
4



Pöytäkirjan asiakohta PTK 55/2017 vp
15.21 Pia Viitanen sd:  Arvoisa puhemies! Pyysin tämän puheenvuoron siitäkin ilosta,
että kun edustaja Zyskowicz äsken totesi, että tuo äskeinen puheenvuoro oli hänen viimei-
sensä, niin ajattelin, että tämä sopii hyvin tähän. 

Mutta, edustaja Zyskowicz, onko teistä ihan oikeasti oikein se, että tässä taloustilantees-
sa olette tehneet hallituksessa ratkaisuja, jotka tosiasiassa ovat sosiaaliturvan leikkauksia?
[Ben Zyskowicz: Vastatkaa kysymykseen!] Oli sen tuen nimi mikä tahansa, oli se asumis-
tuki, toimeentulotuki, mikä vain, jos ihmistä tuetaan, niin sillä on tiettyjä vaikutuksia var-
masti myös asumiskustannuksiin, mutta se, mitä sanoin, edustaja Zyskowicz, on se, että
monien tutkimusten mukaan asia ei ole niin yksiselitteinen kuin annetaan ymmärtää, että
automaattisesti asumistuki olisi se, miksi vuokrat nousevat. Näin se ei suinkaan ole, vaan
on myös toisenlaista tutkimusnäyttöä. Tätä muuten parhaillaan tullaan selvittämään ja si-
tähän on selvitettykin, mutta tarkastusvaliokunnalla on tilaus näistä asumisen tukiin liitty-
vistä Suomen malleista, mitä täällä tapahtuu, mitä pitäisi tehdä. Uskoisin, että siinä yhtey-
dessä myös tätä ongelmatiikkaa tullaan käymään läpi. Sen sanon, edustaja Zyskowicz, että
se Kelan tutkimus kyllä osoittaa, että sitä luultua vaikutusta sillä, että automaattisesti asu-
mistuella nostettaisiin vuokria, ei valitettavasti ole. Näin yksiselitteisiä nämä asiat eivät
ole. 

Oli sen tuen nimi mikä tahansa, niin se toimii tietyillä tavoilla, mutta käytännössä point-
ti on se, että tässä hallitus toimii mielestäni nyt ihan muiden argumenttien valossa leikatak-
seen jälleen kerran pienen ihmisen sosiaaliturvaa. Siitä on kysymys. Tämän minä haluan
kyseenalaistaa, ja haluan kyseenalaistaa sen myös siksi, että tämä on äärimmäisen hölmö
keino siinäkin suhteessa, että se säästö on hyvin pieni verrattuna taas siihen itse asiassa
isoon kiusaan ja harmiin ja vaikeuksiin, mitä se näille ihmisille tuottaa.

Keskustelu päättyi.

Asia lähetettiin ympäristövaliokuntaan.
5


