















































DEM561F.tmp.xml


Pöytäkirjan asiakohta PTK 86/2019 vp
Pöytäkirjan asiakohta 

PTK 86/2019 vp

Täysistunto

Torstai 19.12.2019 klo 10.00—21.03

3.11. Suullinen kysymys keinoista lisätä kansalaisten liikkumista (Marko Asell sd)
Suullinen kysymys SKT 90/2019 vp

Suullinen kyselytunti

Toinen varapuhemies Juho Eerola: Edustaja Asell.

Keskustelu

16.26 Marko Asell sd: Arvoisa puhemies! Terveyden ja hyvinvoinnin laitoksen tuore ja
laaja tutkimus, jossa kartoitettiin suomalaisten liikuntatottumuksia, kertoi, että iso osa kan-
sastamme ei harrasta vapaa-ajalla lainkaan liikuntaa. Jopa kolmasosa vastaajista vastasi
näin.

Tämä on aika huolestuttava tieto, koska se tulee yhteiskunnallemme kalliiksi. Liikku-
mattomuuden on arvioitu tuovan eri laskutavoilla mitattuna 3—7 miljardin euron kustan-
nukset. Kustannukset tulevat työikäisten sairauspoissaoloista ja työkyvyttömyyseläkkeis-
tä ja monien eri elintapasairauksien tuomina kustannuksina myös. 

Liikuntaa pitäisi sisältyä arjessamme riittävästi joka päivälle ja kaikenikäisille ihmisil-
le. Se on yleisesti hyvinvointia lisäävä harrastus. Kysymys kuuluu: Miten saisimme ihmi-
set liikkumaan paremmin? Minkälaisia keinoja hallituksella tähän on? Esimerkin voima on
tietysti iso, ja siksi olisi mielenkiintoista kuulla, miten esimerkiksi maailman kuuluisin
suomalainen eli pääministeri Marin kunnostaan pitää huolta. [Naurua] 

Ja hyvää joulua kaikille!

16.27 Pääministeri Sanna Marin (vastauspuheenvuoro): Arvoisa puhemies! Tämä oli
kysymys, jota en osannut ennakoida, mutta tietenkin omassa elämässäni niin kuin niin mo-
nen meistä elämässä perheen läsnäolo tuo paljon hyvinvointia ja auttaa meitä kaikkia jak-
samaan. Itselläni on lähes kaksivuotias tytär, ja tietenkin hänen kanssaan vietetty aika tuo
paljon niin henkistä hyvinvointia kuin myös sitä fyysistä hyvinvointia, nimittäin kaksivuo-
tiaan kanssa temmeltäminen kyllä ottaa kunnon päälle.

Tietenkin aina silloin kun on mahdollista, myös liikun luonnossa niin kuin niin moni
muukin suomalainen. Se on paitsi fyysisen kunnon myös henkisen hyvinvoinnin kannalta
tärkeää. On hyvä, että me arvostamme tätä kaunista luontoa, joka meillä Suomessa on. Se
on meille ylpeydenaihe, ja tehdään toimia sen eteen, että näin on vastaisuudessakin.

Toinen varapuhemies Juho Eerola: Myös ministeri Kosonen haluaa kertoa omasta esi-
merkistään. 
 Tarkistettu
4.0



Pöytäkirjan asiakohta PTK 86/2019 vp
16.28 Tiede- ja kulttuuriministeri Hanna Kosonen (vastauspuheenvuoro): Arvoisa
herra puhemies! Esimerkiksi portaiden kävely on erinomainen harrastus ja tapa, ja kuul-
kaa, eduskunnan portaissa on aika hiljaista, ja toivoisin näkeväni siellä enemmän meitä
kumppaneita. 

Liikkuminenhan pitää tehdä kaikille helpoksi. Se on meidän hallituksenkin tavoite. Eli
esimerkiksi kävely- ja pyöräteiden pitää olla sellaisia, että niille on helppo mennä ja nähdä
siellä sitä esimerkkiä. Samoin rakentamisessa juuri portaiden pitäisi olla semmoinen ensi-
sijainen vaihtoehto, eikä hissi, eikä sillä tavalla, että niitä portaita täytyy etsiä jostakin.

Meillä on tulossa muun muassa virkistyskäyttöstrategioihin lisää rahaa ja näihin käve-
ly- ja pyöräteihin lisää rahaa, ja sitten rakennamme sitä harrastamisen mallia Suomeen, eli
siinäkin on liikunnalla osansa. Lasten ja nuorten iltapäiviin on tulossa jokaiselle lapselle ja
nuorelle mahdollisuus muun muassa valita liikkumiseen liittyvä harrastus. Lisäämme seu-
ratukea. [Puhemies koputtaa] Kaikki tämä työ on sen eteen, että kaikki me liikkuisimme
enemmän.

Kysymyksen käsittely päättyi.
2


	3.11
	16.26
	16.27
	16.28


