















































DEM1D11.tmp.xml


Pöytäkirjan asiakohta PTK 87/2018 vp
Pöytäkirjan asiakohta 

PTK 87/2018 vp

Täysistunto

Torstai 20.9.2018 klo 10.01—21.44

3.7. Suullinen kysymys varhaiskasvatuslain täydentämisestä (Hanna-Leena Mattila kesk)
Suullinen kysymys SKT 140/2018 vp

Suullinen kyselytunti

Puhemies Paula Risikko: Ja tässä vaiheessa myöskin keskustan eduskuntaryhmällä on
varhaiskasvatukseen liittyvä kysymys, sitten käydään keskustelu näistä teemoista. —
Edustaja Mattila.

Keskustelu

16.41 Hanna-Leena Mattila kesk: Arvoisa rouva puhemies! Uusi varhaiskasvatuslaki on
otettu hyvin vastaan alan ammattilaisten keskuudessa. Se ei kuitenkaan ole heidän mieles-
tään ihan aukoton, vaan siihen toivotaan täydennystä muun muassa seuraavien asioiden
osalta: kentällä toivotaan selkeää kirjausta lakiin varhaiskasvatuksen erityisopettajien
määrästä ja niin ikään määrittelyä ajasta, kuinka kauan vuorotyössä olevien vanhempien
lapsi voi olla hoidossa kerrallaan. Onko, ministeri Grahn-Laasonen, tähän muuten hyvään
lakiin tulossa täydennystä näiden edellä mainittujen asioiden osalta?

16.42 Opetusministeri Sanni Grahn-Laasonen (vastauspuheenvuoro): Arvoisa puhe-
mies! Kuten jo totesin, tämä uusi varhaiskasvatuslaki on iso kehitysaskel. Se tuo varhais-
kasvatuksen vahvemmin osaksi koulutuspolkua ja vahvistaa lapsen etua. Mutta on aivan
totta, niin kuin edustaja totesi puheenvuorossaan, että se ei tullut vielä kerralla valmiiksi
vaan siihen liittyy monta osaa, ja tämä oli yksi osa, mikä nyt tehtiin, ja seuraava on jo val-
misteilla. Siinä on tarkoitus määritellä asiantuntijoiden esitysten pohjalta niitä tuen kysy-
myksiä: miten voidaan varmistaa riittävä tuki ihan jokaiselle lapselle varhaiskasvatukses-
sa. On myös erittäin tärkeää ennaltaehkäisynäkökulmasta, että voidaan jo päiväkotivai-
heessa ennaltaehkäistä myöhempiä mahdollisesti ilmeneviä ongelmia ja tarjota sitä var-
haista tukea ja puuttumista, millä on sitten pitkällä tähtäimellä muun muassa syrjäytymistä
ehkäisevää vaikutusta.

Toinen kysymys on sitten näiden tuen kysymysten lisäksi se, miten toimeenpanemme
tämän uuden henkilöstörakenteen. Se on iso asia varhaiskasvatuksen laadun kehittämisen
kannalta.

Puhemies Paula Risikko: Pyydän nyt niitä edustajia, jotka haluavat esittää ministeri
Grahn-Laasoselle joko tästä varhaiskasvatuksesta tai toisen asteen koulutuksesta kysy-
myksen, nousemaan ja painamaan V-painiketta.
 Tarkistettu
4.0



Pöytäkirjan asiakohta PTK 87/2018 vp
16.43 Anna-Maja Henriksson r (vastauspuheenvuoro): Arvoisa puhemies! On hyvä, että
ministeri Grahn-Laasonen myös myöntää sen, että tässä ammatillisessa koulutuksessa on
edelleen haasteita. RKP:ssä olemme ajatelleet, että olisi hyvä antaa oikein takuu siitä, että
jokainen nuori saa riittävästi lähiopetusta, ja silloin tämä teidän mainitsemanne tie ei ehkä
vielä riitä. Sen takia me nostamme tämän kysymyksen, koska me näemme, että edelleen on
ongelmia kentällä, ja koska me näemme, että jotkut nuoret tarvitsevat paljon enemmän lä-
hiopetusta kuin mikä nyt on tilanne.

Det vill säga: Vi lyfter den här frågan om en garanti när det gäller undervisningen i yrkes-
läroanstalterna därför att vi vet att det är så många unga som inte klarar sig med den när-
undervisning som ges i dag. Därför skulle vi vilja ha en säkrare garanti, ett säkrare lagstift-
ningsarbete också till den här delen. Det är det som vi, minister Grahn-Laasonen, är ute ef-
ter. Kan ni ännu visa oss hur ni riktigt tänker för att vi ska säkra det här i praktiken?

16.44 Opetusministeri Sanni Grahn-Laasonen (vastauspuheenvuoro): Arvoisa puhe-
mies! Nuorta ei saa jättää liian aikaisin liian itsenäisen oppimisen varaan. Uskon, että
olemme siitä tässä salissa samaa mieltä ja haluamme sen viestin myöskin lähettää koulu-
tuksen järjestäjille. Tästä on paljon keskusteltu. Itse asiassa ministeriön käsitys on se, että
aikanaan 2000-luvun alkuaikana, jolloin ammatillisen koulutuksen rahoitus voimakkaasti
kasvoi, tämä lähiopetuksen määrä kääntyi laskuun — sellaisen suhdanteen, paremman ta-
loudellisen tilanteen, aikana. Ja se on kyllä herättänyt kysymyksiä, meneekö kaikki se ra-
ha, 1,8 miljardia euroa, jota ammatilliseen koulutukseen kaikkiaan käytetään, varmasti oi-
keaan tarkoitukseen eli siihen opetukseen ja meidän nuortemme ja kaikkien ammatillises-
sa koulutuksessa opiskelevien opintojen edistämiseen ja riittävään tukeen. Eli tämä vaatii
kyllä ihan selkeästi tarkastelua ja myös sitä, että ihan aidosti koulutuksen järjestäjät yhdes-
sä ministeriön kanssa käyvät läpi tilannetta, miten voidaan varmistaa se riittävä tuki kaikil-
le.

Sinänsä uskon kyllä täysin siihen, että tämä uusi lainsäädäntö tarjoaa hyviä eväitä viedä
ammatillista koulutusta eteenpäin ja parantaa sen laatua. Eli nämä henkilökohtaiset polut
on oikea suunta, [Puhemies koputtaa] ja nyt toimeenpannaan isoa uudistusta, [Puhemies:
Aika!] kaikkiaan on myöskin varattu siihen resursseja.

16.46 Mikaela Nylander r (vastauspuheenvuoro): Värderade talman! Jag fortsätter ännu
på det här temat med yrkesutbildningsreformen. En av de centrala punkterna var faktiskt
den här personliga planen för att utveckla det egna kunnandet. I lagtexten kring den här re-
formen vidkänner man att det här betyder mer jobb för både lärare och studiehandledare.

Ammatillisen koulutuksen reformin yksi keskeisimmistä asioista oli juuri tämä hoks, siis
henkilökohtaisen osaamisen kehittämissuunnitelma, ja tämä lisää työtä, hoksien laatimi-
nen ja jatkuva arvioiminen lisäävät työtä sekä opettajille että opinto-ohjaajille. Tämä tode-
taan jo uudistuksen lakiteksteissä. Kysymys kuuluu: miksi hallitus ei ole ohjannut lisämää-
rärahaa hoksien tekemiseen, kun tiedetään, että sitä tarvitaan kipeästi kentällä?

16.47 Opetusministeri Sanni Grahn-Laasonen (vastauspuheenvuoro): Arvoisa puhe-
mies! Ensinnäkin tämän ammatillisen koulutuksen reformin voimaantulo on luonnollisesti
iso ja vaativa ponnistus ammatillisen koulutuksen kentältä. Se on ihan selvä asia, koska se
2



Pöytäkirjan asiakohta PTK 87/2018 vp
on suurin koulutusuudistus, mitä tässä maassa on kahteen vuosikymmeneen tehty. Hallitus
on myös varannut runsaasti resursseja, kaikkiaan noin 60 miljoonaa euroa, tämän amma-
tillisen koulutuksen reformin toimeenpanon onnistumiseen. Meillä on muutaman kuukau-
den kokemus siitä nyt, ja on selvää, että toimeenpano on vielä kesken. Meillä on hyvin eri-
laisia koulutuksen järjestäjiä. Osa on toiminut jo hyvinkin pitkään tämän reformin mukai-
sessa edistyneessä maailmassa, ja sitten osa koulutuksen järjestäjistä on tässä työssä vasta
alkuvaiheessa. Ja nimenomaan tätä haluamme tukea, että kaikki koulutuksen järjestäjät
saadaan kaikkialla, koko maassa, hyvin mukaan uuteen ammatillisen koulutuksen järjestä-
miseen ja toteuttamiseen. Sen keskiössä ovat ne henkilökohtaiset polut. Se on perustoimin-
taa, se on myöskin lainsäädännön antama opiskelijan oikeus, ja sen tulee tietysti ilman
muuta toteutua, koska eduskunta on näin säätänyt.

Puhemies Paula Risikko:  Sitten kaksi lisäkysymystä peräkkäin: edustaja Laukkanen ja
edustaja Mattila, teillä oli tästä varhaiskasvatuksesta.

16.48 Antero Laukkanen kd (vastauspuheenvuoro): Arvoisa rouva puhemies! Hyvä mi-
nisteri Grahn-Laasonen, jos kaikki tuo, mitä te tänään sanoitte, pitää paikkansa, niin miksi
meillä on sitten hoitajapako päivähoidossa? Miksi emme saa näitä virkoja täytettyä? Jos
kaikki on nyt menossa niin hyvään suuntaan, niin miksi emme oivalla, kuinka hienosti asiat
ovat? 

Yksi keskeinen syy alan työntekijäpulaan on vallitseva alhainen palkkataso. Palkka ei
vastaa enää tätä koulutusvaatimusta, joka nyt on tullut. Ymmärrän, että se ei ole yksin tei-
dän päätettävissänne, mimmoista palkkaa siellä maksetaan. Mutta kysynkin nyt: aiotteko
te tuoda sellaisen ohjelman, jossa päivähoitoa tekevän henkilökunnan palkka nousisi tie-
tyllä aikajaksolla sellaiselle tasolle, että tästä alasta tulisi jälleen houkutteleva?

Mitä aiotte tehdä tälle henkilöstömitoitukselle, joka selvästi nyt on liian alhainen, kun
ihmiset eivät hakeudu sinne töihin, koska kokevat oman työnsä [Puhemies koputtaa] sel-
laiseksi, että se uhkaa lasta?

16.49 Hanna-Leena Mattila kesk (vastauspuheenvuoro): Arvoisa puhemies! Seutukau-
pungeissa haluttaisiin järjestää hyvinkin ripeästi elinkeinoelämän vaatimuksista lähtevää
työvoiman koulutusta, mutta tällä hetkellä tämä lupaprosessi kestää kovin kauan. Ja nyt ky-
synkin, ministeri Grahn-Laasonen: onko teillä tarkoitus helpottaa lupaprosessia?

Puhemies Paula Risikko:  Ja vastaukset näihin molempiin kysymyksiin, ministeri Grahn-
Laasonen.

16.50 Opetusministeri Sanni Grahn-Laasonen (vastauspuheenvuoro): Arvoisa puhe-
mies! Tässä tuli kaksi eri sektorin kysymystä. Yritän parhaani mukaan vastata nopeasti.

Koulutusmääristä kysyitte, hyvä edustaja, ja siitä totean sen, että se syy, minkä takia ei
ole riittävästi henkilöstöä siellä kentällä, miksi ei saada rekrytoitua päiväkoteihin ammat-
tilaisia, johtuu siitä, että koulutusmäärät eivät ole olleet riittäviä. Se on tietysti sellainen
asia, johon meidän pitää vaikuttaa, ja sen takia tämän hallituksen aikana me olemme lisän-
neet merkittävästi koulutusmääriä, aloituspaikkoja varhaiskasvatuksen opettajille, 28 mil-
joonalla — tuhat uutta varhaiskasvatuksen opettajaa. Jälkiviisaasti voisi sanoa, että tämä
olisi ollut sellainen asia, jota olisi pitänyt ryhtyä hoitamaan jo edellisillä hallituskausilla.
3



Pöytäkirjan asiakohta PTK 87/2018 vp
Valitettavasti näin ei ole tapahtunut, mutta nyt tapahtuu. Samoin tämän uuden lainsäädän-
nön myötä nyt edelleenkin keskustelemme yliopistojen kanssa siitä, että koulutusmääriä
edelleen kasvatetaan. Mutta tähän on tosiaan lisätty merkittävästi resursseja.

On tärkeää, että pidetään huolta varhaiskasvatuksen, päiväkotien, vetovoimasta työpaik-
koina. Palkanmuodotukseen eduskunta ei puutu. Se ei ole täällä meidän toimivallassam-
me. Täältä voidaan korkeintaan lähettää viestiä työmarkkinaosapuolille heidän neuvotte-
luihinsa. [Välihuutoja]

Ja sitten ammatillisen koulutuksen järjestämisluvista tuli kysymys tässä. Uuden lainsää-
dännön mukaisestihan järjestämisluvat uusittiin, ja ne on nyt kentälle annettu, ja sen jäl-
keen niissä on ikään kuin jatkuva prosessi. Eli voi laittaa lupahakemuksen, ministeriössä
käsitellään mahdollisimman nopeasti.

16.51 Li Andersson vas (vastauspuheenvuoro): Arvoisa puhemies! On tietenkin hienoa,
että tässä uudessa varhaiskasvatuslaissa on linjattu lapsen edun ensisijaisuudesta ja sen tär-
keydestä, mutta jotta voidaan varmistua siitä, että lain kirjain myöskin toteutuu käytännös-
sä, niin on huolehdittava varhaiskasvatuksen resursseista ja varhaiskasvatuksen ammatti-
laisten mahdollisuuksista tehdä oma työnsä hyvin. Yksi keskeinen keino, jonka kautta lain-
säätäjä voi tähän vaikuttaa, on ryhmäkoot: liian isoissa ryhmissä on vaikeaa keskittyä niin
hoivaan kuin kasvatuksen antamiseen. Eli alan houkuttelevuuden, varhaiskasvatuksen laa-
dun ja kasvatuksen näkökulmasta tämä ryhmäkokojen pienentäminen on kaikista keskei-
sin tekijä.

Minä tiedän, että varhaiskasvatuksen ammattilaiset edelleen ihmettelevät, miksi hallitus
ei ole ollut valmis perumaan kahta päätöstä, jotka tällä hallituskaudella on tehty ja jotka
suoraan ovat vaikuttaneet ryhmäkokoihin kasvattavasti, eli tätä päätöstä, mikä tehtiin ryh-
mäkokojen kasvattamisesta suhdeluvun muutoksen kautta, mutta myöskään subjektiivisen
päivähoito-oikeuden rajausta, joka on johtanut näihin osa-aikaisten lasten mammuttiryh-
miin. Joten pystyykö ministeri Grahn-Laasonen vastaamaan siihen, että [Puhemies koput-
taa] kun nyt löytyy esimerkiksi 160 miljoonaa sijoitussäästötileihin, niin miksi ei löydy ra-
haa ja tahtoa näiden virheiden korjaamiseen?

16.53 Opetusministeri Sanni Grahn-Laasonen (vastauspuheenvuoro): Arvoisa puhe-
mies! Kun puhutaan varhaiskasvatuksen tasa-arvosta ja varhaiskasvatukseen osallistumi-
sesta, niin on aivan perusteltua käydä täällä keskustelua tästä varhaiskasvatuksen tuntimää-
rästä, mutta katson kuitenkin, että kaikkein suurin tasa-arvoon liittyvä ongelma varhaiskas-
vatuksessa on tällä hetkellä varhaiskasvatukseen osallistuminen ja erityisesti se, että Suo-
messa se on poikkeuksellisen matala. Ulkopuolelle jää paljon lapsia, jotka nimenomaan
hyötyisivät varhaiskasvatuksesta ja jotka tulevat heikoimmista koulutustaustoista. Hyvä
uutinen on se, että tämän hallituksen aikana varhaiskasvatuksen osallistumisaste on nous-
sut eli yhä useampi lapsi pääsee varhaiskasvatuksen piiriin. Varhaiskasvatusmaksuja on
alennettu, varhaiskasvatuksen tasa-arvoon tulee ensi vuoden budjettiin 10 miljoonaa euroa
nimenomaan haastavilla alueilla toimiville päiväkodeille. Koulutusmääriä on kasvatettu ja
on säädetty uusi varhaiskasvatuslaki, joka vahvistaa lapsen etua. Olen näistä kyllä hyvin
ylpeä. [Li Andersson: Ei tullut vastausta!]

16.54 Hanna Halmeenpää vihr (vastauspuheenvuoro): Arvoisa rouva puhemies! Am-
matillisen koulutuksen reformi on todella historiallisen suuri uudistus, joka ajoittuu sa-
4



Pöytäkirjan asiakohta PTK 87/2018 vp
maan aikaan, kun hallitus on leikannut koko koulutussektorilta ja tutkimuksesta ja varhais-
kasvatuksesta liki 900 miljoonaa euroa tällä vaalikaudella, ammatillisesta koulutuksesta
yksin 200 miljoonaa euroa. Se on tarkoittanut sitä, että on leikattu ammatillisen koulutuk-
sen aloituspaikkoja maakunnissa, on vähennetty lähiopetusta aivan liikaa, ja vielä pitäisi
reippain mielin uudistua — mahdotonta. Kyllä ammatillisessa koulutuksessa moni — niin
alan ammattilainen, opettaja, kuin opiskelijakin — on todennut, että pieleen on mennyt.

Arvoisa ministeri, lähiopetuksen määrän vähentäminen uhkaa johtaa siihen, että vaikka
opiskelijoiden elämänvaiheeseen kuuluu paitsi opiskelu myös kaiken elämässä opittavan
tiedon, taidon ja valmiuden kartuttaminen — myös siellä opiskelun sosiaalisissa tilanteis-
sa — joka tapahtuu oppilaitoksissa, niin tämä uhkaa romuttua. Miten tästä selviävät ne
nuoret, jotka eivät ole kaikkein omatoimisimpia, kaikkein parhailla valmiuksilla opiskelui-
hin [Puhemies koputtaa] lähtiessään varustautuneita? Kuinka te estätte nuorten syrjäytymi-
sen tässä tilanteessa?

Puhemies Paula Risikko:  Otetaan toinen lisäkysymys vielä. — Edustaja Torsti.

16.55 Pilvi Torsti sd (vastauspuheenvuoro): Arvoisa puhemies! Eilen illalla täällä tote-
simme, että iso kuvahan tällä hetkellä on se, että meillä on yli miljardin säästöesitys ensi
vuodelle ja noin 150 miljoonan lisäys OKM:n alalla eli noin 900 miljoonan supistus, ja sii-
tähän tämä sekä varhaiskasvatukseen että ammatilliseen koulutukseen liittyvä keskustelu
täällä kielii: on tehty uutta lainsäädäntöä, jota ei voida panna toimeen, ja itse asiassa eriar-
voistuminen koulutuksessa kiihtyy.

Puutun tähän ministerin nostamaan koulutustakuuseen, joka oli itse asiassa ensimmäi-
nen askel, joka nuorisotakuun myötä tuli voimaan edellisellä hallituskaudella ja joka ni-
menomaan on taannut sen, että nuoret vihdoin pääsevät opiskelemaan. Mutta se oli ensim-
mäinen askel. Seuraavaksi askeleeksi oli ajateltu sitä, että kaikki todella saisivat toisen as-
teen tutkinnon, eli oppivelvollisuuden laajentamista toiselle asteelle. Nyt kun nämä amma-
tillisen koulutuksen säästöt uhkaavat keskeyttää opintoja, kysyisin ministeriltä: milloin
aloitatte valmistelun oppivelvollisuuden laajentamisesta toiselle asteelle?

16.56 Opetusministeri Sanni Grahn-Laasonen (vastauspuheenvuoro): Arvoisa puhe-
mies! Ensi vuoden budjettiesitystä nämä luvut eivät kyllä kuulostaneet vastaavan, ja toi-
von, että niitä käydään vielä läpi, jotta olemme niistä yhtä mieltä tässä salissa budjetin kä-
sittelyn yhteydessä.

Mutta mitä tulee tähän ammatillisen koulutuksen reformiin, niin siinä ajattelen kyllä sil-
lä tavalla, että ihan muutaman kuukauden jälkeen emme vielä voi sen vaikutuksia täysin ar-
vioida, vaan nyt on tärkeä tehtävä se, että annamme kentälle täyden tuen ison reformin to-
teuttamiseen, lisäämme myöskin resursseja reformin toimeenpanoon, ja olen vakuuttunut
siitä, että tämä uusi lainsäädäntö tarjoaa edellytyksiä sille, miten voidaan rakentaa niitä
henkilökohtaisia polkuja ja tulevaisuuden ammatillista koulutusta. Eli se, että täällä sano-
taan, että pieleen on mennyt, on mielestäni kyllä [Maria Tolppasen välihuuto] aika vahvas-
ti sanottu, ottaen huomioon, että ammatillisessa koulutuksessa ympäri Suomen tehdään ai-
van erinomaisen hyvää työtä.

Taloudellinen tilanne on ollut haastava. Nythän Suomessa taloustilanne on mennyt pa-
rempaan suuntaan, ja hallitus on pystynyt myöskin tältä osin kääntämään suuntaa ja lisää-
mään resursseja, muun muassa osaajapulaan vastaamiseen.
5



Pöytäkirjan asiakohta PTK 87/2018 vp
Ja se, mitä haluan vielä edustaja Torstillekin tässä todeta, on se, että eilen kävimme tääl-
lä salissa hyvin läpi sen, että eduskunnan pöytäkirjoista löytyy puheenvuoro, josta käy il-
mi, että Antti Rinne SDP:n puheenjohtajana ja opposition edustajana olisi leikannut jopa
enemmän kuin hallitus. [Välihuutoja] — Tähän me varmaan joudumme palaamaan. 

Puhemies Paula Risikko:  Edustaja Rinne vastaa tähän — tai tekee lisäkysymyksen.
[Naurua] Sen jälkeen meillä on vielä kaksi kysymystä, jotka haluan näille ryhmille antaa,
jotta kaikki saavat kysyä. — Edustaja Rinne, rapsakka kysymys.

16.58 Antti Rinne sd (vastauspuheenvuoro): Arvoisa puhemies! En vielä ole ministeri,
mutta katsotaan ensi vaalikaudella. [Oikealta: Oho!]

Arvoisa ministeri, kannattaa palauttaa muistiin takaisin viime vaalikauden loppu. Sil-
loin oli kysymys siitä, että kokoomuksen edustaja eduskunnassa pyrki estämään tämän ra-
kennepuolen lain kokonaisuuden toteutumisen. Sen jälkeen tultiin tilanteeseen, jolloin oli
pakko tehdä säästölaki, jonka te toitte voimaan ilman tätä rakenneuudistusta, vuotta aikai-
semmin kuin nyt teitte sen rakenneuudistuksen. Tässä oli se ongelma, joka ratkesi sillä, että
vedettiin molemmat silloin pois. Arvoisa ministeri, kannattaa puhua totta. [Ben Zysko-
wicz: Seli seli!]

Puhemies Paula Risikko: Ministeri Grahn-Laasonen, nopea vastaus. 

16.58 Opetusministeri Sanni Grahn-Laasonen (vastauspuheenvuoro): Arvoisa puhe-
mies! Edellisessä hallituksessa SDP:n opetusministerin johdolla valmisteltiin isoja leik-
kauksia ammatilliseen koulutukseen. [Eduskunnasta: Ohhoh!] Viimeisellä viikolla täällä
ministerit äänestelivät omia esityksiään vastaan, ja kesäkuussa 2015 eduskunnan pöytäkir-
joista ja kaikkien meidän tarkasteltavissa olevista dokumenteista löytyy se maininta vaali-
en jälkeen, jossa toteatte, että olisitte leikanneet 270 miljoonaa euroa [Välihuutoja] toisen
asteen koulutuksesta. Tämän voi jokainen itse [Puhemies koputtaa] tarkistaa. 

Puhemies Paula Risikko: Tämä kysymys on tässä vaiheessa loppuun käsitelty. Meillä on
koko ilta aikaa keskustella budjetista. Palaamme tähän asiaan silloin.

Kysymyksen käsittely päättyi.
6


