















































DEM9E64.tmp.xml


Pöytäkirjan asiakohta PTK 34/2019 vp
Pöytäkirjan asiakohta 

PTK 34/2019 vp

Täysistunto

Torstai 19.9.2019 klo 15.59—19.13

2.1. Suullinen kysymys polttoaineveron korotuksesta (Jouni Kotiaho ps) 
Suullinen kysymys SKT 12/2019 vp

Suullinen kyselytunti

Toinen varapuhemies Juho Eerola: Edustaja Kotiaho.

Keskustelu

16.01 Jouni Kotiaho ps: Arvoisa puhemies ja edustajat! Hallitus kiristää polttoainevero-
ja 250 miljoonalla eurolla. Tämä tarkoittaa noin 6,5 sentin korotusta pumppuhintoihin. En-
sinnäkin haluan sanoa perussuomalaisten kannan asiaan: tämä on järjetön esitys, emmekä
tule tätä koskaan hyväksymään. 

Polttoaineverojen korotus iskee pahiten työssäkäyviin, pieni- ja keskituloisiin ihmisiin.
[Paavo Arhinmäki: Viime kaudella hyväksyitte!] Kun yli 90 prosenttia kaikesta tavarasta
liikkuu Suomessa kumipyörillä, se vaikuttaa myös kaikkeen kulutustavaraan, kuten ruoan
hintaan. Ilmastonmuutokseen tämä ei vaikuta mitään. Autolla ajetaan jatkossakin, koska se
on välttämätöntä, eivätkä autot ole yhtään sen vähäpäästöisempiä, koska uudet autot ovat
yhtä kalliita kuin ennenkin.

Arvoisa ministeri Lintilä, ymmärrättekö te veronkiristyksen haitat? Rahaa ei vain ilmes-
ty valtion kassaan, vaan se on pois jostakin. Onko teillä haitta-arvioita asiasta? — Ei muu-
ta.

16.02 Valtiovarainministeri Mika Lintilä (vastauspuheenvuoro): Arvoisa puhemies!
Ymmärrän erittäin hyvin veronkorotuksien haitat, mutta ymmärrän myös sen tarpeen, mitä
valtion budjetissa haetaan uusilla kohdennuksilla. Mutta jos ollaan tässä polttoaineen ko-
rotuksessa, niin aivan kuten sanoitte, korotus, joka tulee tänne seuraavan kauden aikana on
noin 6,5 senttiä litralta, mikä käytännössä sitten on samaa luokkaa kuin kuluttajahintojen
nousu, eli tullaan menemään sillä samalla skaalalla.

Esititte huolenne kuljetusyrityksien osalta. Aito huoli, mutta on hienoa, että kuljetusyri-
tykset ovat entistä enemmän valveutuneita, ja pääsääntöisesti kuljetusyrityksillä on sopi-
muksissa, että nämä nousut voidaan siirtää myös hintoihin. [Perussuomalaisten ryhmästä:
Sitäkö te haluatte?] Olen käynyt tästä keskustelua useammankin yrittäjän kanssa, [Timo
Heinonen: Kuka sen maksaa silloin?] ja tällainen on nimenomaan kuljetusyrittäjien puo-
lelta olemassa.

Toinen varapuhemies Juho Eerola: Pyydän nyt niitä edustajia, jotka haluavat esittää li-
säkysymyksiä, ilmoittautumaan painamalla V-painiketta ja nousemalla seisomaan. 
 Tarkistettu
4.0



Pöytäkirjan asiakohta PTK 34/2019 vp
16.04 Jouni Kotiaho ps (vastauspuheenvuoro): Arvoisa puhemies ja edustajat! Puheet
siitä, että nämä polttoaineveronkorotukset korvataan pienentämällä ansiotuloverotusta,
ovat muunneltua totuutta. Veroaste nousee jo pienemmissäkin tuloluokissa, ja se on fakta.
[Välihuutoja vasemmalta] 

Te heikennätte merkittävästi erityisesti pieni- ja keskituloisten ostovoimaa, teollisuuden
ja maatalouden kilpailukykyä ja niin edelleen. Tämä on kyllä noloa. Demarit korottavat ni-
menomaan työssäkäynnin hintaa, keskusta rokottaa haja-asutusalueen asukkaita ja ruuan-
tuotantoa. Vihreiden ympäristöhommiin eivät usko edes asiantuntijat viime kuuleman mu-
kaan. Mitään toimia esimerkiksi autokannan uusimiseksi ei ole esitetty, vaan todellisuu-
dessa tämä korotus tehdään kattamaan hallituksen maailmanparannuskuluja. Säästäkää
250 miljoonaa euroa toimimattomasta kehitysavusta, ja sen korottamisen sijaan perukaa
veronkorotus. Käykö tämä? — Ei muuta.

16.05 Valtiovarainministeri Mika Lintilä (vastauspuheenvuoro): Arvoisa puhemies! —
Ei käy. [Naurua] — Ensinnäkin, sen verran korjausta: tuloveroaste ei ole nousemassa siel-
lä, vaan päinvastoin pieni- ja keskituloisten tuloverotusta kevennetään 200 miljoonalla,
[Ilkka Kanerva: Pienituloisten!] eli tämä korjauksena siihen. Se, mitä tapahtuu sitten tulo-
verotuksessa sivukuluissa, niin se on eri asia. Liikenteen osalta olen jo nimennyt liikenteen
verotuksen työryhmän, joka valmistelee liikenneverotuksen uudistusta, ja se saa työnsä
valmiiksi muistaakseni 2021.

16.06 Jussi Halla-aho ps (vastauspuheenvuoro): Arvoisa puhemies! Ihmisille jää Suo-
messa tuloistaan liian vähän käteen. On aivan turhaa moittia suomalaisia työhaluttomuu-
desta, jos työn tekeminen ei kannata.

Esimerkiksi asumisen hinta karkaa käsistä, ja tämä johtuu suurelta osin varsinkin kau-
pungeissa siitä, että niihin muuttaa yhä enemmän ihmisiä, joiden asumisen maksaa veron-
maksaja. Tämä kehitys palvelee kiinteistösijoittajia, mutta aiheuttaa suurta ahdinkoa pie-
ni- ja keskituloisille työssä käyville.

Polttoaineiden veronkorotukset taas sekä nostavat tavallisen ihmisen työmatkakustan-
nuksia että heikentävät teollisuuden ja kuljetusalan toiminta- ja työllistämismahdollisuuk-
sia.

Kysyisinkin, hahmottaako tämä hallitus kasvavien asumis- ja liikkumiskustannusten
turmiollisen vaikutuksen ihmisten arkeen ja julkisen talouden kestävyyteen? Ja jos hah-
mottaa, miten se aikoo kokonaisvaltaisesti parantaa tätä tilannetta? 

16.07 Valtiovarainministeri Mika Lintilä (vastauspuheenvuoro): Arvoisa puhemies!
Kyllä hallitus havainnoi erittäin hyvin tämän tilanteen ja tämä on erittäin haastava tilanne.
Erityisesti asumisen kulujen nouseminen, erityisesti pääkaupunkiseudulla, kasvukeskuk-
sissa, on erittäin haasteellista.

Liikenteessä on omat paineensa. Ja toisaalta me olemme tilanteessa, jossa me erityisesti
tarvitsisimme työvoiman liikkuvuuden parantumista. Tässä on tehty toimenpiteitä ja var-
masti tullaan tekemään jatkossakin, esimerkiksi kakkosasunnon verovähennysoikeutta on
jo aiemmin nostettu ja sitä kautta pyritty saamaan ihmisiä liikkumaan työn perässä. Tämä
on varmasti yksi sellainen asia, joka tulee olemaan hyvin vahvasti tämän hallituksen työ-
listalla. 
2



Pöytäkirjan asiakohta PTK 34/2019 vp
16.07 Sheikki Laakso ps (vastauspuheenvuoro): Arvoisa herra puhemies! Ministeri Lin-
tilä sanoi, että näissä kuljetusyrityksien sopimuksissa on polttoaineklausuuli. Minä voin
kertoa, että ei todellakaan ole läheskään kaikissa. Kannattaa kysyä enemmän kuin yhdeltä
siitä asiasta.

Minä ymmärrän sen, että ongelmana on ymmärtää tätä koko verotushommaa, koska te
ette edes ymmärrä, mitä on parafiininen diesel. Te olette puhunut tästä asiasta, että tämä on
joku yritystukien poistaminen, vaikka tällä ei ole yritystuen kanssa mitään tekemistä. Tä-
mähän on etu siihen, kun esimerkiksi kuljetusyrittäjät käyttävät MY-dieseliä sen takia, että
ne ovat ympäristöystävällisempiä. Se on aivan [Ben Zyskowicz: Ympäristöteko!] sama
asia, kun täällä annetaan niin sanotusti tukea siihen, että saadaan sähköautoja tai vastaa-
vaa. Tämän parafiinisen dieselin tuki on sitä samaa asiaa. Se ei ole yritystuki, mutta kun ei-
len olin erään ministerinkin kanssa samassa paikassa, niin huomasin, että ei porukka edes
tiedä siellä, mikä on parafiininen diesel. [Sanna Antikainen: Kuunnelkaa asiantuntijaa
nyt!] 

Toinen varapuhemies Juho Eerola: Oliko tässä kysymys, että mikä on parafiininen die-
sel? [Naurua] Ministeri Lintilä.

16.09 Valtiovarainministeri Mika Lintilä (vastauspuheenvuoro): Arvoisa puhemies!
Vaikka ei ole kysymystä, niin vastaan silti, tyypillinen poliitikko.

Itse asiassa olin itse verojaoston puheenjohtaja vuonna 2010, kun tämä parafiinisen di-
eselin tuki tehtiin. Silloin sillä haettiin sitä, että se oli lähipäästöjen kannalta puhtaampi
vaihtoehto. Sitä lähdettiin tukemaan 5 sentillä per litra. Nyt, kun tätä on käyty läpi ja las-
kettu, mikä sen osuus on, on päädytty lukuun 0,5 senttiä, eli 4,5 senttiä tällä hetkellä tue-
taan, voiko sanoa, hiukan turhaan. [Timo Heinonen: Ei!] Autojen teknologia, pakokaasu-
päästöt ovat kehittyneet tänä aikana niin paljon, että vastaava tulos on saatavissa jo. Ne yh-
teydenotot, mitä on käyty kyseisten toimijoiden kanssa, ovat kertoneet hyvin yhdensuun-
taisia asioita, ja siinä tilanteessa, kun tämä yritystukia karsiva työryhmä teki työtään, pidin
erittäin relevanttina, että he päätyvät tähän. [Jukka Gustafsson: Asiansa tunteva ministeri!] 

16.10 Kai Mykkänen kok (vastauspuheenvuoro): Arvoisa puhemies! Täällä ministeri
Lintilä aiemmin viittasi palkkaverotuksen maltillisena pitämiseen. Äärimmäisen tärkeä
asia tässä budjettiriihessä on se, pidetäänkö se suunta, jota yhdessä muun muassa ministeri
Lintilän kanssa olimme edellisessä hallituksessa suuntaamassa, että palkkaverotus keve-
nee, ostovoima kasvaa, suomalaisilla, tavallisilla ahkerilla suomalaisilla, palkasta jää vuo-
si vuodelta enemmän käteen eikä vähemmän. 

Kerroitte tässä, että pienituloisimpien osalta hallitus pyrkii kompensoimaan niitä poltto-
aineverotuksen nostoja 200 miljoonan euron palkkaverotuksen kevennyksellä. Mutta onko
totta, valtiovarainministeri Lintilä, onko totta, että keskituloisella suomalaisella palkkave-
rotus kääntyykin nyt kireämmäksi, että ensi vuonna keskituloisella suomalaisella pariskun-
nalla jää yhteensä yli 300 euroa vähemmän käteen kuin tänä vuonna johtuen siitä, että hal-
litus antaa nyt palkkaverotuksen kääntyä kireämpään suuntaan, kun pitkään pidettiin huol-
ta vaikeampina aikoinakin, että se pysyy laskusuunnassa?

Toinen varapuhemies Juho Eerola:  Ministeri Lintilä ensin ja sitten pääministeri Rinne.
3



Pöytäkirjan asiakohta PTK 34/2019 vp
16.11 Valtiovarainministeri Mika Lintilä (vastauspuheenvuoro): Arvoisa herra puhe-
mies! Tämä hallitus ei kiristä tuloverotusta. [Välihuutoja] On totta, että tämä hallitus ei ki-
ristä tuloverotusta, [Ben Zyskowicz: Kyllä kiristää!] mutta sen myönnän, että palkan välil-
liset kulut tulevat nousemaan, [Välihuutoja] joka on työmarkkinaosapuolien ratkaisusta tu-
leva, [Välihuutoja kokoomuksen ja perussuomalaisten ryhmistä] jolloinka pitäisin verrat-
tain outona sitä, jos hallitus ottaisi linjan, indikoisi työmarkkinaosapuolille, että päätykää,
sama mihin, ratkaisuun välillisissä, me kuittaamme sen erotuksen. Sen päässä olisi tasave-
ro.

16.12 Peter Östman kd (vastauspuheenvuoro): Arvoisa herra puhemies! Ministeri Linti-
lä sanoi, että teknologia on kehittynyt sen verran, että esimerkiksi diesel-autoista on tullut
niin paljon vähäpäästöisempiä, että tämä parafiinidiesel olisi ikään kuin turha. Ymmärsin-
kö minä oikein? Saatte vastata siihen.

Haluaisin kysyä ministeriltä myös tästä, kun Neste MY -dieselin sivuilla lukee näin, että
siitä tulee keskimäärin 90 prosenttia pienemmät kasvihuonekaasupäästöt ja se ei vaadi in-
vestointeja, se soveltuu kaikkiin diesel-autoihin ja se koostuu sataprosenttisesti jätteistä ja
tähteistä, huippuluokan suorituskyky. Ja tästä te otatte nyt sitten tämän teidän mielestänne
turhan yritystuen pois. Kysyn: eikö olisi ollut viisaampaa ottaa mieluummin kaljarallia yl-
läpitävistä yritystuista kuin tästä parafiinidieselistä? [Oikealta: Hyvä kysymys!] 

Toinen varapuhemies Juho Eerola:  Äsken erehdyksessä en antanut pääministeri Rin-
teelle puheenvuoroa, jonka oli pyytänyt. Annetaan Rinteelle nyt puheenvuoro. — Olkaa
hyvä.

16.13 Pääministeri Antti Rinne (vastauspuheenvuoro): Kiitoksia. — Arvoisa puhemies!
Ihan lyhyesti tähän tuloverotukseen: Ensinnä, se tulee kevenemään 200 miljoonaa euroa
pieni- ja keskituloisilla — tuloverotus [Ben Zyskowicz: Eikä tule!]. Ja se kiky-sopimuk-
sessa sovittu sotu-maksujen siirto palkansaajille työnantajalta, se tulee nostamaan hieman
verotusta, 0,4, siis vero- ja veroluonteisia maksuja. Se liittyy siihen kiky-sopimukseen,
joka tehtiin viime kaudella ja joka on sellainen, että tämä hallitus ei aio kompensoida sitä
nousua, mikä sieltä tulee [Ben Zyskowiczin ja Timo Heinosen välihuudot]. Se on selvä
asia. Mutta se liittyy hyvin selkeästi siihen, että tämä hallitus keventää pieni- ja keskitu-
loisten tuloverotusta [Ben Zyskowicz: Ei kevennä keskituloisten!] Tämä hallitus keventää
pieni- ja keskituloisten tuloverotusta. 

Mutta, arvoisa puhemies! Liittyen tähän parafiinisen dieselöljyn verotuen poistoon:
Siellä 70 prosenttia siitä dieselistä, jota tuetaan tällä hetkellä, on fossiilista polttoainetta, 30
prosenttia liittyy biopolttoaineisiin. Ja niin kuin ministeri Lintilä totesi, se on 0,5 sentin ar-
voinen tällä hetkellä se tuki, aidosti se tuki, litraa kohti, ja se 4,5 senttiä litraa kohti tarkoit-
taa perusteetonta tukea tälle dieselpolttoöljylle. [Timo Heinonen: Maaseudun ihmiset mak-
savat!]

Toinen varapuhemies Juho Eerola:  Ja halusiko ministeri Lintilä? Olkaa hyvä.

16.14 Valtiovarainministeri Mika Lintilä (vastauspuheenvuoro): Arvoisa puhemies!
Edustaja Östmanille sen verran, että pitää mieltää se, että tästä neljä viidesosaa on fossii-
4



Pöytäkirjan asiakohta PTK 34/2019 vp
lista ja eihän näitä uusiutuvia tueta nyt tällä. Tämä on eri kategoria, josta tämä menee. Eli
tämä täytyy mieltää. Ja valmisteluaikana nämä varmasti käydään vielä hyvin tarkasti läpi.

16.15 Riikka Purra ps (vastauspuheenvuoro): Arvoisa puhemies! Luin tänään lehdestä,
että hallituksen ilmastolinjaan ollaan tyytymättömiä ilmastopiireissäkin. Aiemmin olen
ymmärtänyt, että lupauksia on vesitetty koulutukseen, vanhustenhoitoon ja eläkeläisiin liit-
tyen. Imagomiljoonien viskely sinne tänne ilman johdonmukaista kokonaiskuvaa ja prio-
risointia on toki katalaa, ja siihen on jouduttu, koska lupaukset ennen vaaleja olivat posket-
tomia taloudellisiin realiteetteihin nähden. Tavallisen ihmisen autoilun vaikeuttaminen
hinnankorotuksilla, yksilön oikeuksiin kuuluvien vapauksien moralisointi, jopa perheen
perustamisesta syyllistäminen — tätäkö on hallituksen kunnianhimoinen ilmastopolitiik-
ka? [Erkki Tuomioja: Miten tämä liittyy alkuperäiseen kysymykseen?] Kysyn hallituksel-
ta: kuinka paljon te aiotte politiikallanne vaikuttaa yläilmakehän ilmastoon? En halua kuul-
la ”ilmastojohtajuudesta” enkä ”kunnianhimosta” tai ”taistelusta” vaan yksinkertaisesti:
Kuinka paljon kansalaisten ostovoimaa heikentävällä ja syyllistävällä politiikallanne vai-
kutetaan globaaleihin hiilidioksidipäästöihin? Mikä on Suomen osuus?

Toinen varapuhemies Juho Eerola: Ministeri Rinne ja sitten Mikkonen.

16.16 Pääministeri Antti Rinne (vastauspuheenvuoro): Arvoisa puhemies! Otan yhden
esimerkin niistä konkreettisista toimenpiteistä, jotka ovat tällä hetkellä valmistelussa liit-
tyen autoiluun. Me haluamme vähentää bensiinin ja dieselin käyttöä polttoaineissa ja polt-
tomoottoreissa ja haluamme lisätä biokaasua. Meillä on tulossa biokaasun tuotantoon mer-
kittävä lisäys tämän vaalikauden aikana, niin että biokaasuverkosto voidaan koko maan
kattavaksi saada, niin että voidaan konvertiolaitteita ottaa käyttöön tavalla, joka tarkoittaa
sitä, että se viidentonnin Toyota tuolla maaseudulla voidaan ottaa konvertiolaitteitten kaut-
ta käyttöön biokaasulla. Tämä on sitä konkreettista arjen politiikkaa ympäristövaikutusten
hillitsemiseksi ja ilmastonmuutoksen torjumiseksi. [Välihuutoja perussuomalaisten ryh-
mästä] Tämä on sitä konkreettista politiikkaa.

16.17 Ympäristö- ja ilmastoministeri Krista Mikkonen (vastauspuheenvuoro): Arvoi-
sa puhemies! Ilmastopolitiikkaa tehdessä on aivan selvä asia, että se täytyy tehdä reilusti, ja
sen takia meidän täytyy huolehtia siitä, että muutos, joka aiheuttaa ehkä kotitalouksiin lisä-
maksuja, tehdään reilusti. Esimerkiksi tässä budjetissa on sen takia pienituloisille kohdis-
tettu veronkevennyksiä ja toisaalta perusturvaa nostettu. [Ben Zyskowicz: Bensanhintaan
reilusti lisää!] Mutta samanaikaisesti meidän on hyvä huomata se, että ilmastonmuutos an-
taa meille valtavan mahdollisuuden. Suomella on osaamista, Suomella on koulutusta, mei-
dän yrityksillämme on loistavia ratkaisuja, joita voimme myydä maailmalle. Itse asiassa
meidän yritykset nimenomaan vaativat meiltä kunnianhimoista ilmastopolitiikkaa, jotta he
saavat kotimarkkinoille myytyä uusia innovaatioitaan ja sitä kautta vietyä niitä maailmal-
le. Juuri Climate Leadership, ryhmä kunnianhimoisia yrityksiä, joista itse asiassa muodos-
tuu yli puolet Suomen pörssin arvosta, lähestyivät kannanotolla, jolla ne vaativat Suomelta
tiukempia ilmastotekoja ja myös viemään niitä kansainvälisille kentille. 

16.18 Kalle Jokinen kok (vastauspuheenvuoro): Arvoisa herra puhemies! Pääministeri
Rinne, 15.8. te Ylen haastattelussa kerroitte, että tulette päätöksillänne ”huolehtimaan sii-
5



Pöytäkirjan asiakohta PTK 34/2019 vp
tä, että suomalaisten ostovoima yleisesti ottaen kehittyy parempaan suuntaan”. Näin te sa-
noitte [Ben Zyskowicz: Suora sitaatti!] Ylen haastattelussa, suora sitaatti, suora lainaus. No
nyt tämä teidän budjettiesityksenne vähentää keskituloisen perheen käteen jäävää osuutta
320 eurolla vuodessa. Ja mikäli tämä perhe vielä työllistää rakennusmiehiä tai siivoojia ko-
titalousvähennyksellä, niin se heidän vuodessa käteen jäävä tulonsa vähenee vielä 500 eu-
rolla siitä, mitä se aiemmin oli, koska te myös heikennätte kotitalousvähennystä — joka
vähentää harmaata taloutta ja parantaa työllisyyttä, joiden pitäisi olla jokaisen hallituksen
tavoitteena. [Ben Zyskowicz: Te lisäätte harmaata taloutta!] Pääministeri Rinne, aiotteko
te tehdä nyt tälle asialle vielä jotain, näille keskituloisille suomalaisille, ahkerille suoma-
laisille, jotka tätä maata pitävät veronmaksullaan pystyssä? Aiotteko tehdä ja oletteko val-
miit eduskunnan budjettikäsittelyssä vielä muuttamaan tätä budjettiehdotustanne, joka on
nyt vinossa tämän suhteen? [Ben Zyskowicz: Ja pitämään puheenne! — Sari Sarkomaa: Pi-
tämään lupauksenne!]

16.19 Pääministeri Antti Rinne (vastauspuheenvuoro): Edustaja Jokinen, olen todella
tyytyväinen, että te nostitte tämän kysymyksen esille. Tämä hallitus keventää 200 miljoo-
nalla eurolla pieni- ja keskituloisten verotusta. [Välihuutoja kokoomuksen ja perussuoma-
laisten ryhmistä] Se, mikä pitää paikkansa, on se, että teidän ollessanne hallituksessa, ko-
koomuksen ollessa hallituksessa, verotusta päätettiin kiristää nostamalla veronluontoisia
maksuja, niin kuin nyt on tapahtunut. Se on siis teidän aikaansaannoksianne. [Välihuutoja
kokoomuksen ryhmästä] Sitten haluan sanoa myöskin sen, arvoisa edustaja Jokinen, että
nyt korjataan se iso murhe, jonka te aiheutitte ahkerille julkisen sektorin työntekijöille. Täl-
lä budjettiesityksellä poistetaan ne lomarahaleikkaukset, jotka te aiheutitte. [Ben Zysko-
wicz: Ei niitä tällä poisteta! Eihän tuo ole totta!]

16.20 Vilhelm Junnila ps (vastauspuheenvuoro): Arvoisa puhemies! Tässä salissa ollaan
jatkuvasti huolissaan ilmastonmuutoksesta, ja tästä johtuen kuljetusala on sekin osoittanut
halukkuutensa siirtyä käyttämään ympäristöystävällistä biodieselöljyä, johon edustaja Öst-
mankin viittasi. Valitettavasti hallitus ei ainoastaan korota polttonesteiden veroja vaan
myös leikkaa parafiinisen dieselöljyn verotukea. Tämä tarkoittaa, että ympäristöystävälli-
nen vaihtoehto maksaa jatkossa enemmän. Hinnankorotukset ovat luokasta riippuen lähes
7 sentistä 13 senttiin. [Perussuomalaisten ryhmästä: Ohhoh!] Ministeri Lintilä mainitsi vä-
hän muita lukuja. Nämä ovat eduskunnan tietopalvelun laskelmia. Suosittelen tutustu-
maan.

Ei ole yllätys, että hallitus upottaa kätensä tavallisen dieselauton omistavan kansalaisen
taskuun. Ei ole yllätys, että kuritatte kuljetusyrittäjiä. Mutta miksi te syötte myös ilmasto-
lupauksenne? [Satu Hassi: Eikö tähän vastattu jo!]

16.21 Valtiovarainministeri Mika Lintilä (vastauspuheenvuoro): Arvoisa puhemies!
Tähän parafiiniseen dieseliin enempää puuttumatta, niin nyt ensinnäkin haluan muistuttaa
siitä, että ei meillä biodieselin tukeen ole tulossa mitään muutosta. CO2 tulee säilymään
ihan yhtä lailla.

Sitten, kun aloitin nämä siitä, että olin itse verojaoston puheenjohtaja silloin 2010: Kan-
nattaa varmaan katsoa, paljonko esimerkiksi meidän sekoitevelvoite on vaihtunut sen jäl-
keen. Me olemme aivan erilaisissa sekoitteissa tällä hetkellä dieselin kanssa mitä oltiin sil-
loin, kun tämä tehtiin. [Eduskunnasta: Liemessä te olette!]
6



Pöytäkirjan asiakohta PTK 34/2019 vp
16.22 Petri Honkonen kesk (vastauspuheenvuoro): Arvoisa herra puhemies! Täytyy sa-
noa, että en ole kyllä hetkeen kuullut niin vääristelevää puheenvuoroa kuin mitä täällä äs-
ken edustaja Purra toi esille.

Tämä hallitus tulevassa ensi vuoden budjetissaan nimenomaan panostaa perheiden hy-
vinvointiin ja nimenomaan perhe-etuuksiin panostetaan. Lapsilisän yksinhuoltajakorotus-
ta ja monilapsisten perheiden korotusta nostetaan ja lisäksi opintotuen huoltajakorotusta
nostetaan — siis panostetaan lapsiperheisiin. Syntyvyyden lasku on meidän yhteinen huo-
lemme, ja tähän hallitus nyt onneksi reagoi.

Sen lisäksi nämä, mitä tulee autoilun päästöihin: Täällä pääministeri toi jo hyvin esille,
mitä biokaasun eteen ollaan tekemässä. Kokoomuksen vaaliohjelma olisi johtanut siihen,
että polttoaineen hinta olisi noussut 20 senttiä per litra, [Keskustasta: Ohhoh! — Aika pal-
jon!] ja muistelen, että perussuomalaiset täällä viime kaudella vastustivat tätä biopolttoai-
neen sekoitevelvoitetta. Todella ristiriitaisia puheenvuoroja.

Mutta olisin kysynyt hallitukselta liittyen näihin perhe-etuuksiin: mitä muita keinoja
meillä voisi olla lapsiperheiden vaikean tilanteen helpottamiseksi ja kenties syntyvyyden
nostamiseksi? [Juhana Vartiainen: Posteljoonit! — Naurua]

Toinen varapuhemies Juho Eerola:  Hieman menee alkuperäisestä aiheesta sivuun, mut-
ta ministeri Pekonen on valmiina. [Paavo Arhinmäki: Aina valmis!]

16.23 Sosiaali- ja terveysministeri Aino-Kaisa Pekonen (vastauspuheenvuoro): Arvoi-
sa puhemies! Edustaja Honkonen nosti tässä erityisen hyvin esille hallituksen toimet per-
hepolitiikan parantamiseksi. On totta, että hallitus on tekemässä nyt korotuksia perhe-
etuuksiin, muun muassa lapsilisiin neljännestä lapsesta ja siitä eteenpäin, 10 eurolla nou-
sevat lapsilisät, ja myöskin elatustukeen on tulossa korotuksia.

Me olemme kaikki täällä salissa huolissamme syntyvyyden laskusta. Meidän pitää saa-
da myöskin syntyvyys kasvuun, ja tässä erityisen tärkeitä ovat myöskin palvelut, joita me
perheille tarjoamme. Sen takia meillä hallituksessa on perustettu erikseen lapsi- ja nuoriso-
poliittinen työryhmä, ministerityöryhmä, jossa käymme läpi erilaisia malleja, joilla voim-
me näiden etuuskorotuksien lisäksi parantaa perheiden, erityisesti lapsiperheiden, palvelu-
ja.

16.24 Sanna Antikainen ps (vastauspuheenvuoro): Arvoisa herra puhemies! Palatakseni
vielä tähän alkuperäiseen aiheeseen: tämä hallituksen polttoaineveron korotus tarkoittaa
pahimmillaan jopa sitä, että ihmisillä menee jopa satoja euroja lisää vuodessa auton tank-
kaamiseen. Syrjäseuduilla etäisyydet ovat pitkiä, joukkoliikennetarjonta on heikkoa tai
täysin olematonta. Eläkeläisillä ja pienituloisilla on jo ennestään erittäin tiukkaa taloudel-
lisesti. Pienituloisten ei pitäisi joutua valitsemaan, ostaako tällä viikolla ruokaa ja lääkkei-
tä vai tankkaako auton.

Hallitus paasaa eriarvoisuudesta. Oletteko miettineet, kuinka eriarvoiseen asemaan polt-
toaineveron korotus asettaa haja-asutusalueiden asukkaat, koska vaihtoehtoisia liikkumis-
muotoja ei vain ole tarjolla? En ymmärrä, miten juuri keskusta voi olla mukana hallituk-
sessa, joka on unohtanut alueellisen yhdenvertaisuuden ja kuristaa kasvukeskusten ulko-
puolisen Suomen. Ymmärrättekö te, hyvä hallitus, ettei kaikkialla Suomessa kulje metro
tai ratikka? [Ben Zyskowicz: Juuri näin!]
7



Pöytäkirjan asiakohta PTK 34/2019 vp
Toinen varapuhemies Juho Eerola:  Ministeri Lintilällä on ymmärrys.

16.26 Valtiovarainministeri Mika Lintilä (vastauspuheenvuoro): Arvoisa puhemies!
Ymmärretään erittäin hyvin. [Sanna Antikainen: No ei näytä sille!] Hiljaiset ovat bussivuo-
rot sieltä Keski-Pohjanmaalta, Toholammilta, mistä itse tulen. [Naurua] Muistelisin joku-
sen vuoden vanhasta tutkimuksesta, että pisimmät työmatkat autolla tehdään Uudellamaal-
la. Mutta siitä huolimatta kyllä ymmärrän erittäin hyvin. Tämä on vaikea kysymys, ja tä-
män takia esimerkiksi alimpia eläkkeitä nostetaan, että se ei siihen porukkaan koske niin
paljon. Sen takia pieni- ja keskituloisten tuloverotusta kevennetään 200 miljoonalla, että se
pieneltä osaltaan kompensoi tätä tarvetta. Mutta tunnistan kyllä tuskanne erittäin hyvin.

Kysymyksen käsittely päättyi.
8


	2.1
	16.01
	16.02
	16.04
	16.05
	16.06
	16.07
	16.07
	16.09
	16.10
	16.11
	16.12
	16.13
	16.14
	16.15
	16.16
	16.17
	16.18
	16.19
	16.20
	16.21
	16.22
	16.23
	16.24
	16.26


