















































DEM7855.tmpSave.xml


Pöytäkirjan asiakohta PTK 23/2015 vp

 Tarkistettu
4.2

Pöytäkirjan asiakohta 

PTK 23/2015 vp

Täysistunto

Tiistai 23.6.2015 klo 14.07—14.16

4. Hallituksen esitys eduskunnalle lentoliikenteestä Vietnamin kanssa tehdyn sopimuksen 
hyväksymisestä ja laiksi sopimuksen lainsäädännön alaan kuuluvien määräysten voimaan-
saattamisesta

Hallituksen esitys HE 10/2015 vp

Lähetekeskustelu

Ensimmäinen varapuhemies Mauri Pekkarinen: Lähetekeskustelua varten esitellään
päiväjärjestyksen 4. asia. Puhemiesneuvosto ehdottaa, että asia lähetetään liikenne- ja vies-
tintävaliokuntaan.

Keskustelu

14.09 Ben Zyskowicz kok: Arvoisa herra puhemies! On myönteinen asia, että Vietnamin
kanssa on saatu sopimus lentoliikenteestä, mutta haluaisin tässä yhteydessä muistuttaa tär-
keästä asiasta, joka on Vietnamin kanssa sopimatta. Kysymys on siitä, että Vietnam ottaisi
vastaan omat kansalaisensa, jotka joudutaan karkottamaan Suomesta. Syynä tämän asian
esille ottamiseen on tunnettu tapaus, jossa helsinkiläisessä yökerhossa vietnamilainen am-
mattirikollinen ammuskeli pyssyllä haavoittaen ihmisiä ja aiheuttaen vaaraa monille. Kun
asiaa julkisuudessa käsiteltiin, kävi ilmi, että asianomainen henkilö oli syyllistynyt lukui-
sia kertoja Suomessa rikoksiin, mutta hänen palauttamisensa Vietnamiin ei ollut onnistu-
nut, koska Vietnam ei suostu ottamaan omaa kansalaistaan vastaan.

Eli kun Vietnamin kanssa käydään erilaisia sopimusneuvotteluja ja ollaan yhteistyössä
ja kun sinne on annettu satoja miljoonia euroja kehitysyhteistyövaroja, niin pitäisin tärkeä-
nä, että vaikkapa maamme uusi ponnekas ulkoministeri sopivassa yhteydessä Vietnamin
kanssa ottaisi mainitsemani epäkohdan puheeksi ja päästäisiin tilanteeseen, jossa Vietnam
suostuu vastaanottamaan omat kansalaisensa, jotka joudutaan Suomesta karkottamaan.

Keskustelu päättyi.

Asia lähetettiin liikenne- ja viestintävaliokuntaan.


