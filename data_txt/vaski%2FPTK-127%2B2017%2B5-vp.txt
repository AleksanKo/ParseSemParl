















































DEM3985.tmp.xml


Pöytäkirjan asiakohta PTK 127/2017 vp
Pöytäkirjan asiakohta 

PTK 127/2017 vp

Täysistunto

Torstai 30.11.2017 klo 16.02—22.05

5. Hallituksen esitys eduskunnalle laeiksi sakon ja rikesakon määräämisestä annetun lain 
ja ajokorttilain muuttamisesta sekä eräiksi niihin liittyviksi laeiksi

Hallituksen esitys HE 103/2017 vp
Valiokunnan mietintö LaVM 14/2017 vp

Ensimmäinen käsittely

Ensimmäinen varapuhemies Mauri Pekkarinen: Ensimmäiseen käsittelyyn esitellään
päiväjärjestyksen 5. asia. Käsittelyn pohjana on lakivaliokunnan mietintö LaVM 14/2017
vp. Nyt päätetään lakiehdotusten sisällöstä.

Keskustelu

19.13 Kari Tolvanen kok (esittelypuheenvuoro): Arvoisa herra puhemies! Tosiaan nyt
käsittelemme hallituksen esitystä, jossa ehdotetaan muutettavaksi sakon ja rikesakon mää-
räämisestä annettua lakia ja ajokorttilakia sekä eräitä muita näihin muutoksiin liitännäisiä
lakeja. Valiokunta on jälleen asiaa miettinyt perusteellisesti ja todennut muun muassa seu-
raavaa.

Esityksessä on kyse sakkomenettelyn käyttöalan tosiasiallisesta laajentamisesta siirtä-
mällä toimivalta ajokieltoseuraamusten määräämiseen kaikilta osin poliisille. Muutoksen
johdosta rattijuopumuksia voidaan käsitellä sakkomenettelyssä. Ajokielto määrätään syyk-
si lukevan ratkaisun pohjalta hallinnollisessa menettelyssä.

Rattijuopumus voitaisiin enimmäisrangaistusta koskevan ehdon perusteella jo nykyisin
käsitellä sakkomenettelyssä. Sakkomenettelyn käytön estää kuitenkin voimassa olevan
lain mukaan sellainen pakollinen oheisseuraamus, jota ei voida määrätä tuomioistuimen
ulkopuolella. Tällainen seuraamus on esimerkiksi ajokielto, kun se määrätään ajokorttilain
64 §:n 1 momentin nojalla rattijuopumuksen oheisseuraamuksena. Esityksessä ehdotetaan
edellä todetuin tavoin ajokiellon määräämistä koskevan toimivallan siirtämistä kaikilta
osin poliisille, jolloin rattijuopumuksia voidaan myös tosiasiallisesti käsitellä sakkomenet-
telyssä.

Lakivaliokunta pitää esityksessä ehdotettua sakkomenettelyn käyttöalan laajentamista
perusteltuna. Valiokunta yhtyy esityksen perusteluissa esiin tuotuun näkemykseen siitä,
että tuomioistuimet ratkaisevat nykyisin runsaasti selviä ja yksinkertaisia rattijuopumusri-
koksia, jotka soveltuvat käsiteltäviksi sakkomenettelyssä. Valiokunta katsoo, että sakko-
menettelyn soveltamisen laajentaminen mahdollistaa tuomioistuinten ja syyttäjälaitoksen
resurssien kohdentamisen niihin asioihin, joiden käsittely tuomioistuimessa on muun
muassa oikeusturvasyistä tarpeen. Esitys myös turvaa tätä kautta kansalaisten oikeutta saa-
da asiansa käsiteltyä ilman aiheetonta viivytystä.
 Tarkistettu
4.1



Pöytäkirjan asiakohta PTK 127/2017 vp
Esityksessä ehdotetaan myös, että sakkomenettelyn käytön edellytykseksi säädettyä
epäillyn suostumusta kevennetään siten, että tunnustamista ja seuraamuksen hyväksymis-
tä koskevista suostumuksen osatekijöistä luovutaan. Ehdotuksen myötä epäillyn tulisi si-
ten ainoastaan luopua oikeudestaan suulliseen käsittelyyn ja suostua asian ratkaisemiseen
sakkomenettelyssä. Esitetyn muutoksen vastapainoksi ehdotetaan, että epäilty voi valittaa
tuomioistuimeen jatkossa ilman valitusperusteiden rajauksia. Lakivaliokunta pitää ehdo-
tettua epäillyn suostumuksen keventämistä ja muutoksenhakumahdollisuuden laajentamis-
ta perusteltuna. Esityksen perustelujen mukaan sakkomenettelyn voimaanpanon yhteydes-
sä on käynyt ilmi, että epäillyn neliosainen suostumus tekee menettelystä tarpeettoman ras-
kaan, mikä on omiaan vähentämään sakkomenettelyn käyttöä.

Arvoisa puhemies! Esityksessä ehdotetaan poliisin ajokieltomenettelyä yksinkertaistet-
tavaksi siten, että kuulemismenettely voidaan käynnistää jo tapahtumapaikalla. Lisäksi vä-
liaikaisessa ajokiellossa olevan henkilön ajokieltoa koskeva päätös voidaan esityksen mu-
kaan antaa tiedoksi tavallisena tiedoksiantona.

Ja vielä muutama sana sakon muunnosta. Lakivaliokunnan saaman selvityksen mukaan
rattijuopumuksesta sakotetut henkilöt eivät tällä hetkellä muodosta erityisen ongelmallista
ryhmää muuntorangaistuksen kannalta vaan sakko saadaan lähes aina perittyä rahana. Rat-
tijuopumuksesta tuomitut ovat tyypillisesti vakituisessa työsuhteessa ja ajavat omistamal-
laan henkilöautolla. Yleisesti ottaen muuntorangaistusta suorittamaan joutuvat ovat varat-
tomia, päihdeongelmaisia ja useimmiten vakavasti syrjäytyneitä.

Nyt käsiteltävän esityksen muuntorangaistukseen liittyvät vaikutukset koskevat vain
kaikista syrjäytyneimpiä rikoksentekijöitä, jotka ovat edellä todetun valossa rattijuopu-
mukseen syyllistyneiden joukossa poikkeus. Eli kun selvitysten mukaan rattijuopumusta-
pauksia on vuodessa yli 14 000 kappaletta, tämä koskisi vain ja ainoastaan kuutta vankia
vuodessa, siis vain kuutta, kun puhutaan 14 000 tapauksesta. Mutta siitä huolimatta laki-
valiokunta on periaatteellisista syistä huolissaan siitä, että rattijuopumusten osalta käytet-
tävissä olevat tosiasialliset seuraamukset vähenevät siltä osin kuin sakkomenettelyssä tuo-
mittua sakkoa ei voida muuntaa vankeudeksi. Lakivaliokunta katsookin siksi, että muun-
torangaistusjärjestelmää tulee jatkossa yleisesti arvioida.

Tämä lakivaliokunnan mietintö ei tällä kertaa valitettavasti ollut yksimielinen, vaan sii-
hen sisältyy vastalause, ja kun katselen saliin, niin uskon, että se esitellään tässä kohta.

19.18 Antero Laukkanen kd: Arvoisa herra puhemies! Lakivaliokunta hyvin huolellises-
ti käsitteli tätä esitystä ja monelta kannalta katseli sitä. Ehkä sitten tämä vastalause, jonka
tässä nyt esittelen, syntyi hyvin pitkälle Tuomariliiton näkemysten pohjalta, joissa koettiin
selkeitä epäkohtia ja joista jäi sellainen olo, että tätä ei ollut niin hyvin valmisteltu kuin oli-
simme toivoneet. Kun kuitenkin meillä valiokunnassa on aika hyvä henki ja yhteinen ta-
voite, että mahdollisimman moni asia saataisiin tänne saliin yhtenäisenä ja yksimielisenä,
niin sitten tekee mieli ehkä sanoa, että ei ole tämmöistä vastalausetta niin mukava esitellä.
Mutta näin siinä nyt kävi, ja käyn tämän lyhyesti läpi.

Hallituksen esityksen myötä poliisin sakkomenettelyn soveltamisalaa laajennettaisiin
siirtämällä toimivalta ajokieltoseuraamusten määräämiseen kaikilta osin poliisille. Muu-
toksen johdosta rattijuopumuksia käsiteltäisiin sakkomenettelyssä. Nykyään rattijuopu-
mustuomio annetaan käräjäoikeudessa, jolloin maksamatta jäävä sakko muutetaan vankeu-
deksi. Poliisin sakkomenettelyssä määrättyä rattijuopumussakkoa ei kuitenkaan voida
muuttaa vankeudeksi, vaikka sakko jäisi maksamatta eikä sitä saada perittyä. Jos rattijuop-
2



Pöytäkirjan asiakohta PTK 127/2017 vp
po ei maksa sakkoaan, hän voi hallituksen esityksen myötä selvitä rikoksestaan kokonaan
vailla rangaistusta. Hallituksen esitys on omiaan lisäämään rattijuopumusten määrää ja vä-
hentämään liikenneturvallisuutta.

Samalla rattijuopumusseuraamusten käsittely poliisin sakkomenettelyssä heikentää oi-
keusturvaa. Hallituksen esityksen perusteluna oikeusturvan heikentämiselle on fiskaalinen
peruste eli rahan säästäminen. Tässä täytyy todeta, että aika monta on tullut nyt tällä kau-
della näitä rahan säästämiseen ja siihen tarpeeseen perustuvia oikeusistuimiin kohdistuvia
sääntelyjä. Viimeisimpinä vaikkapa tämä tuomioistuinlaki tai oikeuskäsittelyjen maksujen
nosto olivat luonteeltaan tällaisia. Säästöjen tavoittelu hallituksen esittämällä tavalla on
hyvin lyhytnäköistä oikeuspolitiikkaa. Oikeusvaltiossa ei toimita siten, että säästösyiden
takia ei rattijuopumuksesta laiteta rikollista vankilaan. Lisäksi tuomiovallan käytön enene-
vä siirtäminen poliisille lisää poliisityön vaativuutta ja työmäärää, mikä vähentää hallituk-
sen toimien kokonaissäästöjä.

Hallituksen toisena tavoitteena on, että tuomioistuimet voivat keskittyä ydintehtäviinsä.
Käytännössä hallituksen esitys päinvastoin murentaa periaatetta tuomiovallan kuulumises-
ta tuomioistuimille. Valtion talousarvion valmistelun yhteydessä on otettu huomioon, että
hallituksen esitys toteutuessaan vähentäisi oikeuslaitoksen työmäärää. Jos tuomioistuinten
määrärahoja pienennetään arvioituja säästöjä vastaavalla summalla, ei tuomioistuinten
mahdollisuus keskittyä ydintehtäviinsä voi mitenkään parantua hallituksen esityksellä.
Lain säätäminen ei ole järkevää, ellei lain rikkomisesta seuraa rangaistusta. Tällainen laki
ei myöskään toimi rikoksia ennalta ehkäisevästi. 

Oikeudenkäytön julkisuudenkin kannalta on huolestuttava kehityssuunta, että yhä suu-
rempi osa rikosasioista siirretään pois tuomioistuimista. Oikeudenkäytön läpinäkyvyys on
yhteydessä oikeuslaitoksen nauttimaan kansalaisluottamukseen.

Tämän vastalauseen ovat allekirjoittaneet kaikki oppositiopuolueet.

19.23 Johanna Ojala-Niemelä sd: Arvoisa herra puhemies! Kannatan tuota vastalauset-
ta ja esitystä, että tämä lakiehdotus hylätään.

Toisaalta tässä on puolensa siinä, että tätä oikeudenkäyntiä virtaviivaistetaan ja juurikin
niin, että tuomioistuin pystyy keskittymään ydintehtäviinsä. Tässä tulee ongelmalliseksi
se, että tämä johtaa siihen, että kun käräjäoikeudessa pystytään nykyisin nämä sakot, jotka
jäävät maksamatta, muuntamaan vankeudeksi, niin tässä poliisin sakkomenettelyssä mää-
rättyä rattijuopumussakkoa ei voida jatkossa muuntaa vankeudeksi, vaikka sakko jäisi
maksamatta eikä sitä saada perittyä. Eli tässä kuitenkin syntyy tämmöinen tilanne, että osa
niistä, jotka jättävät sakkonsa maksamatta, pääsevät ikään kuin koira veräjästä tässä asias-
sa, ilman seuraamuksia. Tämä sotii ainakin itselläni oikeustajua vastaan, ja sen vuoksi olen
ollut kannattamassa tätä hylkäysesitystä. On tunnustettava toki se, että määrällisesti tämä
ei koske kovin suurta joukkoa. On arvioitu, että maksimissaan lähes kymmenkunta tapaus-
ta vuodessa on tällaisia, mutta tämä on ennen kaikkea periaatteellinen kysymys.

19.24 Arja Juvonen ps: Arvoisa herra puhemies! Myös minä yhdyn tähän vastalausee-
seen ja näen, että tämä on ristiriidassa. Vuonna 2014 meillä oli käsittelyssä eduskunnassa
kansalaisaloite, jossa vaadittiin kovempia tuomioita rattijuopoille. Silloin lakivaliokunta
mietinnössään esitti viisi erilaista lausumaa, ja yksi näistä kuului: "Eduskunta edellyttää,
että hallitus laatii selvityksen rattijuopumuksen rangaistuskäytännöstä. Selvityksessä tulee
3



Pöytäkirjan asiakohta PTK 127/2017 vp
erityisesti kiinnittää huomiota kuolemantapauksiin päätyneiden rattijuopumusten rangais-
tuskäytäntöön ja vähimmäis- ja enimmäisrangaistuksiin."

Jotenkin näen, että vaikka emme puhukaan lukuisista ja suurista ihmisryhmistä, niin sii-
tä huolimatta, jos me mahdollistamme sen, että joku pääsee kuin koira veräjästä, jos ei
maksa sakkoaan, jää ilman sitä rangaistusta, niin minun mielestäni se on signaali, jota ei tu-
lisi antaa henkilölle, joka tekee tällaisen rikoksen. Hänen pitäisi saada rangaistus eikä pääs-
tä kuin koira veräjästä.

19.25 Hannu Hoskonen kesk: Herra puhemies! Tämä nyt käsittelyssä oleva lakivalio-
kunnan mietintö koskien sakkorangaistuksen muuttamista on mielestäni hyvä ja perusteltu
jo pelkästään sen takia, että tällähän selkeästi nopeutetaan näitä ihan itsestäänselviä ratti-
juopumustapauksia, joista todella, jos käräjäoikeuteen viedään, epäilty pahimmillaan va-
littaa sitten tuomion jälkeen vielä hovioikeuteen. Olemme käyneet Suomessa keskustelua
viime viikkoina, muistankohan ihan oikein, että oikeusministeriö on käynnistämässä selvi-
tyksen siitä, miten saataisiin oikeudenkäyntikuluja laskettua, kun kysymys on kuitenkin,
kun maksetaan juristeille palkkaa, erittäin isoista kustannuksista per vuosi. Tällä keinoin it-
sestäänselvät tapaukset voidaan poistaa sieltä jonosta ja näin ollen päästä hyvään lopputu-
lokseen.

Arvoisa puhemies! Kun katsoo perustuslakivaliokunnan lausuntoa, niin täällähän sano-
taan aivan selvällä suomen kielellä: "Perustuslakivaliokunnan mielestä hallituksen esitys
sisältää poikkeuksellisen seikkaperäiset perustelut esityksen perustuslakikytkennöistä.
Esitys edustaa valiokunnan mielestä muutoinkin laadukasta lainvalmistelutyötä. Erityises-
ti valiokunta panee merkille hyvän lainvalmistelun periaatteiden kannalta sen esityksen pe-
rusteluista ilmenevän seikan, että esityksen valmistelun aikana sen perustuslainmukaisuu-
teen liittyä arvostelu on otettu esityksen jatkovalmistelussa ja viimeistelyssä huomioon."

Elikkä perustuslakivaliokunta kävi tämän asian huolella läpi ja totesi, että tässä ei ole
mitään sen suurempaa ongelmaa. Pyydän arvoisia edustajakollegoita kiinnittämään huo-
miota siihen, että kun tällainen itsestäänselvä tapaus tulee tuolla tien päällä, pieni rattijuo-
pumus, niin jos siellä sitten tapahtuu tämä mainittu, että kaveri ei maksakaan sakkoa, niin
kyllähän sillekin tästä maasta laki löytyy. Jos tällainen yleistyy, niin muutetaan sitten lakia
taikka jotain muuta jekkua tehdään, mutta älkäämme nyt hyviä byrokraattisia talkoita, joi-
ta tämä hallitus on tehnyt paljon, tyssätkö siihen, että kaivamme kaiken maailman duubiot
esille ja sitten niiden perään lähdemme juoksemaan.

19.27 Kari Tolvanen kok: Arvoisa herra puhemies! Ensinnäkin tämän hallituksen esityk-
sen tarkoituksena ei todellakaan ole lieventää rattijuopumusrangaistuksia, mutta ei toisaal-
ta kiristääkään. Tämä liittyy näihin prosesseihin, mitä hoidetaan. Elikkä tässä on tämmöi-
nen niin sanottu yhden kosketuksen periaate: kun poliisi tapaa tuolla tien päällä sen perus-
muotoisen rattijuopon, joka puhaltaa vaikka 0,7, ja tekee tarkkuusalkometrillä vielä tutki-
muksen, niin sen jälkeen poliisi voi antaa suoraan sakon kouraan, ei tarvitse suorittaa mi-
tään laajaa esitutkintaa, ja poliisi voi määrätä ajokiellon, väliaikaisen, ja myöhemmin täm-
möisen pidemmän ajokiellon. Se on se tarkoitus.

Tuossa kun tuli puhetta siitä, että näitä poliisin sakkoja ei voida muuntaa, niin niitä ar-
vion mukaan olisi alle kymmenen, noin kuusi, vuodessa, kun näitä rattijuopumustapauksia
on yli 14 000. Sitten jos siihen rattijuopumukseen liittyy jotain muuta, törkeä liikennetur-
vallisuuden vaarantaminen, puhumattakaan kuolemantuottamuksesta tai muusta, niin ei-
4



Pöytäkirjan asiakohta PTK 127/2017 vp
hän sitä silloin voida sakolla käsitellä vaan se menee oikeuteen, ja silloin on kyse muunto-
kelpoisista sakoista.

Kuten tuolla meidän mietinnössämme lukee, ja itse asiassa oikeusministerinkin kanssa
olen keskustellut, niin kyllä jonkinlainen seuraamusjärjestelmä pitää saada palautettua liit-
tyen tähän muuntorangaistukseen. Oikeusministerikin on tähän lähtenyt mukaan. Elikkä
kyllä vastuuseen pitää joutua näiden kuudenkin ihmisen, jotka rattijuopumukseen syyllis-
tyvät. Tämä muuntorangaistus onkin sitten laajempi kysymys. Enemmänhän se on ongel-
ma näpistyksissä, juoksukaljoissa, joissa ei näitä sakkoja makseta. Se on ilahduttavaa nyt,
että myös edustaja Ojala-Niemelä kannattaa tätä muuntorangaistuksen palauttamista, se on
todella hienoa, että siltä puolelta salia tätä kannatetaan, kun olen ymmärtänyt, että siellä ei
niin ilahduttavasti tähän suhtauduta. Mehän saamme nyt [Puhemies koputtaa] tällä vaali-
kaudella tämän muutonrangaistuksen palautettua takaisin, opposition kanssa yhteistuu-
min. Kiitos siitä.

19.30 Kari Kulmala sin: Arvoisa rouva puhemies! Tämä lakialoite on erittäin hyvä, ja
tämä on saatava maaliin. Tämä vähentää todellakin poliisin työtä, vähentää syyttäjien työ-
tä, vähentää oikeusasteiden työtä. Me saamme nämä rattijuopot — niin kuin edustaja Tol-
vanen sanoi, 14 000 rattijuoppoa on keskimäärin — hoidettua sillä yhdellä kosketuksella.
Meidän ei tarvitse enää kierrättää sen raskaan tutkintaketjun ja syyttäjän kautta näitä tapa-
uksia eteenpäin.

Toki tämä menetelmä ei vähennä millään tavalla rattijuoppojen määrää, siihen tämä ei
tietenkään pureudu. Jos halutaan rattijuoppojen määrää vähentää, niin siihen on olemassa
ihan erilaiset lääkkeet: on olemassa ajokielto, alkolukko, pahimmassa tapauksessa — vai-
keimmille rattijuopoille — jopa ajoneuvon takavarikoiminen ja valtiolle konfiskaatio. Ne
ovat niitä keinoja, joilla me pystymme vähentämään rattijuoppoja. Tietenkin se kiinnijää-
misriski on se kaikkein tärkein, niin että sitä valvontaa täytyy olla työvuoron alussa, työ-
vuoron lopussa ja jopa siinä välillä.

19.31 Antero Laukkanen kd: Arvoisa rouva puhemies! Edustaja Tolvanen erittäin hyvin
selitti tämän problematiikan tässä, että tavallaan, jos olisi nyt ensin tullut saliin se sakon
muuntorangaistus, sitten tämä laki olisi ollut helppo viedä maaliin. Mutta nyt kun ei oikein
tiedä, tuleeko se ja minkälaisena se tulee, niin ei oikein jäänyt sitten muuta mahdollisuutta
kuin tässä kohtaa hylätä tämä. Pikkasen pidin tätä saliin tuomista hätäisenä. Olisi voinut
odottaa ja ehkä jopa kytkeä näitä asioita vähän toisiinsa — sitten olisimme olleet kaikki
tyytyväisiä.

19.31 Hannu Hoskonen kesk: Arvoisa rouva puhemies! Valiokunnan puheenjohtaja,
edustaja Tolvanen erinomaisessa puheenvuorossaan tiivisti tämän, miten tämä homma,
tämä rangaistuksen eteneminen, sitten menee ja mikä on sitten näiden rangaistujen oikeus-
turva. Perustuslakivaliokunta nimenomaan tässä omassa lausunnossaan kiinnittää siihen
huomiota, ja todellakin, perustuslakivaliokunta kovin harvoin kehuu lainvalmistelua, ja
tässä asiassa siis niin tapahtui, ja vielä todettiin, että lainvalmistelu oli hyvin tehty ja huo-
lellista, niin että minä en kyllä näe mitään ongelmaa siinä, että tämä laki hyväksytään näin
nopeasti. 

Mikäli oikein muistan, ja varmasti muistan oikein, tämän hallituksen tehtävänä on ollut
ihan todellakin purkaa turhaa byrokratiaa, koska emmehän me... Jos tässäkin asiassa on
5



Pöytäkirjan asiakohta PTK 127/2017 vp
ihan selvä rattijuopumustapaus, niin mitä hyötyä on siitä, että sen jälkeen poliisi tekee siitä
esitutkinnan, sen jälkeen se menee syyttäjälle, syyttäjältä se menee käräjäoikeuteen, kärä-
jäoikeudessa kallis asianajaja ja syyttäjä ottavat yhteen ja sen jälkeen todennäköisesti vie-
lä, uskonpa vakaasti — kuvitellaan, että se epäilty on rattijuoppo, jolla ei ole rahoja kovin
paljoa — epäilty saa vielä valtiolta ilmaisen oikeudenkäynnin ja sitten, totta kai, asianajaja
katsoo asiakseen valittaa siitä hovioikeuteen, päivänselvästä asiasta? Siinä syntyy kymme-
nientuhansien lasku helposti, ja sen jälkeen sitten tuomio on se sama, niin että tässä yhtey-
dessä voi esittää perustellun kysymyksen, mikä meni väärin. No, tässä meni väärin se, että
päivänselvä tapaus tuli maksamaan kymmeniätuhansia pahimmillaan ja mitään uutta lisä-
arvoa tälle asialle ei saatu kuin isot kulut, se sama kaveri sai sen saman sakon. Maksaako se
kyseinen tuomittu sitten sen sakon koskaan, se on toinen asia. Ja jos nyt ei maksaisi, niin
varmasti tästä maasta löytyvät keinot, joilla kyseisen henkilön laittomuudet saadaan pysäy-
tettyä. 

19.33 Johanna Ojala-Niemelä sd: Arvoisa rouva puhemies! Täytyy edustaja Tolvaselle
sanoa, että ihmettelen kyllä tätä hallituksen poukkoilevaa politiikkaa oikeuspolitiikassa.
[Hannu Hoskonen: Mikä tässä poukkoilee?] Sakon muuntorangaistus hyväksyttiin kesä-
kuussa 2015, ja lokakuussa 2015 se jo peruttiin. Muistan, kun joulukuussa 2014 sanoma-
lehdessä uutisoitiin: "Piittaamattomuudelle loppu: sakon muunto vankeudeksi jälleen mah-
dolliseksi." No, tämä ilo kyllä jäi lyhyeksi. Kaupan liitto tyrmistyi muuntorangaistuksen
palauttamisen perumisesta. Pidin kyllä silloinkin hyvin erikoisena tätä tilannetta, että ko-
koomus ajoi tätä uudistusta viime kaudella kuin käärmettä pyssyyn ja sen jälkeen ääni kel-
lossa kuitenkin muuttui ja lakia pidettiin byrokraattisena ja monimutkaisena. Samaan ai-
kaan te, edustaja Tolvanen, vaaditte täällä eduskunnassa toimia korvaavien toimenpitei-
den valmistelemiseksi. Kysynkin nyt: onko tämä sakon muunto tulossa?

Edustaja Hoskoselle toteaisin kyllä samaan hengenvetoon, että tässä ei ole kyse kyllä
byrokratian purkamisesta. Tämä on puhtaasti sitä, että tuomioistuimissa on liian vähän ra-
haa tehdä nykyisiä töitä ja sen takia sieltä pitää yrittää putsata töitä vähemmäksi. Tämä on
ihan puhtaasti säästölaki.

19.35 Kari Tolvanen kok: Arvoisa puhemies! Ensinnäkin, tämä laki ei tule voimaan vuo-
den 19 alussa vaan 19 aikana sitten, kun katsotaan siihen sopiva hetki.

Mitä tulee tähän sakon muuntorangaistukseen, niin olen tosiaan sitä ajanut jo pitkään
edellisellä vaalikaudella. Me edustaja Ojala-Niemelän kanssa silloinkin istuimme tiiviisti
lakivaliokunnassa, ja tätä mietintöä silloin tehtiin, mutta tosiasia on, että se oli todella, to-
della byrokraattinen ja kallis siinä vaiheessa, se silloinen sakonmuuntolaki, joka sitten pe-
ruttiin, ja nyt koetetaan saada aikaiseksi semmoista virtaviivaisempaa, mihin ei tulisi niin
paljon byrokratiaa, eli kuuluu tämän hallituksen linjaan sekin. Ja todella, kuten sanoin, oi-
keusministerin kanssa olen asiasta keskustellut, ja hän on luvannut ryhtyä nopeasti toimen-
piteisiin. Ja kuten sanoin, kun tämä nyt käsiteltävä laki tulee vuoden 19 aikana voimaan,
niin minä uskoisin, että tämä sakon muuntokin saadaan aika nopeasti näihin kuvioihin mu-
kaan. Minun mielestäni ei kannata tätä lakia nyt viivyttää kuuden ihmisen takia, keskimää-
rin kuuden ihmisen takia, koska siinä on myös se elementti, että poliisi saa nopeammin
tuolla tien päällä tehtyä ne toimenpiteet ja pääsee suorittamaan sitten seuraavia virkatoi-
mia, noin pääsääntöisesti. Se on kanssa hyvä muistaa.
6



Pöytäkirjan asiakohta PTK 127/2017 vp
Edustaja Juvoselle vielä sanoisin sitä, että olen täysin samaa mieltä teidän kanssanne,
että rattijuopumuksien rangaistuksia pitää kiristää ja tiukentaa ja etsiä keinoja, millä ratti-
juopumusta ennalta estetään. Edustaja Kulmala jo näitä hyviä keinoja kertoikin. Ja tämä on
vain ja ainoastaan laki, jolla tätä prosessia kevennetään sekä poliisin osalta, syyttäjän osal-
ta että tuomioistuimen osalta — ja hyvä laki.

19.37 Arja Juvonen ps: Arvoisa rouva puhemies! Kiitos valiokunnan puheenjohtaja Tol-
vaselle puheenvuorostanne ja erityisesti siitä, että olemme samaa mieltä rattijuoppojen tuo-
mioista ja ylipäänsä rangaistuksista. Haluan muistuttaa edelleenkin niistä viidestä lausu-
masta, jotka me laadimme silloin 2014 lakivaliokunnassa, jossa itse myös silloin istuin,
että ne eivät unohdu, ja pyydänkin teitä lakivaliokunnan puheenjohtajana, että muistutatte
niistä ja viette niitä eteenpäin ja kysytte niiden perään. Olen itse tehnyt kirjallisen kysy-
myksen vuoden 2015 alussa siitä, missä vaiheessa lausumat ovat, ja toivon, että oikeasti
niitä viedään eteenpäin.

Ojala-Niemelä, nostitte esiin, että tämä on säästölaki. Kyllä minua huolestuttaa se, että
meillä on myös alkoholilainsäädäntö uudistumassa eduskunnassa, ja puhutaan siitä, mitä
kaikkea laki voi tuoda tullessaan. Samalla Kulmala kertoo, että 14 000 rattijuopumustilan-
netta on Suomessa vuosittain. — Näinkö se oli? [Kari Kulmala nyökkää] — Juu. — Ja nyt
sitten puhutaan, että vain kuutta tapausta tämä koskee, mutta niistä yksikin voi olla se kaik-
kein pahin ja vaarallinen. Eli minä toivon, että me teemme täällä sellaista lainsäädäntöä,
että me emme anna minkäänlaista signaalia Suomeen emmekä ulos täältä, että tämmöisen
teon voi tehdä ilman, että siitä tuomitaan. Ja minua huolestuttaa se, voiko selvitä ilman ran-
gaistusta, ja näin ei todellakaan saa olla. Tämä huoli on meillä ihan varmasti yhteinen.

Meidän täytyy tehdä todella paljon toimia sen eteen, että rattijuopumustapaukset saa-
daan laskuun Suomessa, ja jos poliisilla ei ole resursseja tai tämä on säästölaki, meidän tu-
lee täällä tehdä kaikkemme, että resursseja annetaan. Kyllä poliisin pitäisi enemmän olla
liikenteessä puhalluttamassa autoilijoita. Sillä tavalla me saamme sitten tapaukset kiinni.

19.39 Hannu Hoskonen kesk: Arvoisa rouva puhemies! Todellakin liikennevalvontaa
kannatan tehostettavaksi ehdottomasti ja nimenomaan rattijuoppojen osalta, koska siinä to-
dellinen vaara piilee, jos ajetaan alkoholin vaikutuksen tai huumeiden vaikutuksen alaise-
na, sellaiset tapaukset on tieltä saatava ehdottomasti pois. 

Mutta mitä tulee siihen esimerkiksi, niin kuin valiokunnan puheenjohtaja edustaja Tol-
vanen erinomaisessa puheenvuorossaan kuvasi tätä tilannetta, miten tämä prosessi etenee,
kun selvä tapaus on ja tarkkuusalkometritulos on, niin eihän siinä ole enää mitään järkeä
lähteä viemään sitä juttua syyttäjän kautta käräjäoikeuteen ja sen jälkeen vielä pahimmil-
laan hovioikeuteen. Siinä menee vuosi pari aikaa pahimmillaan ja valtavat kustannukset
syntyy. Laskekaapa sen prosessin hinta, kun siellä on monta lakimiestä. Ymmärrän toki ju-
ristien kannan tähän asiaan, pieni tuloerähän siinä menee, kun ei tällaisia itsestäänselvyyk-
siä tarvitse enää pyöritellä käräjäoikeuksissa. Mutta ymmärrän senkin, että yhteiskunnan
pitää säästää rahaa ja ne vähät rahat sijoittaa sellaiseen paikkaan, mistä niistä on suurin
mahdollinen hyöty. 

Muistutan esimerkiksi siitä tapauksesta aikanaan, kun maanmittauslakia muutettiin sillä
keinoin, että tämä kiinteistöjen lainhuudatus siirrettiin maanmittaustoimistolle kokonai-
suudessaan. Ennen piti lainhuuto hakea käräjäoikeuden kansliasta ja viedä paperia sinne ja
se maksoi turkasen paljon. Nyt kun ostat maapalan ja lohkaiset itsellesi, maanmittaustoi-
7



Pöytäkirjan asiakohta PTK 127/2017 vp
mistosta kaikki hoituu yhdellä allekirjoituksella — valtava kustannussäästö, valtava aika-
säästö ja sama lopputulos. 

Jos on muutama kaveri tämän takia, niin kuin edustaja Tolvanen mainitsi noin kuuden
tapauksen osalta, joilla voisi olla ongelmia tässä sakon maksussa, niin jos jotain täydellistä
lakia tässä maailmassa etsimme, niin voin kuvitella, että seuraavat sata vuotta menee vielä
ennen kuin tässä talossa täydellinen laki säädetään, koska me ihmiset olemme vajavaisia ja
se pitää meidän vain hyväksyä. Mutta tällaiset lait, mitä tässä käsitellään, ovat erittäin kan-
natettavia kaikin puolin. En näe näissä mitään heikkoutta. Viittaan perustuslakivaliokun-
nan lausuntoon, se kannattaa lukea.

19.41 Olavi Ala-Nissilä kesk: Arvoisa puhemies! Täällä on käyty keskustelua tästä sako-
tuksen ja muun uudistamisesta, järjestelmän uudistamisesta, se on tärkeää. Itse en ole voi-
nut koko aika olla mukana. Keskustelu on tärkeätä, koska tästä on liikkunut julkisuudessa
vääriä tietoja. 

Usein ajatellaan, että meidän nykyjärjestelmämme olisi ihanteellinen. Samaten, kun rin-
nastaa tämän myöskin meidän liikenteen rahoitukseemme, sen muuttamista on myöskin
vastustettu ajatellen, että meidän nykyjärjestelmämme olisi ihanteellinen. Kuitenkin meil-
tä kerta kaikkiaan loppuu rahat, joilla pitäisi liikenneväyliä kehittää ja ylläpitää, ja emme
nykyjärjestelmällä pysty sitä tekemään. 

Tämä nykyisen järjestelmän uudistaminen vähemmän byrokraattiseksi ja vähemmän
tieliikenteen käyttäjille ongelmia tuottavaksi on hyvä asia. Meillä nyt kortti lähtee vähän
turhankin helposti, kun voi ihan huomaamatta tulla näitä liikennerikkomuksia, ja se, että
päästään tähän virhemaksujärjestelmään, vähän yksinkertaisempaan järjestelmään, on
hyvä asia silloin, kun kuitenkin se toimii niin, että se estää liikennenopeuksien rikkomista
Suomessa. Tällä tavalla päästään mielestäni parhaaseen tulokseen. Kun valiokunnan pu-
heenjohtaja käytti hyvän puheenvuoron, kun valiokunta tämän hyvin käsittelee, niin var-
masti tästä tulee nykyistä järjestelmää toimivampi.

19.43 Kari Kulmala sin: Arvoisa rouva puhemies! Vielä hieman tässä kertaan ja teen pie-
nen kysymyksen.

Kun poliisi tapaa liikenteessä rattijuopon, toteaa sen Drägerillä ja tarkkuusalkometrillä
ja sen jälkeen sen kuulustelee, niin minkä takia hänet pitäisi päästää vapaaksi sen takia, että
hänet haastetaan vielä erikseen käräjäoikeuteen, kun voidaan siinä samalla hänet haastaa jo
sinne käräjäoikeuteen, jos on tarvetta? Tämän uudistuksen myötähän ei ole mitään tarvet-
ta, koska poliisi käsittelee sen paikan päällä. Nyt jos se kaveri päästettäisiin vapaaksi, niin
siinä kissojen ja koirien kanssa mahdollisesti etsittäisiin sen jälkeen sitä henkilöä sinne kä-
räjille. Ensimmäisellä kerralla hän ei välttämättä tulisi eikä toisellakaan, mutta sitten kol-
mannella kerralla tulee tietenkin, kun poliisi hänet hakee kotoa. Mutta minkä takia tällai-
seen menetelmään pitäisi ryhtyä, kun voimme nyt jo hoitaa tämän yhden kosketuksen pe-
riaatteella?

Yleiskeskustelu päättyi.

Eduskunta hyväksyi hallituksen esitykseen HE 103/2017 vp sisältyvien 1.—6. lakiehdo-
tuksen sisällön mietinnön mukaisena. Lakiehdotusten ensimmäinen käsittely päättyi.
8


