















































DEM3E15.tmp.xml


Pöytäkirjan asiakohta PTK 29/2018 vp
Pöytäkirjan asiakohta 

PTK 29/2018 vp

Täysistunto

Keskiviikko 4.4.2018 klo 14.00—18.19

10. Hallituksen esitys eduskunnalle  laiksi perintätoiminnan harjoittajien rekisteröinnistä 
ja eräiksi siihen liittyviksi laeiksi

Hallituksen esitys HE 206/2017 vp
Valiokunnan mietintö TaVM 3/2018 vp

Ensimmäinen käsittely

Puhemies Paula Risikko: Ensimmäiseen käsittelyyn esitellään päiväjärjestyksen 10. asia.
Käsittelyn pohjana on talousvaliokunnan mietintö TaVM 3/2018 vp. Nyt päätetään lakieh-
dotuksen sisällöstä.

Keskustelu

17.52 Maria Tolppanen sd: Arvoisa puhemies! En esittele tätä aloitetta sen takia, että en
kyseiseen valiokuntaan kuulu. Mutta sen takia haluan pitää puheenvuoron, että todella olen
odottanut tätä paperia tähän saliin, odottanut ja toivonut, että joku asia muuttuisi. Ikävä sa-
noa, että olen hyvin pettynyt — hyvin, hyvin pettynyt. Melkein tekisi mieleni sanoa, että
tämä on tyyppiesimerkki huonosta lainsäädännöstä, missä ongelmiin ei puututa, niihin on-
gelmiin, mihin tässä oltaisiin voitu puuttua, kun me puhumme perintätoimesta.

Tässä perusperiaatteena muuttuu näköjään ainoastaan yksi asia: nämä yritykset täytyy
rekisteröidä, mutta niillä ei enää tarvitse olla lupaa. Tämä on minusta aivan pöyristyttävä ja
käsittämätön asia, koska tähänkin saakka perintä, mitä meillä on, on aina ollut luvanvarais-
ta toimintaa, ja kyllä ne firmat jollakin tavalla rekisterissäkin ovat olleet. Suurin osa niistä
on ollut osakeyhtiöitä. Ei niitä ihan noin vain tuulesta temmaten ole tehty. Mutta jos pelk-
kä rekisteröinti riittää, niin kuka tahansahan voi mennä rekisteröimään itselleen perintäfir-
man. Ja voin taata, että se on kannattavaa toimintaa.

Tässä lainsäädännössä oltaisiin voitu ottaa esille esimerkiksi se, että summaarisia asioi-
ta, jotka ovat esimerkiksi terveyskeskuslaskuja, hammaslääkärilaskuja, kuntayhtymän las-
kuja, ei saa pyörittää perintäfirmojen kautta, koska kun nämä perintäfirmoihin menevät,
niin perintäfirmojen kustannukset, korot ja kulut lisäävät koko ajan kustannuksia asiak-
kaalle, joka niitä maksaa. Surkuhupaisinta tässä on se, että vaikka asiakas saisi maksettua
sen 22 euron terveyskeskuslaskun mutta ei 16 euron perintäfirman laskua eikä seuraavaa
16 euron laskua plus kahta kympin laskua, jotka ovat ne, mitkä minimissään tulevat, niin
sen jälkeen tämä perintäfirma voi viedä nämä oikeuteen, hakea oikeuden päätöksen, jol-
loin kulut nousevat, kun ne menevät perintäfirman kulujen osalta ulosottoon, jopa noin 280
euroon — 22 eurosta.

Ja me sallimme tämän. Me sallimme tämän nyt sillä tavalla, että kuka tahansa menee ja
rekisteröi firman. Tämä on erittäin hyvä bisnes. Me sallimme tässä myöskin velkojen
myynnin — jos yksi perintäfirmoista ei saa perittyä, niin myydään ne kunnalliset laskut
 Tarkistettu
4.1



Pöytäkirjan asiakohta PTK 29/2018 vp
seuraavalle firmalle — semminkin, kun meillä on olemassa lainsäädäntö, jossa esimerkik-
si asiakasmaksulaissa on tapoja, joiden avulla asiakasmaksuja on tarkoitus rajoittaa. Lain
11 §:n mukaan asiakasmaksuja voi alentaa tai jättää kokonaan perimättä, ellei asiakkaalla
ole varaa niitä maksaa. Ja nämä koskevat terveyskeskusmaksuja, kunnallista hammaslää-
käriä ja kuntayhtymiä. Tämä on täysin mahdollista, mutta meillä ei tehdä sitä. Tämä lain
kirjain on kuollut. Me annamme perintäfirmojen toimia. Miksi? Minun on valitettavasti
jälleen kerran sanottava, että tämä on sitä kaverikapitalismia. Tässä annamme yksityisille
firmoille mahdollisuuden kerätä köyhiltä ihmisiltä viimeisetkin pois, ei enää edes niitä tuh-
kia pesästä, vaan ihan sen pesän pohjatkin pois, niin että mitään ei sinne jää.

Sanotaan, että tämä, että pitää rekisteröidä, edistää harmaan talouden torjuntaa. Millä ta-
valla se, että ulkomainen firma, ylikansallinen firma, pitää rekisteröidä Suomessa, estää
harmaata taloutta? Kertokaa minulle, mikä on se tapa, millä se estää harmaata taloutta. Sil-
lä samalla firmalla on lupa antaa konserniavustuksia toiseen maahan joko tytäryhtiölleen
tai emoyhtiölleen ja kiertää siten Suomen veroja, mihin me emme puutu. Se lainsäädäntö
on meillä ajalta ennen pääomien vapaata liikkuvuutta Euroopassa. Siihen me emme halua
puuttua, koska nämä ylikansalliset yhtiöt ovat pörssiyhtiöitä ja myöskin meillä on mahdol-
lisuus ostaa niiden osakkeita. Miksipä muuttaa tuommoista mukavaa tulonlähdettä?

Minä en löytänyt tästä esityksestä kohtaa siitä, kuinka iso osa perintäyhtiöitten perimis-
tä maksuista siirtyy lopulta ulosottotoimen perittäväksi, koska perintäyhtiö ei saa tehtyä si-
tä. Mikä sielu meillä on siinä, että meidän täytyy kasvattaa näitten ihmisten näitä maksuja
tässä välissä? Miksi firmat eivät peri itse? Miksi firmat eivät lähetä sitä toista karhukirjet-
tä? Ja sen jälkeen, jos täytyy, jos se on summaarinen asia, sehän on riidaton asia, se voi-
daan panna suoraan ulosottoon. Ja sitten jos se on riidallinen asia, se käytetään oikeudessa.
Mutta me olemme luoneet tähän väliin yhden yritystavan, joka on tehty ainoastaan sitä var-
ten, että niillä ihmisillä, joilla menee vähän huonommin, varmasti menee huonommin ja he
pysyvät alhaalla. Sen lisäksi... — Tai siihen en mene, koska se ei kuulu tähän.

Ja kun tässä laissa puhutaan perintätoimesta, niin tässä ei sanota sanallakaan, että perin-
täkulut eivät saa nousta yli pääoman — perintäkulut eivät saa nousta yli pääoman. Jopa
minä hyväksyn sen, että jos terveyskeskusmaksu on ollut 11 euroa, niin jos en saa sitä mak-
settua, niin jostakin täytyy jollakin tavalla saada 11 euroa lisää ja maksaa 22 euroa. Mutta
220 euroa on siitä liikaa. — Kiitos.

17.59 Ville Skinnari sd: Arvoisa puhemies! Ensinnäkin haluan kiittää edustaja Tolppasta
siitä, että nostatte esille todella ison ja akuutin ongelman liittyen koko toimialaan. Tietysti
näin talousvaliokunnan jäsenenä totean sen valitettavan tosiasian, että tämä hallituksen esi-
tys koski varsin suppeaa asiaa eli käytännössä sitä, mitä muutoksia tehdään tähän rekiste-
riin ja siihen luvanvaraisuuteen.

Käytännössähän puhumme niin isosta asiasta, että onneksi myös istuva hallitus on otta-
nut oikeusministerin johdolla esille tämän positiivisen luottorekisterin, sen hankkeen, ja
toivottavasti saamme nyt sen tänne eduskuntaan mahdollisimman pian. Kysymyshän siinä
on siitä, että meillä pitää olla läpinäkyvyys oikeastaan niin velkojan kuin velallisenkin nä-
kökulmasta. Muun muassa Ruotsissa tällainen järjestelmä on olemassa, ja se helpottaisi to-
della paljon sitä ylivelkaantumisen riskiä, mikä meillä nyt on.

Mutta kuten edustaja Tolppanen totesi, tällä toimialalla on valtavasti ongelmia. Siellä
tehdään valtavasti laittomuuksia. Siellä esiintyy oikeastaan niitä kaikkia lieveilmiöitä, mitä
elinkeinotoiminnassa ei tulisi olla. Tietysti samaan aikaan meillä on perustuslaissa oleva
2



Pöytäkirjan asiakohta PTK 29/2018 vp
elinkeinovapaus, jota meidän myös pitää kunnioittaa. Mutta on ihan selvää, että fiksu hal-
litus varmasti — tämä ja ehkä seuraavakin mitä suurimmassa määrin — lähtee kokonai-
suudessaan miettimään sitä, miten me pääsemme siitä, että asiakkaalle — on hän sitten ter-
veyskeskuksen tai minkä tahansa julkisen tai yksityisen toimijan asiakas — ei tule tällaisia
kohtuuttomia tilanteita, missä me nyt elämme. Sitä palautetta varmasti edustaja Tolppanen
ja me kaikki saamme viikoittain, jopa päivittäin.

Ja yksi iso asia on myös kotimaisuusaste. Minkä ihmeen takia kunnalliset toimijat, jul-
kiset toimijat ylipäätään, antavat tämänkin bisneksen ulkolaisten käsiin?

Yleiskeskustelu päättyi.

Eduskunta hyväksyi hallituksen esitykseen HE 206/2017 vp sisältyvien 1.—4. lakiehdo-
tuksen sisällön mietinnön mukaisena. Lakiehdotusten ensimmäinen käsittely päättyi.
3


	10
	17.52
	17.59


