















































DEM34AB.tmp.xml


Pöytäkirjan asiakohta PTK 52/2019 vp
Pöytäkirjan asiakohta 

PTK 52/2019 vp

Täysistunto

Torstai 17.10.2019 klo 16.00—18.15

5. Hallituksen esitys eduskunnalle laiksi Suomen osallistumisesta Euroopan unionin rikos-
oikeudellisen yhteistyön viraston (Eurojust) toimintaan sekä eräiksi siihen liittyviksi laeiksi

Hallituksen esitys HE 45/2019 vp

Lähetekeskustelu

Ensimmäinen varapuhemies Tuula Haatainen: Lähetekeskustelua varten esitellään päi-
väjärjestyksen 5. asia. Puhemiesneuvosto ehdottaa, että asia lähetetään lakivaliokuntaan.

Keskustelu

18.05 Oikeusministeri Anna-Maja Henriksson (esittelypuheenvuoro): Arvoisa puhe-
mies, ärade talman! Euroopan parlamentti ja neuvosto ovat 14.11.2018 antaneet asetuksen
Euroopan unionin rikosoikeudellisen yhteistyön virastosta ja neuvoston päätöksen 2002/
187/YOS korvaamisesta ja kumoamisesta. Asetusta aletaan soveltaa 12.12.2019.

Eurojustin tehtävänä on tukea kansallisten viranomaisten välistä oikeudellista koordi-
nointia ja yhteistyötä, joilla torjutaan terrorismia ja vakavaa rajat ylittävää järjestäytynyttä
rikollisuutta. On tärkeää, että Eurojustille turvataan toimintaan riittävät resurssit. Loka-
kuun OSA-neuvostossa on hyväksytty Eurojustia koskevat päätelmät, joissa todetaan Eu-
rojustin olevan keskeinen EU-tason toimija rikosprosessiketjussa. Eurojustissa on juuri
otettu käyttöön terrorisminvastainen rekisteri, jonka tarkoituksena on tukea jäsenvaltioi-
den toimia terrorismin torjunnassa kansalaisten turvallisuuden parantamiseksi.

Värderade talman! Syftet med Eurojust-förordningen är att modernisera byråns rättsliga
ramar och effektivisera dess verksamhet och struktur. Ett viktigt mål är att Eurojust ska
kunna fokusera på operativ verksamhet och underlätta den administrativa bördan för Eu-
rojusts nationella medlemmar. Syftet med propositionen är att göra de ändringar i lagstift-
ningen om Eurojust som Eurojust-förordningen kräver.

Hallituksen esityksen tavoitteena on tehdä Eurojustia koskevaan lainsäädäntöön Eurojust-
asetuksen edellyttämät muutokset. Selkeyden vuoksi Eurojust-asetuksesta aiheutuvat lain-
säädäntömuutokset ehdotetaan tehtäväksi kumoamalla voimassa oleva Eurojust-laki ja
säätämällä uusi Eurojust-asetusta täydentävä Eurojust-laki. Ehdotettu laki vastaisi sisällöl-
tään monelta osin voimassa olevaa lakia. Asiallisesti Eurojustin toimintaan ei ole Eurojust-
asetuksen myötä tulossa suuria muutoksia. Nykyisessä lainsäädännössä ei ole kansallisella
tasolla ilmennyt mainittavia ongelmia.
 Tarkistettu
4.0



Pöytäkirjan asiakohta PTK 52/2019 vp
Strävan har varit att göra bestämmelserna om den nationella medlemmens befogenheter
tydligare i förslaget, och i den föreslagna lagen görs dessutom rollen för riksåklagarens
byrå tydligare när det gäller nationella beslut i anknytning till Eurojust.

Ehdotettavassa laissa ei voimassa olevasta laista poiketen säädettäisi enää Suomen edusta-
jasta Eurojustin yhteisessä valvontaelimessä, sillä Eurojust-asetuksen mukaan henkilötie-
tojen käsittelyn valvonta siirtyisi valvontaelimeltä Euroopan tietosuojavaltuutetulle. Eu-
roopan tietosuojavaltuutettu tekisi asetuksen mukaan tiivistä yhteistyötä kansallisten vi-
ranomaisten kanssa, joka Suomessa on tietosuojavaltuutettu. Esitystä on pidetty lausunto-
palautteessa kannatettavana ja hyvin perusteltuna. Esityksellä ei ole merkittäviä taloudel-
lisia vaikutuksia. Muihin lakeihin tehtäisiin lähinnä teknistyyppisiä korjauksia. — Kiitos. 

Keskustelu päättyi.

Asia lähetettiin lakivaliokuntaan.
2


	5
	18.05


