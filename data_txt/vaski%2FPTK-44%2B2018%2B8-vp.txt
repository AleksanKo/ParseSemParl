















































DEMF7FA.tmp.xml


Pöytäkirjan asiakohta PTK 44/2018 vp
Pöytäkirjan asiakohta 

PTK 44/2018 vp

Täysistunto

Keskiviikko 2.5.2018 klo 13.59—18.58

8. Hallituksen esitys eduskunnalle laiksi oikeudenkäymiskaaren muuttamisesta
Hallituksen esitys HE 190/2017 vp
Valiokunnan mietintö LaVM 3/2018 vp

Toinen käsittely

Puhemies Paula Risikko: Toiseen käsittelyyn esitellään päiväjärjestyksen 8. asia. Nyt
voidaan hyväksyä tai hylätä lakiehdotus, jonka sisällöstä päätettiin ensimmäisessä käsitte-
lyssä.

Keskustelu

16.37 Merja Mäkisalo-Ropponen sd:  Arvoisa puhemies! En pystynyt ensimmäisessä
käsittelyssä käyttämään puheenvuoroa, joten haluan tässä toisessa käsittelyssä ottaa kan-
taa tähän lakiesitykseen lähinnä summaaristen asioiden käsittelyn toimipistepaikoista.

Käräjäoikeusverkostoon ollaan tekemässä uudistusta, jossa käräjäoikeuksien määrää
vähennetään. Lisäksi tuomioistuinjärjestelmän hallinto on uudistumassa perusteilla olevan
tuomioistuinviraston myötä. Vasta näiden uudistusten jälkeen olisi ollut paremmat edelly-
tykset arvioida summaaristen asioiden keskittämisen kannattavuutta ja toteuttamistapoja
sekä toteuttaa mahdolliset muutokset hallitusti.

Pohjois-Karjalan ja Pohjois-Savon käräjäoikeuksien tuomiopiiristä välimatka Kouvo-
laan on yli 300 kilometriä. Tämä lakimuutos tarkoittaa Itä-Suomen hovioikeuspiirin
alueella yli 20 henkilötyövuoden siirtymistä nykyisen työssäkäyntialueen ulkopuolelle ja
Joensuusta Kouvolaan. Tämän keskittämisen jälkeen Itä-Suomen alueelle ei sijoitu lain-
kaan summaarisia asioita käsittelevää käräjäoikeutta.

Järkevintä olisi ollut, jos Pohjois-Karjalan ja Pohjois-Savon käräjäoikeuksien summaa-
riset asiat jatkossakin käsiteltäisiin Pohjois-Karjalan käräjäoikeudessa. Tämä olisi tarkoit-
tanut sitä, että Kymenlaakson ja Pohjois-Karjalan käräjäoikeuksiin tulisi molempiin noin
30 000 asiaa vuodessa. Vertailun vuoksi mainittakoon, että Oulussa asioita on noin 20 000
ja Pohjanmaalla 35 000.

Summaaristen asioiden keskittämistä Pohjois-Karjalan käräjäoikeuteen olisivat puolta-
neet monet seikat. Muun muassa asioiden käsitteleminen Pohjois-Karjalan käräjäoikeudes-
sa on ollut erittäin tehokasta. Käsittelyaika on ollut kaksi kuukautta, mikä alittaa selvästi
keskimääräisen valtakunnallisen käsittelyajan. Pohjois-Karjalan käräjäoikeudessa on kehi-
tetty aktiivisesti sähköisiä toimintatapoja. Mutta kaikkein tärkein vahvuus on ammattitai-
toinen ja innostunut henkilökunta. Siirtoa ei voi perustella myöskään toimitiloilla, sillä
Pohjois-Karjalan käräjäoikeudessa olisi näitä toimintoja varten Suomen nykyaikaisimmat
ja summaaristen asioiden käsittelylle täysin riittävät toimitilat. Olen siis todella pettynyt tä-
hän lakiesitykseen.
 Tarkistettu
4.1



Pöytäkirjan asiakohta PTK 44/2018 vp
Arvoisa puhemies! Nyt kun puhumme täällä oikeusministeriön alaan kuuluvista asiois-
ta, haluan lähettää oikeusministerille terveisiä tuomioistuinviraston sijoituspäätöksen teke-
miseen. Oikeusministeriö on tehnyt sijoitusvertailun, jonka mukaan kaikki maakunnat ovat
liian kaukana ja pääkaupunkiseudun ulkopuoliset sijoituspaikat ovat lähes mahdottomia.
Siis Joensuu, Vaasa ja Rovaniemi ovat todella tämän esityksen mukaan niin syrjäisiä paik-
koja ja kaukana kaikesta, ettei sinne voi sijoittaa tuomioistuinvirastoa.

Minun on hyvin vaikea ymmärtää tätä, jos asiaa verrataan esimerkiksi nyt käsittelyssä
olevaan asiaan, missä välimatkoilla ei tunnu olevan mitään merkitystä. Olen todella petty-
nyt tämän hallituksen suhtautumiseen alueisiin ja aluepolitiikkaan. Meillehän tulee tänne
jatkuvasti esityksiä, joissa perustellut alueellistamisehdotukset jätetään täysin huomioi-
matta. Erityisesti Itä-Suomi tuntuu hallituksen mielestä olevan ihan mahdoton paikka mil-
lekään toiminnolle.

Toivottavasti oikeusministeri vielä harkitsee tuomioistuinviraston paikkaa eikä hyväk-
sy selvitystyöryhmän tuloksia sellaisinaan. — Kiitos.

16.41 Matti Semi vas:  Arvoisa rouva puhemies! Edustaja Mäkisalo-Ropponen otti tär-
keän asian esille tästä tuomioistuinviraston paikasta. Itse näen tämän sillä tavalla kokonai-
suutena, kun puhutaan myös näistä summaaristen oikeuksien keskittämisistä, että mitä
enemmän valtion työpaikkoja keskitetään laajemmalta alueelta sillä tavalla, että niillä on
keskuspaikka jossakin ehkä satojen kilometrien päässä, niin kuin tässä tulee käymään, ja
kun näitä käräjäoikeuksia aikaisemminkin on jo vähennetty huomattavasti ja kun katsoo
tätä tilannetta, niin meiltä vähenevät alueilta tämmöiset tarpeelliset valtion työpaikat, mitä
yritykset tarvitsevat oman toimintansa tukemiseen. Vetovoima, mikä alueella on näitten
valtion työpaikkojen takia, heikkenee, ja se myös vähentää yritysten mahdollisuuksia saa-
da palveluita läheltä ja heikentää myös yritysten halua tulla noihin maakuntiin perusta-
maan uusia yrityksiä ja viemään työpaikkoja eteenpäin ja pitämään Suomi asuttuna.

16.42 Suna Kymäläinen sd:  Arvoisa rouva puhemies! Tässä edelliset edustajat pitivät
hyviä puheenvuoroja. Edustaja Mäkisalo-Ropponen toi hyvin esille Itä-Suomen ahdingon
tämän esityksen myötä.

Tämän hallituksen esityksen mukaisesti sähköisen asioinnin lisääminen on sinällään
kannatettavaa, mutta kun samanaikaisesti käräjäoikeusverkostoon ollaan tekemässä uudis-
tusta, jossa käräjäoikeuksien määrää vähennetään 27:stä 20:een, ja kun vielä tuomioistuin-
järjestelmän hallinto on uudistumassa uuden tuomioistuinviraston myötä, olisi järkevää
ensin saattaa nämä uudistukset valmiiksi ja kerätä kokemusta toimivuudesta, ja sitten olisi
paremmat edellytykset arvioida summaaristen asioiden keskittämistä, sen kannattavuutta
ja toteuttamistapoja. Järkevää olisi toteuttaa muutokset hallitusti.

Eduskunnan oikeusasiamiehen kansliakin nosti lausunnossaan huolen potentiaalisesta
ongelmasta liittyen kielellisten oikeuksien toteutumiseen. Esityksestä näyttää aiheutuvan
säästöjen sijaan lisäkustannuksia, ja nämä kustannukset on mielestämme puutteellisesti ar-
vioitu tässä hallituksen esityksessä. 

Oikeusrekisterikeskus on myös katsonut, että summaaristen asioiden keskittäminen
edellyttää merkittäviä muutoksia tuomioistuinten käyttämään Tuomas-tietojärjestelmään.
Tämä muutos yhtä aikaa vuoden 2019 alusta voimaan tulevan käräjäoikeusuudistuksen
edellyttämien muutosten kanssa aiheuttaa merkittävän riskin toiminnan häiriintymisestä.
2



Pöytäkirjan asiakohta PTK 44/2018 vp
Me yritimme pykälämuutoksilla vastalauseessamme estää näiden riskien toteutumisen.
Harmillista kyllä, ettei hallituksella ollut tarvittavaa rauhallisuutta ja järjestelmällisyyttä,
vaan tämäkin esitys runnottiin kiirehtien läpi. Toivomme todella tulevassa, ettei tämä paik-
kakunnille syntyvä kaaos sotke ihmisten oikeusjärjestelmää.

16.44 Olavi Ala-Nissilä kesk: Arvoisa puhemies! Todella, julkisten työpaikkojen säily-
misellä seutukaupungeissa on totta kai merkitystä. Tarkastusvaliokuntahan nosti asian esil-
le tuon Savonlinnan tapauksen yhteydessä, ja siitä ehkä lähtikin tämä seutukaupunkiselvi-
tys, se ohjelma, mikä on meneillään. Me tiedämme nämä säästöpaineet, mutta oikeusmi-
nisteriön alalla on syytä kyllä katsoa tätä myöskin tästä näkökulmasta.

Otan toisen asian. Nyt parhaillaan on lähtenyt lausunnolle ulosottotoimipisteiden karsi-
minen, määrähän pudotettiin 64:ään. Siinä vähän viitataan tähän digitalisaatioon, mistä täs-
sä edellä puhuttiin. Toisaalta digitalisaatio nimenomaan mahdollistaa palvelujen hajautta-
misen tuonne maakuntiin, varsinkin maakuntien rajoille. Ihmisille ei esimerkiksi ulosotto-
asioissa saa minusta tulla liian pitkiä matkoja, kun siihen ei ole tarvetta olemassa, kun asiat
voidaan myöskin digitaalisesti hoitaa yhtä tehokkaasti. Mutta ulosottopuolella on jo sääs-
töjä tehty. Se asia ei täällä eduskunnan käsittelyssä vielä ole, ja tuleekokaan tällä vaalikau-
della, en tiedä, mutta ymmärrän myöskin tässä yhteydessä tämän kysymyksen: oikeusmi-
nisteri Häkkäsen pitää näitä julkisia työpaikkoja katsoa myöskin tästä näkökulmasta.

16.46 Ville Tavio ps: Arvoisa rouva puhemies! Perussuomalaiset katsovat tässä, että kun
käräjäoikeusverkkouudistus on vasta tulossa ja toteutumassa, niin olisi ollut kyllä perustel-
tua, että tässä ei enää tällaista uutta summaaristen asioiden keskittämistä olisi sitten tehty
sen kanssa tällä tavalla päällekkäin. Varsinkin se tässä on nyt jälleen kyseenalaista, että
tämä esitetään puhtaasti oikeuslaitoksen säästöpolitiikkana, mutta ei ole mitään laskelmia,
mitkä antaisivat tästä vakuuttavaa kuvaa, että tällä syntyisi säästöä. Jos oltaisiin ajateltu pi-
demmälle, niin kuin tässä aluksi oli tarkoituskin, että kaikki oltaisiin sijoitettu vain yhteen
käräjäoikeuteen, niin minun logiikallani silloin olisi tullut enemmän säästöä — siis jos us-
koo, että niitä säästöjä olisi tullut. Mutta tässä ollaan, ollaan siinä keskittämisideologiassa,
ja voi kysyä, tuleeko siitä sitten säästöä, kun toisaalta ne osaavat työntekijät ovat sitten
muilla paikkakunnilla ja kaikki eivät välttämättä siirry enää sinne Helsinkiin, pääkaupun-
kiseudulle, töihin. 

Ei ole mitään laskelmia, ja sen takia tämä on hyvin tragikoomista hallitukselta, että uu-
distuksia ajetaan jatkuvasti sillä tavoin, että luvataan säästöä, mutta sitten ei ole kuiten-
kaan osoitettavissa mitään säästöä. Näyttää siltä, että kustannuksia tulee pikemminkin li-
sää, kun tehdään uusia tietojärjestelmiä. Siinä tietojärjestelmäpuolessa, digitalisaatiossa, se
säästö tulee ihan itse sen digitalisoinnin ansiosta, eli sitä säästöä oltaisiin varmaan saatu
pitkässä juoksussa joka tapauksessa, kun tehdään digitalisointia ja enemmän sitä, että sum-
maarisia asioita tosiaan toimitetaan sähköisesti ja niitä siellä sitten osataan myös käsitellä
jollain tapaa nopeammin. Mutta se, että tästä tulisi itsessään säästöä, että työpisteitä lähde-
tään siirtämään, ei oikein vaikuta kovinkaan uskottavalta.

Lisäksi siellä joidenkin käräjäoikeuksien puolelta esiteltiin myös sellaista mallia, jossa
nämä summaariset asiat olisivat kaikki edenneet yhtä työjonoa pitkin jaetusti, silloin se oli-
si tullut tasapuolisesti käsiteltyä ympäri Suomen. Nyt tähän jää kyllä yhä sellaiset alueelli-
set erot, eli alueelliset erot eivät nyt tietenkään poistu, vaikka supistetaan.
3



Pöytäkirjan asiakohta PTK 44/2018 vp
Mitä sitten taas niiden riitautettujen summaaristen asioiden käsittelyyn tulee, niin niitä
sitten kuitenkin joudutaan tietenkin tuomiopiirikohtaisesti, alueellisesti, käsittelemään, eli
ei siinäkään sitten ehkä suurta keskittämishyötyä tule.

Olemme vähän pahoillamme perussuomalaisina, ettei näitä säästöjä missään saada [Pu-
hemies koputtaa] laskettua, mutta tämän kanssa nyt joudutaan elämään.

Keskustelu päättyi.

Eduskunta hyväksyi ensimmäisessä käsittelyssä sisällöltään päätetyn, hallituksen esityk-
seen HE 190/2017 vp sisältyvän lakiehdotuksen. Lakiehdotuksen toinen käsittely päättyi.
Eduskunta hyväksyi mietintöön sisältyvän lausumaehdotuksen. Asian käsittely päättyi.
4


	8
	16.37
	16.41
	16.42
	16.44
	16.46


