















































DEMDB9E.tmpSave.xml


Pöytäkirjan asiakohta PTK 98/2016 vp
Pöytäkirjan asiakohta 

PTK 98/2016 vp

Täysistunto

Tiistai 11.10.2016 klo 13.59—18.47

10. Hallituksen esitys eduskunnalle laiksi sairausvakuutuslain muuttamisesta ja väliaikai-
sesta muuttamisesta sekä laeiksi lääkelain 57 b ja 102 §:n ja terveydenhuollon ammattihen-
kilöistä annetun lain 22 ja 23 §:n muuttamisesta

Hallituksen esitys HE 184/2016 vp

Lähetekeskustelu

Toinen varapuhemies Arto Satonen: Lähetekeskustelua varten esitellään päiväjärjestyk-
sen 10. asia. Puhemiesneuvosto ehdottaa, että asia lähetetään sosiaali- ja terveysvaliokun-
taan.

Keskustelu

17.30 Sosiaali- ja terveysministeri Pirkko Mattila (esittelypuheenvuoro):  Arvoisa pu-
hemies! Eduskunnan käsiteltäväksi annetun hallituksen esityksen tarkoituksena on täyden-
tää vuoden 2016 alusta toteutettuja lääkekorvaussäästöjä 134 miljoonan euron edestä vuo-
den 2017 alusta. Esityksessä lääkekorvaussäästöt ehdotetaan toteutettavaksi toimenpide-
kokonaisuudella, joka koostuu laajasti eri toimenpiteistä ja kohdistuu pääosin lääkealan
toimijoihin. Ehdotukset ehdotetaan toteutettavaksi muuttamalla mainittuja lakeja. Lisäksi
osana säästöjen edellyttämää toimenpidekokonaisuutta ehdotetaan otettavaksi huomioon
myös ne uudistukset, jotka toteutetaan asetusmuutoksin tai joiden toteuttaminen ei vaadi
lainsäädäntömuutoksia mutta jotka osaltaan tuovat säästöjä lääkekorvausjärjestelmään.

Ehdotetulla mallilla säästöt arvioidaan saatavan kootuksi keinoin, jotka ovat terveys- ja
lääkepoliittisesti perusteltuja ja joilla saataisiin edistettyä lääkkeiden hintakilpailua, vähen-
netyksi lääkehävikkiä ja edistetyksi rationaalista lääkehoitoa. Keinoja on kartoittanut sel-
vityshenkilö, professori Heikki Ruskoaho, antamassaan raportissa.

Esityksessä ehdotetaan, että sairausvakuutuslaissa hintakilpailun lisäämiseksi säädettäi-
siin ensimmäisen lääkekorvausjärjestelmään tulevan biosimilaarin tukkuhinnan määräyty-
misestä sekä vastaavien biologisten alkuperäisvalmisteiden tukkuhinnan kohtuullisuuden
uudelleenarvioinnista. Vastaavasti tarkistettaisiin säännöksiä alkuperäisvalmisteiden tuk-
kuhinnan uudelleenarvioinnista, kun korvausjärjestelmään tulee uusi rinnakkaisvalmiste.
Hintakilpailun lisäämiseksi viitehintajärjestelmää ehdotetaan laajennettavaksi rinnakkais-
tuonti- ja rinnakkaisjakeluvalmisteisiin säilyttäen valmisteet kuitenkin hinnan vahvistuk-
sen piirissä sekä kavennettavaksi lääkelaissa säädettyä hintaputkea.

Lääkejätteen vähentämiseksi ja rationaalisen lääkehoidon edistämiseksi ehdotetaan teh-
täväksi muutoksia sairausvakuutuslain mukaisesti korvattavien valmisteiden toimitusvä-
leihin. Esityksessä ehdotetaan, että kalliiden lääkkeiden kerralla korvattava määrä rajataan
yhden kuukauden tarvetta vastaavaksi. Peruskorvattavien lääkkeiden osalta edellytettäi-
siin, että edellinen lääke-erä olisi lähes kokonaan käytetty, ennen kuin uusi lääke-erä voi-
 Tarkistettu
4.0



Pöytäkirjan asiakohta PTK 98/2016 vp
daan toimittaa korvattuna. Tältä osin käyttöön otettava menettely vastaisi erityiskorvatta-
vien lääkkeiden korvaamisessa sovellettua käytäntöä.

Erityiskorvausjärjestelmää ehdotetaan tarkistettavaksi siirtämällä diabeteslääkkeistä
muut kuin insuliinivalmisteet alempaan erityiskorvausluokkaan. Insuliinihoito vaikutusta-
valtaan korvaavana hoitona säilyisi edelleen ylemmässä erityiskorvausluokassa kaikille
diabetespotilaille. Muutos toteutettaisiin myöhemmin muuttamalla valtioneuvoston ase-
tusta.

Lisäksi ehdotetaan otettavaksi käyttöön uusi riskinjakomenettely, jolla mahdollistettai-
siin uusien lääkkeiden hallittu käyttöönotto. Riskinjakomallista säädettäisiin sairausvakuu-
tuslaissa, ja menettely tulisi osaksi korvattavuus- ja hinnanvahvistusmenettelyä. Menette-
lyä koskevat säännökset olisivat voimassa määräajan.

17.34 Hanna Sarkkinen vas: Arvoisa puhemies! Hallituksen esityksen tavoitteena on
täydentää vuonna 2016 voimaan tulleita vuosittaisia lääkekorvaussäästöjä siten, että yh-
teensä 150 miljoonan euron lääkekorvaussäästöt tulevat voimaan ensi vuonna 2017. Lää-
kekorvaussäästöt ehdotetaan toteutettavaksi hyvillä ja vähemmän hyvillä toimenpiteillä.
Hyviä toimenpiteitä ovat hintakilpailun edistäminen, lääkejätteen vähentäminen ja ratio-
naalisen lääkehoidon edistäminen. Lisäksi ehdotetaan otettavaksi käyttöön uusi riskinjako-
menettely edistämään uusien ja innovatiivisten lääkkeiden markkinoille tuloa. Nämä ovat
järkeviä ja hyviä tapoja tehostaa rahankäyttöä.

Sen sijaan väärä ja diabeetikoita kohtuuttomasti rankaiseva säästökeino on diabeteshoi-
toon käytettävien muiden kuin insuliinilääkkeiden erityiskorvattavuuden laskeminen 100
prosentista 65 prosenttiin. Aivan kuten Diabetesliitto on lausunut, lakiehdotus diabetes-
lääkkeiden korvaustason alentamisesta ei ole hyväksyttävä sosiaalisin, hoidollisin eikä
edes taloudellisin perustein. Toteutuessaan esitys lisäisi terveyseroja jakamalla diabetesta
sairastavat niihin, joilla on taloudelliset mahdollisuudet saada tarvitsemansa lääkehoito, ja
niihin, jotka joutuvat karsimaan tarvitsemaansa hoitoa varattomuuden vuoksi. Insuliinihoi-
to ei ole kaikille diabeetikoille paras hoitomuoto. On vaikeasti perusteltavissa, että korvat-
tavuus lasketaan saman sairauden eri lääkehoitomuotojen välillä.

Nykyisen lainsäädännön mukaan erityiskorvattavuus perustuu sairauden vaikeuteen ja
sen hoidossa tarvittavan lääkkeen välttämättömyyteen. Elintavat eivät sisälly lainsäädän-
töön, mutta kuitenkin niillä nyt perustellaan tätä korvattavuuden alentamista. Mikäli elin-
tapojen vaikutus otettaisiin korvauksen kriteeriksi, tulisi lääkekorvausjärjestelmää koske-
vaa lainsäädäntöä muuttaa laajasti, sillä elintavoilla on vaikutusta erittäin moniin erilaisiin
sairauksiin mutta toisaalta elintapojen vaikutus ja rooli sairaudessa on erilainen eri yksilöi-
den kohdalla. On muistettava, että tyypin 2 diabetes on erittäin voimakkaasti perinnöllinen
sairaus. Elintavat eivät ole kestävä perustelu sille, miksi omavastuuosuutta pitäisi diabetes-
hoidon muun kuin insuliinihoidon kohdalla korottaa. On myös ongelmallista perustella
diabeteksen lääkekorvausleikkausta elintavoilla, jos samaan aikaan ei lisätä eikä lisäresur-
soida diabeetikoille suunnattavaa elintapaohjausta.

Arvoisa puhemies! Lääkekorvausleikkaukset kohdentuvat nyt epäoikeudenmukaisella
tavalla yhdelle potilasryhmälle, ja diabetesta sairastavan potilasryhmän sisällä niihin, joil-
le insuliinilääkehoito ei ole paras mahdollinen. Jos lääkekorvaussäästöjä tehdään, ne pitäi-
si tehdä tarkastelemalla koko lääkekorvausjärjestelmää rationaalisesti ja yhdenvertaisesti.
On myös huomattava, että nämä diabeteslääkkeiden korvattavuuden leikkaukset kohden-
tuvat pääosin ikäihmisiin. Ikäihmisiin, joiden kansaneläkettäkin leikataan. Ikäihmisiin, joi-
2



Pöytäkirjan asiakohta PTK 98/2016 vp
den terveydenhuollon asiakasmaksuja myös korotetaan. Erilaiset säästöt kasautuvat jo val-
miiksi pienituloisille ikäihmisille. On pakko todeta, että nämä säästöt eivät kohdennu oi-
keudenmukaisesti eivätkä järkevästi.

Voi myös käydä niin, että tämä säästö ei lopulta ole mikään säästö. Voi käydä niin, että
uusien ja kalliiden mutta helppokäyttöisten diabeteslääkkeiden sijaan joudutaan pienituloi-
sia asiakkaita hoitamaan yhä enemmän täysin korvattavana säilyvällä insuliinilla. Samalla
terveydenhuollon kokonaiskustannukset saattavat lisääntyä ylimääräisten hoitokäyntien ja
ongelmien vuoksi. Kun lääkettä ei valita hoidollisin vaan taloudellisin perustein, seurauk-
sena voi olla iso lisälasku puutteellisesta hoidosta aiheutuvien lisäsairauksien vuoksi.

Toivoisinkin, että valiokuntakäsittelyssä sosiaali- ja terveysvaliokunta voisi tarkastella
uudelleen tätä lakiesitystä tämän diabeteshoidon korvattavuuden osalta.

17.38 Maria Tolppanen sd: Arvoisa puhemies! Tässä esityksessä esitetään muun muas-
sa sitä, että kalliita, noin tuhat euroa kuukaudessa maksavia lääkkeitä saisi hakea vain kuu-
kauden välein. Sama on kaikkien peruskorvattavien lääkkeiden osalta, että saisi vain kuu-
kauden hakea kerrallaan. Tämä saattaa olla hyvä asia, jos pidetään huoli siitä, että kun näi-
tä pienempiä eriä ostetaan — kun lääkkeet ovat muutenkin kalliita — niin ne pysyvät sa-
manhintaisina kuin silloin, jos ostettaisiin kolmen kuukauden lääkkeet yhtä aikaa. Meillä
yleensä noissa lääkkeissä on semmoinen tilanne, että kun ostetaan isompia pakkauksia,
niin silloin se tahtoo olla vähän halvempaa kuin jos ostetaan pienempiä pakkauksia. Sen li-
säksi haluaisin, että arvon ministeri ottaisi huomioon myös sen asian, että henkilöt, jotka
tarvitsevat tällaisia lääkkeitä, ovat varmasti hyvin sairaita eivätkä voi olla ilman näitä lääk-
keitä ja näissä tulee matkakustannuksia silloin, kun näitä lähdetään hakemaan apteekista.
Varsinkin jos asutaan maaseudulla, niin matka saattaa olla pitkäkin, ja silloin pitäisi myös-
kin jollakin tavalla korvata myöskin tämä lääkkeen hakemisesta aiheutuva kustannus, kos-
ka muutoin se kohdistuu sellaisille ihmisille, joilla muutenkin on jo vaikeaa tämän vaikean
sairauden takia ja erittäin kalliitten lääkkeiden takia, ja sen lisäksi saattaa vielä olla ikäky-
symys siinä ja sitten pieni eläke.

Sen lisäksi haluaisin sanoa pari sanaa tästä diabetesasiasta, mistä edellinenkin puhuja äs-
ken puhui. Nyt on niin, että kun näitten lääkkeitten korvattavuutta vähennetään, niin suu-
rimmalle osalle se merkitsee 10—30 euron menetystä vuositasolla. Siitä voidaan ihan hy-
vällä syyllä sanoa, että se ei ole kovin paljoa, mutta 5 prosentille diabeetikoista se merkit-
see 300:aa euroa. Tämä 5 prosenttia diabeetikoista tarkoittaa 16 000:ta ihmistä. Nämä
16 000 ihmistä ovat pääsääntöisesti ikäihmisiä, heillä on toisen asteen diabetes, saattaa olla
itse aiheutettu mutta saattaa olla myöskin sukurasitteena, ja se on, kuulkaa, kaikkein no-
peimmin kasvava kansantautimme tänä päivänä Suomessa. Diabeteksesta on sanottu, että
se on pahempi kuin syöpä. Kuinka niin, voidaan kysyä. Sen takia, että diabetes ei parane.
Sitä voidaan hoitaa, sen kanssa voi elää, mutta se ei parane. Syövästä voi parantua. Diabe-
tekseen sairastunut tarvitsee lääkkeensä koko ajan, ei pelkästään insuliinia. Mikäli henki-
löllä ei ole varaa tähän 300 euron ylimääräiseen kustannukseen, jos diabetes jää hoitamat-
ta, niin mitä tapahtuu? No, mitkä ovat mahdollisuuksia? Ensinnäkin sokeus: diabetes vai-
kuttaa näkökykyyn ja sokeuttaa ihmisiä. Diabetes vie jalat: tulee amputaatioita. Diabetes
syö munuaiset: ihmiset joutuvat dialyysiin. Ja silloin kun joudutaan näihin systeemeihin,
niin tie on aika pitkä, kivulias ja hankala loppuun saakka. Eli siellä sitten metabolisen oi-
reyhtymän kautta melko varmasti tulee nimittäin sydän- ja verisuonisairauksia, ja sieltä ei
enää sitten paluuta terveen ihmisen elämään ole.
3



Pöytäkirjan asiakohta PTK 98/2016 vp
Tämä on, arvoisa ministeri, sellainen asia, johon toivoisin, että kiinnittäisitte vielä huo-
miota näiden 5 prosentin kohdalta — heitä on 16 000 — että nyt ei kävisi niin, että kun
säästetään, niin menee se kuuluisa lapsi sen pesuveden mukana. Dialyysi on kallis, sokeu-
tuminen on kallista, amputaatiot ovat kalliita, sen jälkeen kun tarvitaan avustavaa henkilö-
kuntaa koko ajan esimerkiksi vielä kotiin, ja varmasti laitoshoitoja tulee lisää. Se vasta
maksaa paljon. Se maksaa paljon paljon enemmän kuin tämä säästö, mikä tässä tulee.

17.43 Antero Vartia vihr: Arvoisa puhemies! Hallitus tavoittelee suuria lääkesäästöjä, ja
tässä hallituksen esityksessä on viitehintajärjestelmään useita hyviä uudistuksia, jotka tu-
lisi toteuttaa lääkesäästötavoitteesta riippumatta. Lainaan tässä suoraan THL:n lausuntoa:
"Lakiluonnoksen selkeä puute on lukuisten käytettävissä olevien säästökeinojen jättämi-
nen esitettyjen toimenpiteiden ulkopuolelle. Lääkesäästökorvausten terveydellisesti ja ta-
loudellisesti tarkoituksenmukainen toimeenpano edellyttäisi huomattavasti laajemman
keinovalikoiman käyttöönottoa." Lainaan edelleen THL:n lausuntoa: "Lakiesityksessä ei
lainkaan huomioida voimassa olevan lääketaksan vaikutusta lääkkeiden vähittäismyynti-
hintoihin. Lukuisat kansainväliset lääkkeiden hintoja vertailevat tutkimukset osoittavat
lääkkeiden tukkuhintojen olevan Suomessa eurooppalaista keskitasoa tai hieman sen ala-
puolella. Lääkkeiden vähittäismyyntihinnat ovat Suomessa kuitenkin huomattavasti ver-
rokkimaita korkeammat. Lääkkeiden hintaero tärkeimpiin verrokkimaihin selittyy pääosin
lääketaksan määrittämillä poikkeuksellisen korkeilla apteekkien myyntikatteilla." Tämä
oli siis suoraan THL:n lausunnosta.

Jatkan lainaamalla kahden THL:n tutkijan lausuntoa, jossa he ottavat kantaa lääkemark-
kinoihin ja sen avaamiseen: "Tehokkain tapa hillitä lääkemenojen kasvua on apteekki-
markkinoiden vapauttaminen. Apteekkimarkkinoita on kuitenkin säänneltävä tarkasti, jot-
ta lääkemarkkinat säilyvät toimivina ja oikeudenmukaisina kaikille kansalaisille. Apteek-
kimarkkinoiden vapauttamisesta olisi merkittävää taloudellista ja kansanterveydellistä
hyötyä. Kansainvälisten kokemusten perusteella apteekkimarkkinoiden vapauttamisen voi
olettaa alentavan lääkkeiden vähittäismyyntihintoja 10—20 prosenttia. Suomessa aikai-
semmin toteutettu nikotiinivalmisteiden myynnin vapauttaminen on alentanut vähittäis-
myyntihintoja noin 15 prosenttia."

Syy, miksi lainaan tässä THL:ää, on se, että nämä lääkesäästöt ovat saavutettavissa huo-
mattavasti oikeudenmukaisemmilla keinoilla. Kuten THL totesi, apteekkien marginaali on
poikkeuksellisen suuri Suomessa. Kilpailu- ja kuluttajavirasto on todennut, että mitä
enemmän yritysten, tässä tapauksessa apteekkien, toimintavapautta rajoitetaan niiden jär-
jestäessä toimintojaan, sitä kustannustehottomammin apteekit toimivat. Samalla kustan-
nustehottomuus on omiaan johtamaan tarpeettoman kalliisiin lääkkeiden hintoihin. Ap-
teekkien toimiessa tehokkaammin ne eivät tarvitse niin suurta valtion sääntelemää katetta
vaan apteekkien katteita ja lääkkeiden hintoja voitaisiin laskea.

Jyväskylän yliopiston professori Ari Hyytinen on arvioinut, että apteekeille maksettava
vuotuinen tulonsiirto kuluttajien ja veronmaksajien toimesta on noin 90—100 miljoonaa
euroa. Tämä on siis ylimääräistä, mitä maksamme apteekeille. Myös Kelan pääjohtaja, en-
tinen sosiaali- ja terveysministeri, Liisa Hyssälä on muuttanut mielipidettään ja esittää ny-
kyisin, että meidän tulisi selvittää eri vaihtoehdot, miten lääkkeiden myynnin voisi avata
kilpailulle.

Näille lääkesäästöille on olemassa hyvin oikeudenmukainen vaihtoehto, ja se on apteek-
kimarkkinoiden kilpailun avaaminen, jossa lääketurvallisuudesta ei tarvitse tinkiä ollen-
4



Pöytäkirjan asiakohta PTK 98/2016 vp
kaan. Kysymys on siitä, että viranomainen ei enää määrittelisi, kuinka monta apteekkia tar-
vitaan, missä apteekit toimivat, keitä nämä apteekkarit ovat, jotka luvan saavat, ja erityi-
sesti siitä, että lääkkeiden kiinteä hinta olisi kattohinta. Kriteerit apteekin perustamiselle
säilyisivät ennallaan.

Tällä olisi selkeitä kansanterveydellisiä hyötyjä, sillä on paljon todisteita siitä, että lääk-
keiden hinta estää monia ostamasta tarvitsemiaan lääkkeitä. Jos saamme tällä painettua
lääkkeiden hintaa alas, on se myös oikeudenmukaisuuskysymys. Kela käyttää vuosittain
noin 1,4 miljardia lääkekorvauksiin, ja nämä ovat kasvamassa. Jos nämä esimerkiksi
THL:n tutkijoiden esittämät prosentit voisivat toteutua, olisi lääkesäästö vielä paljon
enemmän kuin tämä professori Hyytisen esittämä 90—100 miljoonaa.

17.48 Sari Essayah kd: Arvoisa puhemies! Tässä hallituksen esityksessä on sinällänsä
ihan kannatettavia keinoja lääkekorvaussäästöjen saamiseksi, erityisesti hintakilpailun li-
sääminen ja myöskin lääkejätteen vähentäminen sekä rationaalisen lääkehoidon edistämi-
nen. Mutta niin kuin täällä muutama kollega on tarttunut, niin tämä niin sanottu erityiskor-
vausjärjestelmän tarkistaminen, joka tarkoittaa siis diabeteslääkkeitten korvauksen alenta-
mista, ei ikävä kyllä ole se tapa, mitä kristillisdemokraatit kannattavat.

Jos katsoo kokonaisuudessaan tuota lääkekorvausmenojen vähentämisen summaa vuo-
den 2017 alusta valtion budjetissa, niin se on peräti 134 miljoonaa euroa, josta val-
tionosuus on noin 60 miljoonaa euroa, ja täytyy huomioida se, että näitä lääkekorvauksia
on leikattu jo moneen kertaan tällä kuluvalla hallituskaudella ja näitten lääkemenojen oma-
vastuuosuuksien kasvattaminen on useimmiten suora leikkaus iäkkäämpien ihmisten ja sit-
ten myöskin paljon sairastavien, jo ennestään heikosta toimeentulosta kärsivien ihmisten
tilanteeseen. Yleensä nämä leikkaukset kohdistuvat todellakin jo ennestään kaikkein hei-
koimmassa asemassa oleviin kansalaisiin, ja kristillisdemokraattinen eduskuntaryhmä pi-
tää näitä leikkauksia kohtuuttomina, ja tulemmekin tuossa vaihtoehtobudjetin esittelyssä
kyllä sitten myöskin tuomaan oman esityksemme tältä osin.

Mutta tästä lääkejätteen vähentämisestä, mikä tässä esityksessä on sisällä, kyllä voi to-
deta, että on äärimmäisen hyvä, että tähän ollaan puuttumassa. Ja vaikka edustaja Vartia
aika madonluvut luki apteekkitoiminnalle Suomessa, täytyy kuitenkin huomioida, että täs-
sä apteekit ovat olleet yhdessä kyllä tekemässä hyvää työtä ja miettineet niitä keinoja, mil-
lä, esimerkiksi juuri näitä lääkepakkausten kokoja säätelemällä, erityisesti vanhojen ihmis-
ten kohdalla (Puhemies koputtaa) turhia lääkkeitä ja lääkejätteitä voitaisiin vähentää.

17.50 Anneli Kiljunen sd: Arvoisa herra puhemies! On helppo yhtyä näihin edellisiin pu-
heenvuoroihin, joita täällä on nyt pidetty. Tietenkin on erittäin harmillista se, että nyt näitä
säästöjä tullaan tekemään jälleen sairailta ihmisiltä, iäkkäiltä ihmisiltä ja sitten vielä näit-
ten osalta yhdeltä potilasryhmältä.

Tätä lääkekorvausjärjestelmää tulisi tarkastella kokonaisuutena. Olisin toivonut, että
koko lääkejärjestelmään olisi ollut rohkeutta lähteä katsomaan muita kansainvälisiä malle-
ja tai muita malleja, joissa varmistetaan jokaiselle ihmiselle ja varsinkin niille ihmisille,
jotka käyttävät paljon lääkkeitä ja jotka ovat pienituloisia, mahdollisuus hoitaa itseään, ja
tähän kokonaisuuteen liittyy tietysti myös lääkehoidon suunnittelu osana terveydenhoitoa.

Tämä on myös siltä osin todella huolestuttavaa, että hallitus on tällä kaudella jo nostanut
lääkkeiden omavastuuta 50 euroon, lääkekohtaista omavastuuta on korotettu 3 eurosta 4,50
euroon, vuosiomavastuun ylityksen jälkeistä omavastuuta on korotettu 2,50 euroon, sosi-
5



Pöytäkirjan asiakohta PTK 98/2016 vp
aali- ja terveyspalveluiden asiakasmaksuja on korotettu 30 prosenttia, matkakorvausten
omavastuuta on nostettu, ja nyt hallitus kohdentaa jälleen samalle väestöryhmälle näitä lää-
kekorvauksiin liittyviä korotuksia. Sitten tietenkään tässä ei voi olla mainitsematta sitä, ku-
ten on todettu, että hyvin hoidettu diabetes on halvin diabetes, ja nyt sitten, kuten täällä on
todettu, tämän kakkostyypin diabeteksen suurin riski on se, että hoitamattomana sille tulee
liitännäissairauksia, joiden kustannukset yhteiskunnalle ovat moninkertaiset. (Puhemies
koputtaa) — Arvoisa puhemies, tulen sinne. (Puhuja siirtyi puhujakorokkeelle.)

Arvoisa herra puhemies! Jatkan muutamalla asialla vielä täällä. — Kuten totesin, niin
hoitamattomana diabetes on yhteiskunnalle erittäin kallis ja varsinkin se, jos diabeteksen
yhteyteen tulee liitännäissairauksia, joidenka kustannukset ovat moninkertaiset verrattuna
diabetekseen. Olen ollut eduskunnan diabetesryhmässä, ja siellä me arvioimme muutama
vuosi sitten, että pelkästään diabeteksesta aiheutuvat sairaanhoitokustannukset olisivat
1,35 miljardia euroa, ja siltä osin kyse on erittäin isosta kansansairaudesta, ja meidän pitäi-
si panostaa ennen kaikkea tämän diabeteksen kokonaisvaltaiseen ennaltaehkäisyyn ja sitä
kautta entistä tehokkaampaan hoitoon ja sitä kautta myös sitten saada luonnollisella tavalla
niitä säästöjä eikä tämmöisellä mekaanisella tavalla, joka nyt kakkostyypin diabetespoti-
laille kohdistetaan.

Kuten täällä on todettu, kakkostyypin diabetes on voimakkaasti perinnöllinen sairaus,
vaikka sitä voidaan myös ennalta ehkäistä ja helpottaa jollakin tavalla elintavoilla, ja sitä
kautta on ohjaus ja neuvonta erittäin tärkeää.

Tämä myös kohdistuu ikääntyviin ihmisiin. Yli puolet kakkostyypin diabetespotilaista
on yli 65-vuotiaita, elikkä nyt jos mietitään näitä kaikkia säästöjä, jotka hallitus on kohdis-
tanut ikääntyville ihmisille, sairaille ihmisille, niin taas jälleen kerran näiden kakkostyypin
diabetespotilaitten kohdalla tämä kohdistuu yli 65-vuotiaisiin pääsääntöisesti.

Myönteistä — täytyy sanoa, kuten täällä on jo aikaisemminkin todettu — on se, että hal-
litus pyrkii vähentämään lääkejätettä ja edistämään rationaalista lääkehoitoa. Täällä esite-
tään muun muassa sitä, että kalliita lääkkeitä korvattaisiin kerralla vain yhden kuukauden
tarpeen verran. Mielestäni se on monellakin tapaa hyvä, varsinkin niissä tilanteissa, kun on
kalliista lääkkeistä kyse ja kun katsotaan esimerkiksi syöpäpotilaalle uusia lääkkeitä, että
katsotaan, sopiiko tämä lääke potilaalle vai ei. Näissä tilanteissa se on erittäin hyvä.

Nyt toivoisin, että ministeri antaisi ja meidän sosiaali- ja terveysvaliokunta antaisi sel-
keän viestin HILAlle, ettei tapahtuisi siten kuten täällä on pelätty, elikkä niin, että jos ostaa
pieniä pakkauksia, alkupakkauksia, että ne olisivat kalliimpia potilaille. Näin ei voi olla,
vaan tämän kustannusrasitteen yleensäkin potilaille pitää olla yhdenvertainen: täytyy kat-
soa, ettei se, ostaako useamman pakkauksen vai ostaako pienemmän pakkauksen ja hakee
kuukausittain, ole potilaalle sen kalliimpi.

17.55 Aino-Kaisa Pekonen vas: Arvoisa puhemies! Hallituksen leikkauspolitiikan ehkä
kaikkein epäoikeudenmukaisimpia kohteita ovat lääkekorvauksiin tehtävät leikkaukset,
jotka ovat tässä nyt käsittelyssä. Minusta olisi inhimillistä, että lääkekorvausjärjestelmä
turvaisi ennen kaikkea paljon sairastavien ja pienituloisten mahdollisuudet saada riittävää
lääkehoitoa, mutta tämä hallitus on näköjään toista mieltä.

Tässä on keskustelun aikana jo todettukin, että jos diabetesta ei hoideta asianmukaisesti,
niin diabeetikoita uhkaavat monet vakavat liitännäissairaudet, kuten munuaissairaudet di-
alyyseineen, infarktit, hermovauriot, amputaatiot, sokeutumiset ja niin edelleen. Onko hal-
lituksessa arvioitu, tuovatko nämä leikkaukset nyt säästöjä vai lisäävätkö ne tulevaisuudes-
6



Pöytäkirjan asiakohta PTK 98/2016 vp
sa kustannuksia näiden liitännäissairauksien mahdollisen lisääntymisen myötä? Diabetek-
sen lisäsairauksien hoito on jo entuudestaan terveydenhuollon suurimpia menoeriä.

Arvoisa puhemies! Kun ministeri on täällä salissa paikalla, olisin kysynyt tästä esityk-
sestä, että nyt kun muut kuin insuliinivalmisteet siirretään alempaan korvausluokkaan, niin
mistä tämmöinen valinta on tehty. Miksi näin on tehty? Kun ajatellaan esimerkiksi biolo-
gisia lääkkeitä, jotka otetaan käyttöön vasta siinä vaiheessa, kun hoitotasapainoa ei saavu-
teta perinteisillä lääkkeillä, niin tuntuu aika kohtuuttomalta, että tällaisessa tilanteessa pa-
lattaisiin sitten takaisin hoitoon, jolla ei välttämättä ole tätä tasapainoa aikaisemmin saavu-
tettu.

17.57 Anneli Kiljunen sd: Arvoisa herra puhemies! Tästä viimeisestä asiasta on hyvä jat-
kaa, koska olisin itsekin kysynyt juuri tätä kysymystä, että nyt kun insuliinihoidolla on 100
prosentin korvattavuus ja näillä muilla sitten jatkossa ei ole, niin oletteko arvioineet sitä,
mitenkä tämä tulee ohjaamaan myös diabetespotilaiden lääkkeiden käyttöä. Tuleeko tämä
käytännössä tarkoittamaan sitä, että meille tulee diabetespotilaita, jotka tulevat sitten käyt-
tämään insuliinilääkehoitoa pelkästään sen takia, että sillä on 100 prosentin korvattavuus,
vai mitenkä tämä sitten tullaan jatkossa tekemään? Miten tästä huolehditaan, ettei näin tule
käymään?

Sitten oikeastaan palaan siihen äsken käyttämääni puheenvuoroon, jonka käytin näistä
matkakorvauksista. Nyt me edellytämme, että potilas käy hakemassa kuukausittain sitten
ne tarvittavat lääkkeet, mikä monessa mielessä on ihan hyvä asia, mutta nyt sairausvakuu-
tuslaki ei korvaa matkakorvauksia, jos tehdään näitä apteekkimatkoja. Nyt meillä on vai-
keasti sairastavia ihmisiä, jotka liikkuvat sitten esimerkiksi sosiaalihuoltolain mukaisesti
tai muuten liikkuvat, tarvitsevat esimerkiksi taksikuljetusta, jotta saavat sitten nämä tarvit-
tavat lääkkeet, niin oletteko huomioineet tätä sairausvakuutuslaissa millään tavalla tai poh-
tineet tätä millään tavalla, että mitenkä huomioidaan sitten nämä pakolliset matkakulut ap-
teekkeihin, että potilaat saavat nämä tarvittavat lääkkeet?

17.59 Sosiaali- ja terveysministeri Pirkko Mattila: Arvoisa puhemies! Kiitoksia hyväs-
tä keskustelusta ja palautteesta.

Ensimmäisenä, edustaja Vartia, tämä apteekkijärjestelmä kelpaa minulle tällaisenaan,
niin kuin hallitusohjelmassa on linjattu lääkesäästöineen. Keskustelua toki voidaan jatkaa,
mutta minä en saanut hyvästä puheestanne täysin selvää siitä, miten tämä laskee resepti-
lääkkeiden hintaa ja miten säästää sairausvakuutuksesta. Mutta olen edelleen sillä kannal-
la, mitä olen sanonut aiemminkin, että kun on lääkkeitten myyntioikeus, on myös velvol-
lisuus neuvontaan. Mutta kuten sanoin, jatketaan keskustelua.

Sitten, edustaja Sarkkinen, olen samaa mieltä monesta asiasta, mutta en aivan allekirjoi-
ta sitä, että nyt hallitus vetoaa tässä kakkostyypin diabeteslääkesäästöissä nimenomaan
elintasosairauteen. Kakkostyypin diabeteslääkkeet säilyvät edelleen korvausluokassa, kor-
vattavuudessa, ja se nyt rinnastetaan sitten sydän- ja verenpainelääkkeitten kanssa samalle
viivalle.

Edustaja Tolppanen, puhuitte toisen asteen diabeteksesta, ilmeisesti tarkoititte kakkos-
tyypin diabetesta. En ole lääkäri, mutta ymmärtääkseni, jos puhutaan — ja nyt korjatkaa,
jos tässä ymmärsin tämän puheenne väärin — että jos diabeetikolla on jo näin vakavia lii-
tännäissairauksia, retinopatiaa, on munuaisten vajaatoimintaa, niin sitä tuskin silloin hoi-
detaan enää sillä kakkostyypin diabeteksella, vaan insuliineilla. Ja vaihdetaanko sitten in-
7



Pöytäkirjan asiakohta PTK 98/2016 vp
suliinihoitoon sen vuoksi, että se on 100-prosenttisesti korvattava, niin ymmärtääkseni sen
perusteen tulee tietenkin olla lääketieteellinen, eli ei varmaan tällä järjestelmällä sitä ole
tarkoitus päättää. Siitä sitten päättää lääkäri.

Mutta sitten siihen, mikä on noussut täällä, kun on puhuttu elintasosairauksista. Kiitos
siitä. Minä ehdottomasti haluan edistää kaikkien sairauksien lääkkeetöntä hoitoa, ja minun
mielestäni pitää olla mukana tätä rationaalista lääkehoitoa ja sen edistämistä, elikkä me pu-
humme ruokavaliosta, liikunnasta, elämäntavoista. Minä haluan tehdä kaikkeni tällaisten
asioitten eteen, ja siihen kuuluu kyllä — oliko edustaja Pekonen tai Sarkkinen tai Kiljunen,
ehkä kaikki puhuitte siitä — että täytyy olla ohjausta ja neuvontaa, ja kiitos tästä viestistä.
Tämän haluan viedä eteenpäin.

Edustaja Kiljunen, on aina ilo kuunnella teidän rakentavia keskustelujanne, puheitanne.
Tämä matkakorvausasia: en ole näinä vähinä ministeripäivinä tätä tässä yhteydessä tarkas-
tellut, mutta tämä on siis aivan päivänselvä asia niille, jotka sieltä matkojen takaa tulevat ja
on kenties muutenkin pienet tulot, korkeat lääkemenot, mutta tähän ei tällaista vastausta
ole, että onko se ollut tarkastelussa.

Sitten täällä on tuotu näitä lukuja. Minulla näyttää olevan aivan samat luvut, minkä ver-
ran nämä mitäkin diabetesryhmää koskettavat. On niin, että suurimmalla osalla,
141 000:lla tämän laskelman mukaan, minkä olen saanut, se on 10 euroa. Sitten 66 000:lla
se on 10—50 euroa ja niin edelleen. Varmaan puhumme suurin piirtein samoista luvuista.

Minulla ei ole mitään sitä vastaan, jos sosiaali- ja terveysvaliokunta tähän jotakin lausu-
mia laittaa, kehittämistyötä, ja jos jossakin näitä säästöjä voidaan hakea muualta, mutta tie-
tenkin vastuuministerinä olen sitoutunut siihen budjettiin, mikä sosiaali- ja terveysminis-
teriön vastuualueelle on annettu.

Lääkekatto säilyy edelleen ennallaan. Arvion mukaan siis 610 euroa vuonna 2016, joka
laskee 605 euroon vuonna 2017. Eli kyllä se pohja säilyy vielä siellä ennallaan lääkekus-
tannusten hillitsemiseksi.

Arvoisa puhemies! Vastasinko nyt tässä suurin piirtein kaikkiin kysymyksiin.

Toinen varapuhemies Arto Satonen: No niin, nyt on mahdollisuus vielä. Keskustelua
jatketaan P-painikkeella.

18.04 Antero Vartia vihr: Arvoisa puhemies! Tämä järjestelmä on yksinkertaisuudes-
saan helppo tie saada lääkesäästöjä, ja joka on ymmärrettävä asia, on se, että jos itsehoito-
lääkkeiden osalta muutettaisiin kiinteä hinta kattohinnaksi, niin silloin mahdollisuus sii-
hen, että apteekit kilpailisivat keskenään ja laskisivat hintoja, on olemassa. Tämä ehkä hie-
man monimutkaisempi asia, mistä tutkijat paljon puhuvat, liittyy siihen, että kun nykyisin
markkinoilla on ainoastaan pieniä toimijoita, ne toimivat vääjäämättä tehottomasti. Jos
mahdollistetaan se, että yhdellä taholla voi olla useampia apteekkeja, toiminta tehostuu, ja
se mahdollistaa sen, että yksittäisistä tapahtumista ja yksittäisistä myynneistä ei tarvitse
saada yhtä suurta katetta ja toiminta on silti kannattavaa.

Tällä hetkellä apteekkimarkkina ei kilpaile ollenkaan, toisin kuin kaikki muut elinkei-
noalat Suomessa, takseja lukuun ottamatta. Tämmöinen järjestelmä ei voi olla tehokas. Jos
meillä olisi toimijoita, jotka pyörittävät useampaa apteekkia kerralla, heidän neuvottelu-
voimansa pelkästään lääkkeiden sisäänostossa olisi niin paljon suurempi, että heillä olisi
mahdollisuus painaa sisäänostohintaa, mikä mahdollistaisi sitten taas hintalautakunnan
osalta myös sen, että ulosmyyntihintoja voitaisiin laskea. Hyvänä esimerkkinä tässä oli
8



Pöytäkirjan asiakohta PTK 98/2016 vp
tämä THL:n tutkijoiden käyttämä esimerkki Nicoretesta: Kun se siirtyi päivittäistavara-
kauppaan — mikä on erillinen keskustelu — niin sen hinta laski 15 prosenttia, vaikka tuote
on sama. Tämä hinta laski sen takia, että päivittäistavarakaupan neuvotteluvoima on niin
paljon suurempi, että se saa ostettua nämä tuotteet edullisemmin sisään. Jos markkinoilla
on useampi toimija, jotka kilpailevat näistä asiakkaista keskenään, yksi merkittävimmistä
kilpailukeinoista on se, että voidaan myydä lääkkeet halvemmalla kuin muut apteekit, (Pu-
hemies koputtaa) ja sen vuoksi niillä on myös paine painaa hintoja alaspäin.

18.06 Hanna Sarkkinen vas: Arvoisa puhemies! Nämä lääkkeiden korvattavuustasot
määritellään asetuksella sairauden vaikeuden mukaan, ja sitä myötä diabetes on ollut tässä
ylemmässä korvausluokassa. Diabetes ei kyllä varmaan näiden säästötavoitteiden vuoksi
muutu yhtään sen helpommaksi sairaudeksi, eli on vaikea tätä perustetta nähdä ja vaikea
nähdä perustetta myös siinä mielessä, että osa diabeteshoidosta jää korkeampaan korvatta-
vuusluokkaan ja osa menee tähän matalampaan korvattavuusluokkaan. Kun eri ihmisille
sopivat erilaiset lääkkeet — toisille sopii insuliini, toisille sopivat toisenlaiset lääkehoidot
— niin kyllä on erikoinen tämä perustelu siitä, että se rinnastetaan täysin tämän muun kuin
insuliinihoidon osalta sydän- ja verisuonitauteihin. Että kyllähän tämä pitäisi lääketieteel-
lisin perustein tehdä eikä säästöperustein.

Tässä hallituksen esityksessä perusteena esitetään näitä elämäntapamuutoksia ja sitä,
että sillä muutoksella voidaan hoitaa diabetesta, mikä osittain pitääkin paikkansa, mutta jos
tällä elämäntapamuutoksen mahdollisuudella vaikutettaisiin sairauksiin, jos sitä otetaan
laajemmaksi perusteeksi korvausjärjestelmään, niin sitten se uudistaminen pitäisi tehdä
laajapohjaisesti. Täytyy muistaa se, että diabetes on voimakkaasti perinnöllinen sairaus,
siihen ei voi vaikuttaa vain elämäntapamuutoksilla. Totta kai pitää tukea lääkkeetöntä hoi-
toa, mutta ei voi olla niin, että se tehdään sitä kautta, että ihmisillä ei ole varaa ostaa lääk-
keitä, vaan se pitää tehdä positiivisten kannusteiden kautta, ohjauksella ja neuvonnalla.

18.08 Maria Tolppanen sd: Arvoisa puhemies! En ole todella lääkäri minäkään, mutta
sen voin kertoa ministerille, jos ministeri ei tiedä sitä, että diabeteksia on huomattavasti
enemmän kuin tyypin 1 diabetes ja tyypin 2 diabetes. Muun muassa alfa on semmoinen,
jonka löysivät aivan suomalaiset tutkijat, ja siihen ollaan kehittelemässä täsmälääkettä.
Osa näistä varmasti periytyy, ja osa saattaa olla sitten ihan itse hankittuja. En tiedä.

Mutta sen olen ymmärtänyt ja sen tiedän varmasti, että sekä insuliinin että nämä muut
lääkkeet määrää aina lääkäri, ja silloin kun on kysymys diabeteksesta, niin jos lääke jäte-
tään ottamatta, niin silloin diabeteksesta aiheutuvat sivusairaudet, sivujutut, mitä tulee,
ovat edessä. Jollei sitä hoideta, jos ei sokeritasoja saada alas tyylillä tai toisella, niin sitten
ollaan tosiaan kiinni kohta dialyysissä, silmänpohjat menevät, ja sitten amputaatio on yksi
mahdollisuus. Tuolla sairaaloissa voi varmasti käydä niillä osastoilla vaikka katsomassa
näitä ihmisiä, niin sitten näkee, mitä se on. Toki tiedän, että ministeri on hoitoalan ihmisiä,
että varmasti on nähnyt aikaisemminkin, ettei sen takia tarvitse sinne lähteä.

Mutta sitten toinen asia: Kun tässä puhuttiin näistä lääkkeiden hinnoista, ovatko ne kal-
liita vai ovatko ne halpoja, niin sehän, mikä meillä on ongelmana, on, että kun meillä tulee
uusia lääkkeitä apteekkiin, niin apteekkarit eivät annakaan sitä korvattavaa halvempaa lää-
kettä, vaikka sen voisi korvata jollakin toisella lääkkeellä, koska meillähän on olemassa
tämmöinen systeemi siellä. Ja sen tiedän, että osa lääkkeistä on sellaisia, mihin ei ole lu-
paa, että ne korvattaisiin halvemmalla tuotteella, vaikka vaikuttava aineosa olisi sama.
9



Pöytäkirjan asiakohta PTK 98/2016 vp
Voiko ministeri kertoa, miksi näin on, miksi kaikkia lääkkeitä ei voida vaihtaa halvem-
paan vaihtoehtoon, jos kerran halvempi vaihtoehto on saatavilla? Ja sitten vielä se, että
miksi uusia lääkkeitä ei heti Kela-korvata, kun niitä tulee. Miksi täytyy odottaa vuosi tai
kaksi ennen kuin (Puhemies koputtaa) niihin saadaan korvattavuus Kelalta?

18.10 Aino-Kaisa Pekonen vas: Arvoisa puhemies! Ministeri tuossa sanoi, että tietenkin
pitää lääkkeet määrätä lääketieteellisin perustein sen mukaan, mikä kulloinkin potilaalle on
parasta hoitoa, mutta kyllä tässä on nyt jo tullut ihmisiltä huolestuttavaa viestiä siitä, että
ihmiset laskevat näiden leikkausten edessä, onko enää tulevaisuudessa varaa lääkkeisiin,
riittävätkö rahat enää siihen määrättyyn lääkehoitoon. Kyllä ihmiset ovat myös tänä päivä-
nä hyvin tietoisia omista sairauksistaan ja sairauden aiheuttamista kustannuksista, ja kyllä
minä uskon, että moni lääkärikin joutuu miettimään, määrääkö sitten potilaalle jatkossa
lääkkeen, johon potilaalla on varaa, vai määrääkö lääkkeen, jonka potilas sitten mahdolli-
sesti jättää käyttämättä, hakematta apteekista, liiallisten kustannusten vuoksi.

18.11 Antero Vartia vihr: Arvoisa puhemies! Tässä mainittiin jo, että edullisempaa lää-
kettä ei välttämättä ole aina tarjolla apteekissa tai sitä ei tarjota. Tämä on myös yksi tilan-
ne, joka syntyy siitä, kun apteekit eivät kilpaile keskenään. Jos lähialueella ei ole toista ap-
teekkia, johon asiakas voi mennä, niin apteekki voi toimia tarkoituksellisesti niin, että sitä
edullisinta lääkettä ei pidetä hyllyssä, jolloinka voidaan myydä se kalliimpi ja korkeakat-
teisempi lääke.

Jos puhutaan näistä säästöpotentiaaleista, niin Suomessa on noin 600 apteekkaria ja
vuonna 2014 he ansaitsivat keskimäärin 263 000. Tämä on siis keskimääräinen ansio kai-
kille apteekkareille, myös niille vasta-aloittaneille. Jos ajatellaan, että tämä summa olisi
100 000 euroa pienempi, että apteekkarit tienaisivat keskimäärin 163 000 euroa vuodessa,
joka on varmasti keskimäärin riittävä kannustin sille, että apteekkia pyöritettäisiin, niin
tämä olisi suoraan 60 miljoonan euron vuotuinen säästö.

18.12 Anneli Kiljunen sd: Arvoisa herra puhemies! Aivan kuten täällä on todettu, niin
lääkehuolto- ja apteekkijärjestelmää kehitetään jatkuvasti. Sosiaali- ja terveysministeriös-
sä valmistellaan parhaillaan esitystä lääkelain muuttamisesta, jonka tarkoituksena on mo-
nin tavoin parantaa apteekkijärjestelmän toimivuutta. Lääkehuollon ja apteekkijärjestel-
män toimivuutta tullaan arvioimaan myös sote-uudistuksen yhteydessä niin, että toiminta
tukee sosiaali- ja terveyspalveluja nykyistä paremmin. Apteekkitoimintaa koskevia uudis-
tustarpeita tullaan mahdollisesti arvioimaan erikseen näissä yhteyksissä.

Olen kuullut, että sosiaali- ja terveysministeriössä on valmistelussa apteekkien tiloissa
toimivien yhtiöiden toimintaa koskeva säännösmuutosehdotus. Kysyisin: Mikä tämä on?
Nimittäin on tullut viesti, että sen arvioidaan synnyttävän verokertymän lisäystä ja tarkoit-
taa, ettei apteekkien tiloissa saisi harjoittaa osakeyhtiömuotoista toimintaa, jonka piirissä
nyt myydään kaikkea muuta kuin lääkkeitä, esimerkiksi kynsilakkoja tai muita vastaavia.
Arvoisa ministeri, kysyisin nyt teiltä: mikä tämä tilanne tältä osin nyt on? Haluan kysyä
ihan senkin takia, kun edustaja Vartia omalta osaltaan nosti esille tätä laajempaa kysymys-
tä, josta olen kylläkin hänen kanssaan vähän eri mieltä, mutta se ei nyt tähän iltaan kuulu.
10



Pöytäkirjan asiakohta PTK 98/2016 vp
18.14 Markku Pakkanen kesk: Arvoisa puhemies! Kuuntelin tätä keskustelua tuolta työ-
huoneesta, ja kun huomasin, että lääkesäästöjen yhteydessä otettiin myös tämä apteekki-
asia esille, niin ajattelin oman mielipiteeni tulla kertomaan tänne saliin.

Lääkesäästöthän ovat kaiken kaikkiaan tärkeä asia, ja tämä hallituksen esitys on hyvin
kannatettava. Itse näen niin, että apteekkijärjestelmä Suomessa turvaa turvallisen lääkkei-
den saannin ja myynnin. Myönnän toki, että lääkkeiden hinnat ovat Suomessa korkeat.
Edustaja Vartia käytti vertauksena suomalaista taksia. Sekin pitää paikkansa, että suoma-
lainen taksi on toistaiseksi vielä hyvin säänneltyä, ja siihen taas vastauksena on, että siihen
myös liittyy melko määrä velvoitteita, niin kuin suomalaiselle apteekkijärjestelmällekin.
Esimerkkinä käytettiin Nicorettea. Varmaan sen hinta on laskenut, kun se on tullut kaup-
poihin, mutta onko Nicorette tänä päivänä kaikissa kylissä samanhintaista kuin se on ollut
aikanaan apteekissa? Rohkenen epäillä, koska siinä myös markkinatalous hoitaa, että hinta
muodostuu markkinoiden mukaan, ja näinhän se menee. Mutta itse kannatan tätä lääke-
säästöä ja turvallista apteekkijärjestelmää, jotta meillä kaikilla olisi mahdollisuus saada
laadukkaat ja hyvät lääkkeet ja hyvät apteekkipalvelut Suomessa.

18.15 Maria Tolppanen sd: Arvoisa puhemies! Tämä tässä esityksessä nyt on erittäin hy-
vä, että hukkakäyttöä pyritään suitsimaan. Nythän meillä muuten on olemassa semmoinen
systeemi, että jos kotona on lääkkeitä, esimerkiksi joku siirtyy siitä vaikka manan majoille
ja lääkkeitä jää, niin ne voi palauttaa apteekkiin. Mutta, arvoisa ministeri, onko missään
vaiheessa mietitty sellaista, että apteekeilla olisi velvollisuus ei pelkästään vastaanottaa
noita lääkkeitä vaan lunastaa ne lääkkeet? Se on aika tärkeä asia silloin, jos kysymyksessä
on kalliit lääkkeet, varsinkin sellaiset, jotka on itse joutunut maksamaan.

Mutta kun tämä keskustelu nyt vähän laajeni, niin kysyn ministeriltä: missä vaiheessa
tällä hetkellä, vai keskustellaanko siellä ministeriössä näistä lääkkeistä, joita mahdollisesti
voitaisiin siirtää käsikauppaan, ja jos keskustellaan, niin mistähän lääkkeistä on kysymys,
joita sitten voitaisiin myydä vähittäiskaupoissa? Nythän esimerkiksi lentoasemilla on jo
olemassa sellaisia lääkekaappeja, joista saa ibuprofeenia ja ketoprofeenia tai parasetamo-
lia ja laastaria tietenkin, ja siellä ei kyllä ole yhtään farmaseuttia eikä ole lääkealan ammat-
tilaista, mutta siellä niitä saa myydä. Miksei niitä sitten saa myydä tavallisessa kaupassa?

Sen verran vielä tähän apteekkikilpailuun, että tapasin juuri Vaasassa apteekkareita
männä viikolla, viikko sitten maanantaina, ja he kertoivat, että se on Fimea, joka nytten ap-
teekkareitten asioita hoitaa tai päättää niistä, ja siellä on kuulemma nyt menossa tämmöi-
nen systeemi, että mietitään sitä, voitaisiinko apteekkiverkostoa tihentää. Tulisi useampia
apteekkeja eri puolille. Missä mallissa tämä tilanne on tällä hetkellä?

Toinen varapuhemies Arto Satonen:  Edustaja Vartia ja sen jälkeen ministeri Mattila.

18.17 Antero Vartia vihr: Arvoisa puhemies! Tätä apteekkimarkkinoiden kilpailun avaa-
mistahan eivät THL:n tutkijat, Kilpailu- ja kuluttajavirasto ja entinen sosiaali- ja terveys-
ministeri, nykyinen Kelan pääjohtaja, varmasti esittäisi, jos tässä lääketurvallisuus millään
muotoa vaarantuisi. En sitä tekisi myöskään itse. Meillä kilpailevat lääkeyhtiöt keskenään.
Meillä kilpailevat lääketukut keskenään. Meillä kilpailevat sairaalat keskenään. Meillä kil-
pailevat lääkärit, jotka kirjoittavat nämä reseptit ja jotka tekevät sen päätöksen, mitä lää-
kettä potilas syö. He kilpailevat keskenään. On yksi ainut toimiala tässä välissä, joka ei kil-
paile, ja se on apteekit.
11



Pöytäkirjan asiakohta PTK 98/2016 vp
Sairaalat voivat kilpailla keskenään. Sairaalan voi perustaa kuka tahansa. Se ei tarkoita
sitä, etteikö sille olisi tiukat kriteerit. Sairaalan saa perustaa ainoastaan, jos täyttää toimin-
nalle asetetut ehdot, ja tämä ei tulisi muuttumaan apteekkien osalta millään tapaa. En esitä
tässä, että lääkkeet siirtyisivät päivittäistavarakauppaan. Niitä myisivät samojen sääntöjen
puitteissa kuin nykyisinkin ainoastaan apteekit. Mutta määräsääntelystä luopuminen mah-
dollistaa sen, että apteekkitoiminta tehostuu, hintoja saadaan alaspäin, ja kilpailu pakottaa
kaikilla muillakin aloilla toimijoita tehostamaan toimintaansa, tarkastelemaan aukioloai-
koja, parantamaan palvelua.

Jos katsotaan, mitä muissa maissa on tapahtunut, niin esimerkiksi Norjassa, joka on huo-
mattavasti Suomea kalliimpi maa, norjalaiset syövät lääkkeensä 20 prosenttia halvemmal-
la kuin suomalaiset. Norjassa oli samanlainen järjestelmä kuin meillä, se vapautettiin
vuonna 2001. Sen jälkeen apteekkien määrä on tuplaantunut, yhdeltäkään pikkupaikka-
kunnalta ei ole apteekki poistunut, lukuisille pikkupaikkakunnille on tullut uusi apteekki.
Ja olen aivan varma, että norjalaiset pitävät huolen myös lääketurvallisuudesta, (Puhemies
koputtaa) eikä se vaarantuisi, vaikka täällä markkinat avattaisiin.

18.19 Sosiaali- ja terveysministeri Pirkko Mattila:  Arvoisa puhemies! Ensinnäkin,
edustaja Vartia: Kyllä, käydään vain tätä keskustelua, minä olen sille ihan avoin, mutta
minä olen myös sitä mieltä, että apteekkijärjestelmäämme tulee vaalia. Eli pidän apteekki-
järjestelmäämme matalan kynnyksen paikkana, joka on osa sosiaali- ja terveydenhuollon
palvelujärjestelmää. Se on myöskin ennaltaehkäisyä, se on matalan kynnyksen paikka jon-
ne mennä, ja sillä täytyy olla alueellinen kattavuus. Niin kuin tässä salissa on jo keskustel-
tu, on asiakkaita, jotka joutuvat pitkienkin matkojen takaa hakemaan lääkkeitään, ja minä
en halua, että meillä jatkossa häviäisi maaseudulta apteekkeja. (Antero Vartian välihuuto)
— Joo, no, te vastaatte varmasti minulle, miksi näin ei käy. — Mutta tällä hetkellä meillä
on tämä hallitusohjelma ja nyt ovat nämä lääkesäästöt, budjetit ovat kokonaisuuksia, ja
meidän keskustelumme varmasti nyt menevät vähän rinnakkaisia latuja siinä mielessä, että
tämän teidän esittämänne järjestelmän tulisi sitten olla osa ehkä jotakin isompaa hallitus-
ohjelmaa.

Nyt on keskusteluun noussut se, että apteekissa ei ole vaihdettavaa lääkettä tarkoituksel-
lisesti. Sellaisesta en ole tietoinen, mutta ei tarkoituksellisuutta tässä asiassa voisi oikeas-
taan pitää hyvänä, melkein voisi pitää jopa nuhdeltavana, mutta niin kuin sanoin, tämmöi-
sestä en ole tietoinen.

Edustaja Tolppanen, nostitte esille lääkekaapit. Niitähän koskee tietysti sääntely, eli se
on määritelty lääkelaissa, kenellä lääkekaappiin on oikeus ja missä on oikeus pitää.

Sitten täällä edelleen tuli kysymys siitä, että ykkös- ja kakkostyypin diabeetikot ovat eri
asemassa nyt näitten korvattavuuksien suhteen. Tietysti on huomattava, että hän, jolla in-
suliinikorvaushoito on, tarvitsee sitä elääkseen, eli se on täysin välttämätön osa hänen hoi-
toaan.

Sitten edustaja Kiljusen esiin nostama asia, mikä on apteekkien ydintehtävä ja mitä ap-
teekeissa saa myydä, minkälaista yhtiötoimintaa harjoittaa: kyllä, varmasti nämä teidän
kuulemanne asiat ovat totta ja sitä on valmisteltu, mutta minulla ei ole siitä tässä nyt syväl-
lisempää materiaalia, mutta voidaan siihen palata.

Ja mikä kysymys oli vielä, jäikö joku vastaamatta? (Maria Tolppanen: Uudet lääkkeet ja
niiden Kela-korvaukset!) — Kyllä, eli missä vaiheessa ne tulevat. No, se on myöskin lää-
12



Pöytäkirjan asiakohta PTK 98/2016 vp
kelaki, joka säätelee, ja se on osa Kela-korvausjärjestelmää. Nämä terveiset otetaan vas-
taan.

Toinen varapuhemies Arto Satonen:  Keskustelu jatkuu. — Edustaja Kiljunen.

18.22 Anneli Kiljunen sd: Arvoisa herra puhemies! Nyt tämä kyllä lipsahtaa vähän mui-
hin asioihin mutta tärkeään aiheeseen elikkä tähän apteekkijärjestelmään.

Ensinnäkin haluaisin kyllä todeta edustaja Vartialle, että kun hän vertasi Norjaan, niin
tosiasia on, että Norjassa ja Ruotsissa kansainväliset pörssiyhtiöt omistavat, isot konsernit
omistavat nämä apteekkijärjestelmät: 83 prosenttia Norjassa on ulkomaalaisia kansainvä-
lisiä pörssiyhtiöitä. Ruotsissa on 80 prosenttia. Ja Suomessa meillä on 600 yksittäistä yri-
tystä, apteekkia, jotka omistavat tämän, ja ne kattavat koko Suomen, ainoastaan oli yksi
pieni kunta, ja sitten taisi olla päänupista semmoinen pieni palanen, jossa ei ole apteekkia.
Keskimäärin jokaisessa kunnassa on kolme kilpailevaa apteekkia. Elikkä tämä kilpailutus
toimii. Ja tämä on mahdollistanut sen, että meillä Suomessa on kattava, jokaisessa kunnas-
sa toimiva apteekki. Ja se toimii tehokkaasti.

Ja sitten kun me puhumme tästä sisäisestä kilpailutuksesta, niin tosiasia on se, ettei ap-
teekki määritä niitten lääkkeitten hintaa, vaan sen määrittää HILA. Sama lääke on yhtä kal-
lis täällä Helsingissä ja Lahdessa kuin se on myös Lappeenrannassa. Ja käytännössä HILA
määrittää sen lääkkeen hinnan. Toinen asia on sitten kokonaan nämä itsehoitolääkkeet sekä
palvelut, mitkä siellä on. Ja sitten jos on hyvää palvelua ja on itsehoitolääkkeitä, niin näillä
sitten apteekit tuovat myös paljon hyvää tuottoa itselleen. Ja sitä kannattaa tietenkin kehit-
tää.

Ja sen takia minusta on ehdottoman tärkeää, että tätä apteekkijärjestelmää kehitetään yh-
dessä sote-järjestelmän kanssa, koska lääkejärjestelmä on osa meidän terveydenhuoltoa,
osa meidän sairaanhoitoa. Sitä ei voi irrottaa kansainvälisille pörssiyhtiöille irralliseksi toi-
mijaksi. Ja nyt tällä hetkelläkin me tiedämme sen, että Ruotsissa tämä vapautuminen on
johtanut siihen, että näiden apteekkitulojen valuminen ulkomaille (Puhemies koputtaa) on
tosiasia.

18.24 Antero Vartia vihr (vastauspuheenvuoro): Arvoisa puhemies! Kuten äsken sanoin
äskeisessä puheenvuorossa, niin tätä apteekkimarkkinoiden kilpailun avaamista esittävät
THL:n tutkijat, sitä esittävät Kilpailu- ja kuluttajavirasto, sitä esittää Kelan pääjohtaja. He
eivät esittäisi sitä, jos tässä vaarannettaisiin lääkehuoltoa jollain tapaa. Jok’ikinen Suomen
apteekki on tällä hetkellä kannattava, ei ole mitään syytä pelätä, että kannattavaa apteekkia
suljettaisiin, vaikka jossain muualla saisi avatakin apteekin.

Mitä tulee siihen, että meillä on yksi toimiala, jossa me estämme ulkomaisia toimijoita
tulemasta markkinoille, mutta kaikilla muilla aloilla sallitaan, niin sille täytyy olla muut-
kin perusteet. Tämänkaltainen protektionismi ei kuulu tähän nykyaikaan, kansainväliseen
globalisaatioon, missä nimenomaan kansainvälinen markkinatalous on tuonut meille niin
paljon hyvinvointia. Mutta jos sitä pidetään riskinä, niin apteekkimarkkinat voidaan avata
myös niin, että määräsääntelystä luovutaan mutta pidetään huoli, että siellä pitää olla omis-
tajana yhä edelleen vaikka suomalainen, proviisorin koulutuksen saanut yksityishenkilö
eikä kukaan muu. Sekin olisi huomattavasti (Puhemies koputtaa) parempi askel eteenpäin.
(Puhemies koputtaa)
13



Pöytäkirjan asiakohta PTK 98/2016 vp
Se, mitä haluan sanoa vielä tässä... — Minä luulin, että tämä on 2 minuutin puheenvuo-
ro.

Ensimmäinen varapuhemies Mauri Pekkarinen: Te pyysitte, edustaja Vartia, vastaus-
puheenvuoron, ja nyt olisi niin kuin puolitoista minuuttia mennyt, nyt.

Saanko sanoa vielä tämän? Syy, miksi ehdotan tätä teille nyt, apteekkimarkkinoiden
avaamista, on se, että hallituksella on keino saada nämä säästöt huomattavasti oikeuden-
mukaisemmalla tavalla tehostamalla apteekkimarkkinoita, pienentämällä apteekkareiden
katetta sen sijaan, että haetaan nämä säästöt lääkkeiden käyttäjiltä. — Kiitos.

Ensimmäinen varapuhemies Mauri Pekkarinen: Edustaja Vartia, voitaneen sopia, että
tämä oli viimeinen kerta tätä lajia. (Antero Vartia: Tämä oli viimeinen kerta, kiitos!) — Oi-
kein hyvä. — Varsinainen puheenvuoro, edustaja Pakkanen.

18.26 Markku Pakkanen kesk: Arvoisa puhemies! Minusta suomalainen apteekkijärjes-
telmä on hyvä ja puolustamisen arvoinen. Toki apteekkien määrää voidaan pohtia ja sitä,
millä lailla se peruste apteekkiluvalle myönnetään, voidaan totta kai ajanmukaistaa ja miet-
tiä valikoimaa. Kuitenkin apteekkien tämmöisessä vertailussa — pörssiyhtiö vai apteekka-
rijärjestelmä — ainakin itse kuulun siihen, että mieluummin minä tunnen vaikka varak-
kaan suomalaisen apteekkarin kuin sitten varakkaan ulkolaisen pörssiyhtiön omistajan, et-
tei minusta siinäkään sinällänsä mitään pahaa ole Suomessa, että on hyvin toimeentulevia
apteekkareja.

Hintasääntelyasia on hyvä asia sillä lailla, että se antaa tasavertaisen, tärkeän lääkkeen
meille kaikille aikanaan. Kun me jokainen sairastamme jotain asiaa, niin minusta se on hy-
vä, että hinnat ovat Tuupovaarassa ja Helsingissä ja Kokkolassa saman hintaisia määrätyil-
le lääkkeille. Se tekee tasavertaisen aseman Suomen kansalaisille, ettei siinäkään pitäisi
olla mitään pahaa.

Apteekkien määrää toki voidaan pohtia sitä kautta, onko se riittävä ja tuleeko sitten pal-
velu paremmaksi, jos joka nurkassa on apteekki. Tässä on annettu ymmärtää, että mitä
enemmän apteekkeja on, niin palvelu paranee, mutta kyllä siinäkin joku raja minun mie-
lestäni on.

18.27 Antero Vartia vihr: Arvoisa puhemies! Nyt on 2 minuutin puheenvuoro ilmeises-
ti. (Puhemies: Kyllä!) — Kiitos! — Mitä tulee tähän oikeudenmukaisuuskysymykseen sii-
nä, että lääkkeet maksavat kaikille suomalaisille saman verran, niin ymmärrän tämän argu-
mentin siinä mielessä, että se kuulostaa hyvältä. Mutta jos tarkastellaan sitä lähemmin, niin
sehän tarkoittaa sitä, että meillä maksetaan joissain paikoissa lääkkeistä ylihintaa vain sen
vuoksi — sanotaan vaikka näin — että jos Helsingissä olisi mahdollista painaa lääkkeiden
hintaa alaspäin, niin sitä ei tehdä, koska halutaan, että helsinkiläinen maksaa lääkkeistään
yhtä paljon kuin kainuulainen. Eihän tästä hyödy kukaan muu kuin apteekkari. Ja jos me
ajattelemme vielä, keitä nämä lääkkeiden käyttäjät ovat, niin siinä mielessä on vaikea ym-
märtää tätä argumenttia. Kyllähän meidän kannattaa pyrkiä painamaan lääkkeiden hintaa
alaspäin niin paljon kuin mahdollista.

Ja mitä tulee kilpailuun, minä olen iloinen siitä, että meillä on tahoja, jotka ansaitsevat
hyvin, mutta en silloin, kun se tapahtuu viranomaisten turvaamana ja suojeluksessa niin,
14



Pöytäkirjan asiakohta PTK 98/2016 vp
että kilpailu estetään. Kun meillä on viisi apteekkaria, jotka tienaavat vuodesta toiseen yli
miljoona euroa, ja siitä huolimatta meidän järjestelmä estää päteviä, kaikki kriteerit täyttä-
viä tahoja avaamasta uutta apteekkia tälle alueelle, niin sehän ei voi olla kuluttajien etu.

Tai toinen esimerkki: Yliopiston Apteekki haluaisi avata uuden toimipisteen Isoon
Omenaan. Eivät saa, elleivät sulje jotain toista apteekkia jossain päin Suomea. Eihän täm-
möinen järjestelmä voi olla kuluttajien etu. Markkinatalous on havaittu hyväksi välineeksi
viedä kehitystä eteenpäin kaikilla aloilla. Meillä eivät ole jäljellä enää kuin apteekit.

Ja kuten aiemmin sanoin, tässä lääkehuoltojärjestelmässä lääkeyhtiöt, lääketukut ja lää-
kärit kilpailevat keskenään. Olisi aika saada tämä auki, ja se perustelu sille on se, että me
maksamme lääkkeistämme ylimääräistä. Ja tällä hetkellä hallitus hakee perustellusti sääs-
töjä, kun rahat ovat vähissä, mutta ne säästöt kannattaisi hakea mahdollisimman oikeuden-
mukaisista kohteista ja tässä tapauksessa apteekeilta, (Puhemies koputtaa) jotka tekevät
kohtuuttoman ja tarpeettoman hyvää tulosta.

18.30 Anneli Kiljunen sd: Arvoisa herra puhemies! En halua ottaa kantaa tässä nyt ap-
teekkien tuloihin. Mielestäni se apteekkien tulo ei saa määrittää meidän apteekkiemme jär-
jestelmää, vaan meidän pitää katsoa, että apteekit ovat osa meidän sosiaali- ja terveyspal-
veluitamme, ja lähtökohdan pitää olla siinä. Se, miten me sitten rupeamme arvioimaan hei-
dän tulojaan, on minun mielestäni ihan erillinen kysymys.

Minun täytyy myös todeta se, että apteekit ovat myös lähipalvelua, koska ihmiset, jotka
käyttävät apteekkia, ovat sairaita, ja heidän liikkuvuutensa voi olla vaikeata. Jo lähiaptee-
kinkin saavutettavuus voi olla monelle vaikeata, ja sen takia tämä apteekkien rooli — se ei
ole mikään marketti — on olla ennen kaikkea näiden ihmisten terveyttä turvaava paikka.

Toinen asia on sitten, tai kolmas asia, se, että me suomalaiset olemme erittäin tyytyväi-
siä meidän apteekkijärjestelmäämme. Katsoin juuri, että viimeisimmän tutkimuksen mu-
kaan 95 prosenttia apteekkien asiakkaista on tyytyväisiä viimeisimpään apteekkikäyntiin-
sä. 92 prosenttia suomalaisista pitää apteekkien määrää riittävänä. 77 prosenttia suomalai-
sista pitää apteekkien aukioloaikoja riittävinä. Tässä esimerkkejä, jotka kertovat siitä, että
ihmiset ovat tyytyväisiä apteekkeihin, apteekkien palveluihin. Sitä pitää kehittää, apteek-
kiverkkoa pitää kehittää, sitten meidän lääkejärjestelmäämme pitää kehittää, aivan kuten
se on se meidän päivän teemakin. Elikkä meidän lääkejärjestelmäämme pitää kehittää sii-
hen, että se on oikeudenmukainen kaikkia kansalaisia kohtaan, että jokaiselle ihmiselle tur-
vataan mahdollisuus saada lääkkeensä. Tämä on, voisiko sanoa, kokonaisuutena se, mistä
meidän kaikkien pitää pitää kiinni.

18.31 Maria Tolppanen sd: Arvoisa puhemies! Kyllä minusta on hyvä asia se, että lääk-
keiden hinnat ovat samat, että kotipaikka ei määritä sitä, kuka joutuu päänsärystään mak-
samaan mitäkin. Mutta se on sitten toinen asia, moraalinen kysymys, onko oikein, että joku
ammattiryhmä saa hyötyä toisten sairaudesta ja toisten päänsärystä. Tämä on se toinen
puoli tässä asiassa. Ja tämä on semmoinen asia, että tämä liittyy varmasti siihen apteekki-
järjestelmän kehittämiseen ja myöskin tavallaan sen avaamiseen. Sehän on kai äärimmäi-
sen tärkeä asia, että kaikissa apteekeissa on kuitenkin olemassa sitten se farmaseutti, joka
siellä pystyy sen toisen, halvemman lääkkeen vaihtamaan niiltä osin, missä se on mahdol-
lista — kaikkien lääkkeitten osaltahan se ei ole mahdollista, mutta niitten osalta, mitä on.

Mutta siitä kanssa voitaisiin puhua, pitääkö todellakin kaikkien sellaisten lääkeaineiden
tai lääkeaineiksi luettavien juttujen olla apteekin hyllyllä. Pitääkö A-vitamiinivoiteen olla
15



Pöytäkirjan asiakohta PTK 98/2016 vp
apteekin hyllyllä? Pitääkö mustansilmänsalvan — jos on pelannut jääkiekkoa joskus, niin
tietää, mitä on mustansilmänsalva: se on Trombosolia — olla apteekin hyllyllä, vai voisiko
se olla vähittäiskaupassa? Olisivatko nämä niitä keinoja, jotka laskisivat joitakin hintoja?
Että vähän niin kuin mietittäisiin sitä, että mitä voidaan tuoda tavalliseen kauppaan ja mitä
ei. Sen tiedän, että kun Ruotsissa vapautettiin käsikauppalääkkeitä paljon, niin siellä tuli
paljon ongelmia — sen takia, että sitten syötiin liikaa lääkkeitä, koska niitä oli helppo os-
taa siitä ruokakaupasta. Mutta pitää miettiä, että mitä voitaisiin siirtää tai mitä voitaisiin va-
pauttaa, koska se laskisi niitä muita hintoja. Ja sitten toinen asia on se, että en minä nytten
tiedä, kannattaako sieltä apteekista ostaa niitä kynsilakkoja, vaikka niitä siellä on, kun ne
ovat marketissa niin paljon halvempia.

18.33 Markku Pakkanen kesk: Arvoisa puhemies! Juuri näin: määrätyt tuotteet, mitkä
eivät välttämättä kuulu apteekkiin, on varmaan syytäkin ostaa marketista, jos se hinta on se
määräävä tekijä. Itse kuitenkin arvostan suomalaisessa apteekkijärjestelmässä hyvää pal-
velua ja sitä osaamista ja sitä mitä saa siltä muultakin henkilökunnalta kuin siltä hyvin an-
saitsevalta apteekkarilta. Apteekki on myös hyvä työnantaja omalle henkilökunnalleen, ja
tätäkin mielestäni on syytä korostaa tässä keskustelussa, kun tästä lääkelain turvallisuudes-
ta ja muuttamisesta puhutaan, niin kuin tämä hallituksen esitys on.

Henkilökohtaisesti ajattelen kuitenkin, että Suomessa on joitakin perusasioita, joiden on
syytä olla meille, helsinkiläisille ja kainuulaisille, samanhintaisia, ja mielestäni määrätyt
lääkkeet on sellainen asia, että ei se ole kotipaikkasidonnainen. Jos sairastut, niin on koh-
tuullista, että ihmisen lääkkeet maksavat saman verran meille eri puolilla Suomea. Ymmär-
rän tämän ideologisen eron, mistä tässä kollegan kanssa keskustellaan, mutta itse kannatan
tätä nykyistä järjestelmää ja pidän sitä hyvänä, ja tämä tyytyväisyyskysely apteekkien asi-
akkaistakin mielestäni osoittaa sen, että eivät suomalaiset pidä lääkkeiden hintaa silloin
kohtuuttomana, kun se tulee tarpeeseen. On totta kai tilanteita, missä oma toimeentulo on
niin pieni, että silloin lääkkeiden hinta voi sitä olla, mutta esimerkiksi meille tämän salin
ihmisille lääkkeet eivät kyllä mielestäni ole Suomessa liian kalliita.

18.35 Katri Kulmuni kesk: Arvoisa puhemies! Tämä keskustelu itse asiassa on vähän
siirtynyt tästä hallituksen varsinaisesta esityksestä koskemaan enemmän apteekkitilannet-
ta ja apteekkien sääntelyä, mutta tokihan se liittyy tietenkin lääkelakiin ja moniin hallituk-
sen esitykseenkin viittaaviin seikkoihin.

Ajattelin nyt itsekin kyllä ottaa kantaa myös tähän viimeisimpään keskusteluun ja kiit-
tää ministeriä siitä, että hän on ansiokkaasti tässä keskustelun mittaan puolustanut nykyis-
tä apteekkijärjestelmää.

Edustajille Kiljunen ja Pakkanen: Ymmärrän toki tällaisen suuren suuren markkinaus-
kovaisuuden monissa eri asioissa, mutta ei se ehkä toimi ihan kaikissa, ihan peruselintar-
vikkeissa, ruuassa tai lääkkeissä tai energiassakaan välttämättä. Toki on hyvä, että kilpailu
pystyisi olemaan mahdollisimman avointa ja tasaista, mutta siinä vaiheessa kun tulee lop-
puviimeksi semmoisten äärimmäisten premissien äärelle, niin on kuitenkin valtiovallan
tehtävä turvata, että ihmisiä kohdellaan aina kaikissa tilanteissa tasa-arvoisesti asuinpai-
kastaan riippumatta.

Valitettavasti, edustaja Vartia, nyt kuulosti hieman siltä, että te ette ehkä pidä tätä tasa-
arvokysymyksenä, että kainuulainen ja helsinkiläinen ovat oikeutettuja samanhintaisiin
lääkkeisiin. Minun mielestäni ehkä olisi syytä ottaa oppia tässä kehityskeskustelussa vaik-
16



Pöytäkirjan asiakohta PTK 98/2016 vp
kapa meidän etelänaapuristamme Virosta, joka on erittäin ketterä valtio ja on kyllä pysty-
nyt monilla tavoin olemaan erittäin joustava monissa seikoissa, mitkä liittyvät yrittäjyy-
teen ja investointeihin. Mutta itse asiassa Virohan on tulossa apteekkilinjauksissaan hie-
man meidän linjoillemme, koska he eivät ole olleet tyytyväisiä siihen apteekkireformiin,
mikä siellä tehtiin. Samoin, mikä liittyy Ruotsissa siihen, että käsikauppaan tuli lääkkeitä:
kuka ihme valvoo, etteivät marketeissa sitten ihmiset osta niitä älyttömiä määriä ja käytä
väärin? Eli ei sekään kyllä ole valtiolle oikein hyvä asia.

Ensimmäinen varapuhemies Mauri Pekkarinen: Edustaja Vartia, 2 minuuttia.

18.37 Antero Vartia vihr: Arvoisa puhemies! Meillä Suomessa ruoka maksaa eri alueilla
eri verran, energia maksaa eri alueilla eri verran, asuminen maksaa eri alueille eri verran.
Jos me haluamme, että lääkkeiden hintojen pitää olla kasvukeskuksissa väkisin saman ver-
ran kuin mitä ne ovat harvaan asutuilla alueilla, niin pitäisikö sitten myös neliöhintojen olla
samat? Jos me muutamme nykyisen kiinteän hinnan vain kattohinnaksi, niin siitä ei ole mi-
tään haittaa niille, joilla hinnat eivät laske, jos jollain muulla hinta laskee — nämä ihmiset
sillä alueella, jotka sitten voivat ostaa lääkkeensä halvemmalla, hyötyvät siitä. Ja syy, mik-
si on tärkeää avata tämä markkina, on se, että koko järjestelmä tehostuu, jolloinka meillä
on mahdollisuus löytää niitä säästöjä sieltä.

Mitä tulee näihin erittäin korkeisiin suosiolukuihin apteekeilla, niin yleensä nämä kyse-
lyt ovat Apteekkariliiton tekemiä ja se kysymyksen asettelu on helppo tehdä niin, että totta
kai ollaan tyytyväisiä. Mutta jos suomalaisilta kysyttäisiin, että haluaisitteko, jos vaihtoeh-
tona olisi tämä, niin moni olisi jo paljon taipuvaisempi sanomaan, että kyllä. Nyt kun oli
esimerkiksi tämä kysely — erittäin epätieteellinen, mutta kuitenkin — Ilta-Sanomissa, mi-
hin 26 000 ihmistä vastasi, ja kysymys oli yksinkertaisuudessaan "tulisiko apteekkimark-
kinat avata kilpailulle", (Anneli Kiljunen: Eihän ihmiset tiedä!) niin 93 prosenttia sanoi...
— Mutta samalla tavalla kuin te nyt sanotte, että eiväthän ihmiset tiedä, niin tietävätkö he
näissäkään kyselyissä, miten on?

Olennaista on se, että kaikki nämä tahot, jotka näitä markkinoita tutkivat, sanovat, että
me maksamme meidän lääkkeistä ylimääräistä, ja eihän siinä ole järkeä. Markkinatalous
toimii kaikilla muilla elinkeinoaloilla paitsi apteekkien kohdalla. Meidän on syytä avata se,
ja tässä tapauksessa, kun tehdään vaikeita arvovalintoja, todella vaikeita säästöpäätöksiä,
jotka kohdistuvat niihin vähävaraisiin ja sairaisiin ihmisiin, kannattaisi ennemmin aloittaa
sieltä, mistä se voitaisiin tehdä oikeudenmukaisesti, ja niillä samoilla perusperiaatteilla
kuin kaikkialla muuallakin markkinataloudessa.

Ensimmäinen varapuhemies Mauri Pekkarinen:  Ja nyt ministeri Mattila — haluaman-
ne aikamäärä teillä paikan päältä.

18.39 Sosiaali- ja terveysministeri Pirkko Mattila: Arvoisa puhemies! Lyhyesti kyllä
riittää, mutta kiitoksia tästä vilkkaasta keskustelusta. Ajattelin ensin, että en enää puheen-
vuoroa käytä, mutta tästä apteekkijärjestelmästä haluan kuitenkin todeta sen, että kun tässä
puhutaan eri alueista ja sairauksista, niin ne sairaudet ovat kuitenkin ihmisille samat.
Emme me voi valita, ei kainuulainen pysty valitsemaan, mitä sairauksia hän sairastaa. Sii-
näkin mielessä minusta täytyy sitä alueellista tasa-arvoa löytyä, ja totta kai on vaihtoehto-
ja. Hyvään oppositioon kuuluu haastaa hyvää hallitusta, entistä parempiin suorituksiin ki-
17



Pöytäkirjan asiakohta PTK 98/2016 vp
rittää. Mutta tässä paketissa lääkeala on kuitenkin sitoutunut säästöihin enemmän kuin että
ne kohdistuisivat sitten sinne käyttäjäpuolelle, ja tämä laki on mielestäni säästöpaketiksi
hyvin taiten ja huolellisesti valmisteltu. On ikävää tietenkin kyllä tuoda näitä leikkauksia
ministerinä pöytään, mutta mikä on budjettilaki, se on budjettilaki, me tiedämme sen kaik-
ki.

Sitten vielä haluaisin korostaa sitä, että professori Ruskoahon hyvä raportti on olemas-
sa, se kannattaa lukea, ja sitä työtähän jatketaan edelleen. Hallitusohjelmassa on kirjattu ra-
tionaalinen lääkehoito, ja niin kuin sanoin, minä todella toivon, että tulevaisuudessa osana
sote-uudistusta, hyvinvointia meillä on rationaalinen lääkehoito ja siinä nimenomaan lääk-
keetön hoito, jolla minä uskon, että pystytään myöskin sairauksia ennalta ehkäisemään
mutta myöskin helpottamaan.

Mutta yhtä kaikki, kiitoksia hyvästä keskustelusta niin lääkkeistä kuin apteekeista.

Keskustelu päättyi.

Asia lähetettiin sosiaali- ja terveysvaliokuntaan.
18


