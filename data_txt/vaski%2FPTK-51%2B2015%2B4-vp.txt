















































DEMB747.tmp.xml


Pöytäkirjan asiakohta PTK 51/2015 vp
Pöytäkirjan asiakohta 

PTK 51/2015 vp

Täysistunto

Torstai 15.10.2015 klo 16.00—18.20

4. Hallituksen esitys eduskunnalle laiksi kiinteistöverolain muuttamisesta
Hallituksen esitys HE 26/2015 vp
Valiokunnan mietintö VaVM 3/2015 vp

Ensimmäinen käsittely

Puhemies Maria Lohela: Ensimmäiseen käsittelyyn esitellään päiväjärjestyksen 4. asia.
Käsittelyn pohjana on valtiovarainvaliokunnan mietintö VaVM 3/2015 vp. Nyt päätetään
lakiehdotuksen sisällöstä.

Keskustelu

18.06 Markku Eestilä kok: Arvoisa rouva puhemies! Tämä hallituksen esitys käsittelee
kiinteistöverotuksen ala- ja ylärajojen muutoksia. Se on sinänsä oman puheen arvoinen
asia, mutta valiokunnan mietintö pitää sisällään tärkeän asian, jota minun mielestäni, aina-
kin omasta mielestäni, on myös kiirehdittävä. Valtiovarainministeriö on nimittäin käynnis-
tänyt vuoden 2012 alussa kehittämishankkeen, jossa selvitetään laaja-alaisesti kiinteistö-
verotukseen liittyvää uudistamistarvetta.

Verotuksen pitää aina olla oikeudenmukaista, eikä se saa sisältää niin sanottuja syrjiviä
elementtejä. Kun omaisuutta verotetaan, veron on oltava suhteessa omaisuuden todelli-
seen arvoon. Jos näin ei ole, verotus muuttuu helposti syrjiväksi. Kiinteistöveron pohjana
olevan verotusarvon muodostumista pitäisi aika ajoin arvioida uudelleen, sillä yhteiskun-
nan rakenteiden muuttuessa myös omaisuusarvot muuttuvat siinä mukana. Verottaja arvi-
oi esimerkiksi liike- tai toimistokiinteistön arvon jälleenhankinta-arvon mukaan eikä siitä
oikeassa kaupassa saatavan hinnan mukaan. Paikkakuntaa ei myöskään rakennuksen osal-
ta oteta arvioinnissa huomioon.

Verotusarvon määrittely johtaa tietyillä alueilla Suomessa tilanteeseen, missä toimitila-
kiinteistön käypä arvo on pienempi kuin vuotuinen kiinteistövero. Kiinteistövero edustaa
tällöin niin sanottua käänteistä progressiota, eli mitä vähäarvoisemman liike- tai toimisto-
kiinteistön omistat, sitä enemmän joudut maksamaan veroa. Verottajan tekemiin arvioihin
ei käytännössä saa muutosta, sillä verottaja ja hallinto-oikeudet ovat hylänneet kaikki vaa-
timukset. Lakitekstien perusteluissa käytetään käypä arvo -käsitettä mutta sillä tarkoite-
taan viranomaisten määrittelemää arvoa, joka voi olla hyvinkin kaukana todellisesta käy-
västä arvosta.

Kuinka oikeudenmukaisena voidaan pitää tilannetta, jossa kiinteistökompleksi vaihtaa
omistajaa miljoonalla eurolla mutta verottaja määrittelee verotusarvoksi 10 miljoonaa eu-
roa? Kiinteistöveron ala- ja ylärajojen korotukset ovat jopa vähämerkityksisiä, mikäli ve-
rotusarvon määrittely poikkeaa huomattavasti omaisuuden todellisesta arvosta. Kunnat tie-
tysti kiittävät saamistaan verotuloista, mutta nykykäytäntö johtaa siihen, että omaisuuden
 Tarkistettu
4.0



Pöytäkirjan asiakohta PTK 51/2015 vp
todellisesta arvosta maksettava kiinteistövero poikkeaa Suomen sisällä jopa tuhansia pro-
sentteja.

18.09 Kalle Jokinen kok: Arvoisa rouva puhemies! Kiinteistöveron korotusesitys tarkoit-
taa kiinteistöveron ala- ja ylärajojen korotusta, ja se tietysti ohjaa silloin veron perintää
kunnissa. Tämä esitys liittyy siihen periaatteeseen, että verotuksen painopistettä haluttai-
siin muuttaa enemmän työn verotuksesta muuhun verotukseen, ja sen vuoksi kiinteistöve-
rotusta ollaan muutettu viime vuosina. Vuodesta 2009 kiinteistöveron määrä on noussut lä-
hes 70 prosenttia tähän päivään saakka, ja tänä vuonna kiinteistöveroa peritään noin 1,6
miljardia euroa. Haluaisin tässä yhteydessä nyt muistuttaa, että tämä liittyy siis siihen pe-
riaatteeseen, että halutaan siirtää verotuksen painopistettä enemmän työn verotuksesta
muuhun verotukseen, mutta olisi syytä sitten liikkua myös siellä työn verotuksen puolella.
Koska kiinteistöverotusta on nyt vuodesta 2009 jo lähes 70 prosenttia korotettu, niin sen
toisenkin puolen pitäisi liikkua.

Kiinteistöverohan on omaisuusvero, ja se ei huomioi millään lailla esimerkiksi omista-
jan veronmaksukykyä, ja siinä mielessä se ei ole täysin ongelmaton. Niin kuin edustaja
Eestilä tuossa omassa puheenvuorossaan toi esille, ovat kestämättömiä ne tilanteet, joissa
kiinteistön reaalinen myyntiarvo on pienempi kuin siitä vuosittain perittävä kiinteistövero.
Eli näihin tilanteisiin, jotka ilmenevät maan eri osissa — kiinteistöjen arvot ja niiden käyt-
töarvot ovat erilaiset — täytyy löytyä ratkaisuja, ja sen vuoksi onkin hyvä, että tuo kiinteis-
töverotuksen uudistushanke on etenemässä, ja toivottavasti sen hankkeen myötä löydetään
näihin ongelmakohtiin ratkaisuja.

18.12 Sami Savio ps: Arvoisa puhemies! Esitetyillä kiinteistöverotuksen muutoksilla on
tarkoitus kasvattaa kiinteistöveron osuutta kuntien verotuloista, minkä seurauksena toi-
saalta paine ansiotulojen verotukseen vastaavasti pienenee, kuten edustaja Jokinen tässä toi
äsken esille. Yleisen kiinteistöveroprosentin alarajaa on hallituksen esityksen mukaan tar-
koitus korottaa 0,86 prosenttiin ja vastaavasti vakituisten asuinrakennusten veroprosentin
alarajaa 0,39 prosenttiin vuodelta 2017 toimitettavasta verotuksesta lähtien. Näiden koro-
tusten johdosta 60 kunnan on nostettava yleistä ja 25 kunnan vakituisten asuinrakennusten
veroprosenttia.

No, periaatteellisella tasolla tätä alarajojen nostoa voidaan toki pitää tietyssä määrin on-
gelmallisena muun muassa kunnallisen itsehallinnon ja itsemääräämisoikeuden kannalta,
ja myös valtiovarainvaliokunnan verojaoston asiantuntijakuulemisissa kiinnitettiin tähän
asiaan huomiota. Mutta toisaalta kiinteistövero on fiskaalisesti tehokas ja objektiivinen ve-
romuoto ja ei myöskään aiheuta vääristymää työn kysyntään ja tarjontaan, joten on hyvin-
kin perusteltua korottaa kiinteistöveroa kunnallisveron sijaan. Kuitenkin muistuttaisin, että
kunnilla on jatkossakin suuri vastuu siinä, etteivät nämä molemmat verot nousisi yhtäai-
kaisesti eivätkä varsinkaan kohtuuttomasti.

Arvoisa puhemies! Erityisesti kasvukeskuksissa podetaan pahaa pulaa asunnoista, eikä
tilanne ole ainakaan helpottanut viime vuosina. Tätä silmällä pitäen ja maankäytön tehos-
tamiseksi rakentamattoman rakennuspaikan veron yläraja nousee hallituksen esityksen
mukaan ensi vuonna 1 prosenttiyksiköllä 4 prosenttiin. Pidän tätä asuntojen saatavuuden
kannalta hyvänä kehityksenä.
2



Pöytäkirjan asiakohta PTK 51/2015 vp
18.14 Markku Eestilä kok: Arvoisa rouva puhemies! Haluan vielä omaan ensimmäiseen
puheenvuorooni lisätä sen, että koska meillä ja hallituksella on tarkoitus lisätä Suomessa
yrittämistä ja lisätä työntekoa, niin tämä liian kova verotusarvo jollakin kiinteistöllä, var-
sinkin syrjäisillä paikkakunnilla, johtaa siihen, että se elinkeinopoliittisesti ei mahdollista
sitä toimintaa, mitä siellä luontaisesti voidaan harjoittaa. Otetaanpa esimerkki, että siellä
olisi jo sopiva kiinteistö, joka on vähäarvoinen mutta jonka verotusarvo voi olla siihen käy-
pään arvoon korkea: se estää esimerkiksi marjanpoimintaan tavallaan tarkoitetun tukikoh-
dan käyttöönoton tai kaupan. Sen takia tätä pitää varmaan siinä uudistuksessa tarkastella,
että sen omaisuuden verotus on sitten kohtuullista ottaen huomioon sen alueellinen sijain-
ti, koska nyt oma käsitykseni on se, että sitä maapohjan sijaintia pystytään alueellisesti täl-
lä hetkellä erilaisesti käsittelemään kiinteistöverotuksessa, mutta rakentamiseen ja siihen
rakennukseen kohdistuvat tietyt samat kriteerit, jolloin eri paikkakunnat joutuvat kyllä
väistämättä eriarvoiseen asemaan.

Yleiskeskustelu päättyi.

Eduskunta hyväksyi hallituksen esitykseen HE 26/2015 vp sisältyvän lakiehdotuksen sisäl-
lön mietinnön mukaisena. Lakiehdotuksen ensimmäinen käsittely päättyi.
3


