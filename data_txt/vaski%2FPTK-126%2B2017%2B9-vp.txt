















































DEMCCA9.tmp.xml


Pöytäkirjan asiakohta PTK 126/2017 vp
Pöytäkirjan asiakohta 

PTK 126/2017 vp

Täysistunto

Keskiviikko 29.11.2017 klo 14.02—17.01

9. Hallituksen esitys eduskunnalle eräiden ympäristöä koskevien hallintoasioiden muutok-
senhakusäännösten tarkistamiseksi

Hallituksen esitys HE 43/2017 vp
Valiokunnan mietintö YmVM 14/2017 vp

Ensimmäinen käsittely

Puhemies Maria Lohela: Ensimmäiseen käsittelyyn esitellään päiväjärjestyksen 9. asia.
Käsittelyn pohjana on ympäristövaliokunnan mietintö YmVM 14/2017 vp. Nyt päätetään
lakiehdotusten sisällöstä.

Keskustelu

16.54 Riitta Myller sd: Arvoisa puhemies! Hallituksen esityksessä ehdotetaan valituslu-
pajärjestelmän käyttöönottoa ympäristönsuojelulain, maa-aineslain ja vesilain mukaisissa
asioissa, ja valitusluvan käyttöä laajennettaisiin maankäyttö- ja rakennuslain ja myös luon-
nonsuojelulain puolelle. Kun me mietimme sitä keskustelua, joka täällä käytiin alkuillasta
valtakunnallisia alueidenkäyttötavoitteita käsiteltäessä, niin mehän olimme hyvin yksimie-
lisiä näistä hyvistä tavoitteista, joita se sisältää ja jotka liittyvät esimerkiksi kansainvälis-
ten ympäristösopimusten viemiseen suomalaiseen lainsäädäntöön, ilmastonmuutoksen
torjuntaan, luonnon monimuotoisuuden säilymiseen ja Agenda 2030:n sisällön ottamiseen
käytäntöön suomalaisessa kaavoituksessa. Nyt tällä lainsäädännöllä, kuten muutamalla jo
aiemmin tehdyllä lainsäädännöllä, ikään kuin lyödään korvalle näitä ajatuksia, kun on kyse
sen valvonnasta, että tosiasiallisesti nämä hyvät asiat, joista olimme siis aikaisemmin tä-
nään samaa mieltä, toteutuisivat suomalaisessa maankäytössä. Tällä lailla tosiasiallisesti
heikennetään kansalaisten ja kansalaisjärjestöjen mahdollisuutta valittaa heikosta kaavoi-
tuksesta tai näitten kansallisesti tärkeitten periaatteitten vastaisesta kaavoituksesta. 

Valituslupajärjestelmän käyttöä ympäristöasioissa on yleisesti pidetty hankalana, ja sii-
hen on suhtauduttu pidättyvästi, sillä ympäristöasiat ovat alueellisesti erilaisia, monimut-
kaisia ja oikeudellisesti tulkinnanvaraisia. Hankkeiden ympäristövaikutukset saattavat
ulottua laajalle alueelle ja kohdistua laajaan asianosaispiiriin, ja niiden aiheuttamat muu-
tokset ympäristöön ovat vaikeasti poistettavissa. Kuitenkaan tässä ei ole tehty riittävää ym-
päristövaikutusten arviointia. Päinvastoin todetaan, että tällä lailla ei ole juurikaan vaiku-
tusta ympäristöön. Kuitenkin sillä rajoitetaan kansalaisten ja kansalaisjärjestöjen oikeuk-
sia valvoa sitä, että hyvä ympäristön tila olisi myös tulevaisuudessa totta. 

Tähän soppaan liittyy vielä se, että ympäristöhallinnon rakenteet ovat muuttumassa erit-
täin merkittävällä tavalla käynnissä olevan maakuntauudistuksen johdosta. Näitä asioita ei
ole myöskään tarkasteltu tässä yhteydessä eikä sitä, mitä nämä parin viime vuoden aikana
tehdyt muutokset yhdessä vaikuttavat. Valituslupajärjestelmän laajentaminen siis tosiasi-
 Tarkistettu
4.0



Pöytäkirjan asiakohta PTK 126/2017 vp
allisesti heikentää kansalaisten ja järjestöjen mahdollisuutta osallistua ympäristöä koske-
vaan päätöksentekoon. Onkin katsottava, että tämä laki on säästölaki, mutta säästöt eivät
voi mennä edelle kansalaisten oikeusturvaa.

Tämä valituslupajärjestelmä vaikeuttaa huomattavasti tavallisen ihmisen mahdollisuut-
ta saada asiansa käsittelyyn korkeimmassa hallinto-oikeudessa, koska valitusluvan hake-
minen on juristin työtä. Se ei tavalliselta mattimeikäläiseltä onnistu ainakaan niin, että lupa
heltiäisi sitten tuohon valituksen tekemiseen.

Tällä saatetaan tavoitella myös ihan hyviä asioita, kuten valitusaikojen lyhentämistä,
mutta tähän on parempi lääke olemassa. Se on se, että lisätään käsittelijöitten määrää tuo-
mioistuimissa ja varmistetaan se, että kaikki kansalaiset saavat asiansa kuuluviin. Tällä ta-
valla myöskin vahvistetaan kansalaisten luottamusta siihen, että yhteiskunta ja valtio toi-
mivat kaikkien yhteiseksi eduksi ja puolueettomasti.

16.59 Merja Mäkisalo-Ropponen sd: Arvoisa puhemies! Edustaja Myller nosti yhden
tärkeän asian esille tässä puheenvuorossaan, eli politiikkajohdonmukaisuuden. Hallitus on
hyväksynyt Agenda 2030 -toimintaohjelman ja sitoutunut sen toteuttamiseen. Edustaja
Myller totesi, ettei kestävää kehitystä ole huomioitu tässä lakiesityksessä, ja minä olen tä-
män saman ongelman huomannut useamman kerran tämän syksyn aikana täällä salissa
keskusteluissa. Eli lakiesityksessä ei ole kestävä kehitys ohjaamassa sitä lainsäädäntötyö-
tä, vaikka sen pitäisi olla punaisena lankana, ainakin jos uskomme hallitusta, koska halli-
tus on itse sanonut tämän Agenda 2030:n kohdalla, että se on ohjaamassa kaikkea muuta
lainsäädäntöä tästä eteenpäin. Ja tämä on nyt yksi esimerkki siitä, että hallitus ei ole vält-
tämättä sisäistänyt, mitä politiikkajohdonmukaisuus tarkoittaa.

Yleiskeskustelu päättyi.

Eduskunta hyväksyi hallituksen esitykseen HE 43/2017 vp sisältyvien 1.—6. lakiehdotuk-
sen sisällön mietinnön mukaisena. Lakiehdotusten ensimmäinen käsittely päättyi.
2


