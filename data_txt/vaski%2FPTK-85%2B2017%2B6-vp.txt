















































DEM66F6.tmp.xml


Pöytäkirjan asiakohta PTK 85/2017 vp
Pöytäkirjan asiakohta 

PTK 85/2017 vp

Täysistunto

Tiistai 12.9.2017 klo 13.59—15.36

6. Hallituksen esitys eduskunnalle laiksi maankäyttö- ja rakennuslain muuttamisesta
Hallituksen esitys HE 85/2017 vp

Lähetekeskustelu

Toinen varapuhemies Arto Satonen: Lähetekeskustelua varten esitellään päiväjärjestyk-
sen 6. asia. Puhemiesneuvosto ehdottaa, että asia lähetetään ympäristövaliokuntaan, jolle
liikenne- ja viestintävaliokunnan on annettava lausunto.

Keskustelu

14.31 Asunto-, energia- ja ympäristöministeri Kimmo Tiilikainen (esittelypuheen-
vuoro): Arvoisa puhemies! Kyseessä on maankäyttö- ja rakennuslain muuttaminen pienil-
tä mutta toisaalta olennaisilta osin. Tässä ehdotetaan muutettavaksi maankäyttö- ja raken-
nuslain rakennusta, kerrosalaa ja rakennuksen edellytyksiä asemakaava-alueella koskevia
säädöksiä. Lakiin lisätään myös asuin-, majoitus- ja työtiloja sekä kokoontumistiloja kos-
kevat säännökset sekä valtuutus antaa ympäristöministeriön asetuksella sitten tarkempia
säännöksiä.

Osittain tässä on siis kyse siitä, että aiemmin asetuksessa olleita säädöksiä määritellään
nyt sitten tarkemmin ja jämptimmin laissa, mutta oikeastaan tuo pihvi, mikä tähän sisältyy,
se asiallinen sisältö, tulee siitä, että rakennusoikeutta saa jatkossa ylittää väestönsuojan tai
taloteknisten järjestelmien edellyttämän kuilun, hormin ja yleisiin tiloihin avautuvan tek-
nisen tilan rakentamiseen tarvittavan pinta-alan verran samoin kuin silloin jos huoneistoa
rajaavien väliseinien paksuus ylittää 200 millimetriä. Tämä siis tarkoittaa sitä, että kun on
ollut puhetta tästä puurakentamisen edistämisestä, ja siellä ehkä tarvitaan paksumpia väli-
seiniä äänieristyssyistä, niin ne eivät nyt jatkossa syö rakennusoikeutta. Samaten jos raken-
netaan väestönsuoja, se ei syö sitä rakennusoikeutta, vaan asuintiloja voidaan rakentaa kaa-
vassa ehdotettu määrä. Eli tässä on oikeastaan se paras sisältö.

Osaltaan tässä myös sitten selkeytetään asuinrakennusten ja rakennuspaikan suunnitte-
lun vaatimuksia ja asumiseen tarkoitettujen tilojen vaatimuksia, mikä sitten yhtenäistää
toivottavasti viranomaistoimintaa ja lisää viranomaisten toiminnan ennakoitavuutta, ja li-
säksi tarkennetaan rajoituksia suhteessa esteettömyyteen ja paloturvallisuuteen nimen-
omaan norminpurkunäkökulmasta.

Mutta tämä, että väestönsuojat tai paksut väliseinät tai kuilut, hormit ja tämänkaltaiset
rakenteet eivät syö jatkossa rakennusoikeutta, on tämän esityksen paras puoli.

14.34 Timo Heinonen kok: Arvoisa puhemies! Hyvät edustajakollegat! Hyvät kuulijat!
Ministeri Tiilikaiselle täytyy antaa tunnustusta kyllä siitä, että hän on ympäristöstä, asumi-
sesta ja rakentamisesta vastaavana ministerinä ollut kyllä poikkeuksellisen aikaansaava.
 Tarkistettu
4.1



Pöytäkirjan asiakohta PTK 85/2017 vp
Hallitusohjelmaneuvotteluissa tämä kokonaisuus oli vahvasti esillä, ja silloin nimen-
omaan etsittiin keinoja siihen, millä tavalla voisimme löytää järkeviä toimia rakentamisen
sujuvoittamiseksi, helpottamiseksi, kustannusten hillitsemiseksi ja sitä kautta myös asumi-
sen kustannusten hillitsemiseksi. Edustaja Vanhanen veti tätä osuutta hallitusneuvotteluis-
sa, ja tätä kokonaisuutta ministeri Tiilikainen on määrätietoisesti vienyt eteenpäin. En edes
muista, monesko kerta on nyt, kun tämä maankäyttö- ja rakennuslaki on jo täällä joltain
osin avoinna, eli näitä toimenpiteitä on tehty useampia.

Tänään käsittelyssä on siis esitys, jolla helpotetaan muun muassa väestönsuojien ja ta-
loteknisten järjestelmien rakentamista ja edistetään myös ääneneristävyysratkaisuja ja
myös matkapuhelinten kuuluvuutta sisätiloissa. Tämä matkaviestinten sisätilakuuluvuus-
han nousi varsin laajasti esille, kun eduskunnassa tuolla väistötiloissa käsittelimme niin sa-
nottua nollarakentamista, jonka myötä on tullut niitä ongelmia, että matkaviestimet eivät
olekaan enää kuuluneet kunnolla. Nyt tässä esityksessä näihin ongelmiin vastataan ja tode-
taan muun muassa, että "teleoperaattoreiden toimiluvissa edellytetään, että operaattori to-
teuttaa peittovaatimuksen siten, että peittoalueelle varmistetaan myös kohtuullinen sisäti-
lapeitto. Kohtuullisella sisätilapeitolla tarkoitetaan toimiluvan ehdoissa [Ben Zyskowiczin
välihuuto] — tässä ei ole, edustaja Zyskowicz, torkkupeitoista nyt kyse, vaan sisätilapei-
tosta [Naurua] — sitä, että televerkkopalvelut ovat ilman käyttäjille aiheutuvia lisäkustan-
nuksia saatavilla vakituisessa asunnossa tai yrityksen toimipisteessä tavanomaisessa käyt-
töympäristössä." On hyvä, että tämä asia on nyt välittömästi tämän eduskunnan keskuste-
lun myötä tuotu hallituksen esityksenä tänne.

Erityisen tyytyväinen olen siihen esityksen osaan, jossa mahdollistetaan rakennusoikeu-
den ylittäminen väestönsuojien ja taloteknisten järjestelmien osalta. Tämä esitys tulee suo-
raan tuolta tavoitepapereista, joissa olemme yhtenä tavoitteena pitäneet sitä, että voisimme
jatkossa rakentaa vähemmän väestönsuojia. On ollut jopa tavoite, että väestönsuojien ra-
kentamisesta olisi voitu luopua kokonaan, mutta kun siihen ei ole nyt ollut tahtotilaa ja voi
olla, että tämä pieni pohdinnan hetki on tässä paikallaan, silloin on järkevää tehdä tämän-
tyyppisiä muutoksia, missä ei kuluteta turhalla tavalla rakennusoikeutta. Rakennusoikeu-
desta voidaan siten käyttää siis entistä suurempi osa huonealaan, ja muutosten myötä ra-
kennettavaksi sallitun kerrosalan voisi jatkossa ylittää väestönsuojan osalta. Osa meidän
kunnista on tätä jo noudattanut aiemminkin, ja tällä myös yhtenäistetään näitä periaatteita
eri puolilla Suomea.

Arvoisa puhemies! Me tarvitsemme tämänkin jälkeen lisää toimenpiteitä, ja kannustan
ministeri Tiilikaista jatkamaan omalla aikaansaavalla ja ahkeralla linjalla. Näidenkään uu-
distusten eteenpäinvieminen ei tule jäämään kokoomuksesta kiinni.

14.38 Antero Laukkanen kd: Arvoisa herra puhemies! Tämä laki on varsin erikoinen la-
ki. Tämä on vähän niin kuin semmoinen noottilaki, että olemme saaneet kehotuksia useaan
otteeseen tiettyjen asioiden korjaamiseen. Tässä erityistä huomiota kiinnittää se, että kun
tämän hallituksen norminpurkutalkoot ovat lähteneet siitä, että sujuvoitetaan erilaista sään-
telyä, niin nyt sitten ne asiat, joita hallitus on halunnut sujuvoittaa, EU-direktiivi haluaa ki-
ristää. Tämä vain kertoo sen, että... [Välihuuto] — Se lukee täällä tekstissä, edustaja, sen
voi täältä lukea hyvin. Se on hallitusohjelmakappaleessa, todetaan tämä sama asia. Tode-
taan, että Suomella ei ole tässä sääntelyvaltaa vaan direktiivi ikään kuin on tiukka tässä ja
vaatii meitä nyt muuttamaan omaa toteutustamme.
2



Pöytäkirjan asiakohta PTK 85/2017 vp
Sitten tämä luettelo, joka tässä on näistä ulkopuolelle jäävistä: on hyvä, että edelleen
nämä uskonnolliset rakennukset täällä hyväksytään sen piiriin, että niitä ei tarvitse erik-
seen tässä olla energiatehokkuuden piiriin tuomassa, koska se olisi varsin kallis asia.

14.40 Markus Lohi kesk: Arvoisa puhemies! Edustaja Laukkanen saattoi puhua seuraa-
vasta asiasta. Mutta tämän hallituksen esityksen osalta ministeri Tiilikainen hyvin avasi-
kin, mistä on kysymys. Tämä on tämä, että rakennusoikeuksia kun lasketaan, niin väestön-
suojia ja näitä seinäpaksuuksia ei oteta jatkossa samalla lailla huomioon. Tämähän on si-
nänsä erinomainen asia, vaikka tämä nyt ei vaikuta väestönsuojan rakentamisvelvoitteisiin
suoraan. Mutta voi sanoa, että erittäin hyvä kuitenkin, että jollakin tavalla voidaan helpot-
taa ja toteuttaa samalla sitä hallitusohjelman kirjausta, jossa nimenomaan käynnistetään
norminpurkutalkoot tämän rakentamisenkin osalta byrokratian keventämiseksi, ja siellä
hallitusohjelmassa nimenomaan viitataan, että nimenomaan väestönsuojien ja pysäköinti-
paikkojen rakentamisen osalta.

Mitä monesti tulee esiin tämän väestönsuojan osalta, niin erityisesti voi sanoa, että elin-
keinonharjoittajat ja yrittäjät ovat yhteydessä ja kokevat haastavaksi sen, että kun liiketoi-
minta kasvaa ja lähdetään tuotannollista rakennusta, tehdasta, laajentamaan, niin silloin
kun neliöt kasvavat riittävän isoiksi, tulee väestönsuojan rakentamisvelvoite. Tavallaan sa-
massa kasvuvauhdissa, kun lasketaan tiukkaan, minkä verran on varaa käyttää siihen laa-
jentamisen ja uuden yritystoiminnan tarvitseman tehtaan tai muun tuotannollisen yksikön
rakentamiseen, joudutaan sitten laskemaan siihen päälle kustannukset siihenkin, että pitää
vielä kaiken tuotannollisen toiminnan vaatimien neliöiden lisäksi rakentaa väestönsuojaa.

Itse ainakin ajattelisin niin, että olisi hyvä, jos voitaisiin jatkossa vähän miettiä vielä tätä
sisällöllistä puolta, voitaisiinko niitä rakentamisvelvoitteitakin vähän tarkistella. Ymmär-
rän sen, että väestönsuojiakin tarvitaan, mutta tässä ehkä on haettava semmoista järkevää
kompromissia.

Kaiken kaikkiaan tämä esitys on erittäin hyvä ja kannatettava.

14.42 Sinuhe Wallinheimo kok: Arvoisa puhemies! Kyseessä on jälleen yksi hyvä suju-
vampaa sääntelyä ja norminpurkua edistävä hallituksen esitys. Tällä kertaa kyseessä on siis
maankäyttö- ja rakennuslain muutos, jolla muun muassa selkeytetään rakentamisen mää-
räyksiä rakentamismääräyskokoelmaa uusimalla. Käytännössä rakentamista koskevien
säännösten määrä siis laskee.

Lisäksi parannetaan väestönsuojia koskevia asetuksia sekä tarkennetaan korjaamisen ja
laajentamisen käsitteitä. Esityksessä myös toteutetaan runsas vuosi sitten eduskunnan an-
tama lausuma matkaviestinten kuulumisesta kriisitilanteissa. Nämä kaikki ovat tervetullei-
ta uudistuksia, ja siitä suuri kiitos ministerille.

Rakennushankkeiden kannattavuuden parantuminen rakennusoikeuden lisääntymisen
myötä saattaa myös jossain määrin edistää rakennushankkeiden käynnistymistä etenkin
korkeiden rakennuskustannusten alueilla. On kuitenkin paikallaan myöntää se, että isossa
mittakaavassa tämä ei kuitenkaan riitä, jos tavoitteena on oikeasti alentaa rakentamisen ja
asumisen hintaa. Siihen tarvittaisiin isompia uudistuksia.

Hyvä työlista löytyy muun muassa kokoomuksen eduskuntaryhmän keväällä julkaise-
masta maankäyttö- ja asuntopoliittisesta raportista. Kaavoituksen muuttaminen rullaavak-
si, MALPE-sopimusten yleistyminen, yhden luukun periaatteen vahvistaminen ja sitovien
3



Pöytäkirjan asiakohta PTK 85/2017 vp
määräaikojen asettaminen kaavoitukselle ovat ehdotuksia, jotka kannattaa ottaa huomioon
parasta aikaa liikkeellä olevassa maankäyttö- ja rakennuslain kokonaisuudistuksessa.

Arvoisa puhemies! Tässä siis mietteitä tämän sinällään hyvän hallituksen esityksen va-
liokuntakäsittelylle. Asuminen on tällä hetkellä meille suomalaisille liian kallista, ja näillä
hankkeilla tätä hintaa saadaan onneksi hieman alennettua.

14.44 Ari Torniainen kesk: Arvoisa herra puhemies! Tällä hallituksen esityksellä selkey-
tetään asuinrakennusten ja rakennuspaikan suunnittelun vaatimuksia. Sillä myös selkeyte-
tään asumiseen tarkoitettujen tilojen vaatimuksia. Väestönsuojien rakentamista koskeva
kevennys on askel muiden Pohjoismaiden suuntaan, lähes heidän linjalleen.

Tällä hallituksen esityksellä ei vaikuteta väestönsuojien rakentamisvelvoitteeseen. Itse
kylläkin jo lähtisin myöskin keventämään sitä, mutta hallituksen esityksellä kevennetään
väestönsuojien rakentamisesta aiheutuvia kustannuksia ja byrokratiaakin. Se on erittäin
hyvä asia, koska nyt se väestönsuojan osuus pystytään laskemaan rakennusoikeuteen, li-
säämään rakennusoikeuteen, elikkä väestönsuoja ei vähennä rakennusoikeutta. Tällä to-
dennäköisesti saadaan kerrostaloon esimerkiksi vaikkapa yksi asunto lisää.

Kun väestönsuojien ja talotekniikan hormien elikkä kuilujen edellyttämiä tiloja laske-
taan rakennusoikeuteen, se siis lisää huoneistoalaa ja myöskin parantaa hankkeiden kan-
nattavuutta ja varmaan myöskin kannustaa yrityksiä yhä enemmän rakentamaan asuintalo-
ja.

Itse lämpimästi kyllä kannattaisin sitä, että väestönsuojien rakentamisessa mentäisiin
yhä enemmän yhteisväestönsuojiin elikkä rakennettaisiin isoja väestönsuojia pikemmin-
kin kuin nykyään rakennetaan yksittäisiä erillisiä väestönsuojia, nimenomaan talokohtai-
sia väestönsuojia. Sillä saataisiin myöskin yhteiskunnallisesti enemmän hyötyä. Itse näki-
sin asian näin.

Sitten taas tuo, että kun huoneistoja jakavat väliseinät ylittävät 200 milliä, sitä ei [Puhe-
mies koputtaa] lasketa enää rakennusoikeuteen, on omasta mielestäni hyvä asia. Tällä
myöskin parannetaan ääneneristävyyttä taloissa.

14.46 Pia Kauma kok: Arvoisa puhemies! Asuntopula ja asuntojen korkeat hinnat ovat
etenkin täällä pääkaupunkiseudulla jo iso ongelma. Syitä on tietenkin monia, mutta yksi te-
kijä ovat juuri tänään käsittelyssä olevat väestönsuojat. Ne lisäävät rakentamisen kustan-
nuksia, ja sen takia on hyvä pohtia keinoja, joilla niiden rakentamisvelvoitteita voidaan ke-
ventää. Tässä lakiesityksessä meillä on käsillä juuri sellainen. Se joustavoittaa asuntora-
kentamista juuri väestönsuojien rakentamisen osalta siltä osin, milloin väestönsuojat lue-
taan huoneistoalaan ja milloin ei.

Väestönsuojien rakentamisessa ei tietenkään pidä mennä myöskään toiseen ääripäähän,
koska maailmanpoliittinen tilanne voi muuttua nopeastikin, ja silloin pitää muistaa, että
väestönsuojat ovat keskeinen osa kriisivalmiuttamme. Tällä hetkellähän meillä on väestön-
suojien kattavuuden osalta tilanne Suomessa kansainvälisesti vertaillen erinomainen. Vain
muissa Pohjoismaissa ja Sveitsissä päästään edes lähelle tällaisia kattavuuslukuja.

Toki voidaan tehdä paljon muutakin normien purun osalta, asuntojen hintojen ja asun-
tojen saatavuuden osalta, ja iso osahan niistä on kuntien hallinnassa, muun muassa parkki-
paikkarakentaminen, tonttivaranto ja niin edelleen, mutta moni asia on myöskin sellainen,
mitä voidaan valtion toimesta lainsäädännöllä säännellä.
4



Pöytäkirjan asiakohta PTK 85/2017 vp
Kysyisin nyt ministeriltä, mitä muita rakentamismääräykseen liittyvää normin purkua
on tulossa ja onko esimerkiksi luvitukselle tulossa sitovia määräaikoja lainsäätäjän toimes-
ta.

14.48 Hanna Kosonen kesk: Arvoisa herra puhemies! Tämä on todella hallituksen sarjaa
"normien purku", ja tällä väljennetään hyvällä tavalla mahdollisuutta rakentaa. Otan esiin
kolme kohtaa tästä hallituksen esityksestä.

Ensinnäkin toimisto- ja liiketilojen muuttaminen asunnoiksi on erittäin tarpeellinen
muutos. Sitten väestönsuojien rakentamiseen liittyvä kustannustenlasku ja myös hallinnol-
lisen taakan keventäminen on erittäin tärkeä asia, juuri kuten tuossa edustaja Kauma totesi,
täällä pääkaupunkiseudulla erityisesti.

Vielä kolmas huomio, josta olen erityisen iloinen: tämä ehdotus mahdollistaa painovoi-
maisen ilmanvaihdon paremman toteuttamisen, ja silloin samalla onnistuu puurakentami-
nen aivan erilaisella tavalla kuin aikaisemmin. Tämä mahdollistaa riittävän väljät kuilut ja
riittävän määrän hormeja, ja sitä kautta sitten todella painovoimainen ilmanvaihto ja perin-
teinen puurakentaminen on mahdollista.

14.49 Veronica Rehn-Kivi r: Arvoisa puhemies! Maankäyttö- ja rakennuslakiin on vii-
me aikoina, niin kuin tässä todettiin, tehty monta muutosta, mutta tämä on erityisen odo-
tettu ja hyvä. Itsekin rakennusvalvontatyössä pitkään olleena muistan, että näistä kuiluista
ja ulkoseinäpaksuuksista ja väestönsuojista on aina keskusteltu ja tämä laskentatapa on
aina aiheuttanut ongelmia. Tämä on todella hyvä muutos, vaikka väestönsuoja harvoin las-
ketaan nykyäänkään rakennusoikeuteen, koska kyllä se sijaitsee kellarissa, jolloin se ei
kuulu kerrosalaan laskettavaan tilaan. Mutta huvittavinta tietysti tämän koon suhteen on,
että väestönsuoja, jos se on rakennettu niin, että se on kerrosalaan ja rakennusoikeuteen
kuuluva, itsessään lisää myöskin sitä väestönsuojakokoa, mikä on aika huvittava. Eli tätä-
kin säännöstä voisi vielä parantaa. — Kiitos.

14.50 Timo Heinonen kok:  Arvoisa herra puhemies! Yksi tärkeä asia, jonka unohdin
tuossa omassa puheenvuorossani, on tämä väliseinäkysymys, mikä itse asiassa on tässä
esillä — ja vaikka edustaja Zyskowicz tuossa vieressä oli vähän huolestunut, kun jo niin
kovasti keskustalaista asuntoministeriä kehuin, niin kehun vielä tästäkin asiasta.

Tämä nousi esille, kun valtiovarainvaliokunnan asunto- ja ympäristöjaoston kanssa vie-
railimme esimerkiksi viimeksi Vantaalla. Tutustuimme siellä puurakentamiseen ja puuker-
rostaloihin, ja esille nousi nimenomaan tämä väliseinäkysymys, missä ongelmaksi muo-
dostui se, että väliseinät muista materiaaleista kuin betonista rakennettuina tulivat huomat-
tavasti paljon paksummiksi. Nyt tässä esityksessä vastataan myös tähän ongelmaan, eli las-
kentaa ei enää määritelläkään seinän paksuuden mukaan. Se tuo puurakentamista ja myös
muita materiaaleja kuin betonia oikealla tavalla niin sanotusti kilpailuneutraalisti samalle
viivalle ja toivottavasti osaltaan avaa myös uusia mahdollisuuksia puurakentamiselle tä-
män asian lisäksi, jonka edustaja Kosonen äsken edellä ilmanvaihdon osalta esille nosti.

Yksi tätä samaa sukua oleva kysymys on sitten se, minkä verran erilaista ääntä saa men-
nä läpi tietystä materiaalista esimerkiksi lattiassa. Testaukset ovat tällä hetkellä sellaisia,
että nekin tukevat erityisesti betonirakentamista ja ovat puun kannalta heikkoja, laittavat
puun ainakin heikompaan asemaan. Vaikka tuollainen normaali elämisen ääni pystyttäi-
5



Pöytäkirjan asiakohta PTK 85/2017 vp
siinkin pois ottamaan, niin tietynlainen testi, tapahtuiko se nyt kuulan vai minkä avulla, jol-
la se tehtiin, asetti puurakenteet huomattavasti huonompaan asemaan kuin betoni.

Mutta hieno asia, että tätä tietynlaista neutraliteettia näiden rakennusmateriaalien rinnal-
la lisätään, [Puhemies koputtaa] että betoni ei enää ole ainoa, mistä taloja tehdään.

14.52 Antero Laukkanen kd: Arvoisa herra puhemies! Olin tässä äsken hieman aikaani
edellä niin kuin näyttää KD tänään olevan — tuossa aikaisemmassakin asiassa edustaja
Östman oli aikaansa edellä, niin näin sitten nyt meni.

Kun täällä on nyt paljon kehuttu tätä esitystä, niin yhden näkökulman nostan vielä: tämä
nyt käsillä oleva esitys tuo valtavia säästöjä julkiseen rakentamiseen. Kun esimerkiksi suu-
rissa kaupungeissa ja taajama-alueella on jo väestönsuojatiloja runsaasti ja kouluja raken-
netaan sinne hyvien yhteyksien varrelle, niin tämä helpottaa sitä tilannetta ja tuo ihan mer-
kittäviä säästöjä.

14.53 Markus Lohi kesk: Arvoisa puhemies! On hyvä huomata, että täällä, kun on käy-
tetty puheenvuoroja, voi sanoa, että yleinen mielipide on se, että tätä hallituksen esitystä ja
sen sisältöä pidetään erittäin hyvänä. Kun edustaja Kauma tuossa edellä totesi, että Suomi
on poikkeuksellisenkin hyvin hoitanut asiat väestönsuojien kattavuuden osalta, niin tämä-
hän pitää paikkansa. Tässäkin mielessä on helppo tukea sitä ajatusta, minkä edustaja Tor-
niainen täällä nosti esille, että voisi olla hyvä, että tulevaisuudessa voitaisiin enemmän siir-
tyä siihen, että rakennettaisiin niitä yleisiä väestönsuojia. Meillähän on niitäkin aika paljon
ja niitä tiloja, jotka kävisivät tähän käyttöön.

Toivoisinkin — ja voisi melkein kysyä ministeri Tiilikaiselta, kun minulla on semmoi-
nen käsitys, että olette omalta osaltanne pyrkinyt kyllä edistämään tämänsuuntaista kehi-
tystä — että vielä voitaisiin ottaa askel tavallaan eteenpäin tässä väestönsuojarakentami-
sessa ja tuoda samalla rakentamisen kustannuksia alaspäin, koska me koko ajan kärsimme,
erityisesti pääkaupunkiseudulla, siitä, että asumisen kustannukset tahtovat nousta ja vievät
liian suuren osan ihmisten tuloista niin, että se haittaa työllistymistä ja ihmisten toimeen-
tuloakin. Haluaisin kysyä ministeriltä, olisiko tässä kysymyksessä mahdollisuutta vielä
liikkua ja tehdä muutoksia vähän rohkeammin eteenpäin.

Toinen varapuhemies Arto Satonen:  Ministerille on myös varattu puheenvuoro, mutta
ennen sitä vielä edustaja Tavio.

14.55 Ville Tavio ps: Arvoisa puhemies! Tässä tosiaan on nyt käynyt ilmi, että kaikki aika
lailla kannattavat tätä hallituksen esitystä. Tämä on luonteeltaan kuitenkin tällainen lain-
säädäntöä selkeyttävä esitys pikemmin kuin mitään mullistavaa uutta tuova. Tämän esityk-
sen taloudelliset vaikutukset ovat kuitenkin sitten vähäiset tai pienet elleivät jopa olemat-
tomat — sitä pitäisi varmaan tarkemmin tarkistaa.

Jäin sitä miettimään, arvoisa puhemies, että kun ollaan käyty jatkuvasti keskustelua hal-
lituksen johdolla tästä norminpurusta, niin haluaisin kuulla ministeriltä, että eikö tämä ole
sellainen esitys, jonka yhteydessä olisi ollut nimenomaan ehkä jotain normia purettavana
sieltä rakennuspuolelta tai, kuten edustaja Lohi tuossa viittasi, jotain ehkä hieman kunnian-
himoisempaakin ollut mahdollista esittää.
6



Pöytäkirjan asiakohta PTK 85/2017 vp
Toinen varapuhemies Arto Satonen:  Vielä edustaja Wallinheimo, ja sen jälkeen minis-
teri Tiilikainen.

14.56 Sinuhe Wallinheimo kok: Arvoisa puhemies! Fakta on se, että kyllä meillä on pal-
jon normeja, jotka tietyllä lailla nostavat meidän rakentamisen hintaa, ja ehkä kolme suu-
rinta niistä ovat kuitenkin parkkipaikoitus, esteettömyys ja nämä väestönsuojat, joista
edustaja Lohikin puhui. Tämä on mielenkiintoinen yhtälö siinä mielessä, että kuitenkin
100 000 euron asunnon voisi saada periaatteessa 70 000:llakin, jos me oikeasti tekisimme
tätä norminpurkua, että mikä se kunnianhimon taso sitten tulee olemaan. Ja ehkä kyselisin
samaa asiaa näistä väestönsuojista, nyt kun tässä tuli puheeksi, että voitaisiinko jopa nos-
taa sitä kunnianhimoa tässä väestönsuojakysymyksessä.

Toinen varapuhemies Arto Satonen:  Ministeri Tiilikainen, 2 minuuttia.

14.57 Asunto-, energia- ja ympäristöministeri Kimmo Tiilikainen:  Arvoisa puhe-
mies! Kiitos kannustavasta palautteesta, sitäkin on mukava kuunnella.

Tässä tulivat aika hyvin nämä asiat, mitä on yritetty lainsäädännöllä ratkoa, esille.
Joitain kysymyksiä nousi, lähinnä se, olisiko voitu tehdä enemmän tämän kyseisen lain

yhteydessä. Aina varmasti voidaan uudistuksia niputtaa, mutta kun esimerkiksi edustaja
Kauma kysyi tästä sujuvoittamisesta, niin rakennusmääräyskokoelma on kokonaisuudes-
saan uusinnan alla. Meillä on sieltä esimerkkejä niistä osista, jotka on jo tehty, että asetus-
ten määrää on tiputettu neljäsosaan aiemmasta, 40:n sijaan 10—11:een on pystytty pistä-
mään asiat, ja tämä on edelleen jatkuva. Kuten tiedätte, rakennusmääräyskokoelma on hui-
kean mittava ja sitä tehdään jatkuvasti.

Samaten tuo maankäyttö- ja rakennuslain kokonaisuudistus jatkaa siitä, mihin tähän
saakka on ehditty. Kaavoituksen nopeuttaminen, sitä on tehty jo monessa esityksessä, sa-
maten esimerkiksi tätä edustaja Kososen esille ottamaa käyttötarkoituksen muutosta, jossa
toimistotiloja voidaan muuttaa asuinrakennuksiksi, jos kaupunki haluaa — käytännössä
nyt kaikki lainsäädäntöesteet on purettu, se on kaupunkien päätöksenteon käsissä.

Oli erittäin hyvä, että nousi tämä väestönsuojakysymys laveammin. Tässä todellakin nyt
oikeastaan vain hieman alennetaan niitä kustannuksia, mutta tämä on se, mitä ympäristö-
ministeriön puolella voidaan väestönsuojakysymyksissä tehdä. Sisäministeriön puolella
voidaan tehdä enemmän, ja hallitus aikoo tehdä näin. Ne mahdollisuudet ovat senkaltaiset,
että nostetaan tuota neliömetrirajaa, minkä kokoisille rakennuksille vaaditaan väestönsuo-
ja, ja toinen mahdollisuus on täälläkin edustajien esille ottama yhteisten väestönsuojien
käyttö, ja myös sitä selvitetään, että millä edellytyksillä ja minkäkaltaisilla välimatkoilla
voitaisiin näihin yhteisiin väestönsuojiin tukeutua. Sisäministeriössä on tätä koskeva työ-
ryhmä, jonka määräaika on tämän vuoden loppuun, ja toivon todella, että sieltä saadaan sit-
ten huomattavasti tuhdimmat esitykset tämän väestönsuoja-asian eteenpäinviemiseksi,
mutta se on todella toisen ministeriön vastuulla.

Edelleen asia, mikä varmasti sujuvoittaa esimerkiksi korjausrakentamista, täydennysra-
kentamista ja mahdollistaa peruskorjauskohteissa lisää rakennusoikeuden käyttöä tai
enemmän vaikkapa asuntoja kyseiselle tontille, on tämä asunto-osakeyhtiölain muutos,
missä hallitusohjelmassa tavoitellaan sitä, että tästä yksimielisyysvaatimuksesta luovu-
taan, ja tämä on puolestaan oikeusministeriön valmistelussa oleva asia. Toivon, että myös
siinä [Puhemies koputtaa] edetään ripeästi.
7



Pöytäkirjan asiakohta PTK 85/2017 vp
Keskustelu päättyi.

Asia lähetettiin ympäristövaliokuntaan, jolle liikenne- ja viestintävaliokunnan on annetta-
va lausunto.
8


