















































DEMF999.tmp.xml


Pöytäkirjan asiakohta PTK 63/2018 vp
Pöytäkirjan asiakohta 

PTK 63/2018 vp

Täysistunto

Torstai 7.6.2018 klo 16.05—18.28

5. Euroopan neuvoston Suomen valtuuskunnan kertomus Euroopan neuvoston parlamen-
taarisen yleiskokouksen toiminnasta vuonna 2017

Kertomus K 8/2018 vp
Valiokunnan mietintö UaVM 4/2018 vp

Ainoa käsittely

Puhemies Paula Risikko: Ainoaan käsittelyyn esitellään päiväjärjestyksen 5. asia. Käsit-
telyn pohjana on ulkoasiainvaliokunnan mietintö UaVM 4/2018 vp.

Keskustelu

17.47 Matti Vanhanen kesk (esittelypuheenvuoro): Arvoisa puhemies! Tämä toiminta-
kertomus tekee osaltaan tunnetuksi neuvoston tärkeää työtä ihmisoikeuksien, demokratian
ja oikeusvaltioperiaatteen turvaamiseksi ja kehittämiseksi, ja samalla tämä kertomus ker-
too hyvin Suomen valtuuskunnan aktiivisesta työstä järjestön perustehtävien toteutumisen
edistämisessä. Tämän kertomusvuoden osalta pitää kyllä nimenomaan näihin perustehtä-
viin nyt paneutua. Valiokunta omassa lausunnossaan kiinnittää huomiota niihin vakaviin
sisäisiin ja ulkoisiin haasteisiin, joita neuvostolla on.

Pidämme huolestuttavana kehityssuuntaa, jossa Euroopan neuvoston jäsenvaltioiden
velvoitteiden täyttäminen on puutteellista ja yhä useamman jäsenvaltion taholta. Järjestön
periaatteiden ja päätösten kyseenalaistaminen ja toiminnan hankaloittaminen eivät saa joh-
taa sen toimintaedellytysten heikkenemiseen. On jotenkin outoa, että maat, jotka ovat ni-
menomaan tahtoneet tulla järjestön jäseniksi, nyt nikottelevat järjestön perusperiaatteiden
toteuttamisessa omassa maassaan. Myös järjestön resurssitilanne on heikentynyt Venäjän
jätettyä maksamatta osan vuoden 17 jäsenmaksusta ja Turkin samanaikaisesti ilmoitettua,
että se luopuu suuren maksajamaan asemasta. Oma julkisuutensa on liittynyt yleiskokouk-
seen kohdistuneisiin korruptioepäilyihin ja sen omien eettisten sääntöjen rikkomuksiin.
Tätä ulkoasiainvaliokunta pitää erittäin vakavana, ja olemme kuvanneet sitä omassa lau-
sunnossamme.

Arvoisa puhemies! Suomi aloittaa marraskuussa tänä vuonna Euroopan neuvoston mi-
nisterikomitean puheenjohtajana. Se on puolen vuoden jakso, ja pidämme tätä tärkeänä
mahdollisuutena myös Suomen parlamentaarisen yleiskokouksen valtuuskunnalle huo-
mion keskittyessä puheenjohtajamaahan. — Kiitos.

17.49 Sirkka-Liisa Anttila kesk: Arvoisa puhemies! Suomi liittyi Euroopan neuvostoon
4. päivä toukokuuta 1989 viimeisenä länsimaana, puoli vuotta ennen Puolan ja Unkarin
liittymistä. Ensi vuonna tuleekin kuluneeksi 30 vuotta tästä liittymisestä. 
 Tarkistettu
4.1



Pöytäkirjan asiakohta PTK 63/2018 vp
Käsittelyssä oleva vuosi 2017 on ollut Euroopan neuvoston toiminnalle erittäin haasta-
va. Valiokunnan puheenjohtaja Matti Vanhanen täällä jo sitä kuvailikin. Neuvostoa ovat
koetelleet sekä sisäiset haasteet että yleiskokouksessa ilmitulleet korruptiosyytökset, yleis-
kokouksen puheenjohtajan ero sekä pitkään jatkunut resurssien niukkuus, jotka kaikki ovat
heikentämässä luottamusta järjestön toimintaan. Yleiskokouksen puheenjohtaja on taas
kerran vaihtumassa juhannuksen jälkeisellä kokousviikolla syystä että italialainen puheen-
johtaja Nicoletti ei päässyt parlamenttivaaleissa läpi. Resurssien niukkuus on tosiasia jo
useiden vuosien ajalta, ja tosiaan tilannetta pahentaa, ihan niin kuin valiokunnan puheen-
johtaja Vanhanen totesi, Venäjän ilmoitus ja Turkin ilmoitus, että ne eivät ole enää muka-
na yhtä runsaasti rahoittamassa.

Arvoisa puhemies! Euroopan neuvoston yleiskokous seuraa jäsenmaidensa jäsenvel-
voitteiden toteutumista, kuten demokratian kehitystä, laillisen yhteiskunnan perustaa ja en-
nen muuta ihmisoikeuksia. Jokainen jäsenmaa sitoutuu liittyessään ratifioimaan jäsenyy-
den ehdot ja sitoutuu niitä noudattamaan. Velvoitteiden toteutumista seurataan maakohtai-
sesti ja temaattisesti.

Monitorointikomitea laatii raportteja jäsenmaiden toiminnasta. Siis kaikista laaditaan
raportti tietyin väliajoin, ja sitten tarpeen mukaan laaditaan raportti niistä maista, joiden
kohdalla on selvitettävää. Viime vuonna Turkki pistettiin monitorointiin, ja komitean työ-
listalla on ensimmäistä kertaa kaksi EU-maata, Puola ja Unkari, johtuen maissa harjoitet-
tavasta politiikasta. Monitorointikomitean työtä ovat vaikeuttaneet esimerkiksi raportoiji-
en tiedonhankintamatkojen järjestelyt, jotka eivät aina ole turvanneet riittävää tiedonsaan-
tia. Lisäksi monitoroinnin tulosten täytäntöönpano kohdemaissa tarvitsee lisää kannustus-
ta.

Korruptioraportti ja siinä kerrotut epäilykset olivat erittäin suuri kolaus koko järjestön
maineelle. Euroopan neuvoston sääntöjä on näissä asioissa kiristetty, eikä minkäänlaista
korruptiota sallita eikä pidäkään jatkossa sallia. Menettelytapa- ja käytännesääntöjä päivi-
tettiin ja päivitetään jatkossakin. Yleiskokous on puhemiehille osoitetussa kirjeessä 7.5.
kehottanut kansallisia parlamentteja, hallituksia ja poliittisia puolueita ryhtymään tarvitta-
viin toimenpiteisiin. 

Puheenjohtajisto on samalla perustanut ad hoc -työryhmän pohtimaan yleiskokouksen
tulevaa roolia ja asemaa. Työryhmän seuraavassa kokouksessa, joka on kesäkuun viimei-
sellä viikolla, keskustellaan säännöistä, käytänteistä ja parlamenttivaltuuskuntien valtakir-
joihin liittyvistä asioista ja niiden mahdollisesta haastamisesta. Tärkeintä on nyt jatkossa,
että asiat ovat kunnossa ja että varmistetaan, ettei enää toista kertaa pääse tällaista tapah-
tumaan. Suomen valtuuskunta on lausunnossaan työryhmälle korostanut parlamentaarisen
yleiskokouksen riippumattomuuden turvaamista sekä sen autonomisen aseman ja pluralis-
tisen luonteen säilymistä. Kaikkien jäsenmaiden on kunnioitettava jäsenvelvoitteita. Eu-
roopan ihmisoikeustuomioistuimen riippumattomuus on turvattava jatkossakin. Oikeusis-
tuimien riippumattomuushan on yksi demokratian kulmakivistä. Suomi tukee ihmisoike-
ussopimusjärjestelmän uudistamista, mutta me korostamme samalla, että uudistukset eivät
saa missään tapauksessa vaarantaa Euroopan ihmisoikeustuomioistuimen riippumatto-
muutta ja arvovaltaa.

Sitten edessämme on myöskin nykyisen pääsihteerin, Thorbjørn Jaglandin, toimikau-
den päättyminen ensi vuoden lokakuussa. Uuden pääsihteerin valintaprosessi käynnistyy
syksyllä ja samoin Suomen EN-puheenjohtajuuskausi. Silloin on ehdokasasettelu, ja se
2



Pöytäkirjan asiakohta PTK 63/2018 vp
päättyy 10. päivä tammikuuta ensi vuonna. Yleiskokous valitsee uuden pääsihteerin ensi
vuoden kesäkuussa, ja uusi toimikausi alkaa hänellä 1.10.2019.

Kaiken kaikkiaan Euroopan neuvosto tekee arvokasta työtä. Nyt pitää vain jatkossa löy-
tää keinot siihen, että myöskin ne perusasiat, jotka nimenomaan Euroopan neuvoston työ-
listalla ovat — ihmisoikeudet, demokratia ja laillisen yhteiskunnan perusta — jatkossa
pystytään turvaamaan mahdollisimman monessa jäsenmaassa. Tällä hetkellä näin valitet-
tavasti ei ole, eli työsarkaa riittää.

17.54 Olli-Poika Parviainen vihr: Arvoisa rouva puhemies! Edustaja Anttila avasi an-
siokkaasti sitä, mitä Euroopan neuvoston yleiskokouksissa tapahtuu. Euroopan neuvoston
työ on erittäin tärkeää myös Suomelle, ja meillä on hieno mahdollisuus tulevan puheenjoh-
tajakauden myötä edesauttaa myös meille tärkeitä tavoitteita. 

Mutta tilanne on tosiaan haastava. Kyseessä eivät ole enää edes korruptioepäilyt, vaan
korruptio, jota Euroopan neuvostossa on pitkään harjoitettu, on tullut räikeästi esiin, ja sii-
hen on kuulunut myös suomalainen henkilö, eli tämä on sikäli meitäkin lähellä. On ollut
nähtävissä ainakin näin ensimmäisen kauden Euroopan neuvoston yleiskokousjäsenen nä-
kökulmasta, että tietyt maat, jotka eivät välttämättä jaa samaa käsitystä ihmisoikeuksien
universaaliudesta, käyttävät Euroopan neuvoston yleiskokousta myös omien tavoitteiden-
sa edistämiseen ja ennen kaikkea omien rikkeidensä valkopesuun. Mielestäni tällaiseen pi-
täisi puuttua nykyistä tiukemmin. 

Hyvä esimerkki on se, että maat, jotka on liitetty nyt myös näihin lahjusskandaaleihin,
ovat myös niitä maita, joissa on tapahtunut räikeitä ihmisoikeusloukkauksia. Samaan ai-
kaan kun Venäjä on asettautunut Euroopan neuvoston yleiskokouksen toiminnan ulkopuo-
lelle sen jälkeen, kun heille asetettiin sanktioita Krimin miehityksen johdosta, on ollut näh-
tävillä kasvava määrä sellaisia puheenvuoroja, joissa Venäjällä kyseenalaistetaan koko Eu-
roopan ihmisoikeussopimuksen merkitys ja siinä pysyminen. Vaikka tilanne erityisesti Ve-
näjän ja EU:n välillä on hankala, olisi jotenkin erityisen tärkeää, että me pystyisimme pi-
tämään huolta siitä, että esimerkiksi Euroopan ihmisoikeussopimuksessa pysyisivät myös
sellaiset valtiot kuten Venäjä. Me emme toki sitä asiaa päätä, mutta me voimme toivotta-
vasti olla fasilitoimassa keskusteluja eri suuntiin. Toinen esimerkki on Turkin mukaantulo
Euroopan neuvoston yleiskokouksen toimintaan juuri silloin, kun Turkin hallinnon autori-
täärisyyden määrä lähti selkeään kasvuun ja oli tämä vallankaappausyritys, joka Turkissa
tapahtui, ja se on heijastunut monin tavoin Euroopan neuvoston toimintaan.

Nostaisin vielä viimeisenä asiana sen, että Suomella on perinteisesti ollut paljon annet-
tavaa näissä kysymyksissä. Yksi keskeinen Euroopan neuvoston yleiskokouksen pysyvis-
tä asialista-asioista on naisiin kohdistuvan väkivallan torjunta ja siihen liittyvä työ, ja tämä
on myöskin tietenkin Suomen kehityspolitiikan kannalta keskeinen linja. Meidän kannat-
taisikin ehkä terävöittää tätä roolia ja samalla kiinnittää huomiota myös siihen, että meidän
omassa kotipesässämmekin on parannettavaa. Suomi on edelleen varsin väkivaltainen
maa, kun puhutaan naisiin kohdistuvasta väkivallasta.

17.57 Mikko Savola kesk: Arvoisa rouva puhemies! Euroopan neuvosto tuntuu olevan
hyvin haasteellisessa tilanteessa tällä hetkellä. Ulkoasiainvaliokuntaan olemme saaneet sii-
tä tietoa. Edustaja Vanhanen, ulkoasiainvaliokunnan puheenjohtaja, esittelikin näitä kes-
keisiä kohtia, mitä sieltä on tullut esiin.
3



Pöytäkirjan asiakohta PTK 63/2018 vp
Yhtenä asiana haluan kuitenkin nostaa keskusteluun sen, mikä mainitaan niin täällä ra-
portissa, kertomuksessa, kuin sitten ulkoasiainvaliokunnan mietinnössä, eli Euroopan neu-
voston ja Venäjän välisen suhteen. Se ei kyllä pitkässä juoksussa eikä lyhyemmässäkään
juoksussa tiedä hyvää, että keskusteluyhteys Euroopan maiden ja Venäjän välillä huono-
nee. Päinvastoin, sitä vuoropuhelua pitäisi pystyä lisäämään, jotta juuri näihin ihmisoi-
keuskysymyksiin, joihin edustaja Parviainen tuossa viittasi, pystyttäisiin saamaan paran-
nusta ja ylipäätään parantamaan kehitystä ja turvallisuusympäristöä, kaiken kaikkiaan näi-
tä asioita.

Tiedän, että edustaja Anttila on Suomen valtuuskunnan varapuheenjohtajana tehnyt hy-
vää työtä Euroopan neuvostossa, mutta haluaisinkin oikeastaan kysyä: Mitä olisi tehtävis-
sä? Kuinka Suomi pystyisi parantamaan tätä keskusteluyhteyttä? Se, että yleiskokous on
päättänyt rajoittaa Venäjän parlamentaarisen valtuuskunnan osallistumisoikeuksia, kertoi-
si kyllä ainakin itselleni sen, että se vähentää vuoropuhelua ja ehkäisee kyllä myös näitten
ongelmien ratkaisemista. Vaikka siellä taustalla on vakavia kysymyksiä, hyvin vakavia ky-
symyksiä, joita mekään emme luonnollisesti hyväksy, liittyen Ukrainan tapahtumiin, Kri-
min valtaukseen ja niin edelleen, ihmisoikeuskysymyksiin ja niin edelleen, niin ilman kes-
kustelua, ilman näitten solmujen avaamista ja ilman näitä kanavia, jollainen esimerkiksi
Euroopan neuvosto on, niiden pöytien ympärillä käytävää keskustelua, nämä eivät voi
myöskään ratketa. Minkälaista keskustelua siellä näistä asioista on käyty?

17.59 Pia Kauma kok: Arvoisa puhemies! Täällä puhutaan Euroopan neuvoston parla-
mentaarisesta kokouksesta ja sen toiminnasta, mutta muistuttaisin kansanedustajia myös-
kin siitä, että siellä Euroopan neuvostossa on myöskin kunta- ja aluepäättäjistä koostuva
luottamuselin, joka kokoontuu kaksi kertaa vuodessa. Sillä on periaatteessa aivan saman-
kaltaiset toimintaperiaatteet kuin tällä parlamentaarisella yleiskokouksella. 

Nyt kun Suomelle sitten tulee puheenjohtajuus marraskuussa noin puolen vuoden ajak-
si, niin on mielestäni tärkeää, että ministerikomitea, parlamentaarinen yleiskokous ja
myöskin tämä kunta- ja aluepuolen parlamentti tekevät yhteistyötä näiden tilaisuuksien
järjestämisessä. Meillä on kaikilla agendalla oikeusvaltio, sananvapaus, ihmisoikeudet,
vallan kolmijaon tärkeys, erityisesti tuomioistuinten riippumattomuus ja tämäntyyppiset
asiat. Molemmat kamarit Euroopan neuvostossa ovat myöskin kohdanneet niitä ongelmia,
mitä on tullut siitä, että Venäjältä evättiin äänestysoikeus, minkä seurauksena he eivät sit-
ten osallistu enää jäsenmaksuihin. Toinen on sitten Turkki, joka on siirtynyt siitä suurmak-
sajan roolista pienemmän maksajan rooliin. Kaikki tämä tietysti aiheuttaa vähän päänvai-
vaa siinä, mihin Euroopan neuvosto tulee sitten keskittymään jatkossa. Itse pidän kuiten-
kin tärkeänä sitä, että toimintaa ylläpidetään edelleen, vaalitarkkailuja suoritetaan ja näitä
perustehtäviä viedään edelleen. 

Mutta kuten alussa totesin, niin toivon, että sitten kun marraskuussa tämä Suomen pu-
heenjohtajuuskausi alkaa, voimme yhteistyössä toimia näiden tilaisuuksien järjestämisek-
si ja myöskin näiden tärkeiden periaatteiden ylläpitämiseksi suomalaisessa yhteiskunnassa
ja keskusteluissa. 

18.01 Krista Mikkonen vihr: Arvoisa puhemies! Laajemminkin tällä hetkellä on tilanne,
jolloin nämä kansainväliset monenväliset instituutiot ovat kärsimässä tai menettämässä
sitä arvostusta ja toimintakykyään, mitä niillä on ollut. Tietysti Suomelle pienenä maana on
äärimmäisen tärkeää se, että me pystymme olemaan aktiivisesti mukana näissä monenvä-
4



Pöytäkirjan asiakohta PTK 63/2018 vp
lisissä kansainvälisissä toiminnoissa. Sen takia on tietysti erityisen valitettavaa kuulla, että
myös Euroopan neuvostossa, joka nyt on ikään kuin tämä meidän oma eurooppalainen yh-
teistyöelimemme, on sielläkin näin paljon näitä haasteita tällä hetkellä ja myöskään Euroo-
pan maissa nämä perusasiat liittyen ihmisoikeuksiin, demokratiaan ja oikeusvaltioperiaat-
teeseen eivät ole lainkaan itsestäänselviä tänä päivänä. 

On hyvä kuulla, että Suomen valtuuskunta on ollut siellä aktiivinen ja painottaa ennen
kaikkea näitä asioita, painottaa naisten oikeuksia, painottaa sananvapauden toteutumista,
ja nämä ovat kyllä asioita, joista täytyy koko ajan pitää ääntä. Ne eivät ole mitään itsestään-
selvyyksiä. Me ehkä joskus muutamia vuosia sitten ajattelimme, että varsinkin Euroopassa
se on kaikille itsestäänselvyys, mutta kun tilanne ei tämä ole, niin niistä pitää jatkuvasti pu-
hua.

On tärkeää, että meillä on näitä areenoita, missä me voimme käydä vuoropuhelua myös
Venäjän kanssa. Tällä hetkellähän näitä kansainvälisiä areenoita ei taida olla juuri kuin
Arktinen neuvosto, missä Venäjä on aktiivisesti mukana. Kuitenkin jos jotain niin vuoro-
puhelua tarvitaan tässä maailmantilanteessa, jossa tuntuu, että nämä yksin ajattelevat joh-
tajat, ovat ne sitten Venäjällä tai USA:ssa tai Pohjois-Koreassa, haluavat vain keskenään
keskustella, jos sitäkään, mutta ennen kaikkea eivät halua laajasti ottaa siihen koko kan-
sainvälistä yhteisöä mukaan. Toivon, että Suomen puheenjohtajakaudella me pystyisimme
tarjoamaan niitä mahdollisuuksia tälle yhteiselle keskustelulle entistä laajemmin ja pystyi-
simme vahvistamaan näiden kansainvälisten instituutioitten asemaa.

18.03 Olli-Poika Parviainen vihr: Arvoisa herra puhemies! Jatkan vielä oikeusvaltiope-
riaatteesta. Joissakin Euroopan neuvoston jäsenmaissa — viittaan nyt esimerkiksi niihin
EU-maihin, jotka ovat olleet myös Euroopan neuvoston yleiskokouksen keskusteluissa
paljon esillä, eli esimerkiksi Puolan median- ja sananvapauden tilanne ja oikeuslaitoksen
tilanne ja toisaalta Unkarin politiikka näin parina esimerkkinä — haasteena on Euroopan
neuvoston näkökulmasta se, että Euroopan unionikaan ei tunnu tällä hetkellä pystyvän
puuttumaan näihin tilanteisiin. Tietenkin puoluejärjestelmä tekee sen, että EU-tason puo-
lueet eivät ehkä halua lähteä omia niin sanotusti puoluetovereitaan toisissa maissa syytte-
lemään, ja sitten ollaan päädytty tilanteeseen, jossa katsotaan kaikenlaisia kysymyksiä läpi
sormien. Toivoisin, että tähän löytyisi jokin sellainen ratkaisu, että pystyisimme aidosti pa-
rantamaan kansalaisyhteiskunnan tilannetta myös Euroopan unionin sisällä mutta ennen
kaikkea koko Euroopan neuvoston toimialueella. Tähän kannattaisi meidän puheenjohta-
jakausillamme, koska meillä on myös EU-puheenjohtajakausi tulossa, puuttua ja miettiä,
minkälaisia pehmeitä keinoja voisi olla käytettävissä.

Vielä tähän dialogiin tai sen puutteeseen suhteessa Venäjään: Toissa vuonna Euroopan
neuvoston Suomen valtuuskunta kävi Moskovassa. Me ilmoitimme siitä, totta kai, etukä-
teen Euroopan neuvostolle ja kävimme keskustelua Venäjän kanssa, miten ylläpidetään di-
alogisuutta tilanteessa, jossa he eivät enää samoissa pöydissä ole läsnä. No, tämä ei välttä-
mättä johtanut mihinkään sen suurempiin tuloksiin, mutta ainakin keskusteluyhteys on py-
synyt auki. Ehkä tällaisia kannattaisi miettiä lisää nyt, kun meidän puheenjohtajakautem-
mekin tulee, huomioiden tietenkin sen, että meidän on pysyttävä siinä yhteisessä linjassa,
joka on määrätty ja päätetty.

Ja viimeisenä: Edustaja Kauma, kun nostitte esiin tämän kunta- ja aluekokouksen, niin
siihen toteaisin, että olisi todella tärkeää, että me saisimme sen profiilia kasvatettua myös
Suomessa, koska meillä voisi olla paljon opittavaa myös siitä, miten alueellinen hallinto on
5



Pöytäkirjan asiakohta PTK 63/2018 vp
järjestetty ympäri Eurooppaa ja ylipäätään Euroopan neuvoston toimialueella. Etenkin jos
ja kun meidän maakuntamallimme menee eteenpäin, niin meillä on kyllä paljon keskustel-
tavaa tästä kumppaniemme kanssa. Ja sen lisäksi, että kävisimme tätä keskustelua siellä
foorumilla, niin myös Euroopan neuvoston Suomen valtuuskunnan ja sitten tämän alueval-
tuuskunnan kannattaisi käydä myös enemmän keskustelua yhdessä. Olette hyvin sitä toi-
mintaa jo aloitelleetkin.

18.06 Sirkka-Liisa Anttila kesk: Arvoisa puhemies! Täällä on käyty erittäin hyvää kes-
kustelua Euroopan neuvoston valtuuskunnan kertomuksesta.

Ensin edustaja Kaumalle annan kiitokset siitä, että teidän aikananne kunta- ja aluekomi-
tean kanssa on aloitettu tiivis yhteistyö ja sitä jatketaan valtuuskunnan ja kunta- ja alueko-
miteassa olevien edustajien välillä. Se on tärkeää, koska me toimimme samassa elimessä.

Sitten edustaja Savola puuttui hyvin tärkeään asiaan kysymällä, millä tavalla nyt sitten
pidetään yhteyksiä Venäjään. Totuushan on se, että Venäjän edustajien valtakirjoja ei ole
tänä vuonna tarkastettu, koska he eivät ole niitä tarkastettavaksi esittäneet vaan ovat pidät-
täytyneet tämän vuoden osalta Euroopan neuvoston toiminnasta lukuun ottamatta ministe-
rikomiteaa, johon Venäjä osallistuu.

Olen ollut mukana niin pitkään, että muistan sen ajan, kun Venäjä oli niin sanottu kan-
didaatti eli jäsenmaaehdokas Euroopan neuvostolle. Siihen aikaan puhkesi Tšetšenian so-
ta, ja silloin mietittiin kuumeisesti, mitä nyt sitten tehdään, koska tulevassa Euroopan neu-
voston jäsenmaassa ei voi olla sotatila siinä vaiheessa ainakaan, kun liitytään neuvostoon.
Mutta silloinkin päädyttiin siihen, että jatketaan neuvotteluja ja seurataan tilannetta, koska
on helpompi vaikuttaa venäläisten toimintaan, Venäjän politiikkojen toimintaan, kun on
keskusteluyhteys, dialogi auki. Tämä oli ihan viisas ratkaisu, koska sen jälkeen sitten sota
loppui ja Venäjä on ollut Euroopan neuvoston jäsenenä.

Itse lähden siitä, että me olemme mukana siinä Euroopan unionin rintamassa, joka liit-
tyy näihin Ukrainan pakotteisiin, ja siitä seuraavat sitten nämä ratkaisut, jotka on tehty Ve-
näjän valtuuskunnan eli Venäjän kansanedustajien valtakirjojen osalta. Sitten kaiken lisäk-
si, äänioikeuden menettämisen lisäksi, heiltä vielä täysistunnon äänestyksessä vietiin oi-
keus olla komiteoiden puheenjohtajana, ja tämä oli se viimeinen niitti sille, että venäläiset
edustajat tekivät tämän ratkaisun, että eivät ole tällä kertaa mukana.

Siellähän on nyt parhaillaan toiminnassa niin sanottu ad hoc -komitea, työryhmä, joka
pohtii yleiskokouksen tulevaa roolia ja asemaa, ja siinä keskustellaan nimenomaan siitä,
miten sääntöjä, käytäntöjä pitäisi muuttaa taikka kehittää parlamenttivaltuuskuntien valta-
kirjojen osalta. Tavoite tietysti on se, että pystyttäisiin ainakin luomaan dialogi — vaikka
ei se jäsenyyteen sitten tulisikaan tässä vaiheessa, niin kuitenkin jatkuva dialogi Venäjän
valtuuskunnan edustajien kanssa. 

Euroopan neuvoston Suomen valtuuskunnan puheenjohtaja ja varapuheenjohtaja oli
kutsuttu viime vuonna, kun meillä oli tämä Etyjin 40-vuotisjuhlakokous, sen jälkeen heti
välittömästi tilaisuuteen Moskovassa, jossa silloinen duuman puhemies meidät otti vas-
taan. Senkin kokouksen päätteeksi totesimme, [Puhemies koputtaa] että kyllä pidetään
suoria yhteyksiä yllä.

18.09 Pia Kauma kok: Arvoisa puhemies! Edustaja Parviainen nosti esiin tämän kunta- ja
alueyhteistyön tärkeyden erityisesti nyt, kun tuo sote- ja maakuntauudistus sitten aikanaan
tulee voimaan. Toinen asia, missä se on myöskin tärkeä, on alaikäiset turvapaikanhakijat.
6



Pöytäkirjan asiakohta PTK 63/2018 vp
On arvioitu, että heitä on lähtenyt viime vuosien kriisien aikana peräti miljoona Euroop-
paan, ja heistä on kateissa useita tuhansia, ellei peräti kymmeniätuhansia, kukaan ei oikein
tiedä sitä lukua, ja itse asiassa ne, keiden kontolle se lankeaa, ovat sitten alue- ja paikalliset
viranomaiset. Se yhteistyö on todella tärkeää. 

Sitten edustaja Mikkonen nosti esiin tämän Venäjä-yhteistyön tärkeyden. Tämä on to-
dellakin ydinkysymys, sillä joissakin pöydissä on esitetty myöskin, pitäisikö Venäjä ja
Turkki sulkea pois kokonaan tuolta Euroopan neuvostosta johtuen juuri näistä jäsenmak-
suongelmista, jotta pystyttäisiin palaamaan näihin alkuperäisiin arvoihin, joita Euroopan
neuvostolla on ollut. Mutta onneksi ne puheenvuorot ovat kuitenkin jääneet melko vähäi-
siksi, koska varmaan voimme kaikki jakaa kuitenkin sen käsityksen, että dialogin ylläpitä-
minen Venäjän kanssa on se kaikkein oleellisin asia. On kuitenkin niin vähän niitä erilaisia
yhteistyömuotoja, mitä tällä hetkellä on ylläpidetty, että itse ainakin toimin niin, että pyrin
pitämään yhteyttä ja pitämään yllä sitä, että Venäjä pidetään mukana siellä eikä sitä suin-
kaan ajeta pois.

18.11 Mikko Savola kesk: Arvoisa puhemies! Kiitän edustaja Anttilaa tästä hyvästä sel-
vityksestä, joka kuvaa nimenomaan sitä, mitä Euroopan neuvostossa on Venäjän suhteen
tehty ja keskusteltu. Ja olen aivan samaa mieltä kuin edustaja Kauma siitä, että nimen-
omaan tämä keskusteluyhteys pitää pitää. Se, että suljetaan pää pensaaseen, keskustellaan
vain samanmielisten kanssa, ei yleensä asioita edesauta, vaan avoin dialogi ja sitä kautta
myös niihin epäkohtiin puuttuminen, sen ymmärtämyksen lisääminen ovat myös omiaan
parantamaan tilannetta. Mutta on hyvä, että asiasta on nyt joka tapauksessa keskusteltu, ja
on hyvä, että Suomen valtuuskunta ajaa tätä keskusteluyhteyttä maiden välillä.

Keskustelu päättyi.

Eduskunta hyväksyi valiokunnan ehdotuksen kannanotoksi kertomuksen K 8/2018 vp joh-
dosta. Asian käsittely päättyi.
7


	5
	17.47
	17.49
	17.54
	17.57
	17.59
	18.01
	18.03
	18.06
	18.09
	18.11


