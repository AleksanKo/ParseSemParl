















































DEM6298.tmp.xml


Pöytäkirjan asiakohta PTK 157/2018 vp
Pöytäkirjan asiakohta 

PTK 157/2018 vp

Täysistunto

Tiistai 12.2.2019 klo 14.04—18.03

3. Hallituksen esitys eduskunnalle sakon muuntorangaistuksen määräämistä koskevan 
sääntelyn muuttamiseksi

Hallituksen esitys HE 178/2018 vp
Valiokunnan mietintö LaVM 16/2018 vp

Toinen käsittely

Puhemies Paula Risikko: Toiseen käsittelyyn esitellään päiväjärjestyksen 3. asia. Nyt
voidaan hyväksyä tai hylätä lakiehdotukset, joiden sisällöstä päätettiin ensimmäisessä kä-
sittelyssä.

Keskustelu

15.06 Katja Hänninen vas: Arvoisa rouva puhemies! Valiokunnan kuulemien asiantunti-
joiden kriittisissä lausunnoissa on nostettu esille sakon muuntorangaistukseen liittyviä on-
gelmia, joihin esitys ei kuitenkaan tässä muodossaan anna tyydyttäviä ratkaisuja. Lakiesi-
tyksen ydinperusteluna ja tarkoituksena on edistää rikosoikeusjärjestelmän uskottavuutta,
lain kieltojen ja käskyjen noudattamista sekä yleistä lainkuuliaisuutta.

Asiantuntijat toteavat, että tällä tavoitteella voi perustella mitä hyvänsä rikoslain koven-
nusta. Asiantuntijakuulemisissa on nostettu esille kysymyksiä, korjaako tarjottu keino tuon
uskottavuuden ja onko näin aikaansaatu muutos hintansa arvoinen. Olisiko sama voitu saa-
da aikaan jollakin toisella toimella, ja millaiset olisivat näiden toimien muut edut ja niiden
tuottamat kustannukset? Nämä rikoslain järkevää käyttöä ohjaavat kysymykset on valitet-
tavasti jätetty esittämättä ja vastaukset saamatta.

Esityksen mukaan muuntorangaistus on koettu periaatteellisista syistä tarpeelliseksi ti-
lanteissa, joissa toistuvissa rikoksissa käsillä on mahdollisuus, että tekijä jää tyystin vaille
seuraamuksia. Samalla kuitenkin asiantuntija-arvioissa on todettu esityksen pulmaksi se,
että rikos, jonka vakavuus edellyttää lievää sakkorangaistusta, johtaakin vankeusrangais-
tukseen. Periaatteellisesti ongelmallisena pidetäänkin sitä, että tämä ankaroituminen koh-
distuu nimenomaan vähävaraisiin ja muutenkin heikossa asemassa oleviin. [Timo Heino-
nen: Eikö heille kuulu rangaistusta?] Tämä esityksen keskeinen ongelmakohta on todettu
myös hallituksen esityksessä. 

Muuntorangaistusjärjestelmän muutokset eivät tutkimustiedon valossa ole olennaisesti
vaikuttaneet rikollisuuteen. Myöskään ehdotetuilla lainmuutoksilla ei voida arvioida ole-
van merkittävää vaikutusta rikollisuuteen. Yksittäisten, hyvin paljon toistuvasti sakkori-
koksia tekevien osalta muuntorangaistuksen suorittaminen katkaisee kuitenkin rikosten te-
kemisen muuntorangaistuksen ajaksi. Tämä seuraus näyttää olevan esityksen ainoa merkil-
le pantava parannus nykytilaan. 
 Tarkistettu
4.0



Pöytäkirjan asiakohta PTK 157/2018 vp
Päihdeongelmaiset tekijät suorittavat muuntorangaistuksen vankilassa. He ovat pääosin
syrjäytyneitä ja vakavasti terveysongelmaisia. Heidän osaltaan on olemassa tarve tukitoi-
mille ja hoidolle vankeusrangaistuksen sijaan. Tällä hetkellä kuitenkin tuomioistuimessa
muunnettujen sakkojen suorituspaikka on ainoastaan vankila. 

Asiantuntijat ovat todenneet valiokunnassa, että sakon muuntoa pyritään välttämään vii-
meiseen saakka ja varat etsitään vaikka mistä. Muuntorangaistuksen kohteeksi valikoitu-
vat siis ne, jotka ovat pudonneet kaikkien sosiaalisten ja yhteiskunnallisten verkostojen ul-
kopuolelle. Heillä ei kertakaikkiaan ole mahdollisuutta suorittaa sakkojaan. On selvää, et-
tei pelotevaikutus silloin toteudu rikosoikeusjärjestelmän uskottavuuden, lain kieltojen ja
käskyjen noudattamisen tai yleisen lainkuuliaisuuden kannalta. Tutkimustieto vahvistaa
tämän yksiselitteisesti. Toisaalta sen paremmin muuntorangaistuksen käyttöalaa lisänneet
kuin rajoittaneetkaan toimet eivät ole käytännössä vaikuttaneet tällaisten henkilöiden ri-
kollisuuteen millään tavalla. 

Asiantuntijat ovat muun muassa esittäneet, että päihdeongelmaisten osalta vankeusran-
gaistukselle käytössä olevien vaihtoehtoisten rangaistusmuotojen lisäksi tuomioistuimilla
tulisi olla mahdollisuus määrätä esimerkiksi sopimushoitoseuraamus, jos tuomitun tervey-
dellinen ja sosiaalinen tilanne sitä puoltavat. Tällaista hoitoseuraamusta tulisi erityisesti
pyrkiä käyttämään sakonmuunnon vaihtoehtona.

Ammattimaiseen, toistuvaan omaisuusrikollisuuteen tulisi voida puuttua nykyjärjestel-
mää tehokkaammin. Tämä esitys tulee kuitenkin kohdentumaan myös henkilöihin, jotka
eivät tätä kohtelua ansaitse. Ammattimaisten ja toistuvien näpistysten varalta lakiin on
syytä sisällyttää muuntomahdollisuus. Muunnon ensisijaisena muotona ei kuitenkaan tuli-
si olla vankeus. 

Esityksellä on myös taloudellisia vaikutuksia. Vuosittaisia lisäkustannuksia esityksestä
tulisi 10,8 miljoonaa euroa sekä Oikeusrekisterikeskuksen kertaluontoiset tietojärjestelmä-
kustannukset. Ehdotus merkitsisi merkittävää työmäärän lisäystä poliisille, syyttäjälle ja
tuomioistuimille, sillä etenkin toistuvia liikennerikoksia ja lieviä omaisuusrikoksia on run-
saasti. Tuomioistuimen käsiteltäväksi olisi lisäksi vietävä sellaisiakin asioita, joissa sako-
tettu maksaa sakkonsa joka tapauksessa. 

Kun otetaan huomioon ehdotetut muutokset sakkojen muuntosuhteeseen ja muuntoran-
gaistuksen enimmäismäärään, voidaan arvioida keskimääräisen päivittäisen vankiluvun
nousevan ainakin 30 vangilla päivittäin. Vankiluvun lisäys edellyttäisi 2,2 miljoonan eu-
ron lisämäärärahaa Rikosseuraamuslaitokselle. Poliisin henkilötyövuosia tulisi kertymään
9 600 rikoksen käsittelystä, ja yhden henkilötyövuoden hinta on 58 000 euroa, jolloin mää-
rärahan tarve poliisille olisi kaksi miljoonaa euroa. 

Jos asiaa ei enää jatkossa käsiteltäisi summaarisessa rikosprosessissa, aiheutuisi siitä
syyttäjän avion mukaan syyttäjille selvä työmäärän lisäys. Syyttäjän olisi ensin suoritetta-
va syyteharkinta normaaliin tapaan ja tämän jälkeen osallistuttava asian käsittelyyn tuo-
mioistuimessa. Seitsemännen sakkorikoksen mentyä tuomioistuinkäsittelyyn myös seu-
raavat sakot olisi vietävä tähän samaan käsittelyyn. Tämä lisäisi erityisesti syyttäjän ja tuo-
mioistuimen käsittelemien juttujen määrää. Syyttäjälaitokseen saapuisi jatkossa noin 9 600
yksinkertaista rikosasiaa nykyistä enemmän. Jos valtaosa asioista käsitellään kirjallisessa
menettelyssä, työmäärän lisäys tarkoittaisi noin puolentoista miljoonan euron lisätarvetta. 

Arvoisa puhemies! Tuomioistuimissa käsiteltävät, vaikkakin yksinkertaiset rikosasiat,
lisääntyisivät vastaavasti. Pakkokeinoasian käsittely maksaa tuomioistuimessa keskimää-
2



Pöytäkirjan asiakohta PTK 157/2018 vp
rin 523 euroa. Jos yksinkertaisen rikosasian käsittely maksaisi sen, mitä pakkokeinoasian
käsittely keskimäärin maksaa, lisämäärärahan tarve olisi 5,1 miljoonaa euroa.

Tässä on siis kyseessä iso periaatteellinen ja kallis suunnanmuutos pienen kohderyh-
män vuoksi ilman takeita siitä, että uudistus osuu tavoittelemaansa maalin. Näistä syistä
päädyimme esittämään esityksen hylkäämistä. 

Ehdotan, että edellä olevan perusteella lakiehdotukset hylätään. 

15.13 Johanna Karimäki vihr: Arvoisa puhemies! Hallituksen esityksen mukaan seitse-
mään samankaltaiseen sakkorikokseen vuoden sisällä syyllistyvien henkilöiden teot olisi
käsiteltävä tuomioistuinmenettelyssä. Tällöin henkilölle tuomittu sakkorangaistus olisi
mahdollista muuntaa vankeudeksi, jos sitä ei saada ulosmitatuksi tuomitulta. Muutosta on
perusteltu ennen kaikkea rikosoikeusjärjestelmän uskottavuudella, lain kieltojen ja käsky-
jen noudattamisella sekä yleisellä lainkuuliaisuudella. Nämä ovatkin varteenotettavia pe-
rusteluita. Haluan muistuttaa, että tänäkin päivänä poliisi voi harkintansa mukaan viedä sa-
kot syyttäjälle ja tuomioistuinmenettelyyn. Poliisin ohjekirjan mukaan toimitaan siten, että
seitsemäs samankaltaisesta rikoksesta saatu toistuva sakko viedään tuomioistuimeen.

Hallituksen ehdotus merkitsee työmäärän lisäystä poliisille, syyttäjälle ja tuomioistui-
mille juuri senkin vuoksi, että tuomioistuimen olisi lisäksi käsiteltävä sellaisetkin tapauk-
set, joissa sakotettu maksaa sakkonsa joka tapauksessa. Maksamattomat sakot menevät
aina perintään, joten tämä esitys kohdistuu vain niihin, jotka ovat maksukyvyttömiä ja luot-
totietonsa menettäneitä. Voidaankin kysyä: onko oikein, että muuntorangaistus kohdistuu
vain maksukyvyttömiin henkilöihin? Useampi kuin kaksi kolmesta sakkovangista on päih-
teiden suurkuluttajia, ja puolet heistä on erityisen vaikeasti päihteistä riippuvaisia. Sakko-
vangeilla on suuri tarve terveydenhuoltoon, erityisesti päihdekuntoutukseen.

Esityksen ydinperusteluna ja tarkoituksena on edistää rikosoikeusjärjestelmän uskotta-
vuutta, lain kieltojen ja käskyjen noudattamista sekä yleistä lainkuuliaisuutta. Asiantunti-
jat toteavat, että tällä tavoitteella voi perustella mitä hyvänsä rikoslain kovennusta. Asian-
tuntijakuulemisessa on nostettu esiin kysymyksiä siitä, korjaako tarjottu keino tuon uskot-
tavuuden, onko näin aikaansaatu muutos hintansa arvoinen, olisiko sama voitu saada ai-
kaan jollakin toisella toimella ja millaiset olisivat näiden toimien muut edut ja niiden tuot-
tamat kustannukset. Nämä rikoslain järkevää käyttöä ohjaavat kysymykset on jätetty esit-
tämättä ja vastaukset saamatta. Asiantuntija-arvioissa on todettu esityksen pulmaksi se,
että rikos — esimerkiksi näpistys — jonka vakavuus edellyttää lievää sakkorangaistusta,
johtaakin vankeusrangaistukseen.

Päihdeongelmaiset tekijät suorittavat muuntorangaistuksen vankilassa, ja he ovat pää-
osin syrjäytyneitä ja vakavasti terveysongelmaisia. Heidän osaltaan on olennaista tarve tu-
kitoimille ja hoidolle. Asiantuntijat ovat muun muassa esittäneet, että käytössä olevien
vankeusrangaistukselle vaihtoehtoisten rangaistusmuotojen lisäksi päihdeongelmaisten
osalta tuomioistuimella tulisi olla mahdollisuus määrätä esimerkiksi sopimushoitoseuraa-
mus, jos tuomitun terveydellinen ja sosiaalinen tilanne sitä puoltavat. Se olisi parempi
vaihtoehto kuin nyt esitetty laki. Tämä on myös vasemmistoliiton ja vihreiden vastalau-
seessa esiin nostettu vaihtoehto.

Myös valiokunnan mietintö, jossa enemmistö kuitenkin puoltaa esitystä, on hyvin kriit-
tinen ja tuo esiin asiantuntijoiden esittämiä havaintoja, puutteita ja ongelmia tässä esityk-
sessä. Lakivaliokunnan mietinnössä pohditaan hyvinkin painokkaasti vaihtoehtoisia seu-
raamuksia ja päihdehuollon tukitoimia. Mietintöön sisältyvässä ponsiesityksessä esite-
3



Pöytäkirjan asiakohta PTK 157/2018 vp
tään, että hallitus selvittää mahdollisuudet kehittää ja laajentaa muuntorangaistukseen tuo-
mittujen sijoittamista ulkopuoliseen laitokseen päihdehuoltoon ja mahdollisuudet varmis-
taa tarvittavien päihde-, sosiaali- ja terveyspalvelujen jatkuvuus riittävän ajan laitossijoi-
tuksen ja muuntorangaistuksen suorittamisen jälkeen.

Arvoisa puhemies! On aivan päivänselvää, että tässä maassa tulee kaikkien saada oi-
keutta. Kauppiaiden ja yrittäjien puolella olen totta kai sellaisissa tilanteissa, kun he koke-
vat, että ovat voimattomia jatkuvan näpistelyn edessä. Minusta onkin tärkeää, että poliisin
ohjekirjassa neuvotaan, miten näissä tilanteissa tulee toimia, ja poliisilla on harkintavalta
viedä asiat eteenpäin syyttäjälle, mutta toisaalta peräänkuulutan sitä, että aidosti maksuky-
vyttömiä, päihdeongelmaisia, yhteiskunnan turvaverkoston ulkopuolelle täysin pudonnei-
ta ihmisiä pitää voida paremmin auttaa päihteettömään elämään. 

Lakimuutos tarkoittaa myös sitä, että sellaisetkin tapaukset, joissa sakko maksetaan joka
tapauksessa, menevät kuormittamaan tuomioistuimia. Me tiedämme, että tuomioistuinten
resursseja on todella leikattu rankasti useamman vuoden ajan ja se on johtanut tilantee-
seen, jossa voidaan kysyä, toteutuuko oikeusturva enää riittävästi uhreille, jotka tarvitsevat
nopeaa oikeutta ja oikeusturvaa asiansa edistämiseksi.

Arvoisa puhemies! Kannatan edustaja Hännisen tekemää hylkäysesitystä.

15.19 Mari-Leena Talvitie kok: Arvoisa puhemies! Tässä hallituksen esityksessä ehdo-
tetaan siis muutettavaksi sakon ja rikesakon määräämisestä annettua lakia ja rikoslakia.
Esityksen mukaan rangaistusmääräyksellä tai sakkomääräyksellä ei voitaisi käsitellä riko-
sasiaa, jos sakotettavan aikaisemmat sakkorikokset osoittavat niiden toistuvuuden ja sa-
mankaltaisuuden perusteella ilmeistä piittaamattomuutta lain kielloista ja käskyistä ja nii-
den rikkomisista määrätyistä seuraamuksista. Jos henkilölle on käsiteltävänä olevaa rikko-
musta edeltävän vuoden aikana tehtyjen tekojen perusteella määrätty vähintään kuusi sak-
korangaistusta, rikkomus käsiteltäisiin tuomioistuimessa. Näin toistuvasti sakkorikoksiin
syyllistyneille olisi mahdollista tuomita muuntorangaistus. 

Käsittelimme tätä lakivaliokunnassa kuluneen talven aikana. Esitystä on perusteltu ni-
menomaan sillä, että se edistää rikosoikeusjärjestelmämme uskottavuutta, lain kieltojen ja
käskyjen noudattamista sekä yleistä lainkuuliaisuutta. Sakon muunnon käyttöä on ollut ai-
kaisemminkin, mutta sitä on vähennetty erityisesti vuosina 2006—2008. Vuonna 2007 ni-
mittäin toteutettiin muutos, jossa enintään 20 päiväsakon suuruiset rangaistusmääräysme-
nettelyssä annetut sakot säädettiin muuntokelvottomiksi eli niitä ei voinut muuntaa van-
keusrangaistuksiksi. Pian tämän jälkeen, 2008, toteutettiin lainmuutos, jolla muuntomah-
dollisuus poistettiin kaikista rangaistusmääräysmenettelyssä annetuista sakoista. 

Mitä tämä tarkoitti sitten sakkojen määriin? Sakkovankien määrä on muutosten johdos-
ta vähentynyt, sillä kun vuonna 2006 muuntorangaistusta suorittavia vankeja oli keskimää-
rin 189 päivittäin, niin tällä vuosikymmenellä heitä on ollut keskimäärin hieman yli 50 —
siis tällä vuosikymmenellä 50, kun reilu kymmenen vuotta sitten heitä oli 189 päivittäin.
Olisi tietenkin mahtavaa, jos tämä määrien vähennys johtuisi siitä, että sakkoja ei olisi
määrätty eikä rikoksia olisi rakkaassa Suomessamme tehty, mutta valitettavasti tämä ei
johdu siitä.

Arvoisa puhemies! Haasteita on myöskin tässä kannatettavassa hallituksen esityksessä,
ja niistä kuulemisen yhteydessä tuli monta asiaa esiin. Asiantuntijakuulemisissa tuotiin
esiin muun muassa sitä, että lainvoimaisuuden selvittäminen ei ole ongelmatonta ja mei-
4



Pöytäkirjan asiakohta PTK 157/2018 vp
dän laki- ja oikeuspuolen tietojärjestelmät eivät ole vielä tälle esitykselle valmiita, joten tä-
män hallituksen esityksen voimaantulo olisi sitten kuitenkin vasta 21. 

Mitä sitten tulee päihdekuntoukseen ja erilaisiin kuntoutettavien toimintaohjelmiin, va-
liokunta pitää tärkeänä, että Rikosseuraamuslaitoksella on asianmukaiset voimavarat jär-
jestää sakkovangeille muuntorangaistuksen täytäntöönpanon aikana päihdekuntoutusta
sekä erilaisia kuntouttavia toimintaohjelmia. Keskeistä on myös edistää sakkovankien ul-
kopuoliseen päihdehuoltoon sijoittumista. Myöskin näistä päihdekuntoutuksista on ollut
hyviä kokeiluja vuosina 14—16, ja lakivaliokunta toteaa, että näitä kokeiluja on syytä jat-
kaa ja myöskin sitten edistää. 

Arvoisa puhemies! Kun ihminen sovittaa tekonsa, on kyse sitten sakoista tai suorasta
vankeusrangaistuksesta, ja pääsee takaisin vapauteen, ihminen tarvitsee rinnallakulkijuut-
ta. Puhuin aikanaan muun muassa lakivaliokunnassa mutta myöskin Vankilalähetyspäivil-
lä siitä, että meidän yhteiskunnan olisi myöskin tuettava sitä, kun ihminen hakee muutosta
omiin elämäntapoihinsa ja tarvitsee rohkeutta, toivoa ja uskoa siihen huomiseen. Joku on
joskus sanonut, että ainut rohkeuden laji, jonka tarvitset, on se, joka vie sinut tästä hetkestä
seuraavaan. On sitten kyse pidempiaikaisesta sakonmuunnosta tai mistä tahansa muusta-
kin vankeusrangaistuksesta, niin näen, että meillä olisi tässä vielä yhteiskunnassa huomat-
tavasti enemmän kehityskohteita, että tätä rinnallakulkijuutta pystyisimme edistämään. 

Lopuksi vielä kiitokset oikeusministeri Antti Häkkäselle, joka on myöskin tässä asiassa
näyttänyt, että toimeliaisuudella ja rohkeudella voi laittaa asioita eteenpäin.

15.24 Timo Heinonen kok: Arvoisa rouva puhemies! Tämä on osa oikeusministeri Antti
Häkkäsen rangaistuksienkiristämispakettia ja tällaisen maalaisjärjen ja yleisen oikeusta-
jun palauttamista meidän rangaistuskäytänteisiimme. Samassa kokonaisuudessa on jo
muun muassa tehty tiukennuksia lapsiin kohdistuvien seksuaalirikosten rangaistuksiin, en-
sikertalaisuusmääritelmiä on tiukennettu ja muutettu, ehdollisia vankeusrangaistuksia on
tiukennettu oheisseuraamuksia muuttamalla ja myös vankien vaarallisuusarviointeja on
laajennettu ja myös niiden sitovuutta nyt ollaan tiukentamassa. Tähän kokonaisuuteen kuu-
luu myös tämän sakon muuntorangaistuksen palauttaminen.

Tämähän poistettiin vuonna 2008 vihreiden oikeusministeri Tuija Braxin johdolla, ja tä-
män jälkeen itse asiassa kaupalle on syntynyt vuositasolla noin 550 miljoonan euron kus-
tannukset. Edustaja Hänninen toi esille, mitä tämä lainsäädäntö maksaa nyt valtiolle — se
maksaa sen noin reilun 10 miljoonaa — mutta kyse on kuitenkin siitä, että tämä nykytila on
maksanut suomalaisille ihmisille yli 550 miljoonaa euroa joka vuosi tämän reilun kymme-
nen vuoden ajan. [Katja Hänninen pyytää vastauspuheenvuoroa] Ja mitä tapahtui? Tässä
edustaja Talvitie hyvin kuvasi tätä tilannetta: meidän näpistelijöistä, jotka siis tekevät pie-
niä, alle 500 euron näpistyksiä ja pikkuvarkauksia, tuli tämän Tuija Braxin tekemän laki-
muutoksen myötä välinpitämättömiä ja osasta jopa röyhkeitä toiminnassaan. He eivät vä-
littäneet siitä, kun heille ei tullut mitään rangaistusta, ja sen takia olen hämmästynyt siitä,
että edustaja Hänninen vasemmistoliitosta antoi ymmärtää, että vähävaraiselle ei kuuluisi
rikoksesta minkäänlaista rangaistusta. [Katja Hänninen pyytää vastauspuheenvuoroa] Kyl-
lä se on täysin meidän yleisen oikeustajun vastaista, että meillä syntyisi tilanne, jossa ih-
minen pääsisi ilman rangaistusta, ja tämä on nimenomaan niin, että tämän jälkeen jokainen
suomalainen joutuu vastuuseen tekemistään rikoksista joko sakon kautta tai sitten, jos sak-
koa ei pysty tai halua maksaa, sen jälkeen se tapahtuu sakon muunnon kautta, ja se koskee
5



Pöytäkirjan asiakohta PTK 157/2018 vp
kaikkia suomalaisia. Eli jatkossa sakot voidaan siis muuttaa vankeudeksi, eli jos sakkoja ei
saada perittyä, sakko muuttuu vankeustuomioksi vanhan tavan mukaan.

Ainoa, mikä tässä nyt vielä voisi olla jatkossa tiukennuksen paikka, olisi se, että voisim-
me tulla alaspäin. Tämä vaatii nyt sen kuusi tapausta eli seitsemännestä tapauksesta, eli
aika lailla ammattinäpistelijästä on jo kyse, jota tämä tulee koskettamaan, ja voisimme pu-
dottaa sen siihen aiempaan eli viiteen. 

Tämä on erinomainen uudistus ja palauttaa uskottavuutta meidän oikeusjärjestelmääm-
me.

15.27 Katja Hänninen vas (vastauspuheenvuoro): Arvoisa puhemies! On pakko kyllä
tässä sanoa edustaja Heinoselle, että olen itse kaupan myyjä ja olen kyllä tavannut niitä ih-
misiä, jotka eivät ota opikseen. Osa on käynyt vankilassakin välillä, ja edelleen palaavat ta-
kaisin. Olennaista on se, miten kriminaalihuolto pelaa, mitä muita toimenpiteitä kuin se,
että häkki heilahtaa, pystytään antamaan, ja miten niitä resursseja voidaan ohjata.

Kyllähän tässä ponnessakin todetaan, että pitää selvittää niitä muitakin keinoja, koska
ihan tutkitusti on nähtävissä se, että se ei vähennä rikollisuutta, vaikka tämä sakon muun-
torangaistus on ollut käytössä. Se ei ole vähentänyt niitä näpistyksiä, se ei ole vähentänyt
kaupalle koituvia kustannuksia eikä sitä ongelmaa, mikä tällä hetkellä näihin liittyy. 

On totta, että sitten kun puhutaan myös turvallisuusasioista, onhan tässä kysymys myös
henkilökunnan turvallisuudesta ja juuri yleisestä lain velvoittavuudesta ja noudattamises-
ta. [Puhemies koputtaa] Minä näkisin, että tässä täytyy kuitenkin ensin tehdä se selvitys ja
ottaa käyttöön [Puhemies: Aika!] niitä muita ratkaisuja eikä mennä suoraan siihen, että
vankilaan.

Puhemies Paula Risikko: Edustaja Heinonen, vielä vastauspuheenvuoro. Sitten mennään
puhujalistalle.

15.29 Timo Heinonen kok (vastauspuheenvuoro): Arvoisa puhemies! Kun tässä keskus-
telussa on tullut esille, että näistä henkilöistä monet ovat myös päihdeongelmaisia, niin ni-
menomaan heille tarjoutuu silloin vankilassa myös mahdollisuus näihin palveluihin ja
apuun, eli he pääsevät katkaisuun sen kautta ja he saavat tukea ja apua siinä, että he pääsi-
sivät irti kierteestä, jonka osana on päihdeongelma ja ehkä erilaisia velkaantuneisuuksia tai
huumeita tai mitä sitten ikinä sen taustalla onkaan.

Mutta kyllä pidän sitä täysin kestämättömänä tilanteena, että tällä hetkellä kauppiaat
ovat täysin voimattomia näiden ammattirikollisten, ammattinäpistelijöiden kanssa, kun he
ovat välinpitämättömiä ja röyhkeitä toiminnassaan, ja kyllä se on sille kaupan kassalle
isompi vaara kuin se, että me saamme tällaisen henkilön pois sieltä kaupasta joka päivä te-
kemästä niitä samoja näpistyksiä. [Jari Myllykoski pyytää vastauspuheenvuoroa]

Puhemies Paula Risikko: Mennään tässä vaiheessa puhelistalle, ja otetaan sitten vielä
tuossa jossain vaiheessa niitä debattipuheenvuoroja.

15.30 Sinuhe Wallinheimo kok: Arvoisa puhemies! Ei ole yleisen oikeustajun mukaista,
että näpistelijä selviää sakon maksamatta jäämisestä kuin koira veräjästä. Tätä viestiä tuli,
ja paljon, kauppiailta ympäri Suomen. Tämä periaatehan johtui siitä, että mikäli myymälä-
varas on aiemmin todettu varattomaksi, hänellä ei ole mitään sen suurempaa tarvetta mak-
6



Pöytäkirjan asiakohta PTK 157/2018 vp
saa sakkoja. Ja tämä, kuten edustaja Heinonen totesi, maksaa suomalaiselle kauppiaalle yli
500 miljoonaa euroa vuosittain. Se on raju luku. 

Siksi on erinomaista, että hallitus nyt puuttuu tähän sangen kiusalliseen ilmiöön. Nyt jat-
kossa maksamattomia poliisin sakkoja voi muuttaa vankeudeksi tai yhteiskuntapalveluksi.
Jo pelkkä ajatus siitä, arvoisa puhemies, että esimerkiksi näpistys nyt viedään mahdollises-
ti käräjille, tulee varmasti vähentämään näpistystä yrittävien määrää. Tämä on hyvä uudis-
tus, ja onneksi ministeri Häkkänen reagoi nyt kentän ääneen.

15.31 Mika Kari sd: Arvoisa rouva puhemies! Pidän itse ihan hyvänä sitä, että tähän sa-
kon muuntorangaistukseen mennään. Täällä on tuotu keskustelussa hyvin esiin, minkä-
tyyppistä joukkoa tämä nykyinen tila koskee. Se koskee pitkälti päihdeongelmaisia ihmi-
siä, kaupan henkilökuntaa, kauppiaita ja niin edelleen, ja tietenkin myös meitä kuluttajia.
Kaikki kaupalle aiheutuneet vahingot tavalla tai toisella ajautuvat myös kuluttajahintoihin
ja sitä kautta ihmisten ostoskoreihin.

Lainsäädännön osalta: Lainsäädäntölaki on kaikille sama, ja tällainen välinpitämättö-
myys, joka rehottaa pitkälti sen takia, että tässä rikoksen tai näpistyksen tekevä henkilö tie-
tää, että lain pitkä koura, oikeuslaitoksen rangaistukset eivät tule seuraamaan, tietenkin
mahdollistaa tämän tyyppisen toiminnan. Tämän tyyppisen toiminnan osalta on hyvä, että
palataan parempaan aikaan. Mutta valitettavasti aikaa tässä kyllä kuluu, vuonna 2021 näyt-
tää esityksen mukaan olevan se päivä, jolloin laki vasta astuu voimaan.

Samassa yhteydessä haluan muistuttaa oikeuslaitoksen resursseista. Oikeuslaitoksen re-
sursseja on leikattu useamman vuoden aikana eri yhteyksissä, ja kun me vaadimme oikeus-
laitoksen ja koko tämän turvallisuusketjun toimintaa ihan poliisista asti, niin aina meidän
pitää katsoa myös sinne lompakon puolelle ja niitä päätöksiä, joita tämän hallituksen ja
edellisenkin hallituksen toimin on tehty. Me tarvitsemme resursseja poliisin kenttätyöhön,
me tarvitsemme resursseja poliisin tutkintatyöhön, me tarvitsemme resursseja oikeuslai-
tokseen ja oikeusprosesseihin ja myös sinne rikosseuraamuksen puolelle. Ja yksi resurssin
taso, johon me tarvitsemme erityisesti resursseja, on sosiaaliturvaan ja turvaverkkojen
puolelle, ettei sieltä tulisi ihmisiä joko nälissään tai janoissaan kauppaan näpistelemään,
vaan että yhteiskunta pystyisi näihin asioihin puuttumaan jo ennen kuin varsinainen rikos
on tehty.

15.33 Markku Eestilä kok: Arvoisa rouva puhemies! Tämä hallituksen esitys on hyvä ja
kauan odotettu. Kysehän on periaatteesta, että ketään ei voi ikään kuin asettaa etuoikeutet-
tuun asemaan rikkomaan lakia ja vielä toisten omaisuutta. Tässä pitää olla myös omaisuu-
densuoja ja yleiset kriminaalipolitiikan pelisäännöt. Emme me voi yhteiskunnassa lähteä
ilman rajoja liikkeelle niin, että ikään kuin joku syy, joka koskee ihmisen senhetkistä heik-
koa tilannetta, antaisi hänelle oikeuden rikkoa lakia. Sen takia tämä on ikään kuin moraa-
linen hallituksen esitys ja sitä kautta hyvä.

Edustaja Hänninen aivan oikein nosti esiin, että meillä on ihmisiä, jotka oikeasti tarvit-
sevat apua ja ovat ongelmissa oman elämänhallintansa kanssa, mutta emme me voi sitä
apua lähteä kanavoimaan niin, että se oikeuttaa ikään kuin piittaamatta toistuvasti loukkaa-
maan toisen omaisuutta ja syyllistymään rikoksiin. Minun mielestäni hoito ja ikään kuin
ihmisen terapia pitäisi kokonaan poistaa tästä kriminaalilainsäädännöstä ja ymmärtää, että
nämä ovat eri asioita. Mutta meillä on viime vuosina muutenkin menty, ainakin minun
mielestäni, liian löysään suuntaan: esimerkiksi polkupyörän varastaminen on vähän sem-
7



Pöytäkirjan asiakohta PTK 157/2018 vp
moinen huono tapa jonkun mielestä. Ei asioista voi niin ajatella. Täällä on poliiseja paikal-
la, ja he voivat oman puheenvuoronsa käyttää, mutta minun mielestäni mikä tahansa louk-
kaus toisen omaisuutta kohtaan, pienikin, on rikos. Ei sitä voida käsitellä ikään kuin niin,
että no, se on semmoinen harmiton tapa, mitä tänä päivänä esiintyy nuorilla. Nämä rikok-
set pitää kitkeä pois, niitä pitää valvoa ja niistä pitää antaa rangaistukset, kuten näistäkin
juoksukaljoista ja muista — ne pitää vain kitkeä pois. Jos on jano tai nälkä, niin sitten pitää
muulla tavalla hoitaa se.

Minusta on aivan oikein, että me lähdemme pikkusen tiukentamaan. Kun tämän asian
yhdistää suureen kuvaan, niin kun rajoja on vähän levennetty ja vähän poistettu, siitä ei
meidän nuorille ja monille muillekaan seuraa hyvinvointia vaan pahoinvointia. Tämäkin
pitäisi ymmärtää. Sen takia tämä hallituksen esitys sopii siihen kuvaan, että me pikkuhiljaa
asettelemme rajoja itse kullekin.

15.35 Kari Kulmala sin: Arvoisa rouva puhemies! Rangaistusjärjestelmämme on oltava
uskottava. Ei voi olla niin, että toistuvasti samantapaisiin rikoksiin syyllistyvä selviää käy-
tännössä ilman rangaistusta. Se on oikeustajumme vastaista.

Useimmiten muuntorangaistusta suorittavat vangit ovat päihdeongelmaisia, terveyden-
tilaltaan huonokuntoisia ja maksukyvyttömiä, kuten tänään olemme monessa puheenvuo-
rossa kuulleet. Vankien terveystutkimuksessa muutama vuosi sitten kävi ilmi, että sakon
muuntorangaistusta suorittavat vangit ovat poikkeuksellisen huonokuntoinen ryhmä jopa
verrattuna muihin vankeihin. Tämänkin syyn vuoksi on hyvä, että he edes vankilassa saa-
vat asianmukaista hoitoa. Muuntorangaistus voisi toimia myös porttina takaisin parem-
paan, päihteettömään ja rikkeettömään elämään, jos vankilassa voidaan tarjota oikeanlais-
ta apua.

Sitten on olemassa vielä tämä yksi erittäin härski ryhmä eli nuoret miehet ja naiset, jotka
eivät välitä mistään rangaistuksista, eivät mistään laeista vaan kävelevät kauppaan ja kau-
pasta ulos kaljalastin kanssa. He eivät ole ymmärtääkseni sairaita eivätkä tarvitse ylimää-
räistä sympatiaa. Rangaistuksen teostaan he kuitenkin tarvitsevat jo yleisen oikeustajunkin
vuoksi.

15.36 Sami Savio ps: Arvoisa puhemies! Muutaman muun edustajan tavoin hämmästelen
vasemmistoliiton ja vihreiden tekemää ehdotusta, jonka toteutuessa hylättäisiin tämä la-
kiehdotus, joka mahdollistaa sakon muuntamisen vankeusrangaistukseksi. Tämän lakieh-
dotuksen kannalta olennaisinta on se yleiseen oikeustajuun kuuluva periaate, että rikokses-
ta tulee seurata tekijälle rangaistus. Oikeusjärjestelmän uskottavuuden kannalta on tär-
keää, että muuntorangaistusta voidaan käyttää sellaisissa tapauksissa, joissa sakkoa ei saa-
da perittyä piittaamattomuuden tai muun syyn vuoksi. Todettakoon tässä yhteydessä kui-
tenkin se, että tähän hallituksen esitykseen kirjattu kuuden sakon raja on kirjattu jo nyt po-
liisin käsikirjaan. Ilmeisesti tämän esityksen tarkoituksena on lähinnä kirjata nykyisin
käytännössä oleva käytäntö lakiin. Poliisit siis toimivat jo esityksessä mainitulla tavalla,
joten esityksen todellinen vaikutus olisi melko vähäinen, mutta se olisi kuitenkin periaat-
teelliselta kannalta myönteinen.

Täällä salissa on kritisoitu sitä, että tästä hallituksen esityksestä koituisi vuosittain hie-
man yli 10 miljoonan euron kustannukset, mutta se on kuitenkin hyvin pieni summa ver-
rattuna esimerkiksi kaupan alalle vuosittain aiheutuvaan yli 500 miljoonan euron rikosva-
hinkoon ja myös valtion menettämiin arvonlisäverotuloihin.
8



Pöytäkirjan asiakohta PTK 157/2018 vp
Arvoisa puhemies! Muistutan tässä lopuksi, että perussuomalaiset esittivät lakiehdotuk-
sen ensimmäisessä käsittelyssä pykälämuutosta eli hallituksen esitystä tiukempaa linjaa,
jossa muuntorangaistuksen soveltamisen raja olisi madallettu esitetystä kuudesta sakko- tai
rangaistusmääräyksestä kolmeen, mutta valitettavasti emme saaneet äänestyksessä tukea
muilta puolueilta.

15.38 Teuvo Hakkarainen ps: Arvoisa rouva puhemies! Tämä on kyllä oikeansuuntai-
nen, mutta yleinen oikeustaju ei ymmärrä sitä, että toistuvasti muun muassa huoltoasemil-
le tullaan tankkaamaan auto — nythän sen voi tehdä kuusi kertaa vuodessa: tankkaa auton
ja lähtee pois ja repii sakkolapun, jos on varaton. Seitsemännestä kerrasta saattaa tulla sit-
ten muuntorangaistus.

Ja poliisin toiminnasta vielä — toistan sen, minkä sanoin jo edellisellä kerralla: Varkaat
tulivat eräälle huoltoasemalle, tyhjensivät sen. Sitten omistaja huomasi tämän ja ampui il-
maan, yritti pysäyttää tai lopettaa toiminnan. No, poliisit tulivat paikalle ja alkoivat etsi-
mään niitä hylsyjä. No, siihen huoltoaseman pitäjä, että ”etsikää niitä rosvoja, kyllä ne hyl-
syt sieltä löytyvät, minäkin osaan ne kerätä sieltä”. Elikkä nyt pitäisi poliisin toiminta
suunnata ennen kaikkea näitä konnia vastaan.

Ja tästä muuntorangaistuksesta: Minä olen, ainakin joskus, sellainen hyvin utelias tyyp-
pi, ja kun sain sakon — sen lapun saa tuolla liikenteessä silloin tällöin, jos paljon ajaa —
kysyin sitten, että saisikohan tämän muuntorangaistuksena — siinä oli päiväsakkomäärä
— että saisin käydä syömässä sen. Mutta kun minulla oli varallisuutta, niin ei onnistunut,
vaikka kuinka pummasin, että nyt parin viikon loma olisi paikallaan. [Naurua] Nimittäin
kun siihen aikaan minä olin raskaassa työssä, niin lomallahan minä olisin siellä vankein-
hoitolaitoksessa ollut: nostanut punttia, hyvin syönyt ja palautunut taas seuraavaa työjak-
soa varten. Mutta ei yhteiskunta suonut tämmöistä lomaa minulle. — Kiitoksia.

15.41 Jari Myllykoski vas: Arvoisa rouva puhemies! Kuuntelin hartaudella edustaja
Hakkaraisen puheenvuoroa ja joudun tässä vähän rypistämään suupieliäni. Minun mieles-
täni tärkeää tässä keskustelussa on se, että ollaan unohdettu koko ajan varhaisen puuttumi-
sen vaihe tästä koko keskustelusta. [Kari Kulmala: Kotikasvatus!] Kun se ensimmäinen kä-
rähdys tulee, niin siinä vaiheessa pitäisi olla se yhteiskunnan varteenotettava puuttuminen.
Meillä on kyllä hyvä sosiaalijärjestelmä, jossa meillä sitten viranomaiset ilmoittavat sosi-
aaliviranomaisille ja sitä kautta prosessi lähtee käyntiin, mutta meillä pitäisi puuttumisen
olla vielä nopeampaa, tehokkaampaa, sitä, että me voimme puuttua siihen toimintaan ja
olla perheiden tukena jo, kun siellä rupeaa tapahtumaan lapsissa ja nuorissa sellaista toi-
mintaa, joka voi mahdollistaa sitten jatkossa sen, että siitä tulee tavanomaista. Kyllä meillä
pitää olla mahdollisuus ja välineet puuttua varhaisesti, varsinkin niissä perheissä, missä
perheen, vanhemmuuden, voisiko sanoa, kyvyt eivät ole sellaisia, että perheissä voidaan
kohdentaa kasvatuksellista ohjausta niille nuorille, jotka ovat lähtemässä väärälle polulle.

Jos me menemme siihen seitsemänteen kertaan, niin sitten me olemme jo aika kaukana,
ja silloin tulee mieleen juuri se, että osa näistä, jotka ovat sitten tämän muuntorangaistuk-
sen piirissä, on jo niin välinpitämättömiä, että heidät on tavallaan menetetty. Se on niin sa-
nottu hukattu hedelmä, joten meillä pitäisi olla huomattavasti aikaisemmin mahdollisuuk-
sia tukea, ottaa näitä ihmisiä haltuun, mahdollistaa joitakin yhteiskunnalle huomattavasti
edullisempia, ohjaavampia menetelmiä kuin se muuntorangaistus. 
9



Pöytäkirjan asiakohta PTK 157/2018 vp
Minä ymmärrän toki niin paljon sitä, millä lailla se huoltoaseman yrittäjä tai kauppias tai
kioskiyrittäjä joutuu kohtaamaan tämän arjen, kun ylimielinen, välinpitämätön henkilö te-
kee tämän. Valitettavan usein kyse on riippuvuudesta johtuvasta rikoksesta. Me olemme
siinä vaiheessa jo myöhässä. Meillä pitäisi tässä olla enemmän kuin seuraamukseen rea-
gointia, meillä pitäisi olla enemmän ennalta ehkäisevää toimintaa, jotta me pystymme var-
haiseen puuttumiseen.

15.44 Veera Ruoho kok: Arvoisa puhemies! Hyvää keskustelua, ja samalla osoitus meil-
tä kaikilta niille kauppiaille, miten nämä näpistelijät vaikuttavat heidän elinkeinoihinsa ja
sitä kautta myöskin sitten kuluttajahintoihin.

Rangaistuksilla on myös tosiaankin se ennalta ehkäisevä vaikutus, ei pelkästään se tule-
va seuraamus. Ja itse uskon kyllä siihen pelotevaikutukseenkin: Onhan sitä nuorena polii-
sina tullut oltua siellä Katajanokan vankilan edessä, ja kummasti se raha löytyy siellä muu-
tamassa minuutissa, kavereilta tulee, mieluummin kuin mennään — mistä edustaja Hakka-
rainen puhui — lepäilemään sinne vankilaan. Kyllä konkreettisesti — ainakin itsellä on se
kokemus — siinä vaiheessa, kun tosiaan ne suljetut ovet ovat siinä nenän edessä, se vapaus
konkretisoituu niin paljon, että se raha kaivetaan vaikka kavereilta. Nämä muistoja 90-lu-
vun alusta.

Edustaja Savio puhui siitä, että tässä laissa vähän niin kuin tavallaan — et käyttänyt sitä
sanaa, mutta tulkitsin — maan tapa nyt laitettaisiin sitten kunnolla lain sisään, ja muistelin
sitten samalla sitä, että aikanaanhan esimerkiksi poliisilaki itsessään oli semmoinen, että
siinä tavallaan sitten kirjattiin lakiin sitä, mikä oli jo olemassa olevaa maan tapaa. Ihan
tämmöinen huomio.

Yhtä kaikki, perussuomalaisten esittämä jo kolmesta muuntorangaistus ei varmasti ihan
hullumpi ollut, mutta nyt mennään tällä ja katsotaan eteenpäin sitten, miten jatkossa.

Keskustelu päättyi ja asian käsittely keskeytettiin.
10


