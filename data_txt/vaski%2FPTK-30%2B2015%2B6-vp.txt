















































DEM9FB.tmpSave.xml


Pöytäkirjan asiakohta PTK 30/2015 vp
Pöytäkirjan asiakohta 

PTK 30/2015 vp

Täysistunto

Keskiviikko 9.9.2015 klo 14.04—14.15

6. Eduskunnan tilintarkastajien tilintarkastuskertomus eduskunnan  tilinpäätöksestä, toi-
mintakertomuksesta ja kirjanpidosta sekä hallinnosta vuodelta 2014

Kertomus K 10/2015 vp
Valiokunnan mietintö TrVM 3/2015 vp

Ainoa käsittely

Maria Lohela: Ainoaan käsittelyyn esitellään päiväjärjestyksen 6. asia. Käsittelyn pohja-
na on tarkastusvaliokunnan mietintö TrVM 3/2015 vp.

Keskustelu

14.11 Olavi Ala-Nissilä kesk (esittelypuheenvuoro): Arvoisa rouva puhemies! Tarkas-
tusvaliokunta on käsitellyt eduskunnan tilintarkastuskertomuksen vuodelta 2014. Viime
vuonnahan määrärahoja oli kaiken kaikkiaan eduskunnalle myönnetty 138 miljoonaa ja
näistä käytettiin 128,9 miljoonaa. Myös eduskunnan peruskorjaukseen oli käytettävissä 31
miljoonaa, mistä käytettiin 28 miljoonaa. Varsinaiset toimintamenot olivat viime vuonna
86 miljoonaa.

Eduskunnan tarkastusvaliokunta on lausunnossaan kiinnittänyt eräisiin asioihin huo-
miota. Se on pitänyt tärkeänä, että eduskunta jatkaa tiukan taloudenpidon linjaa. Jatkossa-
kin tulee kiinnittää huomiota työtapojen kehittämiseen ja organisaatiouudistusten mahdol-
lisuuksiin. Valiokunta on niin ikään pitänyt myös tärkeänä, että eduskunnan peruskorjauk-
sen kustannukset pysyvät hallinnassa ja korjaus pysyy aikataulussa. Arviot peruskorjauk-
sen kustannuksista ovat hankkeen laajentuessa kasvaneet merkittävästi.

Valiokunta kiinnittää huomiota myös kansanedustajien avustajajärjestelmän toimivuu-
teen. On ollut eräitä yksittäisiä ristiriitoja, jotka ovat yksittäistapauksissa johtaneet oikeus-
prosessiinkin. Niin sanotun ryhmäkanslian mallin käyttöönoton osalta toistaiseksi malliin
on siirtynyt yksi kolmasosa kansanedustajista. Malliin liittyminen on ollut vapaaehtoista.
Valiokunta pitää perusteltuna, että avustajajärjestelmän toimivuuteen tehdään siihen liitty-
vien riskien arviointi.

Eduskunta siirtyi vuoden 2015 alusta Valtion talous- ja henkilöstöhallinnon palvelukes-
kuksen Palkeiden asiakkaaksi. Valiokunta on huolestunut kuulemisessa esitetyistä laskel-
mista, joiden mukaan Palkeiden asiakkaana eduskunnan menot talous- ja henkilöstöhallin-
non tehtävien hoidossa tulevat olemaan suuremmat kuin sen toteuttaminen itse ja — edel-
leen — joiden mukaan asiakkuudesta ei lähitulevaisuudessakaan tulisi syntymään
eduskunnalle säästöjä, mikä olisi ollut tärkeä tavoite. Valiokunta tulee seuraamaan Pal-
 Tarkistettu
4.0



Pöytäkirjan asiakohta PTK 30/2015 vp
keet-asiakkuuden vaikutuksia muun muassa säästöjen syntymisen ja palvelujen laadun ke-
hittämisen osalta.

Arvoisa puhemies! Kaiken kaikkiaan valiokunta toteaa lopuksi, että eduskunnan tilin-
tarkastajien lausunnon mukaan tilinpäätös ja toimintakertomus antavat Suomessa voimas-
sa olevien tilinpäätöksen ja toimintakertomuksen laatimista koskevien säännösten mukai-
sesti oikeat ja riittävät tiedot eduskunnan toiminnan tuloksesta ja toimintakertomuksen ja
tilinpäätöksen tiedot ovat ristiriidattomia.

14.14 Sanna Lauslahti kok: Arvoisa puhemies! On erinomainen asia, että eduskunnan ti-
lintarkastajat ovat ottaneet katsottavakseen myöskin Palkeisiin, meidän Valtion talous- ja
henkilöhallinnon palvelukeskukseen, siirtymisen. Siltä osin on varmasti myös syytä seura-
ta sitä, kuinka paljon syntyy välillisesti hallinnollisia tehtäviä meidän henkilökunnalle, las-
kea Palkeiden kustannukset ja siihen myöskin välilliset kustannukset. Usein nimittäin näis-
sä tilanteissa syntyy sellainen ongelma, että sieltä siirtyy kustannuksia, mutta sitten mones-
ti tehtäviä jääkin tehtäväksi sinne originaaliyksikköön, tai joissain tapauksissa tehtävät
saattavat jopa lisääntyä välillisesti meidän virkamiesten arkipäivän sisällä. Toivon, että
tätä tullaan seuraamaan tarkasti seuraavan vuoden aikana.

Keskustelu päättyi.

Eduskunta hyväksyi valiokunnan ehdotuksen kannanotoksi kertomuksen K 10/2015 vp
johdosta.
2


