















































DEMD4E4.tmpSave.xml


Pöytäkirjan asiakohta PTK 74/2015 vp
Pöytäkirjan asiakohta 

PTK 74/2015 vp

Täysistunto

Keskiviikko 2.12.2015 klo 13.59—20.20

8. Hallituksen esitys eduskunnalle laiksi elinkeino-, liikenne- ja ympäristökeskuksista anne-
tun lain muuttamisesta ja eräiksi siihen liittyviksi laeiksi

Hallituksen esitys HE 90/2015 vp
Valiokunnan mietintö HaVM 13/2015 vp

Ensimmäinen käsittely

Toinen varapuhemies Paula Risikko: Ensimmäiseen käsittelyyn esitellään päiväjärjes-
tyksen 8. asia. Käsittelyn pohjana on hallintovaliokunnan mietintö HaVM 13/2015 vp. Nyt
päätetään lakiehdotusten sisällöstä.

Keskustelu

18.23 Pirkko Mattila ps (esittelypuheenvuoro): Arvoisa rouva puhemies! Esittelen siis
tämän valiokunnan mietinnön koskien hallituksen esitystä, jossa ehdotetaan muutettavaksi
ely-keskuksista annettua lakia siten, että ely-keskusten ja te-toimistojen kehittämis- ja hal-
lintokeskus päättäisi ely-keskusten myöntämän valtionavustuksen maksamista ja takaisin-
perintää koskevista asioista samalla valvoen ely-keskusten lisäksi valtionavustusten käyt-
töä. Tästä käytetään siis nimitystä KEHA-keskus. Tälle ehdotetaan siirrettäväksi maa- ja
metsätalousministeriön, ympäristöministeriön ja liikenne- ja viestintäministeriön hallin-
nonalan valtionavustusten maksamista ja takaisinperintää koskevia tehtäviä.

Tämä KEHA-keskus, kehittämis- ja hallinnointikeskus, siis on perustettu 1.1.2015 voi-
maan tulleella lainmuutoksella, ja se toimii ely-keskusten ja te-toimistojen virastoverkos-
toon ja niiden kanssa samaan kirjanpitoyksikköön kuuluvana palvelukeskustyyppisenä vi-
rastona. Asiantuntijakuulemisessa kävi ilmi, että tätä uudistusta on pidetty aivan toimiva-
na ratkaisuna. Tälle KEHA-keskukselle on siis siirretty näitä henkilöstöhallintotehtäviä,
taloustehtäviä, koulutuskeskus Salmian tehtävät, te-hallinnon tukien ja avustusten maksa-
mista koskevia tehtäviä, työnantajatehtäviä ja eräitä muita tehtäviä. Nyt siis tätä hyvää toi-
mintaa, käyntiin lähtenyttä toimintaa, on lainmuutoksella tarkoitus jatkaa hallinnollisia
tehtäviä kokoamalla, ja nämä edellä luetellut ministeriöt sitten tähän tulevat ja hoidetaan
valtionavustusten maksatusta. No, sitten lisäksi tähän liitetään siviilipalveluskeskuksen
tehtävät hallinnollisesti siten, että ne siirtyvät Kaakkois-Suomen ely-keskukselta KEHA-
keskukseen, ja tästä kuultiin tietysti asianmukaisesti myös Siviilipalvelukeskusta, joka
fyysisesti sijaitsee Lapinlahdella. Näin tehtäväsiirtojen myötä tässäkin tapauksessa voima-
varoja on mahdollista ja tarkoitus suunnata entistä tehokkaammin ydintehtäviin.

Hallintovaliokunta pitää tätä esitystä tarpeellisena ja tarkoituksenmukaisena, ja tähän
sitten liittyy muutamia muutosehdotuksia koskien esimerkiksi rakennusperinnön suojele-
mista. Sinne on lisätty avustuksia myöntävä viranomainen Museovirasto ja sitten muuta-
mia teknisluontoisia muutoksia. Tämä valiokunnan mietintö on yksimielinen.
 Tarkistettu
4.0



Pöytäkirjan asiakohta PTK 74/2015 vp
18.26 Timo V. Korhonen kesk: Arvoisa puhemies! Näistä valtion eri toimintojen "kes-
kittämishankkeista" on tässä vuosien varrella monenlaisiakin kokemuksia, mutta nyt on
pakko sanoa, että vaikka moniin keskittämishankkeisiin aika kriittisesti suhtaudun, niin tä-
män lain tavoite keskittää näitä ely-keskusten tiettyjä tehtäviä KEHA-keskukselle on var-
masti monella tavalla järkevä hanke. Tuo KEHA-keskuksen tehokkuus on monella tavalla
ainakin itseeni tehnyt vaikutuksen. Jos oikein olen ymmärtänyt, tuo KEHA muun muassa
kykenee tuottamaan sen järjestelmissä olevat palvelut tällä hetkellä noin neljänneksen pie-
nemmällä henkilöstöllä kuin esimerkiksi vuonna 2013 on valtakunnassa tapahtunut.
KEHA-keskus on monella tavalla pystynyt tuottamaan tehokkuutta, pystyy järjestämään,
tuottamaan palvelut hyvin ja tehokkaasti. 

Eli niillä täsmennyksillä, mitä hallintovaliokunta on tähän lakiesitykseen tehnyt, tämä
lakiesitys näyttää erinomaisen hyvältä.

Yleiskeskustelu päättyi.

Eduskunta hyväksyi hallituksen esitykseen HE 90/2015 vp sisältyvien 1.-9. lakiehdotuk-
sen sisällön mietinnön mukaisena. Lakiehdotusten ensimmäinen käsittely päättyi.
2


