















































DEM28B.tmpSave.xml


Pöytäkirjan asiakohta PTK 29/2016 vp
Pöytäkirjan asiakohta 

PTK 29/2016 vp

Täysistunto

Keskiviikko 30.3.2016 klo 14.01—16.13

13. Hallituksen esitys eduskunnalle laiksi asuntosäästöpalkkiolain 3 §:n ja 7 §:n muuttami-
sesta

Hallituksen esitys HE 151/2015 vp
Valiokunnan mietintö YmVM 5/2016 vp

Ensimmäinen käsittely

Puhemies Maria Lohela: Ensimmäiseen käsittelyyn esitellään päiväjärjestyksen 13. asia.
Käsittelyn pohjana on ympäristövaliokunnan mietintö YmVM 5/2016 vp. Nyt päätetään
lakiehdotuksen sisällöstä.

Keskustelu

15.58 Pauli Kiuru kok:  Arvoisa rouva puhemies! Käsittelemme hallituksen esitystä
asuntosäästöpalkkiolain muuttamisesta — aika pieni muutos. Tässä on pähkinänkuoressa
asia sillä tavalla, että ehdotetaan asuntosäästöpalkkiolakia muutettavaksi siten, että jo 15
vuotta täyttänyt voisi ryhtyä asuntosäästötallettajaksi, jos talletukset perustuvat omalla
työllä ansaittuihin varoihin. Tämän muutoksen myötä on sitten tarkistettava myös lisäkor-
koa koskevaa säännöstöä, ja siinä lisäkoron maksuaika alkaisi tallentamisen aloitta-
misajankohtana tai silloin, kun tallettaja on täyttänyt 18 vuotta.

Ympäristövaliokunnassa kovin suurta ongelmaa tässä laissa ei nähty. Hyvänä koetaan
se, että ylipäätään kannustetaan säästämään, se on myönteinen asia. Vaikutukset asunto-
markkinoihin katsotaan vähäisiksi. Pienenä epäkohtana tai hankaluutena saattaa olla se,
että lain myötä tulee jonkin verran lisää valvontaa lähinnä pankkeihin ja ilmoitusvelvolli-
suutta asiakkaille, kun selvitetään sitten alle 18-vuotiaiden varojen alkuperää, mistä ne
ovat tulleet ja ovatko ne tulleet omalla työllä. Hallituksen esityksessäkin todetaan, että ei
ole perusteltavissa, että nuoren nimissä olevalle verovapaalle asp-tilille tulisi tosiasiallises-
ti vanhemmilta, isovanhemmilta tai muilta saatuja lahjoitusvaroja. Tässä nyt oli sitten ehkä
se suurin kysymyspiiri valiokunnassa: miten hyvin se valvonta pelaa ja tuottaako tämä sit-
ten ongelmia, ovatko ne omia varoja vai eivät ole.

No, kaiken kaikkiaan valiokunta puoltaa lakiehdotuksen hyväksymistä. Vielä lisäksi to-
tean sen, että vaikutukset koskevat sangen pientä ryhmää. Arvioidaan, että alle 18-vuotiai-
ta asuntosäästäjiä tämän lakimuutoksen myötä ei nyt kovin suurta ryhmää tule. Mutta ta-
voite on hyvä: vaikuttaa säästämiseen ja oman asunnon hankkimiseen. Eli valiokunta puol-
taa lakiehdotuksen hyväksymistä esitetyssä muodossa. — Kiitos.

16.01 Martti Mölsä ps: Arvoisa rouva puhemies! Tämä lakiesitys ei ehkä ole tämän hal-
lituksen tärkeimpiä taikka parhaimmasta päästä olevia lakeja, vaikka esitetty muutos asun-
tosäästötallettajan ikärajan laskemisesta 18:sta 15:een vuoteen perustuu hallitusohjelman
 Tarkistettu
4.0



Pöytäkirjan asiakohta PTK 29/2016 vp
kirjaukseen. Mitään arviota mahdollisesta uusien säästösopimusten määrästä ei kuiten-
kaan ole esitetty ja, kuten edustaja Kiurukin totesi, ehdotuksen vaikutukset asuntomarkki-
noihin arvioidaan vähäisiksi. 

Valiokunta puoltaa lakiehdotuksen hyväksymistä huomauttaen kuitenkin, että asunto-
säästämisen aloittaminen alaikäisenä saattaa jäädä määrältään vähäiseksi. Alaikäisten
kanssa tehtävien sopimusten tekeminen ja valvonta aiheuttaa pankeille uudenlaisia tehtä-
viä. Alaikäinen asp-tallettaja joutuu myös esittämään pankille tietoja, joita järjestelmä ei
edellytä täysi-ikäiseltä, mikä saattaa vähentää järjestelmän houkuttelevuutta. 

Lakiehdotuksen mukaan 15 vuotta täyttänyt voi ryhtyä asp-tallettajaksi, jos asuntosääs-
tösopimuksella sovitaan, että talletukset koostuvat omalla työllä ansaituista varoista. Tätä
ihmettelen, kuten ympäristövaliokuntakin, joka pitää edellytystä omalla työllä ansainnasta
sinänsä kannatettavana lähtökohtana, mutta kuitenkin, kun muistetaan vielä, että tämän
hallituksen hallitusohjelmassa keväällä kirjattiin yksityiskohtaisesti tehtävä, että byrokra-
tiaa kevennetään ja normeja puretaan. En siksi pidä tätä lakiesitystä kovin onnistuneena,
mutta en siitä valiokunnassakaan mitään eriävää jättänyt — en muista edes, olinko paikal-
la.

16.03 Eeva-Maria Maijala kesk: Arvoisa puhemies! Tämä kyseinen on hallituksen esi-
tys, ja toimittiin todellakin hallitusohjelman mukaisesti tätä lakiesitystä eteenpäin vietäes-
sä. Tässä laissahan on hyvää se, että tällä kannustetaan nuoria asuntosäästämiseen. Tähän
astihan se on ollut, että 18 vuotta on ollut se ikäraja. Nyt se putoaa 15 vuoteen, että henkilö
voi ryhtyä asuntosäästäjäksi tämän lain mukaisesti. Me valiokunnassa kävimme tästä
asiasta kovaa keskustelua, lähinnä keskustelua siitä, onko tämä laki tarpeellinen vai ei,
mutta kokonaisuudessaan meidän täytyy nähdä se, että tällä on myönteinen vaikutus nuor-
ten asuntosäästämiseen, ja sen vuoksi me esitämme tätä lakia nyt sitten hyväksyttäväksi.

16.04 Pauli Kiuru kok:  Arvoisa rouva puhemies! Suurempi ongelma varmaan asunto-
markkinoitten kannalta on se, että Suomen asuntomarkkinat ovat uudelleen järjestäyty-
mässä, väki valuu isoihin kuntiin ja etelään pohjoisesta ja idästä. Toinen ongelma on tie-
tysti sitten se, että siihen liittyvät vuokra-asuntojen saatavuusongelmat, vuokrien korkeus
lähinnä pääkaupunkiseudulla, ehkä myös Tampereella, Turussa. 

Sitten, no, hieman kevennyksenä tähän: edustaja Mölsälle tiedoksi: "Asian ratkaisevaan
käsittelyyn valiokunnassa ovat ottaneet osaa..." — Edustaja Mölsä, lukee täällä valiokun-
nan mietinnössä. Mutta lähdetään siitä, että Mölsä oli paikalla.

16.05 Maria Tolppanen ps: Arvoisa puhemies! Joo, tietenkin, jos sanotaan, ettei ole ihan
varma, oliko paikalla vai eikö ollut paikalla, niin tätähän siitä silloin tulee.

Minun täytyy kyllä sanoa niin, että henkilökohtaisesti en ymmärrä, että tämä tuodaan tä-
män sisältöisenä tänne. Jos ihminen on 15-vuotias ja saa mummolta rahaa ja pistää sen
pankkitililleen, niin hänen täytyy kertoa siitä sitten verottajalle, mikäli hän on ajatellut, että
tämä on nytten asuntosäästötili. Mutta jos se on moposäästötili, niin ei tarvitse kertoa, mis-
tä se raha on tullut. Sitä saa kyllä laittaa sinne pankkitilille, varsinkin jos isä tai äiti käy sen
laittamassa puolesta. Sitten kun ihminen täyttää 18, niin ei tarvitse enää tehdä tiliä siitä,
mistä rahat ovat tulleet sinne. Minkälaista tasa-arvoa tämä on? Mitä me opetamme tällai-
sella lainsäädännöllä meidän lapsillemme? Tämä on kyllä semmoinen kohta, mitä nyt kan-
nattaisi siellä vielä harkita pitkään, kannattaisiko näistä tehdä yhdenvertaisia määräyksiä
2



Pöytäkirjan asiakohta PTK 29/2016 vp
riippumatta siitä, onko henkilö 18-, 17-, 16- tai 15-vuotias. Jos me haluamme, että kaikki
selitetään, mistä rahat ovat millekin pankkitilille tulleet, niin se sopii kyllä oikein hyvin.
Ihan mielelläänkin — uskon kyllä, että sitten verottajallakin saattaisi olla aika paljon asioi-
ta enemmän kuin nykyisin on. Se on ihan kannatettavaa, mutta se, että vain yhtä ikäryh-
mää, nuoria ihmisiä, jotka ryhtyvät säästämään ja ajattelevat pitkälle ja haluaisivat joskus
oman kodin, oman asunnon itsellensä, sitten kurmotetaan näin, on kyllä väärin.

16.06 Eeva-Maria Maijala kesk:  Arvoisa puhemies! Edustaja Tolppaselle haluan ker-
toa, että juuri tämä oli se asia, minkä takia tästä asiasta keskusteltiin valiokunnassa todella
paljon. Eihän tämä asia sinänsä iso ole, mutta tämän lain tarkoitus on se, että on kyse to-
dellakin nuorten omista varoista, mitä he ovat keränneet. Tämä ei saa olla vanhempien
mahdollisuus kiertää verotusta ja tätä kautta mahdollisuus siihen, että lahjoitetaan lapsille
varoja veronkiertomerkityksessä ja -tarkoituksessa. Tämä asuntosäästäminen on tarkoitet-
tu todellakin siihen, että nuorten omat varat on mahdollisuus käyttää jopa asuntosäästämi-
seen. 18-vuotiaana ja vanhempana ei ole tämä asia niin tarkasti säädelty, ja silloinhan moni
muukin asia on jo kokonaan erilaista, mutta alle 18-vuotias on lapsi, joka on vanhempien
vastuulla toimiva hyvin monessa asiassa.

16.07 Pauli Kiuru kok: Arvoisa rouva puhemies! Edustaja Tolppaselle vielä sen verran
tiedoksi, että jos asuntosäästäjäksi ryhtyy alle 18-vuotiaana, siis 15—18-vuotiaana, niin
siitä ei tarvitse verottajalle erikseen tehdä mitään ilmoitusta, vaan kysymys on asiakkaan ja
pankin välisestä asiasta, eli asiakas ilmoittaa pankille rahojen alkuperän.

16.08 Maria Tolppanen ps: Arvoisa puhemies! Hämmästyttävää. Täytyy todellakin sa-
noa, että hämmästyttävää. Jos 15-vuotias kerää rahaa mopoa varten tai autoa varten tai mo-
poautoa varten, niin hänen ei tarvitse kertoa pankille, mistä hän saa rahaa. Mutta jos hän
kerää rahaa asuntoa varten, niin hänen täytyy ilmoittaa pankille, mistä hän saa rahaa. 

Jos alle 15-vuotias tekee varsinaista työtä, se on hyvin pienipalkkaista — tuskinpa val-
tionverotukseen edes yltävät sellaiset työt. Kyllä lähinnä 15-vuotiaalle, 16-vuotiaalle, joka
kotona asuu, ne pienet rahat tulevat siitä, että pestään ikkunoita tai imuroidaan tai siivotaan
ja saadaan viikkorahaa, ja viikkoraha voi olla joskus jopa vähän suurempi ja sen voi myös-
kin panna sinne pankkitilille sitä omaa asuntoa varten. Tämä on minusta hämmästyttävää,
että me ajamme nyt sellaista asiaa niin kuin käärmettä pyssyyn, että isoveli valvoo sinua.
Sinua valvotaan siihen saakka, että olet 18, vain siinä asiassa, jos haluat säästää itsellesi
asuntoa. Älä missään nimessä ryhdy tähän. Pane joku toinen tili itsellesi olemaan ja sano,
että tämä menee minun autooni. Sitten kun täytät 18, niin siirrät ne rahat sinne asp-tilille tai
mille tahansa tilille. Sittenhän asia on ok.

Miksi meidän täytyy opettaa tämmöinen kiero ajattelutapa meidän lapsillemme jo tässä
vaiheessa ihan lainsäädännöllä? Sitä minä en, kuulkaa, arvon kollegat, pysty ymmärtä-
mään.

16.09 Pauli Kiuru kok: Arvoisa rouva puhemies! Ymmärrän edustaja Tolppasen huolen.
Sen verran tarkennuksena, että jos ihminen säästää mopoon rahaa, niin hän ei saa siihen
valtion takaamaa lisäkorkoa ja pankin antamaa korkoa. Tämä korko ja lisäkorko ovat ve-
rovapaita. Lisäkorkoa maksetaan 2—4 prosenttia, eli siinä suhteessa säästökohteena mopo
ja asunto ovat hieman erilaisia kohteita. Tämä lisäkorko ja verotuskohtelu selittävät sen,
3



Pöytäkirjan asiakohta PTK 29/2016 vp
minkä takia on tarpeen, että säästäjä tekee ilmoituksen niistä rahoista. Mutta myönnän sen,
ja valiokunnassakin tätä asiaa pohdittiin ja hallituksen esityksessäkin todetaan, että raho-
jen alkuperän selvittäminen aiheuttaa jonkin verran lisää työtä. No, byrokratiaksi sitä kai
voisi kutsua, mutta ei tämä nyt mikään mahdoton ja aivan väärä viesti kyllä nuorille ole.

16.10 Sami Savio ps:  Arvoisa puhemies! Pidän tätä lakiesitystä aivan tarpeellisena. Si-
nänsä tällaisina aikoina, kun meidän säästämisasteemme ja -kulttuurimme on mennyt sii-
hen suuntaan, että ihmiset aika lailla elävät kädestä suuhun monesti ja käyttävät sen, mikä
heillä on, eikä säästöön juuri jää rahaa, on tärkeää, että myös nuoria kannustetaan pitkäjän-
teiseen säästämiseen. Sinänsä en ota kantaa siihen, onko nyt hyvä, että alaikäisiä kohdel-
laan tässä eri tavalla kuin täysi-ikäisiä. Valiokunta on sitä varmasti pohtinut ja tehnyt pää-
töksensä ja mietintönsä sen perusteella. Mutta joka tapauksessa on hyvä, että myös alle 18-
vuotiaalle annetaan asuntosäästämiseen lisää mahdollisuuksia. Kuten edustaja Kiuru tässä
totesi, niin hehän sitten saavat myös tätä lisäkorkoa näistä talletuksista.

Yleiskeskustelu päättyi.

Eduskunta hyväksyi hallituksen esitykseen HE 151/2015 vp sisältyvän lakiehdotuksen si-
sällön mietinnön mukaisena. Lakiehdotuksen ensimmäinen käsittely päättyi.
4


