















































DEM96D0.tmp.xml


Pöytäkirjan asiakohta PTK 119/2018 vp
Pöytäkirjan asiakohta 

PTK 119/2018 vp

Täysistunto

Torstai 22.11.2018 klo 16.00—19.08

5. Hallituksen esitys eduskunnalle korkovähennysrajoitusta koskevan sääntelyn muuttami-
sesta

Hallituksen esitys HE 150/2018 vp
Valiokunnan mietintö VaVM 21/2018 vp

Ensimmäinen käsittely

Ensimmäinen varapuhemies Mauri Pekkarinen: Ensimmäiseen käsittelyyn esitellään
päiväjärjestyksen 5. asia. Käsittelyn pohjana on valtiovarainvaliokunnan mietintö VaVM
21/2018 vp. Nyt päätetään lakiehdotusten sisällöstä.

Keskustelu

18.18 Esko Kiviranta kesk: Arvoisa puhemies! Hallituksen esityksessä on kysymys
EU:n direktiivin edellyttämistä uusista korkovähennysrajoituksista, jotka on säädettävä
voimaan vuoden 2019 alusta alkaen. Alkuperäiset direktiivin pakottamat korkorajoitukset
tulivat voimaan vuoden 2014 alusta.

Valtiovarainvaliokunnan mietintöön sisältyy yksi pykälämuutos. Se koskee elinkeino-
verolain 18 b §:n 5 momenttia, jossa on kysymys tasevertailua koskevasta sääntelystä.
Tämä sääntely on erittäin tärkeää monille suomalaisille kansainvälisille suurille vientiyri-
tyksille, koska se mahdollistaa korkovähennysten tekemisen. Verojaoston asiantuntijakuu-
lemisessa kävi selväksi, että ehdotettu tasevertailumalli ei ole toimiva. Se aiheuttaisi käy-
tännössä lähes ylivoimaista työtä ja suuria kustannuksia silloin, kun konserniin kuuluu laa-
ja joukko ulkomaisia yhtiöitä ja vertailtavat taseet on laadittu eri menetelmällä. Vertailun
täytyy olla mahdollinen myös käytännössä. Hallituksen ehdottaman säännöksen mukaan
tasevertailu olisi voitu tehdä vain, jos verovelvollinen olisi esittänyt vahvistetun konserni-
taseen sellaisena kuin se olisi, jos se olisi laadittu käyttäen samaa säännöstöä kuin verovel-
vollisen tase. Tämä tarkoittaa sitä, että konsernitase olisi jouduttu laatimaan kirjanpitolain
mukaisena. Tehdyn pykälämuutoksen mukaan on mahdollista, että verovelvollinen esittää
oman taseensa sellaisena kuin se olisi ollut, jos se olisi laadittu käyttäen samaa säännöstöä
kuin konsernitase, toisin sanoen IFRS-standardin mukaisena.

Todettakoon nyt vielä selvyyden vuoksi, että nykyisen säännöstön mukaan verovelvol-
lisen taseen ja konsernitaseen, johon verovelvollisen tasetta verrataan, ei tarvitse olla sa-
man säännöstön mukaan laadittu. Uudistetun direktiivin mukaan sen sijaan taseiden, joita
verrataan, tulee olla laadittu saman kirjanpitostandardin mukaan.

Valiokunta on mietinnössään myös selventänyt vanhoja, ennen 17.6.2016 otettuja laino-
ja koskevaa siirtymäsäännöstä. Tämä päivämäärä tulee siis tuolta direktiivistä. Asiantunti-
jakuulemisessa kiinnitettiin huomiota hallituksen esityksen yksityiskohtaisiin perustelui-
hin, joissa edellytetään, että laina on myös nostettu ennen 17.6.2016. Tulkintaa pidettiin
 Tarkistettu
4.0



Pöytäkirjan asiakohta PTK 119/2018 vp
säännöksen tarkoituksen vastaisena, koska etenkin pitkäkestoisissa hankkeissa lainaa ei
tyypillisesti nosteta kerralla vaan useassa erässä. Valiokunta toteaa, että siirtymäsäännök-
sen on tarkoitettu soveltuvan lainoihin, joista on sovittu sitovasti ja jotka olisi voitu nostaa
viimeistään 17.6.2016. Se seikka sinänsä, että jokin lainaerä nostetaan tuota ajankohtaa
myöhemmin, ei siis ole esteenä säännöksen soveltamiselle ja nettokorkomenojen jäämisel-
le korkovähennysrajoitusten ulkopuolelle. Vastaavasti jos lainasopimus on tehty ennen
17.6.2016, se täyttää vanhoja lainoja koskevan siirtymäsäännöksen soveltamisedellytyk-
set, vaikka laina sittemmin nostettaisiin kokonaisuudessaan 17.6.2016 jälkeen.

Direktiivi antaa mahdollisuuden rajata korkovähennysrajoituksen soveltamisalan ulko-
puolelle lainat, joilla rahoitetaan pitkän aikavälin julkisia infrastruktuurihankkeita. Edelly-
tyksenä on muun muassa se, että hankkeella tuotetaan, kehitetään, käytetään ja/tai ylläpi-
detään laajamittaista yleisen edun mukaista omaisuutta. Hallituksen esitykseen ei sisälly
yleistä infrastruktuurihankkeita koskevaa poikkeusta. Ainoastaan sosiaalinen asunto-
tuotanto on rajattu korkovähennysrajoitusten soveltamisalan ulkopuolelle. Tähän ovat vai-
kuttaneet asiaan liittyvät valtiontukinäkökohdat. Infrastruktuurihankkeissa ei ole yleensä
kysymys etuyhteyslainoista. Hankkeet ovat tämän vuoksi jääneet yleensä tähän asti korko-
vähennysrajoitusten soveltamisalan ulkopuolelle. Koska rajoitukset nyt laajenevat koske-
maan myös ulkoisia korkoja, mittavaa lainarahoitusta edellyttävien hankkeiden asema
muuttuu. Tämä nostaa rahoituskustannuksia ja vaikeuttaa hankkeiden toteutusta, jos poik-
keuksen soveltamisalaa ei kyetä laajentamaan.

Valiokunta pitää, arvoisa puhemies, tärkeänä, että direktiivin sallimaa poikkeusta käy-
tetään laajasti hyväksi. Sitä ennen on kuitenkin varmistuttava komission valtiontukikan-
nasta. Koska asia on yhteiskunnallisesti merkittävä, valiokunta ehdottaa kahta sitä koske-
vaa lausumaa.

Ensinnäkin: ”Eduskunta edellyttää, että hallitus jatkaa välittömästi komission kanssa
selvitystä niin sanottujen Mankala-yhtiöiden toteuttamien, ydinvoiman rakentamista ja
käyttämistä koskevien voimalaitoshankkeiden rajaamiseksi korkovähennysrajoitusten ul-
kopuolelle direktiivissä tarkoitettuna pitkän aikavälin julkisena infrastruktuurihankkeena.”

Ja toinen lausuma: ”Eduskunta edellyttää, että hallitus jatkaa lisäksi välittömästi komis-
sion kanssa selvitystä muiden rajattujen, yhteiskunnalle tärkeiden infrastruktuurihankkei-
den rajaamiseksi korkovähennysrajoitusten ulkopuolelle.”

Tähän mietintöön sisältyy kaksi vastalausetta. Näistä lausumista valiokunta oli yksimie-
linen.

18.25 Timo Harakka sd: Arvoisa puhemies! Tämän korkovähennysrajoituslainsäädän-
nön lähetekeskustelussa esitin jo lukuisia huolia siitä, mihin tämä valmistelu on mennyt, ja
en ole kovin yllättynyt siitä, että nämä vakavat huolet, jotka heikentävät tämän lain pure-
vuutta ja tarkoitusta, eivät tulleet huomioiduiksi valiokunnan mietinnössä. Oikeastaan pu-
hun nyt kaikesta siitä, minkä jaoston puheenjohtaja tässä juuri sivuutti.

Todellakin korkovähennysrajoitus tuli ensimmäistä kertaa lainsäädäntöön, kun se esitel-
tiin eduskunnalle vuonna 2012 silloisen valtiovarainministeri Urpilaisen toimesta. Tarkoi-
tuksena oli puuttua korkokikkailuun, jolla vältettiin verojen maksamista ja johon olivat
syyllistyneet muun muassa yksityiset terveyspalveluyritykset, jotka saivat paljon huomio-
ta.

On hyvin ikävää, että äskeisellä kyselytunnilla tämä asia esitettiin ikään kuin se silloin
esitetty laki olisi itsessään vääjäämättä jäänyt puutteelliseksi ja että nyt vain samoilla pe-
2



Pöytäkirjan asiakohta PTK 119/2018 vp
rusteilla jatkettaisiin samoja menettelyitä, kun kuitenkin on ensiksi huomattava se, että se
oli merkittävä parannus aggressiivisen verovälttelyn vastaisessa taistelussa, ja toisekseen
se, että jo silloin vuonna 2012 eduskunta velvoitti valtiovarainministeriön seuraamaan lain
kehitystarpeita ja ryhtymään tarvittaviin lainsäädäntötoimiin. Ja nyt kun ministeriö tämän
eduskunnan lausuman velvoittamana tarkasteli voimassa olevan korkovähennyslainsää-
dännön toimivuutta ja tuli siihen tulokseen, että ennen kaikkea tätä lainsäädäntöä vakavim-
min vaurioittava tasevapautusjärjestely tulisi poistaa laista, niin tällainen esitys sinne eh-
dotukseen tuli. Ikävä kyllä, siis tämän alkuperäisen lain tarkoituksen vastaisesti, elinkeino-
elämän lobbaus onnistui ja tämä seikka palautettiin tänne lakiesitykseen, kuten muutama
muukin aggressiivista verosuunnittelua helpottava tekijä. 

Vakavimpana näistä kaikista siis on tämä tasevapautuksen palauttaminen. Nimittäin val-
tiovarainministeriön ensimmäisessä lakiluonnoksessahan jo todettiin, että sillä poikkea-
malla ollaan pystytty hyödyntämään veropohjaa rapauttavaa verosuunnittelua — ja tämä
saisi nyt valiokunnan enemmistön toimesta jatkua. Tästä tuoreimpana esimerkkinä on kan-
sainvälinen konserni, joka harjoittaa Suomessa sähkönsiirtotoimintaa, eli Caruna, joka on
Finnwatchin laskelmien mukaan hyötynyt 12 miljoonaa euroa tällaisen sisäisen korkokik-
kailun ja sen mahdollistaman tasevapautuksen ansiosta. 11 000 suomalaista allekirjoitti ve-
toomuksen siitä, että tasevapautus poistettaisiin, mutta heikoin perustein se päätettiin silti
siellä pitää. Ei ole osoitettu, että suomalaiset yritykset kärsisivät sen enempää kuin ruotsa-
laiset, hollantilaiset ja italialaiset yritykset — maissa, joissa tasevapautuspoikkeusta ei ole
käytössä — siitä, että tällainen alkuperäinen ministeriön lakiluonnoksessa oleva aggressii-
visen verosuunnittelun estämiseksi tarkoitettu muutos toteutettaisiin. Nyt jos laki olisi teh-
ty alkuperäisen esityksen mukaan, silloin suomalaiset yritykset olisivat hyvissä ajoin voi-
neet omia rahoitusrakenteitaan muuttaa soveltuviksi, mutta me teemme nyt näköjään lakia
suomalaisten yritysten rahoitusrakenteiden ehdoilla, eli tässä häntä heiluttaa koiraa.

Meillä on tässä seitsemän eri otsikkoa, joissa mielestämme tämä esitetty korkovähen-
nysrajoitus ei palvele EU:n direktiivin tarkoitusta eli aggressiivisen verosuunnittelun ja ve-
ronkierron vastaista toimintaa, ja siksi esitämme pykälämuutosta ensimmäiseen lakiehdo-
tukseen vastalauseemme mukaisesti, samoin kuin kolmea lausumaa.

18.30 Kari Uotila vas: Arvoisa herra puhemies! Tosiaan, aika usein tässä salissa ja tämän
salin ulkopuolella puhutaan ulkoparlamentaarisista voimista ja siitä, että lainsäädännön pi-
täisi pysyä tämän hallituksen valmistelemana ja tämän talon säätämänä. Usein viitataan
muun muassa palkansaajajärjestöihin ja ay-liikkeeseen, siihen, että ne liian voimakkaasti
käyttävät ulkoparlamentaarisia keinoja saadakseen mieleisiään lakiesityksiä. Nyt kun täs-
sä ovat suuryritykset lobanneet kesken valmistelun niin, että hallituksen alkuperäinen esi-
tys on keskeiseltä osaltaan muuttunut, niin ei ole löytynyt kovinkaan paljon niitä tahoja,
jotka ovat moittineet ulkoparlamentaarisia voimia eduskunnan lainsäädäntövaltaan puuttu-
misesta. [Timo Harakka: Hyvin sanottu!] 

Se on suorastaan kummallista, niin kuin edustaja Harakka tuossa hyvässä puheenvuo-
rossaan totesi, että näin on päässyt käymään ja ilman mitään suurempaa huomiota. Sen
vuoksi minun on erittäin helppoa, koska olemme laajasti mukana tässä vastalauseessa, kan-
nattaa näitä edustaja Harakan tekemiä pykälämuutosehdotuksia sekä myöskin lausumia,
vaikka ne tulevatkin sitten vasta kakkoskäsittelyssä virallisesti päätettäväksi.
3



Pöytäkirjan asiakohta PTK 119/2018 vp
18.31 Satu Taavitsainen sd: Arvoisa puhemies! Myös minä ilolla kannatan edustaja Ha-
rakan tekemiä ehdotuksia.

18.31 Timo Kalli kesk: Arvoisa puhemies! Jaosto kuuli hyvin laajasti asiantuntijoita kor-
kovähennyksen rajoituksen osalta ja tasevapaudesta, ja saimme hyvin laajan selonteon sii-
tä, minkälaisessa kilpailutilanteessa Suomi on suhteessa muihin Pohjoismaihin ja muihin,
kilpaileviin teollisuusmaihin. Ainakin itse henkilökohtaisesti tulin vakuuttuneeksi siitä,
että tämä nyt käsittelyssä oleva laki näillä muutoksilla, joita tässä edellytetään, ei ole sen
anteliaampi kuin esimerkiksi Ruotsissa tai Saksassa, vaikka vertailu on erittäin vaikeata,
koska joka maassa tätä asiaa tarkastellaan hiukan eri tavalla. Eli voin rauhoittaa, että tällä
lainsäädännöllä ei välttämättä mitään kovin suurta tulvaa tule olemaan uusien yritysten
osalta Suomeen. Ja kun meidän kuitenkin pitäisi luoda edellytyksiä, joilla varmistamme
suomalaisten yritysten toimintaedellytykset, niin tämä käsittelyn pohjana oleva laki palve-
lee tässä hyvin tätä asiaa. [Timo Harakka pyytää vastauspuheenvuoroa]

Ensimmäinen varapuhemies Mauri Pekkarinen: Minä myönnän vastauspuheenvuoron
nyt, kun on vain yksi varsinainen pyydetty puheenvuoro. Pääsääntöisesti ei näin, mutta täl-
lä kertaa, edustaja Harakka, teillä vastauspuheenvuoro.

18.33 Timo Harakka sd (vastauspuheenvuoro): Kiitos, arvoisa puhemies! Kunnioitettu
valiokunnan puheenjohtaja Kalli esitti tässä näkemyksen, johon, harvinaista kyllä, on vai-
kea yhtyä. Kyseessähän ei ole lähtökohtaisesti laki, jonka tarkoitus olisi nimenomaan huo-
lehtia suomalaisten yritysten kansainvälisestä kilpailukyvystä vaan, kuten direktiivin nimi-
kin sanoo, veronkierron estämisestä ja myös aggressiivisen verosuunnittelun estämisestä.
Tavoitteenahan on silloin se, että kun yhdessä kansainvälisesti näistä pelisäännöistä sovi-
taan, niin yhdenkään maan kansallinen kilpailukyky ei siitä toisiin nähden heikkene. Tämä
on se periaate. Jos me ryhdymme kaikki varjelemaan omaa kilpailukykyämme ja poimi-
maan rusinoita pullasta, niin silloin tätä yhteistä aggressiivisen verosuunnittelun vastaista
työtä ei tule tehdyksi. 60 yritystä on saanut korkovähennysrajoituksen, joka ei olisi muuten
soveltunut tämän poikkeuksen ansiosta, joka siis olisi pitänyt poistaa laista sen tähden, että
sen lain tarkoitus ei tule näin täyttymään.

18.34 Esko Kiviranta kesk: Arvoisa puhemies! Kyllä tuo sosiaalidemokraattisen valtio-
varainministeri Jutta Urpilaisen antama esitys tasevertailua koskevalta osaltaan vastasi
hengeltään sitä, mitä nykyisen hallituksen esitys vastaa. Se on eri asia sitten, jos valmiste-
luvaiheissa on ollut joitain toisenlaisia versioita, mutta hallituksen esitys ja tuo Urpilaisen
aikanaan antama esitys hyväksyvät tasevertailusäännöksen. Me jouduimme tässä hallituk-
sen esityksessä korjaamaan, ystävällisesti sanoen, teknisen kömmähdyksen, ja se oli vält-
tämätöntä, että tämä säännös yleensä voisi tulla sovellettavaksi. Mutta muuten sanoisin,
että joku voisi ajatella, että tuossa edustaja Harakan puheenvuorossa oli hiukan sellaista
oman pesän likaamisen makua, kun ajattelee asiaa suhteessa ministeri Urpilaisen esityk-
seen.

18.35 Timo Harakka sd: Arvoisa puhemies! Jaoston puheenjohtaja käytti tässä nyt kyllä
mielestäni varsin sopimatonta kieltä jo toistamiseen julkisuudessa, ja kukin sitten vastat-
koon omasta tyylistään.
4



Pöytäkirjan asiakohta PTK 119/2018 vp
Kyllä kai jokainen ymmärtää sen, että jos tehdään uraauurtavaa lainsäädäntöä — ensim-
mäistä kertaa tehtiin tällainen korkovähennysrajoitus — niin siinä ollaan mieluummin yli-
varovaisia. Mutta eduskunta edellytti, että seurataan, miten tämä lainsäädäntö puree, ja
korjataan tarvittaessa virheet, ja juuri näin ministeriö oli tehnyt. Eli tämä laki ei nyt nouda-
ta sitä tahtoa, jonka eduskunta esitti, jolloin minusta on kyllä varsin epämiellyttävää se, että
tämä valtiovarainministeri Urpilaisen tärkeä valtionaistyö tällä tavalla sotketaan lokaan ja
sen taakse piiloudutaan silloin, kun hallitus haluaa suuryritysten pillin mukaan tanssia.

18.36 Esko Kiviranta kesk: Arvoisa puhemies! Haluan todeta vielä sen, että jos joku yri-
tys harjoittaa verotuksen kiertämistä, niin sitä varten meillä on olemassa Verohallinto, joka
voi tehdä verotarkastuksia ja yleensä tekeekin suurissa yrityksissä viiden vuoden välein, ja
meillä on laaja veronkiertämissäännöstö, on verotusmenettelylain 28 §, joka on yleinen ve-
ronkiertämissäännös, ja verotusmenettelylain 31 §, joka koskee siirtohinnoittelua — sitä
voi soveltaa muun muassa silloin, jos katsotaan, että joku korkotaso, jota on käytetty, ei ole
markkinaehtoinen. Minun käsitykseni mukaan Verohallinto Suomessa toimii erittäin mal-
likelpoisesti ja varmasti karsii tämmöiset väärät veronkiertämispyrkimykset.

18.37 Timo Harakka sd: Arvoisa puhemies! Tässä jaoston puheenjohtaja nyt liioitteli tä-
män yleisen veronkiertopykälän soveltuvuutta. Jos veronkiertopykälä soveltuisi kaikkiin
mahdollisiin aggressiivisen verosuunnittelun tilanteisiin, niin silloinhan muita pykäliä ei
edes tarvittaisi. Tässä on monelta osin vedottu siihen, että tämä veronkiertopykälä sinänsä
ja samoin korkeimman hallinto-oikeuden ratkaisut olisivat tässä ikään kuin toimineet niin,
että aggressiivinen verosuunnittelu tasevapautusta hyödyntäen lopullisesti vaikeutuisi.
Mutta tuoreessa Defensor Legisin artikkelissa numerossa 4/2018 käytiin tapauksia läpi ja
todettiin, että nämä olivat vain yksittäistapauksia ja aggressiivinen verosuunnittelu taseva-
pautusta hyödyntämällä on edelleen mahdollista tasevapautuksen vuoksi niin rahastora-
kenteessa kuin muissa omistusrakenteissa. Tämä on siis tarkoituksella jätetty voimaan
niin, että jatkossakin kymmeniä miljoonia euroja verotuottoja Suomi menettää.

Yleiskeskustelu päättyi ja asian käsittely keskeytettiin.
5


