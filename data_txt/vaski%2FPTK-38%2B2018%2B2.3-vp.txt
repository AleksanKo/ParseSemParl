















































DEM27A1.tmp.xml


Pöytäkirjan asiakohta PTK 38/2018 vp
Pöytäkirjan asiakohta 

PTK 38/2018 vp

Täysistunto

Torstai 19.4.2018 klo 16.01—20.42

2.3. Suullinen kysymys turvapaikanhakijoiden oikeusturvasta (Touko Aalto vihr)
Suullinen kysymys SKT 52/2018 vp

Suullinen kyselytunti

Toinen varapuhemies Tuula Haatainen: Seuraava kysymys, edustaja Aalto.

Keskustelu

16.36 Touko Aalto vihr: Arvoisa puhemies! Valtiosääntöasiantuntijoiden mukaan turva-
paikanhakijoiden oikeuksia ja oikeusturvaa on heikennetty eri vaiheissa ja kokonaisuutena
aivan liian paljon. Nyt ranskalainen tuomioistuin esti jälleen palautuksen Suomeen —
ranskalainen tuomioistuin esti jälleen palautuksen Suomeen. On hälyttävää, ettei edes toi-
sen EU-maan tuomioistuin luota turvapaikkamenettelyymme. 

Pelkästään ulkomaalaislakia on muutettu viime vuosien aikana yli 30 kertaa ilman, että
kokonaisuutta on edes arvioitu. Lisäksi tutkijat ovat osoittaneet, että Maahanmuuttoviras-
to on kiristänyt turvapaikkalinjaansa rajusti vain muutamassa vuodessa. Nyt tarvitaan pi-
kaisesti perusteellinen kokonaisarviointi Suomen turvapaikkalinjasta. Kysyn ministeri
Mykkäseltä: mihin toimiin aiotte ryhtyä turvapaikanhakijoiden oikeusturvan ja ihmisoi-
keuksien toteuttamiseksi?

16.37 Sisäministeri Kai Mykkänen (vastauspuheenvuoro): Arvoisa puhemies! Ensinnä-
kin edustaja Aalto viittasi tähän Lyonin vetoomustuomioistuimen yksittäiseen päätökseen
estää yksittäisen afgaanitapauksen palauttaminen Suomeen. Tammikuussa ensimmäisen
kerran sama tuomioistuin teki päätöksen, sitten valituksen jälkeen piti sen voimassa. Tä-
mänkin jälkeen Ranska on sinänsä Suomeen palauttanut myös afgaaneja, eli sikäli tämä on
yksittäisen tuomioistuimen tulkinta nimenomaan Afganistanin, Kabulin tilanteesta, joka
poikkeaa siitä, mikä Suomessa, Ruotsissa ja Norjassa on käytäntö. Yhtä lailla Lyonin tuo-
mioistuimen tulkinta koskee siis myöskin Ruotsia.

Mitä tähän laajempaan kuvaan tulee, niin samalla kun huolehdimme maahanmuuton
hallittavuudesta ja turvapaikkahaun menettelyiden sujuvuudesta, on erittäin tärkeätä, että
me huolehdimme siitä, että ei ole mitään sellaisia systemaattisia piirteitä meidän prosessis-
samme, jotka tuottaisivat riskiä oikeuksien toteutumattomuudesta. Tämän varmistamisek-
si olemme nyt myöskin käynnistäneet analyysityön vielä erikseen SM:n ja Migrin yhteis-
työnä, [Puhemies: Aika!] ja kesäkuussa tullaan tulkitsemaan, onko täsmentämistarpeita.

Toinen varapuhemies Tuula Haatainen: Pyydän niitä edustajia, jotka haluavat esittää li-
säkysymyksiä, ilmoittautumaan painamalla V-painiketta ja nousemalla seisomaan. 
 Tarkistettu
4.1



Pöytäkirjan asiakohta PTK 38/2018 vp
16.39 Touko Aalto vihr (vastauspuheenvuoro): Arvoisa puhemies! On hyvä asia, että mi-
nisteri Mykkänen on ottanut asiasta kiinni ja tekee sisäistä selvitystä ja dialogia, mutta, ar-
voisa ministeri, se ei riitä, sillä nyt ollaan oikeusvaltion kannalta niin perustavanlaatuisen
kysymyksen äärellä, että tarvitaan myös riippumaton ja perusteellinen selvitys sekä tekoja.
Toivon, että ministeri Mykkänen ei piiloudu tässä kysymyksessä aikataulusyiden taakse.

Mutta, arvoisa puhemies, toinen varsinainen kysymys. Tällä hetkellä Suomen ulkomaa-
laislaki lähtee siitä, että Suomeen alaikäisenä tulleella ihmisellä ei ole mahdollisuutta per-
heenyhdistämiseen, jos hän prosessin aikana ehtii täyttää 18 vuotta. Nyt kuitenkin Suomen
lainsäädäntöä on muutettava, sillä Euroopan unionin tuomioistuimen tuore ratkaisu osoit-
taa tilanteen muuttuneen. Sen mukaan riittää, että hakija on saapunut alaikäisenä Suo-
meen, jotta hän on oikeutettu perheenyhdistämiseen. Mihin toimenpiteisiin olette nyt ryh-
tyneet, jotta näiden hakijoiden ja muiden vastaavassa tilanteessa olevien [Puhemies koput-
taa] ihmisten oikeudet toteutuvat?

16.40 Sisäministeri Kai Mykkänen (vastauspuheenvuoro): Arvoisa puhemies! Maahan-
muuttovirasto on heti alkanut soveltaa tätä EU-tuomioistuimen päätöksen mukaista linjaa,
ja kuten olen sanonut, minusta on erittäin hyvä, että EU-tuomioistuin selkeyttää tältä osin
direktiivin tulkinnan koko EU:ssa. Tällöin todella perheenyhdistämistapauksissa, joissa
alaikäinen on tullut EU:hun ja on sinä aikana, kun käsittely on kesken, täyttänyt 18, ei ole
silloin tämän hakijan ongelma, jos prosessi on venynyt hänestä riippumattomistakin syis-
tä. Tämä toteutuu koko EU:n alueella, jolloin siitä ei myöskään tule erillistä vetotekijää,
kun mietitään sitä, että hakijat hakeutuisivat yhteen jäsenvaltioon. 

Sinänsä tämä asia toteutuu suoraan EU-tuomioistuimen päätöksellä. Toki ulkomaalais-
laki on syytä päivittää tämän tuomion mukaiseen muotoon, ja se tehdään samalla kun ul-
komaalaislakiin tehdään monia muitakin täsmennyksiä ja muutoksia tämän vuoden aikana
joka tapauksessa jo suunnitelluilla hankkeilla.

16.41 Johanna Karimäki vihr (vastauspuheenvuoro):  Arvoisa puhemies! On kestämä-
töntä, jos turvapaikanhakijoita palautetaan sellaisiin maihin, joissa he ovat hengenvaaras-
sa, ja näin ollen pitäisin perusteltuna, että Suomi tarkastelisi sitä turvallisten maiden listaa,
mitä nyt on noudatettu, ja vielä siltä kantilta, kun nyt on ajateltu, että joissakin maissa on
sekä turvattomia että turvallisia alueita. Tilanteethan eskaloituvat näissä maissa nopeasti.

Sitten toinen kysymys: Meidän oikeusjärjestelmämme täytyy olla aukoton, ja sen täytyy
taata aidot, hyvät, laadukkaat prosessit turvapaikanhakijoille, mutta oikeusavusta on viime
vuosina nipistetty. Ministeri Häkkänenhän lupasi, että hän teettää selvityksen oikeusavun
laadusta ja saatavuudesta turvapaikkaprosesseissa. Pyytäisin ministeri Häkkästä selvittä-
mään, onko tämä selvitys edennyt ja mihin toimenpiteisiin hallitus ryhtyy oikeusavun pa-
rantamiseksi.

16.42 Oikeusministeri Antti Häkkänen (vastauspuheenvuoro): Arvoisa puhemies! Suo-
messa on jouduttu poikkeuksellisen maahanmuuttoilmiön eteen samoin kuin monissa
muissakin EU-maissa. Se vaatii samaan aikaan lämmintä sydäntä mutta myös kylmää rea-
lismia siitä, että järjestelmän täytyy olla hallittavissa. Tässä suhteessa me olemme joutu-
neet tekemään toimenpiteitä, joilla tilanne on otettu hallintaan. Nyt sitten näistä toimenpi-
teistä, joita oikeusturvan osalta on tehty, tehdään selvitys, juuri kuten kysyjä täällä sanoi-
kin. Selvitys on juuri käynnistetty, ja uskon, että syksyn aikana saadaan jonkinlainen väli-
2



Pöytäkirjan asiakohta PTK 38/2018 vp
raportti siitä, minkälaisia vaikutuksia esimerkiksi oikeusturvan puolella on tehty. Koros-
tan sitä, että oikeusturvan puolella me lisäsimme valvontaa ja kelpoisuusehtoja, mutta nyt
tässä selvityksessä katsotaan, onko riittävästi lisätty. Eli menimme parempaan suuntaan
näillä lainsäädäntömuutoksilla, mutta nyt katsotaan sitten rauhassa selvityksen pohjalta,
tarvitaanko vielä justeerausta, ja varmasti tehdään, jos tarvitaan.

16.43 Hanna Sarkkinen vas (vastauspuheenvuoro):  Arvoisa puhemies! Saamme lähes
joka päivä lukea uutisista tai meille lähetetyistä viesteistä, kuinka epäinhimilliseksi Suo-
men turvapaikkapolitiikka koetaan. Ihmisten perheenjäsenten ja puolisoiden Suomeen tulo
evätään tai heidät käännytetään pois. Turvapaikkaprosessi koetaan heikoksi. Ongelmia on
tulkkauksessa ja oikeusavussa, eivätkä ihmisten kertomukset tule oikein kuulluksi. Ihmi-
siä palautetaan Suomesta turvattomiin olosuhteisiin.

Me emme täällä salissa ole ainoita, jotka ovat huolissaan turvapaikanhakijoiden oikeus-
turvasta ja turvapaikkaprosessin ongelmista. Kuten kuultu, myös Ranskan tuomioistuin on
ollut huolissaan, ja myös asiantuntijat ovat olleet huolissaan lukuisten ulkomaalaislakiin
tehtyjen muutosten vaikutuksista turvapaikanhakijoiden oikeusturvaan. Jos tässä proses-
sissa on ongelmia, se voi maksaa ihmisten elämän ja ihmisten hengen. Meillä on iso vastuu
siitä, että tämä prosessi toimii. Haluankin kysyä ministeriltä: aiotteko te nyt toteuttaa riip-
pumattoman ulkoisen selvityksen lakimuutosten vaikutuksista ja oikeusturvan toteutumi-
sesta turvapaikanhakijoiden kohdalla?

16.44 Sisäministeri Kai Mykkänen (vastauspuheenvuoro): Arvoisa puhemies! Ensinnä-
kin iso kuva on tietysti se, että meille on tullut yli 40 000 turvapaikanhakijaa muutamassa
vuodessa, jolloin Eurooppaan tuli valtava määrä ihmisiä, ja se, että yksittäistapauksia näis-
tä nousee esiin, ei saa sinänsä sitä suurta tulkintaa peittää. Kun katsotaan analyyttisesti, niin
väitän, että se kyllä kestää arvion, miten prosessit toimivat. Samalla, kuten aiemmin viitta-
sin, se ei anna meidän väistää vastuuta siitä, että meidän on tehtävä kaikkemme, jotta myös
yksittäistapauksissa pystytään ihmisoikeuksien toteutuminen mahdollisimman hyvin var-
mistamaan, niin vaikeaa kuin kaikissa tapauksessa sen oikean tiedon saaminen näissä on-
kin, niin kuin jokainen rehellisesti ajatellen ymmärtää. 

Jos varaisimme kaikki täsmennystarpeet ulkoisen arvioinnin varaan, mihin myös edus-
taja Aalto viittasi, niin valitettavasti siinä menisi puolitoista vuotta, ennen kuin tehtäisiin
mitään. Siksi haluan tehdä sisäistä analyysiä ja täsmennyksiä jo kesällä. Tiedän, että oi-
keusavusta myöskin oikeusministeri on käynnistänyt jo selvitysmiestyön, joka myöskin
tietysti tähtää siihen, että täsmennyksiä tehdään.

16.45 Oikeusministeri Antti Häkkänen (vastauspuheenvuoro):  Arvoisa puhemies! Pe-
rustuslain mukaan jokaiselle ihmiselle, ei pelkästään nyt siis kansalaiselle vaan ihmiselle,
tässä maassa kuuluu riittävä oikeusturva ja pääsy siihen. Oikeusapu on keskeinen mekanis-
mi, jolla se toteutetaan. Suomessa on kansainvälisellä tasolla arvioituna priimatason oi-
keusapu, erittäin hyvä oikeusapu. Jokainen, myös turvapaikanhakija, joka hakee oikeus-
apua, on lähtökohtaisesti myös sitä saanut. [Eva Biaudet: Onko saanut priimaa?] Meillä on
laadukas juristikunta, erittäin pätevää porukkaa, ja heidän valvontaansa on vielä kiristetty.
Jos nyt havaitsemme tässä selvityksessä jotain epäkohtia, niin kuten normaalistikin, teem-
me korjauksia tähän asiaan.
3



Pöytäkirjan asiakohta PTK 38/2018 vp
Mutta — oppositio olisi ehkä jättänyt asian hoitamatta — tähän me olemme tarttuneet ja
tehneet koko ajan uudistuksia, joilla maahanmuuttoon liittyvät kysymykset on otettu hal-
lintaan. Samoin oikeusturvaan liittyviä mekanismeja on parannettu, kelpoisuusvaatimuk-
sia tehostettu, ja nyt syksyllä katsotaan, tarvitseeko järjestelmää muuttaa.

16.46 Erkki Tuomioja sd (vastauspuheenvuoro):  Arvoisa puhemies! Maahanmuuttajat
eivät ole turvapaikanhakijoita. Heistä voi sellaisia tulla, jos todetaan, että he ovat suojelun
tarpeessa eivätkä pääse palaamaan kotimaahansa. Kaikki ovat tietenkin yksittäistapauksia,
ja on ymmärrettävää, että ministerit eivät voi kommentoida yksittäistapauksia. Toisaalta
näistä yksittäistapauksista, jotka ovat kaikki ihmisiä, koostuu tämä kokonaisuus. 

Nyt on käynyt niin, että tämän hallituksen aikana tämä Suomen turvapaikkakäytäntö pa-
lauttamisineen vaarallisiin olosuhteisiin on johtanut siihen, että Suomen maine on selväs-
tikin kansainvälisessä vertailussa minusta joutunut kyseenalaiseen valoon. Kysyisin pää-
ministeriltä: ottaen huomioon, että myös silloin kun tämä kriisi alkoi, te aivan oikein to-
tesitte tästä turvapaikan tarpeesta, että se on myönnettävä jokaiselle, joka siinä tarpeessa
on, niin oletteko te huolissanne, mitä Suomen maineelle tässä suhteessa on käynyt? Tämä
olisi syy tehdä korjauksia.

16.47 Pääministeri Juha Sipilä (vastauspuheenvuoro): Arvoisa puhemies! Kyllä vertai-
lussa me olemme ihan samalla tasolla Pohjoismaiden kanssa. Ja tämä oli aivan poikkeuk-
sellinen tilanne, mikä Suomea ja koko Pohjolaa ja koko Eurooppaa kohtasi vuonna 2015.
Meillä on äärimmäisen sitoutunut ja hyvä virkakunta, joka hoitaa tehtäviään hyvin ja pyr-
kii jokaisessa oikeudenmukaiseen päätökseen, henkilökohtaiseen päätökseen. Mutta se on
selvää, että meidän resurssimme ovat olleet tiukoilla, niin kuin meidän naapureissamme-
kin, esimerkiksi Ruotsissa, jonne tuli vielä enemmän turvapaikanhakijoita kuin Suomeen.
Ja juuri niin kuin ministerit tuossa kertoivat, me seuraamme tilannetta, korjaamme jatku-
vasti ja teemme sitä kautta päätöksiä. En ole mistään saanut tällaista viestiä, että Suomen
maine olisi tässä huonontunut.

16.48 Mika Niikko ps (vastauspuheenvuoro): Arvoisa rouva puhemies! Luulin kuulleeni
kaiken tässä salissa jo aikaisemmin, mutta en tiennytkään sitä, että pitää olla huolissaan sii-
tä, että jos täältä palautetaan afgaaniturvapaikanhakija takaisin sinne alkuperäiseen maa-
han, niin se nähdään epäinhimillisenä tekona tai se paikka jotenkin vaarallisena sille haki-
jalle, joka on perusteettomasti hakenut täältä turvapaikkaa. Tosin tulin lauantaina Ranskas-
ta itsekin, ja siellä oli paljon aseistettuja miehiä kaduilla Strasbourgissa ja muualla, ja voi-
daan kyllä olettaa, että Ranskakin on kohta aika turvaton paikka, koska tämä maahanmuut-
topolitiikka Euroopassa on ollut niin huonoa. Me päästämme tänne kaikki, jotka haluavat
täällä sotia tätä länsimaista yhteiskuntaa vastaan. Kysynkin ministeriltä nyt: Mitä me teem-
me edes niille noin 400 turvapaikanhakijalle, jotka on luokiteltu vaarallisiksi henkilöiksi,
joilla on kytköksiä terrorismiin, mitä suojelupoliisi itsekin on toistanut parin kolmen vuo-
den ajan meille täällä eduskunnassa? Miksi edes heitä ei voida ottaa säilöön siihen asti,
kunnes ollaan täysin vakuuttuneita siitä, että he eivät ole uhaksi tälle yhteiskunnalle?

16.49 Sisäministeri Kai Mykkänen (vastauspuheenvuoro): Arvoisa puhemies! Tällä het-
kellä säilöön otetaan krp:n uhka-arvion perusteella ne henkilöt, jotka on säilöön otettava
turvallisuussyiden takia. Kuten täällä on muutamaan kertaan puhuttu, niin se, että otettai-
4



Pöytäkirjan asiakohta PTK 38/2018 vp
siin monikymmenkertainen määrä ihmisiä säilöön, on ainoastaan veronmaksajien rahan
tuhlausta. Käytetään se mieluummin suomalaisten turvallisuuden eteen tehokkaammin.
Tässä suhteessa meillä ei ole akuuttia ongelmaa missään nimessä. Siihen on panostettu, ja
on hyvä, että siitä on täälläkin puhuttu, että meidän täytyy osana maahanmuuttoilmiön hal-
lintaa mutta myös ihan meidän kotimaista tilannetta panostaa aikaisempaa enemmän terro-
rismin juurisyihin ja terrorismin ilmiöihin puuttumiseen ja tarttua ajoissa ihmisiin kiinni.
Viime viikolla tuli ulos ekstremismin vastaisen työn tilanneraportti, ja täytyy nyt kuitenkin
muistaa, että se yleisin syy terrorismin juuriin Suomessa on nimenomaan äärioikeistolai-
nen liikehdintä ja kotimainen syrjäytyminen. Toki myös maahanmuutto on ilmiö, johon
tässä täytyy kiinnittää huomiota.

Kysymyksen käsittely päättyi.
5


	2.3
	16.36
	16.37
	16.39
	16.40
	16.41
	16.42
	16.43
	16.44
	16.45
	16.46
	16.47
	16.48
	16.49


