















































DEM7B5C.tmp.xml


Pöytäkirjan asiakohta PTK 127/2018 vp
Pöytäkirjan asiakohta 

PTK 127/2018 vp

Täysistunto

Maanantai 10.12.2018 klo 14.01—20.08

5. Hallituksen esitys eduskunnalle laiksi tupakkalain muuttamisesta
Hallituksen esitys HE 301/2018 vp

Lähetekeskustelu

Puhemies Paula Risikko: Lähetekeskustelua varten esitellään päiväjärjestyksen 5. asia.
Puhemiesneuvosto ehdottaa, että asia lähetetään sosiaali- ja terveysvaliokuntaan.

Lähetekeskusteluun varataan enintään 30 minuuttia. Asian käsittelyssä noudatetaan ai-
kataulutettujen asioiden osalta sovittuja menettelytapoja.

Keskustelu

14.49 Pekka Puska kesk: Arvoisa rouva puhemies! Kun en ole varma, pysynkö aikarajan
puitteissa tässä lyhyehkössä puheenvuorossani, tulen tähän pönttöön. — Tämähän vaikut-
taa aika lailla rutiiniasialta, EU:n direktiivin soveltamiselta, ja sitä se tietysti onkin, mutta
siinä on sekä isoa että mielenkiintoista taustaa. Iso taustahan on se, että nyt puhutaan suu-
rimmasta yksittäisestä terveysongelmien aiheuttajasta: EU:n alueella noin 700 000 tupak-
kakuolemaa vuodessa, koko Euroopan alueella ehkä noin 1,5 miljoonaa, ja Suomessakin
puhutaan vielä tuhansista.

Salakuljetus on yllättävän suuri ongelma maailmanlaajuisesti. Yllättävän suuri osuus
maailmassa poltetuista savukkeista on salakuljetettuja, ja ehkä vähemmän tiedossa on se,
että tupakkateollisuuden isot tupakkafirmat ovat itse olleet monella tavalla mukana tässä
salakuljetuksessa, mistä muun muassa EU:n komissio on heitä haastanut. Tämä salakulje-
tusasia liittyy tietysti tupakkapolitiikkaan tupakan hinnan kautta siinä mielessä, että kun
me täällä pyrimme veroa nostamaan, niin teollisuus aina sanoo, että se lisää salakuljetusta.
Totta kai hinnalla on tähän jonkinlaista vaikutusta, mutta mielenkiintoista on todeta se, että
Pohjois-Euroopassa, jossa salakuljetuksen osuus on kuitenkin suhteellisen vähäistä, on
kaikista korkein hinta, ja Etelä-Euroopassa, jossa taas on matala hinta, on erittäin yleistä
salakuljetus. 

No, tämä salakuljetusasia on yksi niistä asioista, joihin tässä WHO:n tupakkakonven-
tiossa Framework Convention on Tobacco Control puututaan, ja nimenomaan luomalla
tämmöinen jäljityssysteemi, track and trace -systeemi, jolla salakuljetuksen osuutta voitai-
siin olennaisesti vähentää. Suomihan on ratifioinut tämän konvention. Tältä pohjalta EU
on valmistellut tätä asiaa, ja tupakkateollisuus, jolla on huomattava intressi, on lobannut
tässä asiassa, ja ehkä osa muistaakin, kuinka viime vuonna EU-parlamentaarikot EU-par-
lamentissa painostivat ja vaativat ja saatiin aikaan se, että komissio lopetti tässä asiassa yh-
teistyösopimuksen Philip Morrisin kanssa. Sen jälkeen komissio on sitten laatinut tätä seu-
rantajärjestelmää.
 Tarkistettu
4.1



Pöytäkirjan asiakohta PTK 127/2018 vp
Teollisuushan on tarjonnut omaa systeemiään, jonka nimi kait lienee Codentify, ja nyt
koetin epätoivoisesti selvittää, mikä tämä systeemi tarkkaan ottaen on, jota komissio esit-
tää ja joka nyt tässä meillä pöydällä on. Tutkijat ovat huolissaan siitä, että tämä EU-systee-
mi ei kokonaan olisi irrallaan tupakkateollisuudesta, vaikka se ei olekaan tämä teollisuu-
den Codentify-systeemi. Komissio kuitenkin vakuuttaa, että systeemi on kokonaan kansal-
listen viranomaisten käsissä, ja täytyy vain toivoa, että näin on ja että Suomen viranomai-
silla on tämä homma hanskassa. Tämän lakiesityksen perusteluissahan sanotaan, että tämä
systeemi tuo yksilöllisen tunnisteen, jonka on oltava Suomen nimeämän tahon antama ja
että Valviralla on toimivalta puuttua asiaan. Eli tämä teknisesti yllättävän monimutkainen
asia todennäköisesti on kunnossa, mutta on hyvä, että valiokunta vielä tähän asiaan paneu-
tuu.

Tässä yhteydessä, arvoisa puhemies, on tietysti todettava, että tupakkatilanne Suomessa
on ilahduttavasti parantunut ja tupakkakuolemat suuresti vähentyneet. Päivittäin tupakoi-
vien osuus on alle 15 prosenttia, ja kehitys on seurausta valistuksen ja lainsäädännön yh-
teistyöstä. Eli olemme hyvää vauhtia menossa kohti savutonta ja nikotiinitonta Suomea, ja
on vain toivottava, että seuraavan eduskunnan aikana voidaan taas viedä asiaa eteenpäin
STM:n tupakkatyöryhmän esitysten perusteella.

14.54 Ben Zyskowicz kok: Arvoisa rouva puhemies! Nyt kun tupakkalaki on käsittelys-
sä, käytän hyväkseni tilaisuutta ilmaistakseni pettymykseni siitä, ettei hallitus ole tuonut
tälle eduskunnalle esitystä, jolla olisi korjattu parveketupakoinnin kieltoa koskevaan, edus-
kunnan säätämään lakiin jäänyttä valuvikaa. Valuvialla ymmärrän sitä, että parveketupa-
koinnin kieltäminen on lainsäädännössä — jonka olemme siis itse säätäneet — tehty tur-
han monimutkaiseksi ja erittäin byrokraattiseksi. Tämän vuoksi vain harvat taloyhtiöt ovat
tähän mennessä päättäneet parveketupakoinnin kieltämisestä, ja monet tupakoitsijat edel-
leen parvekkeilla tupakoivat ja aiheuttavat naapureilleen merkittävää haittaa.

Tämän päivän systeemihän on sellainen, että ensin on kaikkia osakkaita kuultava, sen
jälkeen päätös on tehtävä yhtiökokouksessa, mutta se ei riitä, vaan kunnalle pitää jättää
anomus, johon anomukseen pitää liittää erilaisia asiakirjoja, ilmeisesti pohjapiirros talosta
ja muita selvityksiä. Usein sitten vielä kunnan edustajat pyytävät lisäselvityksiä ja vasta tä-
män jälkeen ovat valmiita vahvistamaan taloyhtiön päättämän tupakointikiellon parvek-
keillaan, ja tämä kaikki vielä erikseen laskutetaan tältä taloyhtiöltä. No, olen ymmärtänyt,
että näin monimutkaiseen menettelyyn on menty, jotta siihen voitaisiin liittää tiettyjä sank-
tioita niitä kohtaan, jotka rikkovat tätä tupakointikieltoa.

Tämä on vain yksi näkökulma. Mielestäni ehdottomasti pitäisi mennä siihen suuntaan,
mitä tupakkatyöryhmäkin ymmärtääkseni yksimielisesti esitti, eli että taloyhtiö itse päät-
tää, onko siinä taloyhtiössä parvekkeilla tupakointikielto vai ei, ja jos tähän liittyy jotain
ongelmia tämän sanktioinnin osalta, niin tarvittaessa sitten asunto-osakeyhtiölakia voitai-
siin muuttaa niin, että siitä ei olisi mitään epäselvyyttä. Toinen mahdollisuus on se, mihin
äskettäin eräs kirjoittaja Helsingin Sanomissa viittasi, eli että suoraan lain nojalla kiellet-
täisiin taloyhtiöiden parvekkeilla tupakointi.

Arvoisa puhemies! Mitä lopuksi tulee vielä tupakkaveroon, niin itse kannatan kyllä täs-
sä asiassa sokkihoitoa eli sitä, että ensi hallitusohjelmaan sovittaisiin erittäin tuntuva tu-
pakkaveron korotus, sillä ajattelen niin, että se haitta, mikä siitä salakuljetuksen lisäänty-
misenä seuraa, on kuitenkin pienempi kuin se hyöty, mikä ennen kaikkea nuorison tupa-
koinnin ehkäisemisestä sillä uudistuksella saataisiin aikaiseksi.
2



Pöytäkirjan asiakohta PTK 127/2018 vp
14.57 Sinuhe Wallinheimo kok: Arvoisa puhemies! Itseäni pohdituttaa kysymys, josta
tässäkään esityksessä ei kyllä puhuta sanaakaan: nimittäin tupakantumpit ovat terveyttä
vaarantavaa ongelmajätettä. Tumpit koostuvat muovisesta filtteriosasta, siihen kertynees-
tä tupakkatervasta ja monista muista myrkyllisistä aineista ja filtterin jatkeena olevasta pa-
lamatta jääneestä savukeosasta. Suodattimeen kertyneitä myrkkyjä ovat muun muassa ter-
van sisältämät erilaiset syöpää aiheuttavat PAH-yhdisteet, arseeni, kadmium ja radioaktii-
vinen polonium. Pelkästään Suomessa tätä ongelmajätettä syntyy ja heitetään kaduille,
puistoihin, ulkoalueille, uimarannoille ja muuhun luontoon lähes 5 miljardia kappaletta
vuosittain. Olisi hyvä, että tästäkin asiasta jossain vaiheessa puhuttaisiin.

14.58 Päivi Räsänen kd: Arvoisa rouva puhemies! Viime vuosina tehdyt tupakkalainsää-
dännön muutokset ja tupakkaveron korotukset ovat todellakin vaikuttaneet myönteisesti,
tupakointia vähentävästi ja samalla kansanterveyttä edistävästi. Mutta kun verotusta kiris-
tetään — ja ehkä vielä tulevallakin vaalikaudella, toivon mukaan, voidaan sitä edelleen ke-
hittää — niin samalla on toki sitten kannettava huolta mahdollisesta tupakan salakuljetuk-
sesta. Siinä mielessä tämä esitys, jota nyt käsittelemme, on tervetullut, koska siinä tupak-
katuotteiden jäljitettävyyttä ja yksilöllisiä tunnisteita luodaan, jotta voidaan sitten myös
tätä salakuljetusta olla ehkäisemässä. Eli tästä tulee kyllä aivan hyvä kokonaisuus tällä ta-
voin.

Tupakointi on positiivisesta kehityksestä huolimatta edelleenkin erittäin merkittävä kan-
santerveysongelma. Joka vuosi 1 200 miestä ja 440 naista Suomessakin sairastuu keuhko-
syöpään, ja tupakkahan on siellä se merkittävin tekijä. Yleisin tupakkasairaus iskee nimen-
omaan verenkiertoelimistöön, mistä myös seuraa kuolleisuutta — joka viidennen sydänin-
farktin taustalla on tupakka. 

Itsekin toivon sitä, että tupakkatyöryhmän esitykset pystyttäisiin pikaisesti tuomaan
eduskuntaan. Toivon mukaan seuraavalla vaalikaudella ne saadaan sitten lopulta kaikki
voimaan.

15.00 Arja Juvonen ps: Arvoisa rouva puhemies! Hyviä puheenvuoroja täällä on käytet-
ty, ja tämä esitys on kannatettava. 

Ottaisin itse kantaa tuohon keuhkosyöpä ja tupakointi -keskusteluun. Nythän on niin, et-
tei välttämättä aina edes tarvitse olla tupakoitsija, että saa keuhkosyövän. Jos ajatellaan,
että siinä on vielä asbestialtistuminen elämän aikana, niin se sitten lisää vielä sitä, ja jos on
tupakka ja asbesti, niin se moninkertaistaa sen vaaran saada keuhkosyövän. Mutta myös
ihan täysin terve ihminen, jolla ei ole ollut tällaista tupakoitsijan taustaa, voi saada keuh-
kosyövän. Se on yksi niistä hirveimmistä syövistä, koska parantuminen on hyvin vaikeaa ja
toipuminen vaativaa. Mutta hoidot ovat toki kehittyneet niin kuin kaikissa syövissä. Siitä
tulee kyllä kiittää Suomen sosiaali- ja terveydenhuollon osaamista ja sektoria ja tutkimusta
ja sitä valtavaa työtä, mitä siellä tehdään, kuin myös sitä, että meillä on huippuhyvä lait-
teisto tehdä erilaisia tutkimuksia suurissa sairaaloissa, kuten esimerkiksi Oulussa, Kuopi-
on yliopistollisessa keskussairaalassa ja täällä pääkaupunkiseudulla HUSissa. Eli on hyvin
tärkeää, että kun ihminen saa epäilyn — vaikkapa sitten keuhkokuvan kautta, kun löytyy
varjostuma — että jotakin outoa on, niin hän pääsisi mahdollisimman pian sinne tutkimuk-
siin, koska se, että hoitopolku on nopea ja sujuva ja kulkeva, edesauttaa sitten myös sitä,
että diagnoosi on kohdallaan ja hoidot alkavat mahdollisimman ajoissa. Ja myös kun meil-
lä paljon keskustellaan tänä päivänä lääkehoidosta ja täsmälääkkeestä syöpään, niin on
3



Pöytäkirjan asiakohta PTK 127/2018 vp
erittäin tärkeää, että me kohdistamme sinne resursseja ja varoja, niin että saamme tutkijoi-
ta Suomeen ja professorit pystyvät tekemään sitä äärettömän tärkeää työtä ja löytämään
geenivirheet ynnä muut. 

Eli minä näkisin, että jotta me pystyisimme syövän — on se sitten keuhkosyöpä, joka on
aiheutunut tupakoinnista, tai joku muu syöpä — taltuttamaan ja yhä useampi ihminen sel-
viäisi tästä kamalasta sairaudesta, niin kaikki resurssit sinne, että saamme tietoa ja tutki-
mustietoa entisestään lisää. Se ei ole suinkaan enää kuolemantuomio, vaikka saa syövän. 

Keskustelu päättyi. 

Asia lähetettiin sosiaali- ja terveysvaliokuntaan.
4


