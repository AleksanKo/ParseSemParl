















































DEM492B.tmpSave.xml


Pöytäkirjan asiakohta PTK 108/2016 vp
Pöytäkirjan asiakohta 

PTK 108/2016 vp

Täysistunto

Torstai 27.10.2016 klo 16.00—20.13

2.4. Suullinen kysymys perhevapaiden uudistamisesta (Mikaela Nylander r)
Suullinen kysymys SKT 111/2016 vp

Suullinen kyselytunti

Puhemies Maria Lohela: Seuraava kysymys, edustaja Nylander.

Keskustelu

16.44 Mikaela Nylander r: Värderade talman! Svenska riksdagsgruppen har länge efter-
lyst en reform av familjeledigheterna och hemvårdsstödet, och vi har nu i vår alternativa
budget presenterat ett konkret förslag till helhetsreform som även innehåller fyra timmar
avgiftsfri småbarnspedagogik för barn över tre år.

  Arvoisa puhemies! Perhevapaiden uudistaminen on välttämätöntä. Alkuviikosta julkai-
simme varjobudjettimme ja esitimme konkreettisen ratkaisun perhevapaiden ja kotihoidon
uudistamiseksi. Meidän mallimme on samansuuntainen mutta laajempi kuin esimerkiksi
SAK:n malli, josta on keskusteltu paljon julkisuudessa. Me esitämme myös, että kaikilla
yli 3-vuotiailla olisi oikeus maksuttomaan varhaiskasvatukseen 4 tuntia päivässä. Mieles-
tämme tarvitsemme laajaa uudistusta, joka tarkastelee perhepolitiikkaa kokonaisuutena,
siksi haluamme kytkeä tähän myös varhaiskasvatusta. Pitääkö paikkansa, pääministeri Si-
pilä, ymmärsinkö oikein, että hallitus on nyt käynnistämässä työtä perhevapaiden uudista-
miseksi? Onko tämä päätös jo tehty?

16.45 Pääministeri Juha Sipilä (vastauspuheenvuoro): Arvoisa rouva puhemies! Tämä
on uudistus, joka yleensä keskustelussa kohdistuu esimerkiksi pelkästään kotihoidon tu-
keen. Siitä siinä ei saa olla kysymys. (Mikaela Nylander: Ei!) Me lähdemme siitä, että pi-
tää olla valinnanvapautta myöskin tässä asiassa.

Siitä olen samaa mieltä, että tämä asiakokonaisuus on sellainen, joka pitkässä juoksussa
pitää huolellisesti valmistella ja uudistaa. Hallitus ei ole tehnyt päätöstä tämän uudistuksen
valmistelusta, mutta se, mitä nyt tapahtuu — tulee erilaisia malleja ja keskustellaan — on
minusta hyvää pohjustusta siihen, että ensi vaalikaudella voitaisiin sitten uudistus tehdä. Se
tuskin enää ehtii tämän vaalikauden aikana valmiiksi, mutta nyt on hyvä käydä laaja, pe-
rusteellinen keskustelu siitä, mitä ja miten se pitäisi tehdä.

Puhemies Maria Lohela: Pyydän niitä edustajia, jotka haluavat esittää lisäkysymyksiä, il-
moittautumaan.
 Tarkistettu
4.0



Pöytäkirjan asiakohta PTK 108/2016 vp
16.46 Mikaela Nylander r (vastauspuheenvuoro): Arvoisa puhemies! Me tiedämme
kaikki ne haitat ja kielteiset vaikutukset, joita nykymallilla on esimerkiksi tasa-arvoon,
naisten palkka- ja eläkekehitykseen ynnä muuta. Jos hallitus ei aio nyt tällä kaudella tart-
tua tähän uudistamistyöhön, niin mietin, miten aiotte sitten puuttua näihin epäkohtiin.
Onko näin, että hallitus nyt vain keskustelee eri malleista kolme vuotta, kaksi ja puoli vuot-
ta, mitä tässä on jäljellä, ja ei tee mitään uudistamistyötä?

Haluaisin myös kysyä ministeri Grahn-Laasoselta: onko mahdollista, kun hallitus nyt
sitten keskustelee malleista, kytkeä tämä varhaiskasvatus tähän kokonaisuuteen? Se olisi
äärimmäisen tärkeää.

Puhemies Maria Lohela: Tuli kysymyksiä useampaan suuntaan. — Ministeri Grahn-Laa-
sonen.

16.47 Opetus-  ja  kulttuuriministeri  Sanni  Grahn-Laasonen  (vastauspuheenvuo-
ro): Arvoisa puhemies! Pidän erittäin tärkeänä sitä, että käydään laajaa keskustelua perhe-
vapaajärjestelmän uudistamisesta, ja aivan varmaa on, että puolueilla on erilaisia näke-
myksiä siitä, millainen uudistus tarvitaan ja millaisella aikataululla siinä voidaan edetä. Pi-
dän myöskin ihan keskeisenä sitä, että tähän keskusteluun kytketään varhaiskasvatus ja sen
kehittäminen tiiviisti. Nyt eletään siinä mielessä hyviä aikoja, että varhaiskasvatussuunni-
telmien perusteet on juuri hyväksytty Opetushallituksessa, mikä antaa ison mahdollisuu-
den varhaiskasvatuksen pedagogiikan vahvistamiselle ja sen laadun parantamiselle. Sen li-
säksi tarvitaan keskustelua siitä, millä tavalla voidaan nostaa varhaiskasvatukseen osallis-
tumisen astetta, koska se vähentää muun muassa syrjäytymistä.

16.48 Sari Essayah kd (vastauspuheenvuoro): Arvoisa rouva puhemies! Kotihoidon tuki
on ollut juuri se, joka on mahdollistanut perheiden valinnanvapauden, ja tällaiset erilaiset
kiintiömallit, 6+6+6 ynnä muut, ovat sellaisia, jotka nimenomaan rajoittavat sitä perhei-
den omaa valinnanvapautta. Naisten ja miesten välinen palkkaero työmarkkinoilla on tosi-
asia, ja se osaltaan johtaa siihen, että naiset käyttävät kotihoidon tukea enemmän kuin mie-
het. Olisinkin kysynyt: millä tavalla hallitus aikoo naisvaltaisilla aloilla korvata näitä eri-
laisia vanhempainvapaiden kustannuksia? Minusta on väärin, että tätä asiaa yritetään hoi-
taa ikään kuin takaoven kautta rajoittamalla perheitten todellista valinnanvapautta. Anne-
taan perheitten päättää näistä asioista siellä keittiönpöydän ääressä eikä ruveta täältä käsin
päättämään heidän puolestaan. Mutta on tärkeää, että naisvaltaiset alat eivät yksistään jou-
du kantamaan kustannusrasitetta näistä vanhempainvapaista. Mitä hallitus tässä asiassa
pyrkii tekemään ja on kenties jo ehkä tehnyt?

16.49 Perhe- ja  peruspalveluministeri  Juha  Rehula (vastauspuheenvuoro): Arvoisa
rouva puhemies! Hallitus ja sitä kautta myös eduskunta on hyväksynyt hallituksen esityk-
sen, jossa työnantajille tulee 2 500 euron kertakorvaus tasaamaan tätä äitiyden ja vanhem-
muuden kustannusten eroa nimenomaan työnantajalle. Tämä on tehty, tämä on ihan lain
kirjain, ja myös eurot ovat olemassa.

Toisekseen edustaja Nylanderin ja edustaja Essayahin kysymykset: Samasta aihepiiris-
tä on monta eri näkökulmaa. Toivon, että kun tätä keskustelua jatkossakin varmuudella
käydään ja on näitä erilaisia kielteisiä asioita tasa-arvoon liittyen, eläkekarttumaan liit-
tyen, aina muistettaisiin myös vanhemmuuden ja lapsen etu. Esimerkiksi keskustelu koti-
2



Pöytäkirjan asiakohta PTK 108/2016 vp
hoidon tuesta on ymmärrettävä, mutta sekin pitää muistaa, että me olemme aikoinaan pe-
rustaneet järjestelmän osaksi meidän päivähoitojärjestelmää ja — kuten nykyisin pitää lau-
sua — varhaiskasvatusjärjestelmää. Tälläkin näkökulmalla on iso merkitys siinä, miten
tätä kokonaisuutta lähestytään (Puhemies koputtaa) lapsen edun näkökulmasta.

16.50 Paavo Arhinmäki vas (vastauspuheenvuoro): Arvoisa rouva puhemies! Lapsella
pitää olla oikeus molempien vanhempien — silloin kun ne on — hoitoon ja hoivaan. Se on
myös isän oikeus ja se on äidin oikeus: mahdollisuus olla lapsen kanssa kotona ja hoitaa
lasta.

Viime hallituskaudella hallitus teki merkittävän parannuksen: isälle tuli kaksi viikkoa li-
sää korvamerkittyä vanhempainvapaata, ja järjestelmää myös joustavoitettiin niin, että sitä
voi käyttää joustavasti siihen asti, kun lapsi on kahden vuoden ikäinen. Tämä on lisännyt
sitä, että isät käyttävät vanhempainvapaita — sitä ovat käyttäneet muun muassa monet
kansanedustajat jo tämän kauden aikana. Jos katsoo sitten sitä osaa, joka on vapaasti valit-
tavissa vanhempien välillä, niin vain 3 prosenttia siitä on isien käyttämää, 97 prosenttia äi-
tien käyttämää, ja nyt kysymykseni kuuluukin: jos te ette saa kokonaisuudistusta aikaan,
eikö pitäisi tehdä ainakin pieniä samanlaisia askeleita (Puhemies koputtaa) kuin edellinen
hallitus teki, (Puhemies koputtaa) jotta saadaan tasa-arvoa edistettyä?

16.52 Perhe-  ja  peruspalveluministeri  Juha Rehula (vastauspuheenvuoro): Arvoisa
rouva puhemies! Kiitos edelliselle hallitukselle siitä, että mahdollistettiin, lisättiin valin-
nanvapautta. Nämä samat luvut voi nähdä niinkin, että nämä toimenpiteet, joita tuolloin
tehtiin, ovat lisänneet isien (Paavo Arhinmäki: Kyllä!) osallistumista lasten hoitoon ja hoi-
vaan. Ja kiitos, edustaja Arhinmäki, siitä, että totesitte tämänkin, että esimerkiksi kansan-
edustajat ovat tätä mahdollisuutta käyttäneet — esimerkilläkin kun näissä asioissa on mer-
kitystä.

Se, mitä tapahtuu perhepolitiikan sisällä: Meillä on painopisteenä ollut ja tulee olemaan
palvelujen parantaminen, ja meillä on muutosohjelma menossa, joka on jalkautumassa
kenttävaiheeseen. Mutta mahdollisista liikkeistä, mahdollisista muutoksista, perhevapaa-
järjestelmässä on sitten hallituksen yhteinen päätöksenteko. Se ei ole vielä niin pitkällä,
että pystyisi tässä vaiheessa kertomaan tämän (Puhemies koputtaa) enempää.

16.53 Tytti Tuppurainen sd (vastauspuheenvuoro): Arvoisa puhemies! Ensi maanantai-
na on naisten tilipäivä. Se on naisten palkkapäivä, joka kertoo siitä, että naisten ja miesten
palkkaerot ovat edelleen sietämättömät 17 prosenttia. Jos verrataan naisten ja miesten vuo-
situloja, niin se on kuulkaa niin, että naisten palkanmaksu päättyy lokakuun lopussa. Onko
tämä oikein? Tämä ei tietenkään ole missään tapauksessa oikein. Naiset ja miehet ansait-
sevat saman palkan, ja tätä asiaa täytyy korjata. Tätä täytyy korjata rakenteellisilla toimilla
purkaen työmarkkinoitten sukupuolittuneita rakenteita, sitä jakoa naisten ja miesten töi-
hin, ja tätä täytyy purkaa myös uudistamalla perhevapaita.

Hyvä hallitus, tämä teidän 2 500 euroanne äidin työnantajalle ei auta yhtään mitään.
(Välihuutoja) Päinvastoin se vain betonoi niitä työmarkkinoitten sukupuolittuneita raken-
teita (Hälinää — Puhemies koputtaa) eikä mene sinne rakenteisiin, joilla purettaisiin tätä
epätasa-arvoisuutta. (Eduskunnasta: Mikä on vaihtoehto?) Minä haluaisin kysyä teiltä, ar-
voisa pääministeri (Puhemies koputtaa) Juha Sipilä: Onko teistä oikein, että naisten ja
3



Pöytäkirjan asiakohta PTK 108/2016 vp
miesten palkkaerot ovat edelleen 17 prosenttia? Mitä te aiotte tehdä todella samapalkkai-
suuden edistämiseksi?

16.54 Perhe- ja peruspalveluministeri  Juha  Rehula (vastauspuheenvuoro): Arvoisa
rouva puhemies! Olipa kaunista puhetta asiasta, josta tämä hallitus on saanut myönteistä
palautetta. (Outi Alanko-Kahiluoto: Keneltä?) Yrittäjät, jotka saavat sen 2 500 euroa, sa-
novat, että tämä on toimenpide, jolla liikutaan juuri siihen suuntaan kuin pitää, helpotetaan
naisen työmarkkina-asemaa sillä, että työnantaja saa tämän 2 500 euroa. Toisekseen, tei-
dän kysymyksessänne, edustaja Tuppurainen, on juuri se teidän lähestymisnäkökulmanne,
se yksi näkökulma tähän kokonaisuuteen. Vanhemman, äidin palkkatason, kaiken ohella
pitää muistuttaa siitä ydinasiasta, lapsesta.

Arvoisa puhemies! Hallituksella on samapalkkaisuusohjelma yhteistyössä työmarkki-
najärjestöjen kanssa, jolla nimenomaan pyritään siihen, että tuo naisen euro olisi jatkossa
lähempänä miesten euroa. Sekin pitää muistaa, että iso rooli tässä on työmarkkinajärjes-
töillä ja heidän sopimusmalleillaan.

16.55 Jani Toivola vihr (vastauspuheenvuoro): Arvoisa rouva puhemies! Kun puhutaan
perhevapaiden uudistamisesta, niin on tärkeää muistaa, että meillä on hyvin erilaisia per-
heitä. Tämä monimuotoisuus on myöskin siinä tulevaisuuden mallissa todella tärkeää ot-
taa huomioon, ja toivottavasti valmistelu etenisi mahdollisimman nopeasti.

Samaan aikaan tässä kohtaa on tärkeää tarkastella erilaisia ryhmiä tänään, tässä ja nyt.
Yksi räikeä kohta meidän lainsäädännössämme on tällä hetkellä isät, jotka hoitavat yksin
lasta kotona. Nimittäin nämä isät eivät tällä hetkellä ole oikeutettuja minkäänlaiseen van-
hempainvapaaseen tai myöskään minkäänlaisiin etuuksiin, koska tuo vanhemmuus ja etuu-
det on sidottu äitiin. Keskustelin viime viikolla isän kanssa, joka tällä hetkellä hoitaa koto-
naan neljä kuukautta vanhaa tytärtä vailla minkäänlaista tukijärjestelmää. Hän on kolme
kertaa käynyt prosessin läpi Kelan kanssa, ja tämä on tällä hetkellä lain tulkinta. Olosuh-
teista johtuen äiti ei osallistu lapsen hoitoon millään tavalla. Isä ei halunnut antaa lasta
adoptioon tai pois, joten hän halusi kantaa vastuun omasta vanhemmuudestaan, mutta tällä
hetkellä hän tekee sitä täysin oman tukiverkkonsa varassa. Haluan kysyä hallitukselta:
kuinka nopeasti voidaan tarttua tähän räikeään epäkohtaan ja tehdä muutos? Tämä oli ole-
massa liitännäislakeihin liittyen, avioliittolakiin. (Puhemies koputtaa) Tällä hetkellä esi-
tyksessä sitä ei ole, mutta se täytyisi saada mahdollisimman nopeasti käytäntöön.

16.56 Perhe- ja peruspalveluministeri  Juha Rehula (vastauspuheenvuoro): Arvoisa
rouva puhemies! Edustaja Toivola otti esille asian, joka on työpöydällä, se on valmistelus-
sa. Siihen, millainen on sitten hallituksen esitys, sen lopullinen sisältö, minä en pysty vielä
tänään, tässä ja nyt vastausta antamaan. Mutta tämä epäkohta, jonka nostatte esiin, kertoo
siitä, minkälainen tarve muun muassa on meillä lainsäädännön muutoksiin. Perheiden mo-
nimuotoisuus on asia, joka ei ole riittävällä tavalla nykyisessä lainsäädännössä olemassa,
mutta tätä työtä tehdään.

16.57 Anders Adlercreutz r  (vastauspuheenvuoro): Värderade talman, arvoisa puhe-
mies! Ministeri Rehulan mainitsema 2 500 euroa on toki hyvä asia, mutta se on helppo rat-
kaisu, se on laastari silloin, kun ei uskalleta tai haluta tarttua rakenteellisiin ongelmiin. 
4



Pöytäkirjan asiakohta PTK 108/2016 vp
Hallituksella on tavoite päästä 78 prosentin työllisyysasteeseen. Erityisesti naisten osal-
ta ollaan kaukana tästä tavoitteesta. Kun vertaa meitä muihin Pohjoismaihin, niin tilanne
on erityisen huono. Onko todellakin niin, että tulkitaan hallitusohjelmaa sillä tavalla me-
kaanisesti, että koska siinä ei ole erikseen kirjoitettu tätä uudistusta, niin siihen ei uskalleta
tai haluta tarttua, vaikka hallituksen sisältä kyllä kiitettävästi asia on yritetty nostaa esille?
Eikö nyt olisi syytä pohtia hallitusohjelmaa strategisesti ja soveltaa sitä tilanteen vaatiman
vakavuuden mukaan?

16.58 Perhe-  ja  peruspalveluministeri  Juha Rehula (vastauspuheenvuoro): Arvoisa
rouva puhemies! Edustaja ottaa tästä kokonaisuudesta — perhevapaa, tasa-arvo, lapsen etu
osana varhaiskasvatusta, kotihoidon tuki, varhaiskasvatusjärjestelmän sisältöydin — yh-
den nurkan esiin.

Tämä hallitus on päättänyt hallitusohjelmassaan 26 kärkihankkeesta yhtenä tavoitteena
saada meidän lapsiperheiden perhepalvelut sellaiselle tasolle, että lastensuojeluun kyettäi-
siin nykyistä paremmin puuttumaan, että me saisimme tämän vauvanaoloajan, nuoruuden-
ajan palvelun paremmalle tasolle. Me panostamme tähän. 

Toisekseen edustaja lähestyy asiaa niin, että yhtä nurkkaa liikuttamalla koko asia ratke-
aa. Esimerkiksi tuo teidän mallinne, mistä tämä kysymys alkoi: tuo ei ole ihan ilmainen, ja
jostakin pitää tulla taho, joka myös rahoittaa nämä hyvät muutokset. (Anders Adlercreutz:
RKP:n varjobudjetti!)

Kysymyksen käsittely päättyi.

Kyselytunti päättyi.
5


