















































DEMEDAD.tmp.xml


Pöytäkirjan asiakohta PTK 118/2018 vp
Pöytäkirjan asiakohta 

PTK 118/2018 vp

Täysistunto

Keskiviikko 21.11.2018 klo 14.01—17.54

9. Hallituksen esitys eduskunnalle laeiksi Digi- ja väestötietovirastosta sekä aluehallintovi-
rastoista annetun lain 4 §:n 2 momentin 2 kohdan kumoamisesta

Hallituksen esitys HE 233/2018 vp

Lähetekeskustelu

Ensimmäinen varapuhemies Mauri Pekkarinen: Lähetekeskustelua varten esitellään
päiväjärjestyksen 9. asia. Puhemiesneuvosto ehdottaa, että asia lähetetään hallintovalio-
kuntaan.

Lähetekeskusteluun varataan enintään 30 minuuttia. Asian käsittelyssä noudatetaan ai-
kataulutettujen asioiden osalta sovittuja menettelytapoja. 

Keskustelu

16.23 Kunta- ja uudistusministeri Anu Vehviläinen (esittelypuheenvuoro): Arvoisa
puhemies! Keskustelussa oleva hallituksen esitys toteuttaa toiminnallisen organisaatio-
muutoksen, jolla Väestörekisterikeskuksen, maistraattien sekä Itä-Suomen aluehallintovi-
rastossa toimivan maistraattien ohjaus- ja kehittämisyksikön tehtävät muodostetaan yh-
deksi kokonaisuudeksi, Digi- ja väestötietovirastoksi. 

Käytännössä maistraattien sekä maistraattien ohjaus- ja kehittämisyksikön tehtävät ja
henkilöstö siirtyvät muutoksessa Väestörekisterikeskukseen, jonka uusi nimi tulee ole-
maan Digi- ja väestötietovirasto. Katsomme, että tämä uusi nimi vastaa paremmin tulevan
viraston tehtäviä eli digitalisaation ja sähköisten palveluiden edistämistä mutta sitten säi-
lyttää edelleenkin nykyisen Väestörekisterikeskuksen väestötietoon liittyvät tehtävät. Ja
tässä kohtaa totean, että tästä koko virastosta on tulossa noin 800 henkilön virasto, joista
suurin osa on täältä maistraattipuolelta. Meillä on kaiken kaikkiaan yhdeksän eri alueellis-
ta maistraattia, niissä työskentelee noin 600 henkilöä ja Väestörekisterikeskuksen puolella
noin 200 henkilöä.

Uusi Digi- ja väestötietovirasto olisi valtakunnallinen valtiovarainministeriön hallinno-
nalan virasto. Virasto edistää yhteiskunnan digitalisaatiota, turvaa tietojen saatavuutta ja
tarjoaa palveluja asiakkaiden elämäntapahtumiin. Sen on tarkoitus aloittaa toimintansa
vuoden 2020 alusta. 

Esitykseen sisältyy uusi organisaatiolaki Digi- ja väestötietovirastolle. Laki sisältäisi
säännökset viraston asemasta, organisaatiosta, ohjauksesta ja tehtävistä ja lisäksi
maistraattien ohjaus- ja kehittämistehtävää koskevan säännöksen, joka on aluehallintovi-
rastosta annetussa laissa.

Uudistuksen tärkein tavoite on toiminnan yhtenäisyys. Muutos toteuttaa hallituksen lin-
jauksen valtakunnallisen toimivallan ensisijaisuudesta myös niissä tehtävissä, jotka edel-
 Hyväksytty
1.0



Pöytäkirjan asiakohta PTK 118/2018 vp
lyttävät alueellista läsnäoloa. Uudessa virastossa sovellettaisiin valtakunnallisesti yhtenäi-
siä toimintatapoja, mikä parantaisi asiakkaiden oikeusturvaa ja tehostaisi toimintaa.

Viraston kannalta valtakunnallisuus nähdään mahdollistajana. Prosesseja voidaan yhtei-
sesti sujuvoittaa, niin että työ voidaan tehdä tehokkaammin ja osaamista hyödyntää orga-
nisaation laajuisesti. Muutos on olennainen, jotta virastot pystyvät saavuttamaan niille ase-
tetut tuottavuustavoitteet. 

Asiakkaan näkökulmasta uudistuksella on myönteisiä vaikutuksia. Erityisesti valtakun-
nallisesti yhtenäiset ratkaisukäytännöt sekä kehittyvät sähköiset palvelut parantavat asioin-
tia. Tässä yhteydessä haluan tuoda esille, että meillä 2017 tehtiin tähän uudistukseen liit-
tyen myös selvitystyö, ja tässä oli selvityshenkilönä vanhempi asiantuntija Jouni Back-
man, ja siinä työn yhteydessä me arvioimme myös sitä, että tämä uudistus mahdollistaisi
entistä enemmän sen, että työtehtäviä voitaisiin tehdä yhä enemmän myös pääkaupunki-
seudun ulkopuolella. Vaikka virasto toimisi valtakunnallisesti, osassa sen tehtäviä alueel-
linen läsnäolo on tietenkin edelleenkin välttämätöntä. Tällaisia tehtäviä ovat esimerkiksi
avioliittoon vihkimiset ja julkisen notaarin palvelut sekä osa holhoustoimen palveluista. 

Viraston toimipaikoista päätettäisiin valtioneuvoston asetuksella. Ja tässä yhteydessä
haluan todeta sen, että olen itse sitä mieltä, että entistä enemmän, kun virastojen eri toimi-
paikoista, yksiköistä päätetään, niin meidän tulisi viedä niitä valtioneuvoston asetukseen
eikä jättää pelkästään sinne virastojen työjärjestykseen. Tein tässä alkusyksystä selvityk-
sen tästä, ja meillä noin 30 virastossa voidaan pelkästään työjärjestyksellä päättää yksiköis-
tä ja toimipaikoista, ja minusta se ei vastaa sitä tahtoa, mitä tällä eduskunnalla on, ja itse
omassa työssäni pyrin siihen, että nämä olisivat valtioneuvoston asetus -tasoisia.

Toimipisteverkostoon ei ole suunnitteilla tämän uudistuksen yhteydessä muutoksia.
Viraston tehtävistä, toimivallasta ja tietojen käsittelystä säädetään laajasti erityislainsää-

dännössä. Organisaatiouudistuksen myötä on tarpeen muuttaa myös näitä säännöksiä. Eh-
dotukset tullaan kuitenkin antamaan osana erillistä hallituksen esitystä.

Keskustelu päättyi.

Asia lähetettiin hallintovaliokuntaan.
2


