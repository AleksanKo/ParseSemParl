















































DEMEDCA.tmpSave.xml


Pöytäkirjan asiakohta PTK 32/2017 vp
Pöytäkirjan asiakohta 

PTK 32/2017 vp

Täysistunto

Torstai 30.3.2017 klo 15.58—18.43

2.2. Suullinen kysymys vammaispalveluiden parantamisesta (Johanna Karimäki vihr)
Suullinen kysymys SKT 41/2017 vp

Suullinen kyselytunti

Puhemies Maria Lohela: Seuraava kysymys: edustaja Karimäki.

Keskustelu

16.19 Johanna Karimäki vihr: Arvoisa puhemies! Vammaiset ihmiset ovat joutuneet
kilpailutuksen jalkoihin. Vammaisilta ja heidän läheisiltään tulee hätäviestiä siitä, että kai-
kesta säästetään. Hoivakodin henkilöstö voi vaihtua tavan takaa. Ruokaa säännöstellään ja
rajoitetaan. Kehitysvammaiset ja heidän perheensä eivät pääse itse osallistumaan palvelu-
jensa järjestämiseen toivomallaan tavalla.

Sivistysvaltion mitta on siinä, kuinka se huolehtii heikoimmistaan, mutta nyt vammai-
set kokevat olevansa huutolaiskaupan kohteena. Vammaisten elintärkeät palvelut ovat ih-
misten palveluja ihmisille. Niissä on tärkeää jatkuvuus, hyvä arki ja onnellisuus. Kysyn-
kin: Mitä hallitus tekee parantaakseen vaikeasti vammaisten ihmisten asemaa ja parantaak-
seen palvelujen heikkoa tilannetta? Miten vähennätte jatkuvan kilpailuttamisen tuomia
haittoja?

16.21 Perhe- ja peruspalveluministeri Juha Rehula (vastauspuheenvuoro): Arvoisa
puhemies! Paljon palautetta ja kritiikkiä saaneen valinnanvapauslainsäädännön yksi osa on
saanut kiitosta — osa, joka on suunnattu nimenomaan vaikeavammaisille, vammaisille ja
jatkossa yhä useammalle ikääntyvälle ihmiselle, ja se on niin sanottu henkilökohtainen
budjetti. Tätä vammaisjärjestöt halusivat, vaativat, ovat sitä odottaneet. Nyt me olemme
laittamassa sen toimeen. Näiltä osin tässä on tapahtumassa iso muutos, ja ainakin jos alan
edunvalvojiin on luottaminen, se muutos on myönteiseen suuntaan.

Toisekseen, tämä teidän listauksenne näistä ongelmista. Onko kyse lain puutteesta, py-
kälien puutteesta vai ennemminkin siitä, että jotain on mennyt niitten pykälien toimeenpa-
nossa pahasti pieleen? Pykälät meillä ovat kunnossa, mutta se, mitä on tapahtunut käytän-
nön tasolla — esimerkiksi viime viikkojen uutisoinnin kautta tietoon tulleena — on se, että
on tapahtunut virheitä.

Puhemies Maria Lohela: Pyydän niitä edustajia, jotka haluavat esittää lisäkysymyksiä
tästä aiheesta, ilmoittautumaan.

16.22 Johanna Karimäki vihr (vastauspuheenvuoro): Arvoisa puhemies! Henkilökoh-
tainen budjetointi on toki tärkeä, mutta nyt ollaan tilanteessa, että vammaisten ihmisten
 Tarkistettu
4.0



Pöytäkirjan asiakohta PTK 32/2017 vp
asemaan on puututtava nyt ja näiden kilpailutusten haittoja vähennettävä. Kysynkin: mitä
hallitus tekee nyt ahdingossa olevien vammaisten ihmisten palvelujen parantamiseksi? Jul-
kisen sektorin tavoite ei ole maksimoida voittoja, vaan sen tavoite on yhteinen hyvä, kuten
nobelisti Bengt Holmström meitä hyvin muistutti. 

Mutta haluaisin kysyä myös vammaisten lapsiperheiden asemasta: Hallitus on lisännyt
omaishoitajien vapaapäiviä, mikä sinänsä on hyvä asia, mutta monet kunnat ovat samalla
kiristäneet omaishoidon tuen kriteerejä, niin että omaishoitajien tuet ovatkin tipahtaneet —
hyvin vähävaraisten perheiden tuet, perheiden, jotka hoitavat läheistä, vammaista lasta, ko-
tonaan ja jotka tarvitsisivat kaiken sen tuen ja avun arjessaan. Miten te, hallitus, aiotte
puuttua tähän tilanteeseen?

16.23 Perhe- ja peruspalveluministeri Juha Rehula (vastauspuheenvuoro): Arvoisa
rouva puhemies! Hallitus on lisännyt vuositasolla 100 miljoonaa euroa omaishoidon tu-
keen. 100 miljoonaa euroa omaishoidon tukeen. Se on etuus, jossa toimeenpanon harkinta
on kunnilla. Ministerin roolissa on ainoa keino narulla työntäminen, se, että koettaa vies-
tittää, että yhdenvertaisuus tässä maassa näillä nykylainsäädännön pykälillä voisi toteutua.
Harvoin haluan osoittaa yhtään ketään täältä ylhäältä, mutta tässä kohtaa joudun totea-
maan, että ne omaishoidon tuen maksatuksen tasoon liittyvät muutokset ja päätökset on
kyllä tehty kuntatasolla sillä harkinnalla, joka on ollut siellä kussakin kunnassa, josta tätä
kritiikkiä on tullut. Hallitus on lisännyt vuositasolla 100 miljoonaa euroa omaishoidon tu-
keen. 

16.24 Touko Aalto vihr (vastauspuheenvuoro): Arvoisa puhemies! Tuhannet kehitys-
vammaiset ihmiset ovat kyvykkäitä palkkatyöhön, mutta sitä ei tarjota. Kehitysvammalii-
ton mukaan Suomessa on korkeintaan 500 palkkatyössä olevaa kehitysvammaista ihmistä.
Se on vain 2 prosenttia kaikista työikäisistä kehitysvammaisista ihmisistä. Kysynkin oi-
keus- ja työministeri Lindströmiltä: mitä hallitus aikoo osaltaan tehdä kehitysvammaisten
työllistämisen esteenä olevan asenneilmapiirin korjaamiseksi, ja aikooko se puuttua kehi-
tysvammaisen työvoiman hyväksikäyttämiseen pelkästään palkattomana avotyönä?

16.24 Oikeus- ja työministeri Jari Lindström (vastauspuheenvuoro): Arvoisa rouva
puhemies! Kysymys on ihan ajankohtainen. Puoliväliriiheen valmistaudutaan, ja hallitus-
ohjelmassa on kirjaus "osatyökykyiset työelämään". Hallitus on ottanut jo hallitusneuvot-
teluissa tästä asiasta vaarin, ja yhdessä STM:n kanssa tässä asiassa tehdään yhteistyötä,
koska me olemme tunnistaneet, että vammaisilla on paljon sellaista osaamista, mikä pitää
ottaa yhteiskunnassa huomioon, ja aivan varmasti näistä asioista tullaan keskustelemaan.
Toki näitä asioita pitäisi viedä paljon, paljon nopeammin eteenpäin, mutta on paljon muu-
takin. Mutta emme missään nimessä väheksy tätä asiaa.

16.25 Kaj Turunen ps (vastauspuheenvuoro): Arvoisa puhemies! Tämä alkuperäinen ky-
symys koski vammaisten palvelujen kilpailuttamista, ja talousvaliokunnassa valmistui
tämä uusi hankintalakimietintö, johon on sitten lauseena lisätty se, että eduskunta edellyt-
tää, että vammaisten ja vanhusten asumispalvelut tuotetaan inhimillisesti. 

Kun nämä palvelut nyt siirtyvät maakunnille ja tulee tämä henkilökohtainen budjetointi,
niin kysynkin ministeri Rehulalta: onko palveluseteli ratkaisuna hyvä keino vastata niihin
ongelmiin, joita tässä kilpailutuksessa on ollut, palveluseteli, jonka käyttää vammainen tai
2



Pöytäkirjan asiakohta PTK 32/2017 vp
vanhus itse, ja hän päättää itse, missä asuu, kuinka kauan asuu, ja jos homma ei toimi, niin
voi muuttaa sitten pois.

16.26 Perhe- ja peruspalveluministeri Juha Rehula (vastauspuheenvuoro): Arvoisa
rouva puhemies! Jos eläisimme ideaalimaailmassa, meillä olisi riittävä määrä sellaisia so-
siaalihuollon pykäliä, jotka ohjaisivat myös kilpailuttamista. Hankintalaki, sellaisena kuin
se eduskunnasta on ulos tulossa, mahdollistaa sen, että yksilöllinen, omaan elämäntilantee-
seen paras esimerkiksi asumismuoto on saatavilla. Ei laki ole sille este. Ne ongelmat, mitä
on ja mistä palautetta tulee ja mistä ääriesimerkit päätyvät uutisointiin — silloin on men-
nyt jotain pieleen. Edustaja Turunen kysyi palvelusetelistä. Palveluseteli on erinomainen
konsti pyrkiä välttämään niitä hankintalainsäädännössä mahdollisesti olevia puutteita.

16.27 Oikeus- ja työministeri Jari Lindström (vastauspuheenvuoro): Arvoisa rouva
puhemies! Ehkä tässä yhteydessä on hyvä mainita se, että täällä Suomen hankintalaissa on
otettu sote-palveluihin kaikkein kevyin menettelysääntely, minkä direktiivi mahdollistaa,
ja esimerkiksi mistään tietystä menettelystä ei säädetä. Eli käytännössä vuoden 2019 alus-
ta lukien hankintojen rooli sote-palveluissa menettää merkityksensä, kun palveluiden tuot-
tamistavassa siirrytään tähän asiakkaiden valinnanvapausmalliin ja vammaispalveluissa
otetaan käyttöön tämä täällä mainittu henkilökohtainen budjetti. Maakuntamallissa sote-
palveluja ei siten enää kilpailuteta hankintoina vaan vammaiset saavat oman budjettinsa
puitteissa räätälöidympää palvelua ja he voivat itse valita sen haluamansa palveluntuotta-
jan.

Kysymyksen käsittely päättyi.
3


