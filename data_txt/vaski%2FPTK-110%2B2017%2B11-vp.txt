















































DEM10A3.tmp.xml


Pöytäkirjan asiakohta PTK 110/2017 vp
Pöytäkirjan asiakohta 

PTK 110/2017 vp

Täysistunto

Keskiviikko 25.10.2017 klo 14.00—21.36

11. Lakialoite laiksi ulkomaalaislain 73 §:n 1 momentin 1 ja 2 kohdan kumoamisesta
Lakialoite LA 41/2017 vp Anna Kontula vas ym.

Lähetekeskustelu

Toinen varapuhemies Arto Satonen: Lähetekeskustelua varten esitellään päiväjärjestyk-
sen 11. asia. Puhemiesneuvosto ehdottaa, että asia lähetetään hallintovaliokuntaan.

Keskustelu

19.31 Anna Kontula vas (esittelypuheenvuoro): Natcha on tullut töihin Suomeen suku-
laisensa ravintolaan. Hän ei ole aivan varma, onko kaikki niin kuin pitää. Jo lentokentällä
ravintolan omistaja otti talteen hänen passinsa ja kertoi, että palkkaa ei aluksi maksettaisi,
vaan se käytetään matkakulujen kattamiseen. Natcha saa nukkua lattialla ravintolan keitti-
össä. Natcha epäilee, että Suomessa työelämän ei kuuluisi olla tällaista, mutta ei tiedä, mitä
tehdä. Jos hän menisi poliisin puheille, siitä seuraisi varmasti potkut. Ilman työtä ja sosi-
aaliturvaa hänellä ei ole muuta mahdollisuutta kuin palata kotiin tuomisina kotikylään mat-
kaa varten otettu velka.

Alejandro työskentelee kasvihuoneella Maaningalla. Hän viihtyy työssään hyvin mutta
kaipaa lapsiaan. Palkka on liian pieni mahdollistaakseen perheen tulon Suomeen, eikä Ale-
jandron työluvalla saa tehdä muun alan töitä.

Irina ja Kari vihittiin samassa kirkossa, jossa Karin vanhemmat olivat aikanaan menneet
naimisiin. Sitten tuli takaisku. Viranomaisen arvion mukaan heidän liittonsa ei ole aito eikä
Irinalla ole oikeutta perheenjäsenen oleskelulupaan. Kari ei vielä luovu toivosta, sillä hän
on kuullut, että 40 prosenttia lumeliittopäätöksistä kumoutuu hallinto-oikeudessa. Valitus-
ta varten olisi kuitenkin esitettävä lisää todisteita yhteiselämästä. Karin veli lupaakin pal-
kata Irinan kauppaansa töihin, ja he hakevat tätä varten työlupaa. Päätös on kielteinen, sillä
TE-toimiston mielestä myyjiä on saatavilla EU-alueen sisältä. Kun Irina ei saa tehdä töitä,
on molempien pärjättävä Karin kirvesmiehen palkalla. Yhdessä he ovat silti päättäneet
asua. Irina on sitten valituksen käsittelyyn asti Suomessa luvattomasti.

Arvoisa puhemies! Käsittelyssämme on aloite, jossa ehdotetaan saatavuusharkinnan
poistamista ulkomaalaislaista. Jos kolmannen maan kansalainen haluaa työskennellä Suo-
messa, on hänen yleensä haettava työlupaa. Sen yhteydessä viranomainen arvioi, onko EU-
ja Eta-alueelta löydettävissä henkilöä kyseiseen työtehtävään. Tätä työlupaprosessin vai-
hetta kutsutaan saatavuusharkinnaksi.

Nykyisin saatavuusharkinnalla on enää vähäinen merkitys Suomen työvoiman säätelys-
sä. Suurin osa ulkomaalaisesta työvoimasta tulee EU-alueelta, eikä lupaa siksi tarvitse.
Myös kolmannen maan kansalainen voi työllistyä ilman työlupaa, jos hänellä on jokin muu
työntekoon oikeuttava oleskelulupa. Lisäksi saatavuusharkinta koskee vain suorittavan
 Tarkistettu
4.1



Pöytäkirjan asiakohta PTK 110/2017 vp
työn aloja, joissa niistäkin sen piiristä on eri puolilta Suomea poistettu esimerkiksi maata-
lousala, metalliala, siivousala, rakennusala sekä ravintola-ala. 

Saatavuusharkinnan kautta kulkee siis vuosittain enää joitakin tuhansia työlupia. Toi-
saalta näissä kielteisten osapäätösten osuus on niin suuri, että saatavuusharkinnan piiriin
kuuluva työntekijä ei voi suhtautua prosessiin läpihuutomenettelynä. Vaikka järjestelmän
merkitys työmarkkinoille on vähäinen, yksittäisissä tapauksissa siitä voi muodostua vaka-
via ongelmia.

Arvoisa puhemies! Yrityksen on verraten helppo kiertää saatavuusharkinta, ja siksi
työnantajapuolella sen hankaluus liittyy enemmän byrokratiaan kuin työvoiman saatavuu-
teen. Tyypillisesti työlupia haetaan joko kausityövoimaa tarvitseville maatalousaloille tai
palvelualoille, joissa rekrytointisyke lyö nopeasti. Kuukausien lupaprosessi sopii sen kans-
sa huonosti yhteen.

Työntekijän näkökulmasta saatavuusharkinta aiheuttaa sitten enemmänkin ongelmia. Se
vaikeuttaa työpaikan vaihtamista tai useamman työn tekemistä silloinkin, kun työnantajal-
la on ilmeisiä vaikeuksia noudattaa asianmukaisia työehtoja. Saatavuusharkinta nakertaa
myös työsuhdeturvaa. Tällainen tilanne syntyy, kun henkilö on alkujaan työllistynyt jolla-
kin muulla lupatyypillä ja tämän umpeuduttua hakee työperäistä oleskelulupaa. Työnanta-
ja velvoitetaan silloin laittamaan työpaikka avoimeen hakuun sen osoittamiseksi, että sii-
hen ei ole saatavissa EU- tai Eta-kansalaista. Näissä tilanteissa saatavuusharkinnan alku-
peräinen tavoite kääntyy päinvastaiseksi. Sen sijaan, että se suojaisi jo täällä olevan työl-
listymistä, se asettaa kaikki EU- ja Eta-alueen työttömät täällä jo oleskelevien kolmansien
maiden kansalaisten edelle. Kyse ei ole aivan vähäisestä ilmiöstä, sillä kolmannes työlupa-
hakemuksista jätetään Suomesta käsin.

Joissakin tilanteissa saatavuusharkinta estää ihmisiä hakeutumasta pois sietämättömistä
olosuhteista. Näin on esimerkiksi silloin, jos henkilö sinnittelee väkivaltaisessa parisuh-
teessa, jotta ei riskeeraisi työpaikkaansa ja maassa oleskeluaan. Myös useissa työperäisen
hyväksikäytön tai ihmiskaupan tapauksissa henkilöllä on ollut saatavuusharkinnan alainen
työlupa. 

Arvoisa puhemies! Lakialoitteen herättämässä keskustelussa saatavuusharkinnan pois-
tamisen on pelätty johtavan työvoiman hallitsemattomaan ryntäykseen kolmansista mais-
ta. Mikään tiedossa oleva tosiseikka ei tue tätä uhkakuvaa. Ruotsissa saatavuusharkinta
poistettiin kokonaan vuonna 2008. Uudistus lisäsi jonkin verran kolmansista maista tule-
van työvoiman määrää, mutta ei merkittävästi. Myöskään Suomessa toteutetut saatavuus-
harkinnan osapoistot eivät ole aiheuttaneet muuttoaaltoja. 

Työperäisen oleskeluluvan ehtona on, että hakijalla on jo Suomessa tiedossa sellainen
työnantaja, joka on halukas selvittämään TE-toimistolle työsuhteen ehtoja ja kykyään huo-
lehtia työnantajan velvoitteista. Yrittäjät eivät suosi tätä hidasta ja ennakkovalvottua kana-
vaa, kun työvoimaa on saatavissa EU- ja Eta-alueelta ilman vastaavia kitkatekijöitä. Siksi
ulkomaalaisten työvoiman määrän kannalta oleelliset päätökset tehtiin Suomen EU-jäse-
nyyden yhteydessä.

Toinen keskeinen argumentti saatavuusharkinnan säilyttämisen puolesta on väite, että
sen poisto lisäisi laitonta lupakauppaa ja työvoiman hyväksikäyttöä. Tässä yhteydessä on
jälleen viitattu Ruotsin kokemuksiin, valitettavan virheellisesti. Tiedetään, että Ruotsissa
esiintyy työvoiman hyväksikäyttöä, alipalkkausta ja lupakauppaa ja että ulkomaalainen
työvoima on näiden suhteen erityisen haavoittuvassa asemassa. Ilmiö on todellinen, hyvin
2



Pöytäkirjan asiakohta PTK 110/2017 vp
dokumentoitu ja valitettavan yleinen myös suomalaisilla työmarkkinoilla. Sen sijaan ei ole
näyttöä siitä, että saatavuusharkinnan poisto olisi lisännyt tai syventänyt näitä ongelmia. 

Aloitteessa oletetaankin, että laillisten vaihtoehtojen lisääntyminen vaikuttaa juuri päin-
vastaiseen suuntaan. Kaiken työehtojen valvonnan taustalla on työntekijän riittävä autono-
mia. Viranomaisvalvonnalla voidaan kyllä tarkastaa paperit, mutta käteismaksuista tai työ-
aikakirjanpidon ulkopuolisista työtunneista voi yleensä kertoa vain työntekijä. Tyypillises-
ti ulkomaalaiset työntekijät uskaltautuvat kertomaan hyväksikäytöstä vasta, kun ovat var-
mistaneet uuden työpaikan. Työlupa sallii kuitenkin uuden työn ainoastaan alalta, jolle se
on alkujaan myönnetty. Jos ala on pieni tai sen työnantajat tuntevat hyvin toisensa, voi työ-
paikan vaihtaminen olla vaikeaa. Uuden työpaikan hankkiminen joltakin toiselta alalta taas
edellyttää koko työlupaprosessin uusimista, ja lopputulos on saatavuusharkinnan vuoksi
epävarma. Näin työ- ja oleskelulupajärjestelmästä tulee keskeinen ulkomaalaisen työnte-
kijän neuvotteluasemaa ja vaihtoehtoja määrittävä tekijä. Työn ja oleskelun ehdollistami-
sella tuotetaan liian mukautuvaa, liian paljoon suostuvaa työvoimaa. Samalla kasvatetaan
harmaita työmarkkinoita. 

Arvoisa puhemies! Entäpä jos saatavuusharkintaa ei olisikaan, miten se muuttaisi esi-
merkkihenkilöidemme elämää? 

Natcha sai uuden työpaikan toisen sukulaisensa kampaamosta. Kun toimeentulo ja sitä
kautta maahan jääminen oli turvattu, hän uskaltautui lopulta paikalliseen ammattiliittoon
kysymään apua palkkojen perintään. Juttu etenee viranomaistutkintaan. 

Alejandro työskentelee nyt lähihoitajana, johon hänellä on koulutuskin. Lapset ovat
Suomessa. Perheensä elättääkseen Alejandron on jatkettava työpäivän jälkeen vielä siivoa-
maan toimistoja, ja usein hän on hyvin väsynyt. Tärkeintä kuitenkin on, että he saavat olla
yhdessä. 

Irina on nyt töissä lankonsa kaupassa. Hänen ja Karin avioliittoa punnitaan pian hallinto-
oikeudessa, ja he uskovat näytön tällä kertaa riittävän. Irina on nimittäin raskaana.

Saatavuusharkinta ei ole mikään ilkeän noidan kirous, jonka rauetessa kaikki ongelmat
kaikkoavat. Aivan varmasti Suomen työmarkkinoilla esiintyy kohtuuttomia tilanteita vielä
huomennakin. Aivan varmasti tehtävää paremman elämän ja työelämän puolesta riittää
edelleen. Oleellista kuitenkin on, tuottaako saatavuusharkinnan poisto parannuksen vai
heikennyksen nykytilanteeseen, ja aloitteen väite on, että parannuksen.

Arvoisa puhemies! Esitän, että aloite lähetetään työ- ja tasa-arvovaliokuntaan. Koska
aloitteessa on monta puolta ja näkökulmaa, olemme sopineet aloitteen toisen allekirjoitta-
jan Juhana Vartiaisen kanssa, että myös hän käyttää esittelypuheenvuoron. 

Toinen varapuhemies Arto Satonen: Varsinaisia esittelypuheenvuoroja ei ole kuin yksi,
mutta otamme vielä edustaja Vartiaisen puheenvuoron ja sen jälkeen menemme debattiin.

19.41 Juhana Vartiainen kok: Arvoisa puhemies! Puheena oleva aloitteemme on ilah-
duttavalla tavalla kerännyt kannatusta poliittisen kentän kaikista osista. [Leena Meri: Ei
kaikista!] Esitämme siis sitä, että työtarjouksen saanut tai työsopimuksen solminut työnte-
kijä voisi pääsääntöisesti saada työ- ja oleskeluluvan, jos ei mikään erityinen syy sitä estä
ja työsuhteen ehdot ovat työlainsäädännön ja työehtosopimusten mukaiset.

Tässä aloitteessa lyövät kättä humaanit hyvän sydämen perustelut ja taloudellisen hyö-
dyn perustelut. Suomesta poistetaan tällä hetkellä ihmisiä, jotka mielellään tänne jäisivät ja
joiden elämä kotimaassaan on verrattomasti turvattomampaa kuin Suomessa. Lisäksi he
3



Pöytäkirjan asiakohta PTK 110/2017 vp
saattavat olla työsuhteessa ja suomalaisella työpaikallaan arvostettuja ja tuottavia työnte-
kijöitä. Miksi ihmeessä heidät silti poistetaan maasta? Joissakin tapauksissa siis siksi, että
maassa arvioidaan olevan saman alan työttömiä, joista kukaan ei kuitenkaan ole yrityksen
näkökulmasta ollut parempi kuin puheena oleva ulkomaalainen. Tämä on siis perusteluna
surkea, koska työnantaja kuitenkin on jo arvioinut, että kyseessä oleva maahanmuuttaja on
kyseiseen tehtävään parhaiten soveltuva henkilö, eihän hän muuten olisi saanut työtarjous-
ta tai työsopimusta.

Lisäksi koko ajatus siitä, että yksi työllistyvä jotenkin vie toisen työtilaisuuden, on nu-
rinkurinen ja talouspolitiikassa muuten hylätty ajat sitten. Jos uusien ihmisten ilmaantumi-
nen työmarkkinoille heikentäisi niillä jo toimivien asemaa, meillä olisi syytä surkutella vä-
estönkasvuakin, koska se polkee palkkoja ja sotkee työmarkkinoita. Oikeasti ei tietenkään
näin ole. Kun työvoima kasvaa, talous laajenee ja skaalautuu ylöspäin. Taloustieteessä on
laajasti tutkittu maahanmuuton vaikutuksia kohdemaan palkkoihin ja työehtoihin. Yleinen
ja hyväksytty tulos on, että suuretkin maahanmuuton lisäykset näkyvät työmarkkinoilla
vain mitättömän vähän, jos ollenkaan, ja silloinkin tilapäisesti. Tämä on taloustieteen va-
lossa luontevaa: markkinataloudessa ihmisten palkat määräytyvät heidän tuottavuutensa
perusteella, eikä uusien tulokkaiden ilmaantuminen tietenkään heikennä työmarkkinoilla
jo olevien tuottavuutta.

Lisäksi, kuten Anna Kontula tässä vakuuttavasti suurella sydämellään ja lujalla järjel-
lään perusteli, mahdollisuus työluvan saamiseen ja sen jatkamiseen parantaa yleensä
asianomaisen itsensä eli tulokkaan asemaa. Kuten Anna kuvasi, Suomessa saattaa työsken-
nellä siirtolainen, tänne tullut, jonka maassaolo on sidottu juuri nykyiseen työsuhteeseen ja
joka ei sen vuoksi uskalla miettiä toista työpaikkaa, vaikka työnantaja kohtelisi huonosti-
kin. Työsuhteeseen sidottu työ- ja oleskelulupa tekee tällaisen ihmisen osan paljon parem-
maksi. Jokainen voi ajatella tätä asiaa omalta kohdaltaan. Koettakaa kuvitella itsenne toi-
sen maan työmarkkinoille: olisitteko mieluummin sellaisessa tilanteessa, että saatte hel-
posti työluvan ja voitte laillisesti tehdä työtä, vai ettekö?

Aloitetta on vastustettu poliittisen ja ammatillisen työväenliikkeen piirissä, ja kysymys
selvästi jakaa työväenpuolueita. En halua leimata ketään, ja olen äärimmäisen iloinen, että
vasemmistopuolueista on lähdetty kohtuullisen laajasti mukaan tähän aloitteeseen. Mutta
apeaksi vetää jossain määrin se, miten kauas ainakin jotkin työväenliikkeen osat ovat tässä
asiassa loitonneet työväenliikkeen alkuperäisestä solidaarisuudesta ja kaikkien köyhien
veljeydestä. Sosialistinen internationaalihan oli työläisten solidaarisuuden liike. Se pyrki
parantamaan köyhien asemaa kaikkialla mutta ei sulkemaan ketään pois. Tässä veljeyden
ja sisaruuden liikkeessä kaikki olivat arvokkaita. Ovatko nykyiset työväenliikkeet liian
kaukana tästä lähtökohdasta? Unohtavatko ne antaa arvoa sille, mitä tulokas itse haluaa ja
toivoo? Annetaanko arvoa sille, mikä on tulokkaan, maahanmuuttajan, hyvinvointi? He-
kin ovat ihmisiä, ja jos joku täältä on saanut työpaikan ja haluaa tänne tulla, se on määri-
telmän mukaan hänen itsensä arvioimana hänen paras vaihtoehtonsa. Kun päättäjät, am-
mattiliitot ja täällä jo olevat kysyvät, miten paljon siirtolaisia niin sanotusti "tarvitaan", voi
kysyä, ketkä tässä tarvitsevat. Myös tulokas on ihminen, jolla on ihmisarvo, tarpeita ja hy-
väksyttävä halu parantaa omaa asemaansa — ihminen, jonka hyvinvoinnin toivomme pa-
ranevan.

Nämä työväenliikkeen arvot olivat alun perin myös kristillisiä arvoja. Jos uskallan Raa-
mattua ulkomuistista siteerata, eikö siellä sanota jotain sentapaista, että ei ole kreikkalaista
4



Pöytäkirjan asiakohta PTK 110/2017 vp
ja juutalaista, ei herraa eikä orjaa, olemme kaikki samaa Jeesuksessa Kristuksessa? Toivo-
taan, ettei Euroopassa koskaan unohdeta näitä lähtökohtia.

Mutta myös taloushyötyperustelut tukevat tätä aloitetta. On suomalaisten yritysten ja
kansantalouden etu, että yritykset voivat käyttää koko maailman työvoimaa omana rekry-
tointivarastonaan. Oikeastaan sen parempaa lähtökohtaa emme voi Suomen taloudelle an-
taa. Tätä puoltaa nyt erityisesti se, että olemme tulossa työvoimapulan aikaan ja laajoissa
osissa maata, niin maaseudulla kuin kaupungeissa, on suuria vaikeuksia löytää soveliasta
työvoimaa. Enemmän kuin ymmärretään, teollisuus ja maaseudun puutarhayritykset ovat
riippuvaisia ulkomaisesta työvoimasta. Ulkomainen rekrytointi ei syrjäytä suomalaista, ja
on turha pelätä, että se jotenkin menisi suomalaisten rekrytoinnin edelle. Sehän on joka ta-
pauksessa korkean kynnyksen takana, se maksaa, ja sen edessä on kielellisiä ja kulttuurisia
muureja. Olemme niin ikään kuulleet, että esimerkiksi rakennustyömailla ei kyetä riittä-
västi valvomaan työehtojen kohtuullisuutta, mutta jos näin on jo nyt, ei saatavuusharkin-
nasta luopuminen tietenkään ole tässä se vaaratekijä. Oikeasti, jos on näin, on jo nyt paran-
nettava työlainsäädännön toimeenpanoa ihan riippumatta saatavuusharkinnasta. Ja jos har-
kinnasta luopuminen edistää parempaa valvontaa, se kohentaa jo nytkin työmarkkinoilla
olevien tilannetta.

Arvoisa puhemies! Kuluneisuuden uhallakin on myös syytä mainita Ruotsin esimerkki.
Vastaava uudistus astui Ruotsissa voimaan vuoden 2007 alusta. Ruotsissa saa siis myös
EU- ja Eta-alueen ulkopuolelta tuleva työluvan pääsääntöisesti aina, kun työsuhteen edel-
lytykset ovat kunnossa. Uudistuksen jälkeen EU- ja Eta-alueen ulkopuolelta tulevan rekry-
toinnin vuotuinen määrä kohosi Ruotsissa jonkin verran, 6 000 hengestä suurimmillaan
noin 20 000 henkeen vuodessa. Sen jälkeen määrä on vaihdellut ja ollut monena vuonna
myös tätä alempana. Merkittävä osa tulijoista on ollut esimerkiksi maatalouden työnteki-
jöitä ja kausityöntekijöitä, mutta mukana on ollut merkittävä määrä it-osaajia, jotka ovat
myös perustaneet yrityksiä. Työllisyys on kasvanut Ruotsissa hyvin, ja palkat ovat nous-
seet enemmän kuin meillä, eivät vähemmän kuin meillä. Uudistus on joissain tapauksissa
edellyttänyt tehokkaampaa valvontaa, ja jonkin verran nähtiinkin väärinkäytöksiä uudis-
tuksen jälkeisinä vuosina. Niihin on kuitenkin puututtu, mikä on järkevää. Emmehän me
kiellä polkupyöräilyäkään sen vuoksi, että joku joskus ajaa punaisia päin tai ilman kypärää.

Tällaiset määrät, joita naapurimaassa nähtiin, eivät mullistaneet työmarkkinoita, mutta
ne ovat tukeneet naapurimaan hyvää työllisyyskasvua läpi taantuman. Ruotsin työllisyys
on kasvanut joka ikisenä vuonna vuoden 2008 jälkeen. Kasvua ovat siivittäneet pääosin
muut syyt, mutta vapaa rekrytointi on omalta osaltaan tukenut sitä. Ruotsin teollisuusyri-
tysten edustajilla on selvästi se näkemys, että maan kilpailukykyä ja talouskasvua edistää
mahdollisuus käyttää koko maailman osaamisvarantoja hyödyllisesti, ja aivan varmasti
sama pätisi myös Suomessa. Ruotsin sosiaalidemokraattisen pääministerin Löfvenin joh-
tama hallitus onkin kuluvana vuonna arvioinut nykyisen vapaamman työperäisen maahan-
muuton järjestelmää. Ruotsin valtiontilintarkastajat laativat tätä varten raportin, ja Ruotsin
demarihallitus päätti tämän selvityksen pohjalta pitää uudistuksen voimassa.

Arvoisa puhemies! Lopuksi korostan, että aloite on päivänselvästi osa työmarkkinapo-
litiikkaa. Sisäministeriö ja hallintovaliokunta käsittelevät yleisesti maahanmuuton ja oles-
kelulupien asioita, varsinkin koska laaja työperäinen maahanmuutto on meillä skandinaa-
visiin naapureihimme verrattuna kohtuullisen uusi asia. Silti miltei kaikki tämän aloitteen
olennaiset näkökohdat liittyvät työmarkkinoihin. Siksi on päivänselvää, että tämän aloit-
5



Pöytäkirjan asiakohta PTK 110/2017 vp
teen käsittely kuuluu asiallisesti työelämä- ja tasa-arvovaliokunnalle, ja siksi kannatan
Anna Kontulan tästä asiasta tekemää esitystä. — Kiitos.

Puhemies Maria Lohela:  Nyt on mahdollista käyttää vastauspuheenvuoroja, joitakin
pyyntöjä tänne on tullutkin. Pyydän ilmoittautumaan. — Ensimmäisenä edustaja Paatero.

19.51 Sirpa Paatero sd (vastauspuheenvuoro): Arvoisa rouva puhemies! Sosiaalidemo-
kraatit tukevat työperäistä maahanmuuttoa mutta niin, että se on hallittua. Tarvitsemme li-
sää osaajia, meillä on nykyiset hyvät käytännöt. Mielenkiintoinen keskustelu täällä on ver-
tailu Ruotsiin, koska Ruotsi on Euroopan unionin maista ainoa — ainoa — jossa tämä
muutos on tehty niin, että saatavuusharkinta on poistettu. Kaikissa muissa 27 maassa saa-
tavuusharkinta on yhä edelleen olemassa. Vierailimme viime viikolla Japanissa, missä saa-
tavuusharkinta on todella tiukkaa, mutta sinnekin halutaan osaajia. Meillä on juuri hallin-
tovaliokunnassa käyty kausityölaki, joka mahdollistaa matkailuun ja maatiloille kausityön-
tekijöiden tulemisen. Siinä samalla käytiin ict-osaajien tulemisen helpottaminen tänne. Me
tarvitsemme työntekijöitä, mutta samoilla työehdoilla ja samoilla palkoilla. Koska nykyi-
nenkään järjestelmä valvonnasta ei toimi, niin emme halua romuttaa tätä.

19.52 Anna Kontula vas (vastauspuheenvuoro): Arvoisa puhemies! Nimenomaan halli-
tun maahanmuuton näkökulmasta on erittäin ongelmallista verrata tällä tavalla Ruotsia ja
muita Länsi-Euroopan maita. Muissa Länsi-Euroopan maissa joku saatavuusharkintaan
verrattava tarveharkintajärjestelmä on kyllä olemassa, mutta se ei suinkaan suojaa työ-
markkinoita vaan se suojaa virallisia työmarkkinoita. Näissä kaikissa maissa on merkittä-
vä harmaan työn sektori, jota pyörittävät paperittomat ihmiset. Maahanpääsy on helppoa,
töihinpääsy on helppoa, mutta viralliset työmarkkinat on varattu pelkästään EU- ja Eta-
kansalaisille. Tämä ei ole semmoinen malli, josta Suomen kannattaa ottaa esimerkkiä nyt
kun näitä ongelmia meillä ei vielä laajamittaisesti ole.

19.53 Touko Aalto vihr (vastauspuheenvuoro):  Arvoisa puhemies! Työvoiman saata-
vuusharkinta vastaa huonosti niihin tavoitteisiin, joita varten se luotiin aikoinaan. Menet-
tely pidentää entisestäänkin kallista ja byrokraattista työlupaprosessia. Työvoiman tarve
on etenkin kaupunkiseuduilla nopeampi kuin viranomaisprosessit pystyvät takamaan. Näin
työtä jää tekemättä ja verorahoja saamatta. Saatavuusharkinnan alainen työlupa ankkuroi
ihmisen yhteen alaan ja usein yhteen työnantajaan, koska ihmisen oleskeluoikeus on siitä
kiinni. Menettely asettaa ihmisiä eriarvoiseen asemaan ihmisen syntyperän perusteella.
Sen takia olen hyvin harmissani, että hallitus ei pystynyt poistamaan työvoiman saatavuus-
harkintaa, mutta olen hyvin iloinen siitä, että kansanedustajat yli puoluerajojen ovat halli-
tusta kykenevämpiä tässä.

19.54 Leena Meri ps (vastauspuheenvuoro):  Arvoisa puhemies! Edustaja Vartiainen
iloitsi siitä, että kaikista puolueista on löydetty yhteisymmärrystä. Perussuomalaisista ei
yksikään ole allekirjoittanut tätä. Meidän mielestämme tämä nykyinen tilanne, jossa on tie-
tyille aloille katsottu jo vapautuksia, on täysin riittävä, ja me voimme jatkaa näiden katso-
mista eteenpäinkin, ja sitä prosessia voidaan sujuvoittaa.

Kun kuuntelin näitä molempia alustuspuheita, kyllä tässä loisti se, keiden asiaa tässä aje-
taan ja keitä nyt työllistetään. Kokoomus tietysti haluaisi mahdollisimman edullisesti työn-
6



Pöytäkirjan asiakohta PTK 110/2017 vp
tekijöitä, ja sitten taas edustaja Kontulalla tuntuu olevan tämä, että saamme tänne mahdol-
lisimman paljon maahanmuuttoa. Tässä erityisesti edustaja Vartiaisen mukaan piti olla
kauhean laaja sydän ynnä muuta, ja juu, varmasti näin, rakastetaan vaikka koko maailmaa,
mutta me emme voi kuitenkaan elättää koko maailmaa. [Ozan Yanar: He elättävät itse it-
sensä!]

19.55 Juhana Vartiainen kok (vastauspuheenvuoro):  Arvoisa puhemies! Tässähän ni-
menomaan ei ole kysymys siitä, että elätettäisiin koko maailmaa. Meidän taloutemme ja
julkistaloutemme hyötyisi suuremmasta työvoimasta. Kun täällä otettiin Ruotsi esiin, niin
Ruotsihan nyt nimenomaan on ollut Euroopan ja maailman mittakaavassa loistava talou-
dellinen menestyjä siinä, missä Japani suljettujen työmarkkinoidensa vuoksi on viimeiset
vuosikymmenet ollut todella sairas tapaus kansantaloutena. 

Puhemies Maria Lohela:  Muistutan edustajia, että kun puhutaan paikaltaan, niin tapana
on nousta seisomaan puhuttaessa. [Juhana Vartiainen: Anteeksi!]

19.56 Tytti Tuppurainen sd (vastauspuheenvuoro): Arvoisa puhemies! Keskustelu saa-
tavuusharkinnasta kaipaa malttia ja mittasuhteisiin asettamista. Malttia tarvitaan, jotta
emme sorru vääriin mielikuviin emmekä ylilyönteihin, ja mittasuhteisiin asettamista tarvi-
taan, jotta näemme, minkä kokoinen asia tämä on Suomen työmarkkinoille. 

Kun ajattelemme, että Suomessa työvoima on noin 2,7 miljoonaa ihmistä, 2,7 miljoonaa
ihmistä, ja siihen suhteutetaan nämä saatavuusharkintatapaukset, joita esimerkiksi viime
vuonna oli vain noin 8 000, joista tuhannesta oli kielteinen päätös, niin näemme, että tämä
saatavuusharkinta ei millään muotoa ole Suomen työmarkkinoiden kannalta merkittävä ta-
paus sinänsä, joka muuttaisi työmarkkinoita jotenkin perustavalla tavalla toiseksi. 

Sen sijaan, puhemies, yksittäisten tänne saapuneitten työntekijöitten kannalta tämä on
merkittävä asia, ja saatavuusharkinta aiheuttaa riippuvuutta työnantajasta, aivan kuten
edustaja Kontula avauspuheenvuorossaan hyvin kuvasi. Sen takia meidän on kehitettävä
työmarkkinoita reilummiksi. Siihen kuuluu tämä saatavuusharkinnan poistaminen mutta
myös työehtosopimusten [Puhemies koputtaa] ja lakien paremman valvonnan varmistami-
nen.

19.57 Sari Essayah kd (vastauspuheenvuoro): Rouva puhemies! Täällä edustaja Vartiai-
nen siteerasi Raamattua, ja niin aika usein tapahtuu sen kontekstin ulkopuolella. Mutta
ehkä se ydinsanoma oli kuitenkin siinä, että kaikki ovat samanarvoisia. Muistutan toisesta
lauseesta, sillä työmies on palkkansa ansainnut. Itse ajattelen, että on todella tärkeää, että
tässä, kun pohdimme tätä kysymystä, pystyisimme varmistumaan siitä, että kaikki tapah-
tuu hallitusti, ja todellakin myöskin pystymme varmistamaan sen, että niin työehdot kuin
myöskin sitten palkka on se, mikä meillä on sopimuksissa sovittu. Siinä mielessä oikeas-
taan tässä edustaja Kontulan aloitteessa on tämä viimeinen kappale, jossa sanotaan, että
"työehtojen viranomaisvalvonnalle on siten tässä yhteydessä erityisen vahvat perusteet", ja
olenkin hivenen huolissani, onko meillä todellakin näin tämä tilanne. Omassa ryhmässäni
useammat edustajat ovat tämän allekirjoittaneet, ja itselleni on kuitenkin niin tärkeää, että
tämä asia pysyy [Puhemies koputtaa] hallittuna, että vielä odottelen näitä, miten tästä asias-
ta käytävää keskustelua viedään eteenpäin. 
7



Pöytäkirjan asiakohta PTK 110/2017 vp
19.58 Jyrki Kasvi vihr (vastauspuheenvuoro): Arvoisa puhemies! Työ luo työtä. Jokai-
nen, joka tekee Suomessa työtä, työllistää suomalaisia, ja siksi jokainen Suomessa työllis-
tyvä on arvokas siitä riippumatta, kummalta puolelta Eta-rajaa hän sattuu tulemaan. Työ-
markkinat eivät ole mikään nollasummapeli vaan plussasummapeli. Ei Suomessa ole mi-
tään ennalta määriteltyä määrää työpaikkoja vaan juuri niin monta kuin työlle löytyy ky-
syntää, ja sitä kysyntää luo työ. Kun Suomeen töihin muuttaminen on vaikeaa, se johtaa lä-
hetettyjen työntekijöiden käyttöön, ja se, jos mikä, syö työtä suomalaisilta yrityksiltä. Esi-
merkiksi Länsimetron Koivusaaren työmaalla oli tekijöitä 35 eri maasta ja he veivät
palkkansa mennessään. Ihmisten jako työmarkkinoilla kahteen kastiin vaikka maantieteen
perusteella edistää harmaata taloutta ja altistaa työntekijät hyväksikäytölle. On meille suo-
malaisille kansallinen häpeä, että suomalaiset työnantajat ovat toimineet edustaja Kontu-
lan kuvailemalla tavalla. 

19.59 Sami Savio ps (vastauspuheenvuoro): Arvoisa puhemies! Edustaja Meri toikin jo
yhden asian esille, mutta korostettakoon nyt vielä kerran, että yksikään perussuomalainen
kansanedustaja ei ole allekirjoittanut tätä lakialoitetta. Valitettavasti kaikista muista edus-
kuntapuolueista aloitteen allekirjoittajia kuitenkin löytyi, molemmista hallituspuolueista
aivan ylivoimainen enemmistö. Se on kyllä tavallisen suomalaisen työntekijän näkökul-
masta erittäin valitettava havainto.

Tämän tarveharkinnan poiston tärkeyttä on perusteltu ja perusteltiin tänäänkin edustaja
Vartiaisen toimesta työvoimapulalla. Kyseinen perustelu ei ole kestävä, sillä pätevä työn-
tekijä saa Suomeen saapuessaan kyllä työluvan, jos alalla on todellakin työvoimasta pulaa
ja paperit ovat kunnossa. Sitä vastoin harhautus siitä, että tarvitsisimme valtavasti työvoi-
maa EU- ja Eta-alueen ulkopuolelta, on loukkaavaa suomalaista työttömyydestä kärsivää
työntekijää kohtaan. Vastaus työmarkkinoiden murrokseen ei ole saatavuusharkinnan
poistaminen, [Puhemies koputtaa] vaan oikea koulutus suomalaisille.

20.00 Silvia Modig vas (vastauspuheenvuoro): Arvoisa rouva puhemies! Tätä saatavuus-
harkinnasta luopumista voi perustella mielestäni monesta näkökulmasta, niin inhimillises-
tä kuin taloudellisesta.

Edelliselle puhujalle, edustaja Saviolle, haluan todeta, että jos on katsonut meidän väes-
töpyramidiamme, meidän huoltosuhdettamme, meidän syntyvyystilastojamme, on ilmisel-
vää, että meillä on tarve uusille veronmaksajille. Nyt saatavuusharkinta pahimmillaan joh-
taa siihen, että me käännytämme jo työllistyneitä ihmisiä, jotka ovat motivoituneita, hyviä
työntekijöitä, jotka joku on halunnut palkata. Se ei ole tavallisen suomalaisen etu.

Mutta itselleni tässä painaa paljon myös tämä inhimillinen perustelu. Minusta suurin on-
gelma tässä on se, että pahimmillaan saatavuusharkinnan alainen työlupa asettaa työnteki-
jän aivan kohtuuttomaan tilanteeseen suhteessa työnantajaan, kun työ- ja oleskelulupa on
sidottu yhteen. Työn vaihtaminen on vaikeaa, ellei mahdotonta. Tämä asettaa nämä ihmi-
set hyvin haavoittuvaan asemaan ja altistaa heidät hyväksikäytölle. Useissa työperäisissä
[Puhemies koputtaa] hyväksikäytön ja ihmiskaupan tapauksissa taustalla on nimenomaan
saatavuusharkinnan alainen työlupa.

20.01 Joona Räsänen sd (vastauspuheenvuoro):  Arvoisa puhemies! On todellakin nyt
syytä laittaa tämä mittakaava oikeaksi. Kun katsotaan niin EU-, Eta- kuin OECD-maita,
niin todella meillä on yksi esimerkki maasta, jossa saatavuusharkinta tai vastaava järjestel-
8



Pöytäkirjan asiakohta PTK 110/2017 vp
mä on poistettu. Se on Ruotsi. Kaikissa muissa on joku järjestelmä, jolla kontrolloidaan ra-
jantakaista rekrytointia. Jos sitten ajatellaan näin, että Ruotsin esimerkki on niin tähdelli-
sen tärkeä, että siihen haluttaisiin tarttua, niin kai se jossain muuallakin olisi tehty. Tai jos
ongelmat siitä, että meillä on kahdet työmarkkinat, poistuisivat sillä, että poistettaisiin
näistä kaikista maista saatavuusharkinta, niin se olisi luultavasti varmaan tehty.

Sitten kun katsotaan tätä vielä laajemmin, niin voidaan hyvin yksinkertaistaa se, että jos
nyt tässä lähikauppa haluaa palkata myyjän, niin siinä tapauksessa luultavasti saatavuus-
harkinta sen estää. Jos taas viereinen pelifirma haluaa tänne erityisasiantuntijan, niin sen se
saa kyllä tuoda ilman mitään kontrollia. [Puhemies koputtaa]

Tässä on hyvä laittaa mittasuhteet oikein. [Leena Meri: Hyvä puheenvuoro!]

20.03 Silvia Modig vas (vastauspuheenvuoro): Arvoisa puhemies! Haluaisin edustaja Rä-
säselle todeta, että sen jälkeen, kun EU:ssa päätettiin vapaasta liikkuvuudesta, niin jos
työnantaja haluaa riistää ja haluaa hankkia halpatyövoimaa, se on hänelle nyt jo mahdol-
lista. Eivät kai työnantajan velvollisuudet tai suomalaiset työehdot sillä poistu. Se on nyt jo
mahdollista. Eivät työnantajan velvollisuudet häviä mihinkään, ja onneksi iso osa työnan-
tajista ymmärtää sen, että hyvinvoivat, motivoituneet työntekijät ovat myös työnantajan
etu ja sen takia työnantajan kannattaa pitää huolta työntekijöistään. 

20.03 Joona Räsänen sd (vastauspuheenvuoro):  Arvoisa puhemies! Juuri tähän asiaan,
mihin edustaja Modig viittasi: Jos on niin, että tämä järjestelmä on niin hyvä kuin te nyt sa-
notte, niin kai se sitten muissakin maissa olisi tehty ja poistettu. Nimenomaan tässähän nyt
puhutaan EU- ja Eta-alueen ulkopuolisesta rekrytoinnista, ja kun siinä on kaikissa muissa-
kin maissa vastaava järjestelmä käytössä. 

Monesti Suomessa pidetään Kanadaa esimerkiksi työperäisen maahanmuuton malli-
maana. Minkälainen järjestelmä siellä on? Siellä on vielä tiukempi järjestelmä tämän osal-
ta kuin Suomessa. Sitten kun aina sanotaan täällä Suomessa, että meidän järjestelmä olisi
jotenkin todella konservatiivinen, niin sehän ei pidä paikkaansa, kun kansainvälisessä ver-
tailussa Suomen työperäinen maahanmuuttojärjestelmä on sieltä liberaaleimmasta päästä.
Tämä olisi nyt ainakin hyvä tässä keskustelussa tunnustaa, ettemme me elä missään tyhji-
össä tämän asian kanssa. Suomessa on tehty fiksuja alakohtaisia poikkeuksia, joilla on ni-
menomaan vastattu siihen, että kun jollain alalla on työvoimapulaa, niin tänne kyllä ne
osaajat saadaan. 

20.04 Anna Kontula vas (vastauspuheenvuoro): Arvoisa puhemies! Kuten jo tuossa tote-
sin, muissa maissa asia on ratkaistu toisella tavalla, nimittäin merkittävällä, miljoonien pa-
perittomien ihmisten harmaalla sektorilla. Se ei ole minusta hyvä ratkaisumalli. Mieluum-
min etsin ratkaisuja sieltä Ruotsin suunnasta. 

Mitä tulee siihen, saako pätevä työntekijä aina työluvan: Viimeksi perjantaina annettiin
tiedoksi tapaus Lahdesta, missä parkour-halliyrittäjä halusi palkata irakilaisen parkour-oh-
jaajan, joka oli ollut hänellä töissä jo vuoden verran mutta tarvitsi nyt työlupaa. Ei saanut,
koska paikkakunnalla on työttömiä liikunnanohjaajia, vaikka yhdelläkään työpaikkaa ha-
keneista liikunnanohjaajista ei ollut minkäännäköistä kokemusta parkourista. Se yrittäjä
joutuu palkkaamaan nyt tämän ihmisen tilalle jonkun Zumbaan erikoistuneen liikunnanoh-
jaajan, [Naurua] ja tämä ihminen, joka on kunnollisesti sitä hommaa hoitanut jo vuoden, lä-
9



Pöytäkirjan asiakohta PTK 110/2017 vp
hetetään takaisin Irakiin. Kuka tästä järjestelmästä hyötyy? Siis täydellinen lose-lose-lose-
tilanne. 

20.05 Ville Tavio ps (vastauspuheenvuoro): Arvoisa puhemies! Oli tosiaan mukava huo-
mata, että sosiaalidemokraateista löytyi tässä asiassa myös työvoiman, suomalaisen työn-
tekijän puolta pitäviä edustajia. Tämän lakialoitteenhan oli allekirjoittanut myös usea sosi-
aalidemokraatti.

Tässä koko keskustelussa, mitä olen kuunnellut, menevät kyllä aivan sekaisin nämä
maahanmuuttoideologiat ja se, mikä on työperäisen maahanmuuton rooli tässä. Useimmil-
le tämä tuntuu olevan vain maahanmuuttoideologinen kysymys, kun puhutaan työperäises-
tä maahanmuutosta.

Ruotsi ei todellakaan ole mikään maahanmuuttopolitiikassaan onnistunut maa. Se on
itse asiassa varmaan koko maailman maahanmuuttopolitiikassaan eniten epäonnistunut
maa. Ihmettelen aika kovasti, että tekin, edustaja Modig, siinä sitä hehkutatte. [Välihuuto]
— No se oli edustaja Kontula sitten. Mutta tekin, edustaja Modig, veditte tähän Suomen
väestöpyramidin ja huoltosuhteet ja nämä. 

Eiköhän ne ihmiset kannattaisi ottaa Suomeen töihin silloin, kun ne työpaikat ovat
avoinna ja olemassa, eikä etukäteen tänne makaamaan?

20.06 Ozan Yanar vihr (vastauspuheenvuoro): Arvoisa rouva puhemies! Meistä joka iki-
nen tietää sen asian, että Suomi ikääntyy ja jatkossa me tarvitsemme työtätekevää poruk-
kaa ulkomailta. Meidän talous ei muuten selviä. Me kaikki tiedämme tämän, vaikka kuin-
ka haluaisivat jotkut ihmiset täällä kieltää.

Tilanne on se, että meillä on ihmisiä, jotka ovat saaneet suomalaisen työpaikan ja ovat
valmiita tekemään työtä tämän yhteiskunnan rakentamiseksi, mutta heidän työpaikansaan-
tiaan vaikeutetaan ja pahimmassa tapauksessa estetään. Me menetämme siis paljon tarvit-
semaamme työvoimaa, ja samalla suomalaiset yritykset menettävät työntekijän, jonka he
tarvitsisivat omaan yritykseensä ja niiden menestymiseen. On siis luontevaa, että Suomi
luopuu tästä saatavuusharkinnasta, joka vaikeuttaa sekä yrittäjien asiaa että Suomen talou-
den tulevaisuutta.

20.07 Merja Mäkisalo-Ropponen sd (vastauspuheenvuoro):  Arvoisa puhemies! Saata-
vuusharkinnasta ei mielestäni pidä kokonaan luopua, mutta siinä on kyllä kehitettäviä
asioita, ja näitä asioita kyllä edustaja Kontula toi myöskin puheenvuorossaan esille.

Riskinä tämän saatavuusharkinnan kokonaan poistamisessa on se, että suomalaisia työn-
tekijöitä korvataan jatkossa halvemmalla työvoimalla. Tästä on hyvä esimerkki Finnair,
joka on palkannut Aasian-lennoille aasialaista vuokratyövoimaa, ja heitä on noin neljäsosa
koko Finnairin matkustamohenkilökunnasta. Yhtiö uhkasi vuonna 2014 vaihtaa kaikkien
kaukoreittikohteidensa suomalaisen henkilökunnan aasialaisiin, ellei palkkoja Suomessa
tiputettaisi 20 prosenttia. [Leena Meri: Oho!] Saatavuusharkinnan poistaminen kyllä joh-
taisi helposti siihen tai riski olisi suuri, että suomalainen henkilökunta voitaisiin kokonaan
korvata tällä halvemmalla työvoimalla.

20.08 Juhana Vartiainen kok (vastauspuheenvuoro):  Arvoisa puhemies! Täällä on pal-
jon vedottu Ruotsin esimerkkiin. No, Ruotsihan on ollut monessa asiassa edelläkävijä, ja
monessa asiassa on muissa maissa kauhisteltu edustaja Räsäsen tavoin sitä, mitä kummal-
10



Pöytäkirjan asiakohta PTK 110/2017 vp
lista Ruotsissa sitten on keksittykään — pitkät hiukset tai tasa-arvoinen avioliitto tai mitä
lie. Tosiasia on kuitenkin, että Ruotsi on varmasti tässä asiassa edelläkävijä, ja Ruotsin li-
beraalia maahanmuuttoregiimiä voidaan todella pitää onnistuneena. Katsokaapa myös, uh-
kakuvien maalailijat, mitä on tapahtunut työttömyydelle ja palkoille: Ruotsissa palkat ovat
nousseet nopeammin kuin Suomessa ja työttömyys on alempana ja on ollut koko ajan
alempana. Jos nämä uhkakuvat olisivat totta, me emme havaitsisi tällaisia asioita.

20.09 Joona Räsänen sd (vastauspuheenvuoro): Arvoisa puhemies! Kun edustaja Varti-
ainen nosti jo esille tämän Ruotsi-esimerkin, niin otetaan kaksi esimerkkiä:

Toinen liittyy siihen, mitä monesti Ruotsissakin silloin 2008, kun laki vietiin läpi, sanot-
tiin, että tavoitteena on nimenomaan houkutella osaajia. Ajateltiin, että edelleen se järjes-
telmä on kuitenkin kysyntävetoinen elikkä sitä osaamista, mitä Ruotsi tarvitsee, tulee. No,
nyt kun katsotaan, minne se suurin tarjonta on tullut, niin kyllä se on tullut niille aloille,
joilla jo ennestään oli tarjontaa, ja tämä on Ruotsissakin tunnustettu.

Toinen esimerkki liittyy siihen, mitä myös edustaja Vartiainen on monesti käyttänyt,
että tällä saatavuusharkinnan poistamisella nyt jotenkin näitä lupakäsittelyaikoja pysty-
tään nopeuttamaan merkittävästi. Miten Ruotsissa on käynyt? Ruotsissa käsittelyajat ovat
pidentyneet. Minkä takia? Sen takia, että sinne on tehty uutta etukäteissääntelyä. Siinäkin
mielessä voidaan ottaa tämä Ruotsi-esimerkki, että kun tästä asiasta puhutaan, niin on hyvä
käydä kokonaan sitten tämä totuus läpi eikä niin, että jokainen meistä valikoi siitä vain sen
kohdan, minkä haluaa.

20.10 Sari Essayah kd (vastauspuheenvuoro): Arvoisa rouva puhemies! Juuri tämän ha-
luaisinkin tietää, edustajat Räsänen, Vartiainen, jotka tunnette ruotsalaisia työmarkkinoita.
Eli tämähän ei todellakaan tarkoita sitä, että työ- ja oleskeluluvat poistuisivat, vaan tätä tul-
laan tarkastelemaan etukäteen elikkä sitä, miten työnantaja täyttää nämä velvoitteensa. Ja
olisinkin tästä halunnut lisää kuulla, minkälainen järjestelmä Ruotsissa on, jotta voidaan
pohtia sitä, onko työnantaja sellainen, että voidaan tietää, että se pystyy täyttämään nämä
velvoitteensa, ja minkälaista historiaa sillä mahtaa olla, ja onko siellä jotain sanktiojärjes-
telmiä, eli tätä etukäteisvalvontaa.

Ja toisaalta sitten — kuten edustaja Kontula on tosiaan kirjannut sen tänne — tämä jäl-
kikäteisvalvonta: Kun me tiedämme tänä päivänä, että meillä on työsuojelupiireissä tällä-
kin hetkellä aika lailla niukat ne resurssit, niin miten on ajateltu, että sitten tätä jälkikäteis-
valvontaa pystyttäisiin tekemään? Kyllähän tässä hyvin oleellista on se, että ne ihmiset
ovat tosiaankin samoilla ehdoilla ja samoilla palkoilla töissä kuin muutoin olisivat.

20.12 Juhana Vartiainen kok (vastauspuheenvuoro):  Arvoisa puhemies! Aika yleinen
käsitys, joka minun käsittääkseni on oikea, on se, että työnteon vähimmäisehdot pääosin
ovat Ruotsissa hieman paremmat kuin Suomessa. Tämä saatavuusharkinnan poistaminen
ei ole siis johtanut työehtojen polkemiseen. Ruotsin valtiontilintarkastajien raportissa to-
dettiin tämä käsittelyaikojen piteneminen ja luotiin toimintasuunnitelma sille, miten niitä
pyritään lyhentämään. Ruotsilla on hyvin toimintakykyinen poliittinen järjestelmä tässä.

Täällä on puhuttu myös siitä, että tämä saatavuusharkinnan poisto jotenkin avaisi työ-
markkinat kaikille tulla. Näinhän ei ole, se vain luo toisenlaisen seulontamekanismin.

Ja vastauksena edustaja Essayahin kysymykseen: siis oleskelulupa ja työlupa edellyttä-
vät, että kaikki työsuhteen edellytykset ovat kunnossa, laki, työehtosopimukset, ja sen li-
11



Pöytäkirjan asiakohta PTK 110/2017 vp
säksi työpaikasta on myös ilmoitettava [Puhemies koputtaa] kansallisessa työnvälitysjär-
jestelmässä, määräaika, ennen kuin se täytetään... [Puhemies keskeyttää puheenvuoron pu-
heajan ylityttyä]

20.13 Anna Kontula vas (vastauspuheenvuoro):  Arvoisa puhemies! Silloin kun puhu-
taan Ruotsin ja Suomen käsittelyajoista, niin pitää muistaa, että ne järjestelmät ovat monil-
ta muilta osin hyvin erilaiset. Ne eivät ole vertailukelpoiset, tai ainakaan minä en pysty mi-
nuutin puheenvuorossa sitä vertailua tekemään, koska siinä on paljon erilaisia osia.

Mutta haluaisin kiinnittää huomiota siihen, kun täällä on puhuttu suomalaisen työnteki-
jän puolustamisesta. Tämähän on propagandaväite jos mikä, koska saatavuusharkinnassa
eivät asetu vastakkain suomalainen työntekijä ja kolmannen maan työntekijä vaan EU-,
Eta-kansalaiset ja kolmansien maiden kansalaiset. Ja jos me ajattelemme, että meillä olisi
joku yrittäjä, joka haluaa käyttää järjestelmää hyväkseen nimenomaan hankkimalla ulko-
maalaisesta työvoimasta jotain hintakilpailuetua, niin hän tässä tilanteessa käyttäisi ehdot-
tomasti romanialaisia työntekijöitä, ei suinkaan thaimaalaisia, nykyisessä tai tulevassa jär-
jestelmässä, eikä ainakaan korvaisi niillä suomalaisia työntekijöitä.

20.14 Leena Meri ps (vastauspuheenvuoro):  Arvoisa puhemies! Kun tuli Ruotsista pu-
hetta, niin katsoin tästä mediassa olleesta tiedosta, että Ruotsin hallitus on 2015 julkaissut
selonteon, jonka mukaan Ruotsissa on tarveharkinnan myötä syntynyt maahanmuuttoväy-
lä. Raportin mukaan noin 40 prosenttia muuttajista tulee aloille, joilla ei ole pulaa työvä-
estä. Lisäksi 20 prosenttia tulee matalapalkkaisille aloille, joilla on jo ylitarjontaa. Eli ei
tämä nyt ihan vaikuta siltä, että tämä toisi joitakin valtavia osaajia, kuten joku edustaja toi
puheenvuorossaan esille.

Vielä muistuttaisin, että meillähän on vapautettu esimerkiksi erityisasiantuntijat, nämä
niin sanotut koodaajat, tarveharkinnasta. Sitten meillä on Uudenmaan ely-keskus vapaut-
tanut ravintolatyöntekijöitä ja siivoojia ja rakennusmiehiä. Me voimme tehdä tämmöisiä,
jotka kestävät jonkin aikaa, kun se tarve on. Mutta meillähän on, hei, 275 000 työtöntä ja
kohtaanto-ongelma. Onko se unohtunut?

20.15 Sirpa Paatero sd (vastauspuheenvuoro): Arvoisa puhemies! Nämä edustaja Kontu-
lan ja muittenkin kertomat yksittäiset tapaukset ovat todellakin surullisia ja valitettavia, ja
sen takia ainakin me olemme myöskin yrittäneet hallintovaliokunnassa purkaa niitä. Nii-
den osalta esimerkiksi näitä pakkopalautuksia on lykätty siihen kohtaan, katsottu aikatau-
luista, voidaanko saada käsiteltyä ensin oleskelulupahakemus ynnä muuta — elikkä sem-
moiset tapaukset. Mutta tämä laki on aikanaan tehty siihen, että joillakin aloilla, joilla eit-
tämättä Suomeen ei tarvitse tulla ulkomailta työvoimaa, sitä saataisiin suojattua. Kyse ei
ole ollut silloin yksittäistapauksista, jotka ovat ehkä tulleet muilla syillä Suomeen, vaan
isommasta määrästä samanaikaisesti joillekin aloille. Tästä syystä mielestäni saatavuus-
harkinta on paikallaan. Äsken esimerkki lentoemännistä, meillä on rakennusalaa, meillä on
palvelualoja, vaikka ei Helsingin alueella, niin joillain muilla alueilla Suomessa, missä yhä
edelleenkin haluaisin ajatella, että meillä suomalaisia työntekijöitä käytetään ensin.

20.16 Anna Kontula vas (vastauspuheenvuoro): Arvoisa puhemies! Lakihan on alun pe-
rin tehty tilanteessa, jossa Suomen rajat oli suljettu. Sen jälkeen tuli EU-jäsenyys, sen jäl-
keen tuli Schengen, ja nyt me elämme aivan erilaisessa toimintaympäristössä kuin siihen
12



Pöytäkirjan asiakohta PTK 110/2017 vp
aikaan, kun laki on tehty, eikä laki toimi tässä ympäristössä samalla lailla kuin mihinkä se
alun perin tarkoitettiin.

Mitä tulee tähän Finnairin esimerkkiin, niin minusta se on hyvä esimerkki siitä, miksi
saatavuusharkinta ei toimi, jos sen ajatuksena on jotenkin hillitä työnantajien palkkausta
kolmansista maista. Finnair voi halutessaan vaihtaa koko matkustamohenkilöstönsä Aa-
sian-lennoilla aasialaisiin saatavuusharkinnan alla. Myös ammattiliitossa tiedetään tämä,
koska eivät he muuten olisi niihin palkanalennuksiin suostuneet. Ainoa suunta, johonka
saatavuusharkinta ehkä jollakin lailla antaa suojaa, on USA ja Kanada, ja sielläkin se suo-
jaa espanjalaisten ja kreikkalaisten työpaikkoja suhteessa usalaisten ja kanadalaisten työ-
paikkoihin, ei suinkaan suomalaisten työpaikkoja jotenkin erityisellä tavalla.

20.17 Ville Tavio ps (vastauspuheenvuoro): Arvoisa puhemies! Edustaja Kontula ja edus-
taja Vartiainen, tässä on nimenomaan kyse suomalaisen työvoiman puolustamisesta. Työ-
voimaa tulee juuri sinne Ruotsiinkin, mitä te, edustaja Vartiainen, ihannoitte näiden nume-
roiden valossa. Sinne tulee nimenomaan työntekijöitä aloille, joilla ei ole pulaa työvoimas-
ta, ja silloin ne ovat myös työttömien ruotsalaisten, sen Ruotsin työvoimareservin, työnte-
kijöiltä pois. Se on hyvä, että, edustaja Kontula, tekin olette havahtunut siihen, että me
olemme EU:n sisämarkkinoilla. Miksei tämä EU:n sisämarkkina, miksei tämä työvoiman
saatavuus riitä? Ehkä meidän kannattaisi vaikka sitten soittaa Espanjaan ja pyytää sieltä
tänne työntekijöitä, jos täällä on vasemmistoliiton mukaan niitä työpaikkoja niin hirveästi
vapaina. Ennemmin meidän kannattaisi harkita näiden kannustinloukkujen purkua, kun
nämä eivät koske erityisasiantuntijoita, sitä työvoimaa, mitä Suomi tarvitsee. He ovat jo tä-
män saatavuusharkinnan ulkopuolella.

20.18 Juhana Vartiainen kok (vastauspuheenvuoro): Arvoisa puhemies! Tässä keskus-
telussa, niin kuin Suomessa yleensäkin, tulee valitettavasti voimakkaasti esiin se virhekä-
sitys, että työpaikkojen määrä on vakio ja yksi työtilaisuus on toiselta pois. Se tulee esiin
edustaja Paateron tai edustaja Tavion puheenvuoroissa siitä, missä ja millaista työvoimaa
tarvitaan. Markkinatalous ei toimi niin. Ei ole mitään tarvetta, jonka jokin keskussuunnit-
telija määrää, vaan kun ihmisiä tulee työmarkkinoille, markkinatalous yleensä toimii jous-
tavasti ja he työllistyvät. Jos talous toimisi niin kuin täällä edustaja Tavio kuvaa, niin sil-
loinhan Ruotsissa pitäisi olla laajaa ja laajempaa työttömyyttä kuin Suomessa. Todellisuu-
dessa asia on juuri päinvastoin. Olisin paljon mieluummin työtön Ruotsin työmarkkinoil-
la, jossa minulla on parempi mahdollisuus saada työpaikka kuin Suomen työmarkkinoilla.

20.19 Anna Kontula vas (vastauspuheenvuoro):  Arvoisa puhemies! Miksi EU- ja Eta-
laajuiset työmarkkinat eivät riitä? Siksi, että meillä on täällä Suomessa tuhansia ihmisiä,
jotka elävät täällä, jotka työskentelevät täällä, joilla ehkä on Suomen kansalaisia omina
lapsinaan, jotka joutuvat mahdottomiin tilanteisiin tämän saatavuusharkinnan kanssa joka
viikko, lähes joka päivä, tässä maassa. Minä en tavoittele Suomeen enemmän ulkomaalai-
sia työntekijöitä. Minua ei kiinnosta, tuleeko ulkomailta paljon vai vähän työntekijöitä,
kunhan niitä tulee sopivasti. Minä tavoittelen mahdollisimman reiluja työmarkkinoita Suo-
meen, ja se on suomalaisen, se on EU-kansalaisen ja se on kolmansista maista tulevan
työntekijän etu. Silloin, kun laivassa on vuoto pohjassa, keskitytään paikkaamaan sitä eikä
kuurata kantta, ja siitä on nimenomaan saatavuusharkinnan poistossa kyse.
13



Pöytäkirjan asiakohta PTK 110/2017 vp
20.20 Ozan Yanar vihr (vastauspuheenvuoro): Arvoisa rouva puhemies! Jatkaisin edus-
taja Kontulan puheenvuoroa ja toisin esille, että suuri ongelma on juuri se, että tällä hetkel-
lä vakituinenkaan työpaikka ei ole varma tae saada työntekijän oleskelulupaa, ja tämä ti-
lanteessa, kun me tarvitsemme työntekijöitä. Eli vaikka työpaikka olisi hankittuna, ihmi-
nen valittu tiettyyn tehtävään ja halukas tarttumaan työhön, ei byrokratian tulisi tätä asiaa
hidastaa.

Tämä nykytilahan toimii osin alkuperäistä tarkoitusta vastaan. Se asettaa mekaanisesti
vaikkapa jopa jokaisen romanialaisen ja kreikkalaisen työttömän kolmansien maiden kan-
salaisten edelle ja vaikka työluvan hankkija olisi siis oleskellut Suomessa vuosia. Tämä on
myös iso ongelma. Ehkä perussuomalaisissakin kannattaisi perehtyä tähän asiaan, ennen
kuin alkaa kommentoimaan.

20.21 Sami Savio ps (vastauspuheenvuoro): Arvoisa puhemies! Edustaja Vartiainen veto-
si äsken Ruotsin menneeseen talouskasvuun eräänä perusteena saatavuusharkinnan poista-
miselle Suomessa. No, edustaja Vartiainen nyt sitten jättää kuitenkin tietoisesti, uskon,
huomioimatta sen, että Ruotsin olosuhteet ovat kuitenkin monelta osin täysin erilaiset kuin
Suomessa. Ruotsilla on muun muassa edelleen oma valuutta, jonka se aika tiukan kansan-
äänestyksen jälkeen päätti jättää viime vuosikymmenellä käyttöön. Sitä vastoin Suomi on
tosiaan yhteisvaluutassa, ja me joudumme täällä sitten sopeutumaan niihin olosuhteisiin,
jotka meillä on, Ruotsi voi kelluttaa valuuttaansa.

Kun edustaja Vartiainen tässä äsken vetosi joustoihin, niin asiahan on niin, että Suomes-
sa heikkenevän työllisyystilanteen vallitessa todennäköisesti jouduttaisiin polkemaan osin
työehtoja ja tämä koskisi varsinkin niitä työntekijöitä, jotka eivät tunne oikeuksiaan, käy-
tännössä siis ulkomaalaisia.

20.22 Merja Mäkisalo-Ropponen sd (vastauspuheenvuoro):  Arvoisa puhemies! Tarvit-
semme tulevaisuudessakin lisää työperäisiä maahanmuuttajia ja tarvitsemme siis aktiivi-
sen suunnitelman koulutetun ja osaavan työvoiman tähän maahan saamiseksi. Meille on
todellakin tulossa myös työvoimapula.

On kuitenkin hyvä muistaa, ettei saatavuusharkinta koske asiantuntijatyötä, johtotehtä-
viä, tietotekniikka-alaa eli ei siis oikeastaan suurinta osaa työstä. Viranomaisten mukaan
noin 25—30 prosenttia Suomessa työskentelevistä ulkomaalaisista on sen piirissä ja lisäk-
si saatavuusharkinnasta on mahdollisuus myös alueellisesti luopua. Eli saatavuusharkinta
ei tule esteeksi, jos työvoimaa ei ole todellakaan saatavissa. 

Mutta, arvoisa puhemies, saatavuusharkinta on myös yksi väline, jolla voidaan tarkas-
tella sitä, maksaako työnantaja palkan ja miten hän hoitaa veronsa ja muut velvollisuuten-
sa, eli tämä puoli tässä keskustelussa on myöskin tärkeä muistaa.

20.24 Leena Meri ps (vastauspuheenvuoro):  Arvoisa puhemies! Tuossa aikaisemmin
edustaja Vartiainen totesi, että Ruotsin kasvu johtuu pääasiassa muista syistä mutta tämä
tarveharkinnan poisto on tietyllä tavalla yksi lisätekijä, ja nyt äskeisessä puheenvuorossa te
kovasti ripititte edustaja Taviota siitä, että hän ei tunne tätä Ruotsin tilannetta ja sitä, mistä
kaikesta tämä johtuukaan. Eli kannattaa nyt muistaa sitten olla johdonmukainen. 

Mutta koska minä en ole taloustieteilijä, niin vetoan talousprofessori, emeritusprofesso-
ri Viréniin, joka on 12.10.2017 Uudessa Suomessa todennut, että tämä näkemys siitä, että
tämä ei johtaisi palkkadumppaukseen, ei ole hänen mielestään kestävä, ja hän nimen-
14



Pöytäkirjan asiakohta PTK 110/2017 vp
omaan ottaa kantaa tähän teidän lakialoitteeseenne. Hän näkee vaarana nimenomaan työ-
ehtosopimusten noudattamatta jättämisen ja sen, että palkat laskevat ja niin sanottua hal-
patuontia työntekijöiden osalta on. 

Vetoan nyt sitten tähän taloustieteilijään, kun tuntuu, ettei täällä voi puhua joidenkin
edustajien mielestä ilman, että on riittävää koulutusta siihen.

20.25 Joona Räsänen sd (vastauspuheenvuoro):  Arvoisa puhemies! Tuossa aikaisem-
massa puheenvuorossani on jäänyt muutama asia sanomatta.

Ensimmäinen oli tämä viittaus edustaja Kasville, joka joutui sitten poistumaan, mutta
kun hän otti tämän Länsimetro-esimerkin, niin se on siinä mielessä kyllä huono esimerkki
tähän tilanteeseen, kun Uudellamaalla rakennuspuoli on vapautettu tästä saatavuusharkin-
nasta. Eli se ei kyllä nyt siellä ollut ongelma tässäkään tilanteessa.

No, sitten tähän Ruotsin malliin ja siihen, miten siellä etukäteiskontrolli tehdään. Suo-
messahan on käytössä tämä osapäätöskäytäntö, elikkä meillä ensimmäisen päätöksen te-
kee TE-toimisto, joka katsoo saatavuusharkintaa ja myös työnantajan edellytyksiä toimia
työnantajana, ja sitten Migri täällä tekee sen oleskelulupapäätöksen. Ruotsissahan tätä TE-
toimistovaihetta ei ole, vaan paikallisessa Migrissä tehdään myös nämä muut tarkistukset,
ja se on yksi syy, minkä takia siellä myös sitten käsittelyajat ovat pidentyneet, koska am-
mattitaitoa paikallisessa maahanmuuttovirastossa ei niin paljoa ole. Joka tapauksessa kan-
nattaa todella muistaa, että kun katsotaan näitä alakohtaisia ja aluekohtaisia poikkeuksia,
niin kyllä ne nyt aika hyvin vastaavat [Puhemies koputtaa] siihen tilanteeseen, mihin meil-
lä työntekijöiden tarvetta on.

20.26 Ville Tavio ps (vastauspuheenvuoro): Arvoisa puhemies! Edustaja Vartiainen, suo-
kaa minun oikaista yksi pieni väärinymmärrys tuosta puheenvuorostanne, mikä teillä oli.
En minä väittänyt, että työmarkkinat toimivat täydellisesti Suomessa. Tuskin tekään väi-
tätte, että työmarkkinat toimivat täydellisesti Ruotsissa. Kieltämättä tehän olette profiloi-
tunut näissä työmarkkinakysymyksissä, ja niistä selvästi teillä on paljon osaamista, mutta
tässä saatavuusharkinta-asiassa ei valitettavasti taida olla kuitenkaan aivan yhtä paljon
kuin perussuomalaisten kansanedustajilla. Nimittäin kyllä työpaikat syntyvät kysynnän
mukaan ja tarjonnan mukaan sitten työvoima, työntekijät, allokoituvat niille työpaikoille,
siihen hintatasoon, joka on poliittisten päätösten summa. Teidänkin soisi vähän pohtivan
sitä, miten protektionistisia nykyvaltiot itse asiassa kuitenkin ovat. Eiväthän mitkään jär-
jestelmät ole sillä tavoin avoimia. Ei Suomenkaan järjestelmä ole täysin avoin, kuten eivät
muutkaan järjestelmät, mutta tämä on myös vähän valtiofilosofinen kysymys. 

Puhemies Maria Lohela:  Ja vielä yksi vastauspuheenvuoropyyntö ennen kuin mennään
listaa eteenpäin.

20.27 Silvia Modig vas (vastauspuheenvuoro):  Arvoisa rouva puhemies! Täällä puhu-
taan siitä, että nyt on kyse suomalaisten puolustamisesta ulkomaalaisilta työntekijöiltä,
mutta kun tässä ei ole kyse siitä. EU:n alueella on jo vapaa liikkuvuus. Tässä on kyse EU-
ja Eta-alueen työntekijöistä ja sen ulkopuolisen alueen työntekijöiden absurdista erosta. 

Rakennusalallahan on luovuttu saatavuusharkinnasta eikä ole nähty valtavaa ryntäystä
kolmansista maista, vaikka työpaikkoja olisi tarjolla, ja millään niistä aloista, joilla on luo-
vuttu saatavuusharkinnasta, ei ole nähty syytä pohtia sen uudelleen käyttöön ottamista. 
15



Pöytäkirjan asiakohta PTK 110/2017 vp
Saatavuusharkinta ei poista kaikkia ongelmia, mutta ei se myöskään romahduta meidän
nykytilaamme. Työehdot ja työntekijöiden oikeudet eivät häviä yhtään mihinkään. Viran-
omaisten kuuluu niitä kaikissa tilanteissa valvoa. Toivottavasti tämä keskustelu voisi nyt
tuoda yhteisymmärryksen siitä, että viranomaisvalvonnan resurssit pitää tuoda tarvittaval-
le tasolle.

20.28 Tytti Tuppurainen sd:  Arvoisa puhemies! Yhteiskunnallisessa keskustelussa on
tavanomaista, että puhujat kiinnittävät aiheeseensa näkemyksen, jonka mukaan elämme
suuren muutoksen ja murroksen aikaa. Suuri suunnanmuutos tekee näkemyksestä parem-
man kertomuksen. Ei ole ihme, että oikeat, todelliset muutokset saattavat jäädä vaille huo-
miota.

Elämme murroksen aikaa, suunnanmuutoksen aikaa. Yli 70 vuotta sitten maailmassa al-
koi kansainvälistymisen ja globalisaation kehitys. Kaupan ja pääomaliikkeiden vapautumi-
nen alkoi ensin kehittyneiden markkinatalousmaiden välillä ja laajeni 1980-luvulla globaa-
liksi. Kuten odottaa sopii, myös aineellinen vauraus ja hyvinvointi laajenivat samassa jär-
jestyksessä. Tämä on erikoisen selvää niissä maissa, jotka ovat olleet rohkeimmin mukana
globalisaatiossa yhtä hyvin Kiinassa, Koreassa kuin Suomessakin. Elämme murroksen ai-
kaa. Viimeisten 10 vuoden aikana maailman kehityksen suunta ei ole enää ollut selkeä. Ra-
joja vaaditaan kiinni tavaroilta, palveluilta, pääomilta ja ihmisiltä. Tässä murroskohdassa
emme tiedä, mihin suuntaan menemme.

Arvoisa puhemies! Ihmisten liikkuvuus on ollut aina erityisen herkkä aihe. On siksi ym-
märrettävää, että edustaja Anna Kontulan ja meidän yli sadan muun allekirjoittajan laki-
aloite työvoiman saatavuusharkinnan poistamisesta herättää keskustelua ja vastustustakin.
Aloitteen ensimmäisten allekirjoittajien joukossa olevana haluan sanoa, ettei ole Suomen
edun mukaista eikä meidän toimintatapamme mukaista esittää rajat kiinni -vaatimusta.
Olemme avoin yhteiskunta, jolle kansainvälinen yhteistyö on välttämättömyys. On järke-
vää edetä varovasti kohti vapaampaa liikkuvuutta, Suomen tulevan työvoiman tarpeen tu-
kemista hallitulla maahanmuutolla. Tässä aloitteessa on kysymys varovaisesta etenemises-
tä.

Suomen työllisen työvoiman määrä on pyöreästi noin 2,5 miljoonaa. Työsuhteita sijai-
suudet ja lomitukset mukaan lukien solmitaan satojatuhansia, saatavuusharkinnan tulokse-
na on hylätty alun toistatuhatta hakemusta. Aloitteen toteutumisella ei olisi edes Suomen
ulkopuolisen työvoiman määrälle suurta vaikutusta. Me olemme osa 500 miljoonan ihmi-
sen unionia, jonka sisällä liikkuvuus on jo vapaata. Meillä on parhaimmillaan yksittäisellä
työmaalla ollut EU-kansalaisia työssä määrä, joka vertautuu tuohon harkinnalla hylättyjen
joukkoon. Lisäksi meillä on lupaharkinnasta vapautettu aloja, jotka vetävät jo nyt suuren
määrän EU:n ulkopuolista työvoimaa.

Arvoisa puhemies! Rajat kiinni -vaatimus ei ole oikea tapa torjua työelämän ongelmia.
Oikea tapa on huolehtia siitä, että kaikilla on samat säännöt. Meidän on turvattava suoma-
laisille reilut lain mukaiset ja työehtosopimusten mukaiset työehdot ja työolot. Meidän on
turvattava ne EU-kansalaisille ja EU:n ulkopuolelta tuleville. Siihen tarvitaan riittäviä vi-
ranomaisresursseja ja siihen tarvitaan ammattiyhdistysliikettä. Ammattiyhdistysliikkeelle
tarvitaan kanneoikeus.

Aloitteen vastustajat viittaavat ylimalkaisesti Ruotsin kokemuksiin huonona esimerkki-
nä. On siksi syytä tuoda esiin tosiasioita ja maltillisia tulkintoja siitä, mitä Ruotsissa on saa-
tavuusharkinnan poiston jälkeen tapahtunut. Tosiasia on, että työperäinen maahanmuutto
16



Pöytäkirjan asiakohta PTK 110/2017 vp
ei ole merkittävästi kasvanut. Tosiasia on, että mitään palkka-alennusmyyntiä ei ole käyn-
nistynyt. Tosiasia on, että Ruotsin kansalaisten työllisyysaste on paljon meitä korkeam-
malla. Maltillinen tulkinta siitä, että viranomaisten tietoon on tullut enemmän väärinkäy-
töksiä, on seuraava: Vapaa järjestelmä antaa työntekijöille uskallusta valittaa viranomaisil-
le. Heitä ei enää uhkaa karkotus, jos työalaa joutuu vaihtamaan. Tapauksia on enemmän,
mutta se ei todista, että ongelmat olisivat karanneet käsistä.

On myös todettava se, että Ruotsin järjestelmä on jokseenkin sellainen, että sillä on vä-
hemmän keinoja torjua väärinkäsityksiä, koska yleissitovia työehtosopimuksia ei ole eikä
maassaololuvan myöntämisen yhteydessä tehdä työehtojen ennakkotarkistusta, kuten täs-
sä lakialoitteessa edelleen edellytetään Suomessa tehtäväksi.

Arvoisa puhemies! Totesin, että vapaa järjestelmä tarvitsee vahvaa ammattiyhdistyslii-
kettä. Sanon, että ammattiyhdistysliike tarvitsee Suomessa työtä tekevien maahanmuutta-
jien luottamusta. Tarvitsemme vapaata ja reilua työelämää kaikille. Meidän on huolehdit-
tava siitä, ettei Suomea ja maailmaa hyödyttänyt globalisaatiokehityksen suunta muutu.
Yhdessäkään asiassa ei saa antaa periksi. [Juhana Vartiainen: Loistava puheenvuoro!]

20.33 Joona Räsänen sd: Arvoisa puhemies! Syksyn mittaan ja tänäänkin täällä salissa
on käyty hyvinkin vilkasta keskustelua ulkomaalaisen työnvoiman saatavuusharkinnasta,
jota siis sovelletaan EU- ja Eta-alueen ulkopuoliseen työperäiseen maahanmuuttoon. Aihe
on totta kai tärkeä, mutta valitettavasti tähänastisessa julkisessa keskustelussa ovat puolin
ja toisin menneet välillä kyllä puurot ja vellit sekaisin. Toivoisinkin, että me tässä salissa
kykenisimme tosiasiat tunnustavaan keskusteluun, jossa huomioimme toistemme näkö-
kannat ja pystyisimme myös pohtimaan niitä etenemissuuntia, joilla nykyistä järjestelmää
voimme kehittää. Uskoisin, että tämä olisi kaikkien tahto. Tästä aiheesta voi perustellusti
olla montaa mieltä, ja on hienoa, että nämä asiat käydään seikkaperäisesti läpi.

Ehkä kuitenkin aloitan toteamalla muutaman yleisemmän huomion lainsäädännöstä ja
sen määrittelyistä liittyen maahanmuuttoon.

Humanitäärisellä maahanmuutolla haettavan oleskeluluvan kriteeri on siis hakijan suo-
jelun tarve, mutta vastaavasti työperäisessä maahanmuutossa oleskeluluvan kriteeri on se,
että hakijan odotetaan hyödyttävän Suomea taloudellisesti. On vahvasti sanottu, mutta näin
meidän lainsäädäntömme on rakennettu. Humanitäärisen maahanmuuton tarkoituksena on
nimenomaan hakijan tarve, työperäisen maahanmuuton näkökulma lähtee aina siitä kohde-
maan tarpeesta. Näin meillä on lainsäädäntö rakennettu, ja se on uskallettava todeta.

Näitä kahta maahanmuuttotyyppiä ei pitäisi sekoittaa keskenään, vaan ne tulee pitää
erillään. Hakijan etu ei siis koskaan voi yksin olla riittävä peruste työperäiselle maahan-
muutolle, vaan on ajateltava myös kohdemaan työmarkkinoiden ja kansantalouden tarpei-
ta. Tätä taustaa vasten on aivan perusteltua, että yhteiskunta sääntelee EU- ja Eta-alueen ul-
kopuolista työvoiman rekrytointia.

Helposti unohdamme tässä keskustelussa todella sen tosiasian, että kansainvälisessä vii-
tekehyksessä Suomen saatavuusharkintajärjestelmä ei ole mitenkään poikkeuksellinen.
Käytännössä kaikki EU-, Eta- ja OECD-maat sääntelevät ulkomaista työperäistä maahan-
muuttoa saatavuusharkinnalla tai sitä vastaavilla muilla menettelyillä. Merkille pantavaa
on myös se, että muiden maiden käytänteet ovat tässä asiassa keskimäärin jopa Suomen ny-
kyisiä käytänteitä tiukempia, ja Suomen linja on siis liberaalimmasta päästä.

Ruotsi on todella äsken mainituista EU-, Eta- ja OECD-maista ainoana luopunut saata-
vuusharkinnasta. Tästäkin syystä keskustelussa saatavuusharkinnan poistamisesta ei Suo-
17



Pöytäkirjan asiakohta PTK 110/2017 vp
men vertailukohteeksi kannattaisi aina asettaa Ruotsia, joka todella vuonna 2008 toteutti
työlupauudistuksen, minkä seurauksena saatavuusharkinta sieltä poistettaisiin. On ehkä
tässä yhteydessä myös hyvä muistaa se tausta, jossa Ruotsi oman järjestelmänsä muutti.
Siellähän lainsäädäntö oli siis 2008 tiukempi kuin Suomen lainsäädäntö oli tai on tällä het-
kellä. Eli he tulivat siis tiukemmasta lainsäädännöstä liberaalimpaan. 

Suuri ero esimerkiksi, kun verrataan Suomen ja Ruotsin käytänteitä, on se, että kun
meillä työntekijän oleskelulupa on pääsääntöisesti alakohtainen, Ruotsissa ja monissa
muissakin maissa hyvin paljon käytetään työpaikka-, työnantajaperusteista lupaa. Jokai-
nen ymmärtää, että tällä on myös merkitystä esimerkiksi työntekijän neuvotteluasemalle,
mistä täällä on paljon puhuttu. Ja todella, saatavuusharkinta on hyvä asettaa oikeisiin mit-
tasuhteisiin paitsi kansainvälisellä myös kansallisella tasolla.

Tosiasiallisesti saatavuusharkinta viime vuoden osalta koski noin 8 000:ta EU- ja Eta-
alueen ulkopuolista työntekijää ja heidän osaltaan hyväksymisprosentti oli 82 prosenttia.
Voidaan siis todeta, että saatavuusharkinnasta huolimatta suurin osa Suomeen töihin ha-
luavista, keille täältä työtarjous on tullut, pääsevät Suomeen töihin saatavuusharkinnasta
huolimatta. Saatavuusharkinnan tarkoituksenahan tässä ei ole todellakaan estää kaikkea
maahanmuuttoa, vaan se on yksi etukäteisvalvonnan keino. Se on keino tehdä hallittua
maahanmuuttoa, ja sen takia se on hyvä pitää edelleen voimassa, ja kun me tiedämme, että
meillä on erilaisia alueita, eri aloja, joilla tarvitaan poikkeuksia, niitä tässä järjestelmässä
on pystytty hyvin kehittämään.

Sitten tätä puhetta kotimaisen tai EU- ja Eta-alueen sisäpuolisen työvoiman suosimises-
ta en lähde sen enempää tässä käymään läpi, mutta on aivan päivänselvää, että Suomessa
meidän ensisijainen tehtävämme on luoda edellytykset sille, että täällä maassa jo olevat
työttömät työnhakijat pääsisivät töihin. Näinhän toimii jokainen kansallisvaltio. Ensisijai-
sesti meidän tehtävämme on täällä luoda edellytykset sille, että jokainen jo täällä oleva
pääsisi työn syrjään kiinni. Tämä on ihan rehellistä tunnustaa.

On hyvä myös tässä yhteydessä todeta, että todella tämä työperäisen maahanmuuton
etukäteisvalvonta, jossa siis yhtenä osana tämä saatavuusharkinta on, tulee myös huomat-
tavasti halvemmaksi ja helpommaksi kuin sitten sen valvonnan tekeminen aina jälkikäteen
— tässäkin keskustelussa on paljon puhuttu, että resursseja jouduttaisiin sinne jälkikäteis-
valvontaan paljon panemaan. Tämä myös on huomattu Ruotsissa, missä todella 2012 lain-
säädäntöä on uudistettu ja on tuotu uusia etukäteisvalvonnan muotoja, koska siellä on to-
dettu, että kuitenkin väärinkäytöksiä on esiintynyt.

Arvoisa puhemies! Tässä keskustelussa saatavuusharkinnasta on myös monesti virheel-
lisesti annettu se kuva, että tämä jotenkin estäisi esimerkiksi asiantuntijoiden saamisen
Suomeen. Panin merkille, että viimeksi tänään valtiovarainministeri Orpo oli antanut haas-
tattelun, jossa hän totesi, että hän kannattaa saatavuusharkinnan poistamista, koska hän ha-
luaa asiantuntijoita Suomeen. Tällä hetkellähän tilanne jo on se, että esimerkiksi erityisasi-
antuntijan oleskeluluvassa ei ole tätä saatavuusharkintaa, ja voikin todella todeta — ote-
taan tämä esimerkki — että jos lähikauppa haluaa myyjän, niin sitä luultavasti saatavuus-
harkinta koskee, jollei sillä alueella sitä ole poistettu, mutta jos todella viereinen pelifirma
haluaa erityisasiantuntijaksi vaikka koodarin, niin se kyllä onnistuu. Sitä saatavuusharkin-
ta ei koske. Toivottavasti ainakin tämä muistettaisiin, kun tästä asiasta puhutaan.

Mutta, arvoisa puhemies, on paikallaan myös todeta tähän loppuun niitä asioita, mitä
meidän pitäisi kyllä kehittää: 
18



Pöytäkirjan asiakohta PTK 110/2017 vp
On aivan selvää, että Suomi tarvitsee työperäistä maahanmuuttoa jatkossa. Työperäinen
maahanmuutto on kasvanut, ja se on ihan ymmärrettävää, koska huoltosuhteemme on mitä
on ja me tarvitsemme tänne uusia käsipareja. Nyt keskeisimmät kehityskohteet liittyvät
oleskelulupien käsittelyaikoihin, ja näitä voidaan lyhentää esimerkiksi panostamalla re-
sursseja viranomaistoimintaan mutta myös huolehtimalla sen oleskeluluvan hakumenette-
lyn selkeydestä, koska suurimmat ajalliset kestot tulevat siitä, niin kuin humanitäärisellä-
kin puolella, että hakemuksessa hakija ei ole ilmoittanut kaikkia niitä tietoja, joita viran-
omaiset täällä tarvitsevat. Niitä sitten etsitään kissojen ja koirien kanssa, ja tähän menee ai-
kaa.

Sitten tämä kysymys, minkä aloitteen allekirjoittajat ovat ihan oikeutetusti nostaneet
esille, että miten täällä jo olevien ihmisten osalta tämä toimii. Heidän osaltaan on aivan sel-
vää, että keskiöön nousee oleskelulupakäytänteiden päivittäminen, kuten esimerkiksi eri-
tyisasiantuntijan ensimmäisen oleskeluluvan määräajan pidentäminen vuodesta kahteen,
mitä hallitus esitti niin kutsutun startup-oleskeluluvan yhteydessä ja jolla juuri päästään sii-
hen, että vähän järkeistetään näitä oleskelulupakäytänteitä. Eli kun ennen on annettu vuo-
den määräaikainen lupa, nyt annetaankin suoraan kahden. Tai esimerkiksi niissä tilanteis-
sa, mihin edustaja Paatero täällä viittasi, jos on henkilö, joka on saanut kielteisen turva-
paikkapäätöksen ja hakee nyt oleskelulupaa työn perusteella, niin poliisi, ennen kuin läh-
tee toteuttamaan näitä palautuksia, odottaa sen aikaa, että Migristä saadaan tieto, miten sii-
nä oleskelulupapäätöksessä käy. Ne ovat aivan järkeviä uudistuksia ja näitä kannattaa jat-
kaa ja myös hakea enemmän uusia avauksia siihen, miten näitä väärinkäytöksiä myöskin
pystyttäisiin nykyisen järjestelmän puitteissa ehkäisemään. 

Täällä on monta sanontaa tänäkin iltana kuultu, ja sanoisin tähän loppuun, että jos au-
tosta on rengas rikki, niin kyllähän me vaihdamme sen renkaan, emme koko autoa. Joten
pidetään saatavuusharkinta, mutta kehitetään järjestelmää nykyisestä. — Kiitoksia.

20.44 Silvia Modig vas: Arvoisa rouva puhemies! Minun mielestäni saatavuusharkinta ei
ole se koko auto. Se on juuri se mittasuhde tässä kysymyksessä. Saatavuusharkinnasta luo-
puminen ei muuta kaikkea paremmaksi. Se ei paranna kaikkea muualta tulevien työnteki-
jöiden asemassa, se ei poista kaikkea hyväksikäyttöä työmarkkinoilta kuin salaman iskus-
ta, mutta ei se myöskään yksinään romuta nykyistä järjestelmää. Se ei romuta työehtoja
eikä palkkoja. Reilut ja toimivat työmarkkinat koostuvat monesta tekijästä, ja kaikissa ti-
lanteissa on viranomaisilla velvollisuus valvoa työsuhteiden laatua ja työehtojen noudatta-
mista. Eikä saatavuusharkinnasta luopuminen poista työnantajan velvollisuuksia työnteki-
jöitä kohtaan, voi sanoa jopa päinvastoin.

Pahimmillaan saatavuusharkinta johtaa tilanteeseen, jossa työntekijä on kohtuuttomalla
tavalla riippuvainen työnantajastaan, koska se sitoo oleskeluoikeuden työntekoon tavalla,
joka luo työnantajalle mahdollisuuden kontrolloida henkilön oleskelua, kun oleskelu on
työsuhteesta riippuvaista. Myös työpaikan vaihtaminen toiselle alalle on hankalaa, ellei
mahdotonta. Se, että työmarkkinoillamme on henkilöitä, jotka ovat hyväksikäytettyjä, ei
millään muotoa edistä reiluja suomalaisia työmarkkinoita. Useissa työperäisen hyväksi-
käytön ja ihmiskaupan tapauksissa henkilöllä on ollut nimenomaan saatavuusharkinnan
alainen työlupa. Tilanne on kohtuuton työntekijöillä, mutta se asettaa myös kohtuuttomia
vaatimuksia yrittäjille selvittää työvoiman saatavuutta.

Saatavuusharkinta näyttäytyy erityisen ongelmallisena sellaisten kolmansien maiden
työntekijöiden kannalta, jotka ovat jo työskennelleet Suomessa pitkään. Hankalan järjes-
19



Pöytäkirjan asiakohta PTK 110/2017 vp
telmän takia meiltä käännytetään työssä käyviä ihmisiä, veronmaksajia, jotka ovat haluttu-
ja ja hyviä työntekijöitä. Puheiden tasolla on yli puoluerajojen kannatettu työperäistä maa-
hanmuuttoa. Sen tarve on selvä jokaiselle, joka on edes vilkaissut meidän väestöpyrami-
diamme, huoltosuhdettamme tai syntyvyystilastojamme. Uusien veronmaksajien tarve on
ilmeinen. Toki työvoimaa on tarjolla myös EU- ja Eta-alueen sisällä, mutta pahimmillaan
saatavuusharkinta estää meitä pitämästä Suomen työmarkkinoilla niitä kaikkein halutuim-
pia ja motivoituneimpia työntekijöitä.

Myös turvapaikanhakijoilla on oikeus työskentelyyn jo prosessin aikana, mikä onkin
pelkästään järkevää jo kotoutumisen kannalta. Jo työllistyneiden turvapaikanhakijoiden
käännyttämisessä jäykkien prosessien vuoksi ei ole päätä eikä häntää, ei inhimillisesti eikä
taloudellisesti. Työperäinen maahanmuutto on järkevä, humaani, turvallinen ja hallittu
maahanmuuton väylä.

On esitetty huoli siitä, että poistamalla saatavuusharkinta niin sanottu palkkadumppaus
yleistyy. Käytännössä palkkadumppaus on ollut mahdollista jo nyt, kun on säädetty työ-
voiman vapaasta liikkuvuudesta EU-alueella. Jos työnantaja haluaa riistää työntekijöitään
ja hankkia alipalkattua halpatyövoimaa, on se valitettavasti jo nyt mahdollista. Onneksi
valtaosa työnantajista ymmärtää, että menestyksen salaisuus on hyvinvoivissa ja motivoi-
tuneissa työntekijöissä. On työnantajan etu pitää huolta työntekijöistään.

Saatavuusharkinnasta on jo nyt luovuttu useilla aloilla: maatalousalalla, metallialalla,
ravintola-alalla ja täällä Uudellamaalla rakennusalalla. Millään näillä aloilla ei ole ollut
nähtävissä ryntäystä kolmansista maista tai massiivista työntekijöiden rekrytointia kol-
mansista maista. Millään näistä aloista, joilla harkinnasta on luovuttu, ei ole myöskään kat-
sottu tarpeelliseksi pohtia tarvetta ottaa se uudestaan käyttöön.

Arvoisa puhemies! Riippumatta siitä, mitä eduskunta päättää saatavuusharkinnan suh-
teen, on tärkeää, että jatkamme työtä sen eteen, että työehtoja noudatetaan ja työvoiman
neuvotteluasema paranee sekä hyväksikäyttö työmarkkinoilla vähenee. Tällaisia keinoja
ovat muun muassa työehtojen valvonnan tehostaminen ja viranomaisresurssien lisäämi-
nen, luottamusmiesten tiedonsaannin lisääminen, ryhmäkanneoikeus järjestöille, yhdistyk-
sille ja ammattiliitoille, alipalkkauksen kriminalisointi, tilaajavastuulain parantaminen
niin, että se ehkäisee paremmin työntekijöiden hyväksikäyttöä, alipalkkausta ja ihmiskaup-
paa, maahanmuuttajien kielikoulutuksen ja ammatillisen koulutuksen parantaminen ja näi-
den kahden yhdistäminen sekä palkkatuen määrärahojen kasvattaminen ja sen kehittämi-
nen niin, että se tukee paremmin maahanmuuttajien työllistymistä. Näitä työntekijöiden oi-
keuksia parantavia ehdotuksia on edistettävä riippumatta saatavuusharkinnan kohtalosta,
ja niin vasemmistoliitto tekee.

20.48 Sirpa Paatero sd: Arvoisa rouva puhemies! EU- ja Eta-alueiden ulkopuolelta tule-
vien työntekijöiden tarpeen arviointi on myös tulevaisuudessa tarpeellinen lainkohta, jon-
ka olemassaoloa on tänä iltana eri tavoin mietitty poistettavaksi. Mielenkiintoista on joten-
kin, että tässä on kaksi eri perustetta: toinen on täällä jo olevat, jotka ovat työpaikan löytä-
neet, ja toinen on se, että saataisiin muualtapäin. Muistan filippiiniläiset sairaanhoitajat ja
muut keskustelut, jotka on tähän saliin joskus aikanaan tuotu, jolloin oltaisiin tuomassa
kymmeniä ja satoja ihmisiä joillekin aloille ilman tämmöistä kriteeristöä.

Tämä lakimuutos on ulkomaalaislakiin, ja äsken käytiin hieman keskustelua siitä, mikä
valiokunta se on, kenen tontille tämä kuuluu. Niin kauan kuin ulkomaalaislaki kuuluu hal-
lintovaliokunnan rooteliin, niin on varmaan tässä sekä että, työelämä- ja tasa-arvovalio-
20



Pöytäkirjan asiakohta PTK 110/2017 vp
kunta mutta myöskin hallintovaliokunta ovat sitten ne valiokunnat, jotka tätä asiaa käsitte-
levät. Tarvitaanko joskus tulevaisuudessa erillinen vai ovatko nämä työasiat kaikki sitten
ulkomaalaislain sisällä, se on keskustelu, mitä me olemme käyneet hallintovaliokunnassa,
eli olisiko oikeasti tarpeen erottaa nämä kaksi asiaa. Nykyisestä ulkomaalaislaista on tulos-
sa aika massiivinen, kun siellä on sisällä kaikennäköiset asiat, mitkä mitenkään liittyvät ul-
komaalaisten ihmisten asioihin.

Meillä tänään saatiin valmiiksi samaisessa hallintovaliokunnassa tämä kausityönteki-
jöitten laki, josta keskusteluun liittyi myöskin tämä saatavuusharkintakysymys, mutta sii-
hen ei tehty, edes siihen mietintöön, minkäännäköistä liikkua siihen suuntaan. Siellä maa-
talouteen ja matkailuun erityisesti EU-direktiivin kautta tulee helpotuksia, ja kävimme läpi
myöskin sen käytännön, miten heidän osaltaan riippuen siitä työpätkän pituudesta Suomen
sosiaaliturvajärjestelmät ja muut sitten istuvat, ja siellä oli varsin selkeät ohjeet. Toisena
osana siihen samaan lakipakettiin liittyivät nämä ict-osaajat, jotka ovat pääasiassa saman
työnantajan palveluksessa mutta siirtyvät maasta toiseen, ja heidän osaltaan myöskin tämä
helpotus tuli.

Kaksi viikkoa sitten tässä salissa oli startup-yritysten osalta helpotuksia oleskelulupaan
niin, että arvio siitä yrityksestä tulee sitten Tekesin kautta, ja näin myöskin pidemmän ajan
elikkä vuoden oleskeluluvan sijaan kahden vuoden luvan voisi saada kertapäätöksellä.
Meillä alueellisista poikkeuksista on puhuttu tänään jo täällä näiden alakohtaisten poik-
keusten lisäksi, ja se on peruste puolesta sekä vastaan. Alueellisina poikkeuksina, kun tie-
detään, että joillakin alueilla ei löydy joihinkin ammatteihin riittävästi tekijöitä, on hyvä
helpottaa näissä kohdin. Mutta toisinpäin on alueellisia perusteita, minkä takia on hyvä pi-
tää saatavuusharkinta paikallaan.

Sitten se kysymys siitä, onko tämä paljon vai vähän. TEMin tilastojen mukaan meillä on
tämän kaiken arviolta läpikäynyt noin 8 000 ihmistä vuodessa, joista tämmöinen mietintä
on tehty, onko siinä saatavuusharkintaa ja mitä sille tapahtuu. Jos meillä ei olisi tätä lakia,
niin siinä tapauksessa varmaan tulisi nähtäväksi, mikä määrä ihmisiä sitten tätä kautta tu-
lisi käsiteltäväksi. Ruotsiin vertaus on mielenkiintoinen — siellä on saatavuusharkinta
poistettu, mutta eihän siellä kaikkea kontrollia ole poistettu. Yhä edelleenkin sieltä haetaan
kuitenkin sitä oleskelulupaa, vaikka ei ole tätä saatavuusharkintaa. Ja niin kuin äsken oli
puhetta, tästä syystä Ruotsissa käsittelyajat ovat pidentyneet eivätkä lyhentyneet, niin kuin
oli kai tarkoitus alun perin.

Viittasin debattipuheenvuorossa Japaniin, jossa kävimme katsomassa tilannetta, ja siel-
lä on myöskin tavoitteena saada osaajia ja tukea työperäistä maahanmuuttoa. Siellä työvoi-
man tarve on eittämättä vielä suurempi kuin täällä Suomessa, koska siellä kymmeniä mil-
joonia ihmisiä poistuu työmarkkinoilta, mutta siellä on erityisesti otettu tavoitteeksi lisätä
työllisyyttä niin, että naisten ja nuorten ja ikäihmisten työllisyys paranee, ja ensin sillä kei-
nolla. Voisin ajatella, että meillä Suomessakin on tälläkin puolella jonkun verran vielä teh-
tävää, ja kun katson hallitusta, niin perhevapaajärjestelmän uudistaminen on päässyt nyt jo
työryhmävaiheeseen, vaikka olisin toivonut, että perhevapaajärjestelmän uudistaminen
olisi jo tässä kohtaa päätöksenteossa, jotenka siitä voitaisiin oikeasti saada jotain hyötyä tä-
hän meillekin.

Joissakin keskusteluissa — ei tänään — on tähän otettu mukaan myöskin marjanpoimi-
jat. Marjanpoimijat eivät liity saatavuusharkintaan eivätkä tähän arviointiin mitenkään, sii-
näkin kohtaa eroamme Ruotsista. Ruotsissa nämä marjanpoimijat, jotka lennätetään Suo-
meen, tai Ruotsiin tässä tapauksessa, ovat työsuhteisia mutta Suomessa eivät, jotenka hei-
21



Pöytäkirjan asiakohta PTK 110/2017 vp
dän työehtojensa parantaminen ja valvonta toteutuu muuta kautta, tämän valitettavan hei-
kosti resursoidun työehtojen valvonnan kautta. Meillä tähän valvontaan kausityöntekijöi-
den osalta tulee tämmöinen etukäteisvalvonta, ja jo siinä kohtaa myöskin hallintovaliokun-
nassa kysyimme, riittääkö se ja riittävätkö resurssit. On tietysti hyvä ja tarpeellista, jos
niissäkin tapauksissa on sekä—että, elikkä on etukäteisvalvonta, jossa tarkistetaan, minkä-
lainen työpaikka se on, minkälaiset työehdot siellä on, minkälaista palkkaa maksetaan,
onko verorästejä ynnä muuta, ja sen jälkeen niitä kohtia voidaan erityisesti tarkistaa sitten,
kun työntekijä on paikalla, miten ne on pystytty toteuttamaan.

Sanon vielä kerran, että sosiaalidemokraatit tukevat työperäistä maahanmuuttoa. Minun
mielestäni on ollut erittäin arvokasta, että Euroopan sisällä työntekijät voivat liikkua. Äs-
keisestä Länsimetro-keskustelusta: siinä ei todellakaan saatavuusharkintaa ollut, mutta
siellä on ehkä enemmän kuitenkin lähetettyjä työntekijöitä. Eli näitä erilaisia malleja meil-
lä on.

Mutta kaiken tämän jälkeen toivoisin, kun näistä työehdoista viikoittain joudutaan luke-
maan lehdistöstä, että meillä olisi ammattiyhdistysliikkeellä kanneoikeus ja meillä olisi
riittävät resurssit työsuojelun puolella, työsuojelutarkastajilla, käydä läpi näitä työpaikko-
ja ja niihin liittyviä ongelmia.

20.56 Ville Tavio ps: Arvoisa puhemies! Saatavuusharkinnan poiston esittäminen, kuten
tässä lakialoitteessa esitetään, on täysin epäisänmaallista politiikkaa. Tässä nähdään konk-
reettisesti, miksi Suomen kansallisvaltio on kriisissä. On todella surullista, että eduskun-
nan enemmistö on valmis ajamaan ensisijaisesti ulkomaalaisen duunarin etua. Tämä laki-
aloite on yksi Suomi 100 -vuoden surullisimmista näytöksistä. Sitä kuvastaa varmasti osal-
taan sekin, että tämän on tosiaan eduskunnan enemmistö allekirjoittanut, mutta paikalla on
perussuomalaisten eduskuntaryhmästä edustajia ja sitten muista ryhmistä vain muutamia. 

Olen tullut siihen lopputulokseen, että Kansallisen Kokoomuksen nimi voitaisiin muut-
taa Ylikansalliseksi Kokoomukseksi, sillä sitähän se on. Valitettavasti yksikään kokoo-
muslainen ei ollut salissa kuulemassa tätä viestiäni heille. Ei keskustalaisiakaan ole vali-
tettavasti kuulemassa, mutta päädyin myös siihen, että Suomen Keskustan nimeksi sopisi
ehkä paremmin Globaali Keskusta. Se nyt ei yllätä siis yhtään, että vihervasemmisto on tä-
män järjettömän aloitteen takana. 

Miten eduskunnan enemmistö voi sitten olla sitä mieltä, että Suomen kannattaa houku-
tella ja avata rajat, avata kaikki portit, duunareille EU:n ulkopuolelta, ympäri maailman?
Siis nykyisinkin kysynnän ja tarjonnan laki toimii tässä työvoiman tarpeessa. Poistetaan
vain kannustinloukut. Ja kiinnitän huomiota siihen, että painon pitäisi olla siinä, että saa-
daan suomalaiset, omat työttömät töihin. 

Saatavuusharkinnan olemassaolo ei estä työvoiman liikkumista Suomeen nykyisellään.
Kysynnän ja tarjonnan laki toimii jo. Ei nykyinen työ- ja oleskelulupalainsäädäntö ole es-
teenä. Suomessa on olemassa erillinen oleskelulupa erityisasiantuntijoille eli sellaisten alo-
jen asiantuntijoille, joita Suomessa oikeasti tarvitaan. Olen kyllä joutunut nyt tämän aloit-
teen suuren allekirjoittajamäärän johdosta pohtimaan, tietääkö oikeasti enemmistökansan-
edustaja, millainen meidän olemassa oleva työlupajärjestelmämme jo on. Mahtavatko
nämä allekirjoittajat ymmärtää oikeasti, minkä katastrofaalisen lakialoitteen menivät alle-
kirjoittamaan?

Erityisasiantuntijan työluvan kriteerinä on nykyisin korkeakoulututkinto, josta varmasti
voidaan joustaa, mutta kuitenkin vähintään 3 000 euron kuukausipalkka on se kriteeri.
22



Pöytäkirjan asiakohta PTK 110/2017 vp
Miksi ihmeessä Suomeen kannattaisi edes houkutella muunlaista siirtotyövoimaa EU:n ul-
kopuolelta? Meillä on jo EU täynnä työttömiä, [Anna Kontulan välihuuto] jos ette ole huo-
manneet. Vasemmistoliitto ei ole ainakaan huomannut. Miksette pyydä ennemmin vaikka
työministeriä soittamaan Espanjaan, että "nyt kuljetetaan ne teidän työttömänne Suo-
meen", kun täällä on mielestänne työtä niin paljon tarjolla, huutava pula työntekijöistä,
näistä alle 3 000 euroa tienaavista. [Ozan Yanarin välihuuto] Miksette keskity oman kan-
san hyvinvointiin ja työttömien kannustamiseen töihin?

Arvoisa puhemies! Huomatkaa, että taloustieteellisesti kaikki maailman valtiot ovat hy-
vin protektionistisia, muuten ne eivät olisi valtioita. Jos rajat aukaistaisiin — kuten sosiaa-
lidemokraattien edustaja Tuppurainen tuossa saarnasi siihen suuntaan, että rajat auki, ja va-
semmistosta olen vasemmistoliitoltakin kuullut usein vaadittavan tällaista järjettömyyttä
— niin kyllä, jos oikeasti olisivat ihan 100-prosenttisen konkreettisesti rajat auki, niin jo-
han vaikka kiinalaiset työntekijät voisivat korvata suuren osan Suomen työvoimasta. Tuo
rajat auki -huuhaa, se on juuri sitä aivan totaalista huuhaata. 

Miettikää nyt kysynnän ja tarjonnan lakia ja sitten kenen etua te täällä ajatte, suomalais-
ten vai näiden Euroopan ulkopuolisten kansojen. Tämän saatavuusharkinnan poiston aja-
minen kaiken maailman verukkeisiin ja tarinoihin vedoten, se on kyllä poliittisesti todella
kieroa. Ehdottakaa ennemmin vaikka, että laitetaan pystyyn ohjelma, jossa 10 000 venä-
läistä työntekijää haetaan Suomeen — kyllä sieltä sekatyömiehiä löytyy tänne Suomeen-
kin. Minä en tätä ehdota enkä kannata, mutta voisin olettaa, että te tekisitte vaikka tämmöi-
sen esityksen sitten ennemmin kuin sen, että kokonaan poistetaan saatavuusharkinta. 

Huomatkaa myös, että Ruotsi ei ole Venäjän naapurimaa, kuten Suomi on. Ruotsin maa-
hanmuuttopolitiikkaa on muutenkin aika katastrofaalista, maailman huonointa itse asiassa,
täysi katastrofi. Miksi sitä pitäisi Suomenkin matkia? Täällä on varsinkin kokoomuksesta
vedottu siihen, että kun Ruotsin talousluvut näyttävät niin hyvältä, niin se onkin jopa saa-
tavuusharkinnan poiston ansiota siellä. Eivätkä muutkaan EU-maat ole noudattaneet Ruot-
sin esimerkkiä tässä. Ei kovin hyvä päätös Ruotsilta, ei missään nimessä.

Olen huomannut, että saatavuusharkinnan poistoa ajavat ovat yleensä niitä, jotka ovat jo
muutenkin riemuinneet, miten Suomeen saapuu jatkuvalla syötöllä kymmeniätuhansia siir-
tolaisia elintason perässä — kouluttamattomia, kielitaidottomia siirtolaisia, ei sellaisia,
mitä Suomen työmarkkina edes kaipaisi. Kysynkin teiltä silti, eikö vaikka näistä täällä jo
olevista siirtolaisista löytyisi noita teidän esittämiänne niin tarvittuja työntekijöitä [Ozan
Yanarin välihuuto — Anna Kontulan välihuuto] matalapalkkatyöntekijöiksi. Onko tarkoi-
tuksenakin, että elintasosiirtolaiset jäävät kotiin, vai onko tarkoituksena, että myös nämä
elintason perässä Suomeen muuttaneet menisivät töihin Suomessa? No, sitten pitää keskit-
tyä siihen, ei saatavuusharkinnan poistoon.

Siirtolaisuudesta puheen ollen tosiaan huomautan, että jos tämä saatavuusharkinta pois-
tetaan, niin silloinkin matalapalkkatyövoima saapuu Suomeen jatkossakin turvapaikanha-
kijoina, käyttävät hyväkseen lain porsaanreikää nimeltä turvapaikkajärjestelmä. Eihän
tämä turvapaikkajärjestelmä ole laillisen työsiirtolaisuuden järjestelmä, ei missään nimes-
sä, ne ovat kaksi aivan eri asiaa, ja niiden sekoittaminen ja ideologisesti semmoinen niiden
sekoittamisen ajaminen on väärin. Eivät nämä laittomasti maassa olevat ole mitään avuton-
ta väkeä, niin kuin aina jatkuvasti esitätte. Haette aina laittomasti Suomessa oleville niin
kovasti sääliä kaiken maailman nyyhkytarinoin ja kertomuksin. Kyllä laittomasti maassa
olevat ovat ihan samanlaisia ihmisiä kuin kaikki muutkin. Laittomasti maassa olevat ihan
varmasti tulisivat käyttämään lain jokaisen porsaanreiän, mikä annetaan. Järjestelmät ovat
23



Pöytäkirjan asiakohta PTK 110/2017 vp
sellaisia, ihmisiä ei itsessään voi syyttää, mutta järjestelmästä on kyse, ja pitää katsoa jär-
jestelmää. Ei pidä tehdä järjestelmää, missä on huonoja porsaanreikiä, mikä kannustaa
käyttämään.

Kyllä varmasti siis, jos tämä aloite menisi läpi, myös nämä vaikka laittomasti maassa
olevat ulkomaalaiset varmasti käyttäisivät näitä porsaanreikiä, niin että saisivat jäädä maa-
han, tänne pystyisivät jäämään kepulikonstein matalapalkkatyöhön jopa väärennetyllä
työsopimuksella. Miettikää nyt, mikä määrä väärennettyjä työsopimuksia laaditaan, jos
saatavuusharkinta poistuu. Ne laittomasti maassa olevat ryhtyvät sitten töihin puolta pie-
nemmällä palkalla kuin siinä nimellisessä työsopimuksessa tai jopa kokonaan pimeästi.

Tämä lakialoite uhkaa kaikkien näiden alle 3 000 euroa tienaavien suomalaisten työ-
paikkoja, myös yli sen tienaavien, niin kuin tässä kävi esimerkiksi lentoemäntien ja mui-
den lentoalan ihmisten osalta ilmi. Mutta ainakin kaikkien alle 3 000 euroa tienaavien suo-
malaisten työpaikat olisivat liipaisimella. Tämä heikentää työsopimusten yleissitovuutta
tulevaisuudessa — huomatkaa, tulevaisuudessa, te vasemmistoliitosta koko ajan esitätte,
että ei tämä heikennä työsopimusten yleissitovuutta, mutta tulevaisuudessa pitkässä juok-
sussa. Eivät nämä missään tyhjiössä tapahdu, vaan kyllä tulevaisuudessakin ne vaikuttavat
asioihin.

Ehkä kuitenkin tämä duunareiden aseman heikentyminen pitkässä juoksussa selittääkin
sen, miksi porvarit kannattavat tätä kolmansien maiden matalapalkkatyövoiman saatavuu-
den lisäämistä niin kovasti. Vasemmiston osalta sitä ei kyllä kuitenkaan valitettavasti seli-
tä mikään muu kuin se, että olette luopuneet suomalaisen työvoiman puolustamisesta, ot-
taneet tilalle ideologisen maailman syleilyn.

Sanon vielä yhden asian, mikä tässä on uskomatonta. — Onko tässä 10 minuutin aika?
— No, sitten en enää sano sitä asiaa, mikä tässä on uskomatonta, koska minulla menisi sii-
hen ehkä vielä muutama minuutti lisää. [Naurua]

Mutta, arvoisa puhemies, ette ehkä puheestani olisi arvanneet, mutta vastustan voimak-
kaasti tätä lakialoitetta.

21.07 Leena Meri ps: Arvoisa puhemies! Kiitos edustaja Taviolle. Hän toi hyvin esille
perussuomalaisten eduskuntaryhmän ajatuksia, ja oli pitkä ja hyvä puhe, enkä lähde niitä
toistamaan. Otan tässä muutamia asioita esille, joita illan aikana on tullut. 

Sosiaalidemokraattien edustaja Tuppurainen puhui ja sotki tähän asiaan rajat kiinni -aja-
tuksen. Jotenkin en voinut ymmärtää, mistä on kyse, kunnes edustaja Tavio äsken hyvin toi
sen ajatuksen auki, että se on vastakkainen ajatus tälle rajat auki -asialle, ja kyllähän tässä
selkeästi on nyt tämmöistä maahanmuuttoideologiaa haluttu tuoda ja unohtaa tosiaan suo-
malainen työntekijä ja suomalainen työtön ja heidän tilanteensa. Kyllä se niin kuin loisti
kaikesta siitä keskustelusta. 

Tässä edustaja Räsäsellä tuntui olevan hirveän hyvät tiedot siitä, missä eri maissa näitä
on käytössä, ja hänhän kertoi, että EU- ja Eta-maissa ja OECD-maissa ei missään ole täy-
sin avointa järjestelmää, ja siksi hänkin ihmetteli, miksi se pitäisi Suomeen tuoda. En ole
vieläkään löytänyt sitä perustetta näistä keskusteluista.

Edustaja Modig vasemmistosta toi valtavan listan siinä puheenvuoronsa lopuksi, mitä
kaikkia erilaisia viranomaistoimintoja ja kriminalisointeja pitäisi tuoda tähän meidän jär-
jestelmään. Jotenkin tuntuisi aika hullulta, että me haluaisimme lisätä työperäistä maahan-
muuttoa mutta meidän pitäisi samaan aikaan lisätä ihan järkyttävästi valvontaa ja krimina-
24



Pöytäkirjan asiakohta PTK 110/2017 vp
lisointia. En nyt oikein ymmärrä, mistä se säästökään edes tulisi, ja jotenkin siinä ei ole oi-
kein minkään maailman logiikkaa.

Edustaja Paatero toi hyvin esille vierailtuaan Japanissa — kiitos tästä tiedosta sieltä —
että työllisyydenkin osalta heillä on ajatuksena, että ensin oma maa. Olen ymmärtänyt
myös heidän turvapaikkapolitiikkansa olevan samansuuntaista, että ensin oma kansa, ja he
eivät oikein ymmärrä, miksi heidän pitäisi lainkaan avata rajojaan.

Sitten ottaisin vielä esille tämän emeritustalousprofessori Matti Virénin kirjoituksen
12.10.2017, jossa hän myös tuo esille sen, että kun tänne tullaan vaikka tällä 3 000 euron
tulorajalla, siitä huolimatta nimenomaan julkinen valta, valtio jää vielä miinukselle tulojen
ja menojen suhteen. On huomattava, että henkilö tarvitsee palveluita ja hän käyttää palve-
luita ja jos hänellä on täällä perhe mukana, niin tietysti perhekin tarvitsee palveluita. Eli ei
se ole ihan mitään niin yksinkertaista, että tänne tulee vain joku töihin ja sitten Suomi hyö-
tyy siitä ja kaikki menee oikein mukavasti.

Minusta edustaja Tavio otti tuossa esille hyvin sen laittomaan maahanmuuttoon liitty-
vän ongelman, joka voisi olla myös mielestäni juuri vetovoimatekijä sille, että ihmiset tu-
levat tänne ja sitten työllistyvät täällä niin, että he ovat esimerkiksi saaneet ensin päätök-
sen siitä, että eivät saa turvapaikkaa, ja käännytyspäätöksen ja sitten saavat töitä, ja auto-
maattisesti heidän pitäisi saada jäädä tänne. Minusta olisi aika järjetöntä edes ajatella niin.
Tietysti tämän tarveharkinnan pitää olla ensisijainen.

On varmasti hienoa syleillä koko maailmaa ja ottaa yksittäistapauksia esille, ja jokainen
meistä herkistyy yksittäistapausten kohdalla, mutta meidän pitää muistaa, että me olemme
pieni kansa ja me emme valitettavasti voi pelastaa koko maailmaa meidän rahoillamme,
vaikka se olisi kuinka ihana ajatus itse kenestäkin. Jotenkin mietin, että kun meidät on va-
littu tänne Suomen eduskuntaan ja meillä on Suomi 100 vuotta, niin onko kaikilla muistis-
sa, kenen verovaroilla tämä talo on rakennettu, kenen verovaroilla me käymme täällä joka
päivä, kenen verovaroilla on rakennettu tämä suomalainen yhteiskunta ja kenen pitkillä
työpäivillä ja sotakorvauksilla tämä on maksettu. Se olisi ihan älyttömän hyvä muistaa.

Kun tuossa päivällä käsittelimme eduskunnan oikeusasiamiehen vuosikertomusta,
RKP:n edustaja Eva Biaudet otti esille ainoan huolenaiheen, mikä hänellä oli, tuon turva-
paikanhakijoiden oikeusturvan. Eduskunnan oikeusasiamies on vuodesta 2013 kuitenkin
kiinnittänyt huomiota vanhustenhuoltoon, vammaispalveluihin, lastensuojeluun ja siellä
ilman lakia tapahtuviin sitomisiin ja vapauden menetyksen tyyppisiin riistoihin, ja se ei sil-
ti huolettanut. Puhuin siinä puheenvuorossani siitä, että ihmiset kysyvät, että onko siellä
eduskunnassa toisilla edustajilla edes käsitystä siitä, kenen asioita siellä ensisijaisesti aje-
taan. Ajetaanko siellä suomalaisten asioita ja suomalaisten työllisyyttä vai mitä siellä aje-
taan? Ajatellaanko niin, että me pelastamme koko maailman ja tuomme keskusteluun vain
sen, mitä turvapaikanhakijan elämässä tapahtuu? Meillä on satojatuhansia vanhuksia, vam-
maisia, lastensuojelun asiakkaita, ja niistä ei sitten olla huolissaan. Olisi kiva nähdä täm-
möinen vastaava aloite, ja näin monen allekirjoittajan. Mekin olemme keränneet aika mo-
nista aiheista, eikä tämmöistä määrää saa kuin tämmöisessä tilanteessa. Kyllä täytyy sa-
noa, kuten edustaja Tavio sanoi, että ovatkohan kaikki edes ihan ymmärtäneet, mihin ovat
nimensä laittaneet, ja onko se nyt sitten vain muodikasta ajatella näin.

Vielä korostaisin sitä, että Ruotsin hallitus on julkaissut viime vuonna selonteon, jonka
mukaan Ruotsiin on tarveharkinnan poiston myötä syntynyt maahanmuuttoväylä. Rapor-
tin mukaan noin 40 prosenttia muuttajista tulee aloille, joilla ei ole pulaa työväestä — siis
25



Pöytäkirjan asiakohta PTK 110/2017 vp
ei ole pulaa työväestä. Lisäksi 20 prosenttia tulee matalapalkka-aloille, joilla työvoimasta
on jo nyt ylitarjontaa. Elikkä ei ole Ruotsissakaan hyvät kokemukset. 

Mutta jokainen uskoo siihen, mihin haluaa. Minä uskon faktoihin ja siihen, että meillä
on itsenäinen valtio, joka päättää itse omista asioistaan, ja meidän pitää ensisijaisesti aja-
tella meidän oman maan asukkaita eikä lähteä miettimään, kuinka paljon me saisimme
maapallolta ihmisiä tänne töihin, kun samaan aikaan suomalaiset sitten olisivat työttömä-
nä.

21.14 Ozan Yanar vihr: Arvoisa rouva puhemies! Tavallisesti olisin pitänyt lyhyen pu-
heen, jossa olisin todennut, että tämä nyt on aika järkevä aloite, ja olisin kannattanut sitä.
Mutta kyllä pientä opastusta tähän salin etupuolelle pitää tehdä. — Siellä naureskellaan.

Sanon suhteellisen selvästi niin, että jokainen ymmärtää: Kyllä, täällä ajetaan Suomen
etua. Kyllä. Ja Suomen etu on juuri se, mitä te ette välttämättä näe, koska te katsotte asiaa
tietyntyyppisesti, teille luonteenomaisesti. [Leena Meri: Mitä sinä tarkoitat? Luonteen-
omaisesti?] Suomen etu on se, että ihminen pääsee Suomeen töihin ja osallistuu meidän ta-
louden rattaiden pyörittämiseen, maksaa veronsa ja osallistuu yhteisiin talkoisiin. Tämä on
erittäin tärkeä asia huomata, kun te puhutte tästä asiasta. Ja maahanmuuttaja ei ole yhtä
kuin pelkästään sosiaalituilla huollettava henkilö, vaan maahanmuuttaja on myös henkilö,
joka on veronmaksaja ja tämän maan rakentaja.

Tähän voisi muutamalla argumentilla lähteä tämän lakialoitteen kannattamiseen. Minä
itse kannatan vahvasti EU- ja Eta-alueen työvoiman saatavuusharkinnasta luopumista. On
siis paradoksaalista, että samaan aikaan, kun maahanmuuttajat halutaan osaksi tätä yhteis-
kuntaa ja mukaan työelämään maksamaan veroja ja rakentamaan elämäänsä Suomessa
omin voimin, on työllistymisen tielle kasattu huonosti tarkoitustaan vastaavia, byrokraat-
tisia esteitä. Tämä aloite voidaan nähdä osana norminpurkua, yhtenä keinona helpottaa ih-
misen työllistymistä. Sitähän me kaikki haluamme. 

Tällä hetkellä se, että vakituinenkaan työpaikka ei ole varma tae saada työntekijän oles-
kelulupaa, on aika jännä tilanne. Tämä on yksittäisille ihmisille kohtuutonta. Jos työpaikka
on siis hankittuna, ihminen valittu tehtävään ja halukas tarttumaan työhön, ei byrokratian
tulisi olla esteenä tälle. Eikä ole myöskään selkeää näyttöä siitä, että maahanmuuttajien
työllistyminen heikentäisi kantaväestön tai maassa jo olevien työllistymismahdollisuuk-
sia. Työ luo työtä, kuten tässä aiemmin keskustelussa sanottiin. On myös hyvä muistaa,
että Suomen lait ja asetukset koskevat kaikkia. Ketään ei saa siis riistää.

Tiukka tarveharkinta vaikeuttaa ihmisten työllistymistä mutta on myös työnantajille vai-
vaksi. Hakemuksien käsittelyajat ovat melko pitkiä, mikä on monelle työnantajalle haitak-
si, kun työntekijää tarvitaan usein nopealla aikataululla. 

Lopuksi totean, että on siis luontevaa, että Suomi luopuu työntekoa hidastavasta ja jopa
välillä estävästä asiasta nimeltä saatavuusharkinta. Tämä on hyvä aloite, kannatan koko sy-
dämelläni. — Kiitos.

21.18 Sami Savio ps: Arvoisa puhemies! Käsittelyssä on siis vasemmistoliiton edustaja
Kontulan ja yli sadan muun kansanedustajan allekirjoittama ulkomaalaislain muuttamista
koskeva lakialoite, jossa esitetään EU- ja Eta-alueen ulkopuolelta tulevien työntekijöiden
saatavuusharkinnan poistamista. Salissa on kuultu tänään muilta ryhmiltä lukuisia aloitetta
ylistäviä puheenvuoroja, ja näyttääkin siltä, että täällä eduskunnassa enää vain perussuo-
26



Pöytäkirjan asiakohta PTK 110/2017 vp
malaiset puolustavat suomalaista työntekijää. Myös perussuomalaisten puheenjohtaja Jus-
si Halla-Aho tuomitsi jyrkästi Kontulan aloitteen aiemmin tänä syksynä.

Vaikka täällä eduskunnassa saammekin hyvin vähän tukea tässä asiassa, niin perussuo-
malaiset eivät kuitenkaan ole onneksi täysin yksin. Muun muassa Rakennusliiton varapu-
heenjohtaja Kyösti Suokas on tyrmännyt kovin sanoin edustaja Kontulan lakialoitteen.
Myös muilta tahoilta ammattiyhdistysliikkeen suunnasta on esitetty voimakasta kritiikkiä
tätä lakialoitetta kohtaan ja täysin syystä. Ay-liike hoitaa tehtäväänsä ja ajaa työväestön
etua vastustaessaan tätä lakialoitetta.

Arvoisa puhemies! Saatavuusharkinnasta luopumisen vaikutuksia on vähätelty suuresti
julkisessa keskustelussa. Ruotsissa se on johtanut muun muassa työvoiman ylitarjonnan
pahenemiseen matalapalkka-aloilla, aiheuttanut väärinkäytöksiä ja pakottanut valvonnan
lisäämiseen. Ruotsi on yksi harvoista Euroopan maista, joka on luopunut työvoiman saa-
tavuusharkinnasta, eivätkä seuraukset ole olleet missään määrin lohdullisia. Kuten edusta-
ja Meri äsken totesi, Ruotsin hallituksen viime vuonna julkaiseman selonteon mukaan noin
40 prosenttia Ruotsiin muuttajista tulee aloille, joilla ei ole pulaa työväestä. 20 prosenttia
tulee matalapalkka-aloille, joilla työvoimasta on ylitarjontaa. Tämä ei ainakaan toivotta-
vasti ole ollut alkuperäinen tarkoitus Ruotsissakaan.

Ruotsissa myös monenlaisen kontrollin ja valvonnan tarve on kasvanut, ja siihenhän
edustaja Modig äskenkin kehotti Suomea valmistautumaan. Vaikuttaakin hyvin oudolta
luoda ensin ongelma ja esittää sitten siihen lukuisa määrä ratkaisuja, jotka eivät välttämät-
tä edes toimisi käytännössä.

Myöskään osaajien saaminen Suomeen ei missään nimessä kelpaa edustaja Kontulan te-
kemän lakialoitteen perusteeksi. Jo nyt esimerkiksi erityisasiantuntijat, tutkijat ja yritysten
ylimmässä tai keskijohdossa toimivat henkilöt on vapautettu saatavuusharkinnasta.

Kuten totesin debattivaiheessa, Kontulan lakialoite on kerännyt allekirjoittajia kaikista
eduskuntapuolueista perussuomalaisia lukuun ottamatta. Ainakin itseäni kummeksuttaa
se, että muun muassa sosiaalidemokraattien eduskuntaryhmästä allekirjoittajia löytyy pe-
räti seitsemän. Näiden kansanedustajien osalta sosiaalidemokraattisen työväenliikkeen ar-
vot näyttävät jostain syystä jääneen taka-alalle tämän lakialoitteen myötä. Edustaja Tuppu-
rainen jopa syyttää aloitteen kritisoijia rajat kiinni -politiikasta. Tätä syytettä en missään
määrin voi ymmärtää. Onneksi kuitenkin aivan kaikki sosiaalidemokraatit eivät näytä ajat-
televan edustaja Tuppuraisen tavoin, ja se on positiivista. Kehottaisin myös edustaja Tup-
puraista muistamaan kansallisen etumme.

Arvoisa puhemies! Perussuomalaiset siis vastustavat saatavuusharkinnan poistamista.
Se avaisi toteutuessaan portin työehtojen polkemiselle ja halpatyömarkkinoiden syntymi-
selle varsinkin nykyisen massatyöttömyyden vallitessa. Suurimpia häviäjiä olisivat etujen-
sa puolustajia valitettavan harvoin löytävät suomalaiset työntekijät, työttömät ja veron-
maksajat. Kuten edustajat Meri ja Tavio äsken puheenvuoroissaan toivat selvästi ilmi, on
perussuomalaisten erittäin selkeä kanta se, että työvoiman saatavuusharkinnasta on pidet-
tävä tiukasti kiinni vähintään nykyisellä tasolla.

Vetoan lopuksi eduskuntaan, että se hylkää edustaja Kontulan erittäin huonosti harkitun
lakialoitteen, ei tarpeettomana vaan perin juurin haitallisena.

21.23 Anna Kontula vas:  Arvoisa puhemies! Aloitan puheenvuoroni kommentoimalla
hiukan aikaisempia puheenvuoroja.
27



Pöytäkirjan asiakohta PTK 110/2017 vp
Ensinnäkin saatavuusharkinnan piirissä olevien henkilöiden määrästä Suomessa. Täällä
on toistunut luku 8 000, ja tämä tavallaan on ihan oikein, mutta jos me haluamme tietää,
mikä on se luku ihmisiä, jotka oikeasti käyvät sen saatavuusharkintaprosessin läpi, joiden-
ka työluvan myöntämisen yhteydessä erikseen edellytetään työpaikan avaamista järjestel-
miin ja sen osoittamista, että tähän ei ole EU- ja Eta-alueelta mahdollista löytää työnteki-
jää, niin luku on huomattavasti pienempi. Tämä 8 000 perustuu TEMin tilastoihin, ja siinä
ovat mukana jatkoluvan hakijat, joiden kohdalla yleensä saatavuusharkintaa ei käytännös-
sä sovelleta, kuten myös ne työntekijäryhmät, jotka ovat jo alueellisella linjauksella käy-
tännössä vapautettu saatavuusharkinnan piiristä. Minulla ei ole ihan tarkkaa lukua siitä,
kuinka moni viime vuoden työluvista sitten oikeasti oli konkreettisesti saatavuusharkin-
nan piirissä, mutta se luku on huomattavasti pienempi kuin 8 000.

Edustaja Tavio esitti tuossa useita väitteitä, mutta koska kieli oli ala-arvoista ja samoin
perehtyneisyys substanssiin, minä oletan, että hän ei edes oleta minkäännäköistä vuorovai-
kutusta tai keskustelua puheenvuoronsa päälle, enkä sellaiseen ryhdy.

Saviolle ja Merelle vastaisin liittyen tähän, ilmeisesti Malmön paperiin, johonka kumpi-
kin viittasi. On kyllä totta, että tässä paperissa todetaan, että Ruotsin hallituksen odotukset
uusien työntekijöiden saamisesta nimenomaan työvoimapula-aloille eivät toteutuneet niin
kuin siellä toivottiin, ja tämä on varmasti relevantti tieto sellaisille ihmisille, jotka saata-
vuusharkinnan poistoa kannattavat siksi, että ovat huolissaan työvoimapulasta. Minä en
ole huolissani, ja sen takia minä myöskään en ole pitänyt esillä omassa argumentaatiossani
tätä Malmön paperia. Mutta tämän tuloksen osalta on hyvä pitää mielessä, että nämä eivät
ole uusia ihmisiä saatavuusharkinnan jälkeen, vaan se työntekijöiden kokonaismäärä ja
myös heidän jakautumisensa eri aloille pysyi saatavuusharkinnan poistoa ennen ja sen jäl-
keen suurin piirtein samana. Ei ole siis kysymys mistään uudesta työntekijöiden ryhmästä,
joka olisi kohdistunut Ruotsin työmarkkinoilla jotenkin eri tavalla kuin aikaisemmin, vaan
kysymys on havainnosta, että niitä muutoksia, mitä toivottiin, ei saavutettukaan — osin
siksi, että ylipäätään työntekijöiden tuleminen jäi niin vähäiseksi.

Sitten vielä erikseen siitä, mitä vasemmisto, jota minä nyt täällä ainoana edustan, kan-
nattaa ja mitä ei kannata.

Minä en kannata ihmisten liikkuvuutta. Minä kannatan ihmisten oikeutta liikkumiseen.
Ne ovat kaksi aivan eri asiaa. Monissa tapauksissa liikkuminen, työllistyminen kauas
omasta kotimaasta on valtava inhimillinen tragedia. Minä olen ollut näiden ihmisten kans-
sa paljon tekemisissä, kirjoittanut heistä pari kirjaa, ja minä tiedän, että se, että joutuu läh-
temään siirtotyöläiseksi, ei ole välttämättä ihmiselle mikään onnenpotku. Eikä sellainen
kansainvälinen systeemi ole reilu, joka pakottaa ihmisiä siihen, pakottaa valtaviin uhrauk-
siin, pitkiin eroihin omasta perheestään. Minä en siis näe ihmisten liikkumista mitenkään
yksiselitteisesti myönteisenä asiana, mutta minä näen, että silloin kun ihmiset liikkuvat,
pelisääntöjen pitää olla reilut. Ihmisiä pitää kohdella kunnolla, ja meidän pitää luoda sem-
moiset järjestelmät, joissa ihmisoikeudet voivat toteutua. Siinä on kysymys aivan eri asias-
ta.

Mutta sitten itse siihen, mitä olin sanomassa.
Arvoisa puhemies! Saatavuusharkinnan ongelmat liittyvät yleensä nimenomaan maassa

jo oleskeleviin henkilöihin, ja sen takia julkisuudessa onkin ehdotettu, että saatavuushar-
kinnan voisi poistaa rajatusti vain näissä tapauksissa. Tällainen ehdotus on ilman muuta
kannatettava, ja se helpottaisi monen ihmisen elämää. Sen takia tätä lakiesitystä kirjoitta-
essanikin pohdin ja selvitin, olisiko tämä mahdollista.
28



Pöytäkirjan asiakohta PTK 110/2017 vp
Ratkaisu jättäisi kuitenkin edelleen pulaan työmarkkinoiden kaikkein haavoittuvaisim-
man ryhmän eli paperittomat. Vaikka he olisivat oleskelleet ja työskennelleet Suomessa
pitkäänkin, he eivät voi todentaa oleskeluaan sellaisella tavalla, joka vapauttaisi saatavuus-
harkinnasta. Paperittomalla tarkoitetaan tässä yhteydessä siis henkilöä, jolla ei ole Suomen
valtion myöntämää oleskeluoikeutta. Usein kyse on siitä, että henkilö on syystä tai toisesta
jäänyt Suomeen oleskelulupansa umpeutumisen jälkeen. Noista alkupuheenvuorossani
esittämistäni esimerkeistä Irinan tapaus oli tällainen, samoin ne kielteisen turvapaikkapää-
töksen saaneet, joita ei voida kotimaahansa palauttaa.

Edellisten lisäksi Suomessa oleskelee joukko ihmisiä, joilla on jonkun muun EU-maan
myöntämä oleskelulupa ilman työnteko-oikeutta. Tällöin henkilö ei ole Suomessa luvatta,
mutta hänen oleskelunsa ei ole työlupaa varten todennettavissa tai se vaatisi niin raskaan
byrokratian, ettei se ole toteuttamiskelpoinen idea. Mikäli saatavuusharkinnan poistamista
ajetaan ihmis- ja työoikeusperusteilla, ei paperittomia ryhmänä tietenkään voi sivuuttaa.

Arvoisa puhemies! Juuri nyt paperittomuuteen liittyy kuitenkin myös laajempaa yhteis-
kunnallista problematiikkaa. Ruotsia lukuun ottamatta kaikissa EU-, Eta- ja OECD-mais-
sa sovelletaan tarveharkintaa ulkomaisen työvoiman työmarkkinoille pääsyyn. Erityisesti
isoissa ja kolonialistisen historian omaavissa maissa se kuitenkin käytännössä säätelee
vain pääsyä virallisille työmarkkinoille, ei niinkään pääsyä maahan, työtä kun on verraten
helppo löytää myös ilman lupia virallisten työmarkkinoiden ulkopuolelta. Lähes kaikissa
länsimaissa paperittomia on nimittäin ollut niin paljon ja niin pitkään, että heitä varten on
muodostunut erillisiä instituutioita. Paperittomia ei virallisesti ole olemassa, mutta käytän-
nössä he työskentelevät ja harrastavat, hoidattavat lapsiaan, käyvät lääkärissä ja asuvat
vuokralla lähes kuten kuka tahansa. Tämä ei ole hyvä asia sen paremmin yhteiskunnan
kuin yksilönkään kannalta. Oikeudettoman asemansa vuoksi paperittomat ovat poikkeuk-
sellisen haavoittuvassa asemassa ja joutuvat usein työskentelemään kohtuuttomilla ehdoil-
la. Valtiolle kukoistava harmaa sektori tarkoittaa tietysti menetettyjä verotuloja, minkä li-
säksi eriarvoisuus rasittaa välillisesti kansantaloutta ja yhteiskunnallista vakautta.

Suomea on laajamittaiselta paperittomuudelta suojannut syrjäinen sijaintimme, käsittä-
mätön kielemme sekä vuoteen 2015 saakka niin sanottu B-lupajärjestelmä. Perinteisesti
meillä on ajateltu, että jos luvatta maassa oleskelevaa ei voida palauttaa, on hänelle löydet-
tävä jokin oleskelustatus. Näin jälkikäteen katsottuna tämä on ollut viisasta politiikkaa, sil-
lä sen seurauksena meille ei ole syntynyt samanlaista paperittomien varjoyhteiskuntaa kuin
moniin muihin maihin, lähes kaikkiin verrokkimaihin. Viime vuosina oleskelun virallista-
mista on meillä kuitenkin järjestelmällisesti vaikeutettu samaan aikaan, kun liikkuvuuden
lisääntymisen ja kielteisten turvapaikkapäätösten kasvu on hyvää vauhtia kasvattamassa
paperittomuutta Suomeenkin. Näistä asetelmista on vain ajan kysymys, milloin harmaa
sektori on riittävän suuri toimiakseen itsenäisenä vetovoimatekijänä. Sen jälkeen on mel-
ko lailla samantekevää, onko meillä saatavuusharkintaa vaiko ei.

Arvoisa puhemies! Saatavuusharkinta on yksi niistä tekijöistä, jotka heikentävät jo
maassa oleskelevien ihmisten mahdollisuutta työllistyä virallisille työmarkkinoille. Se
jopa pakottaa ihmisiä virallisen työn piiristä harmaaseen. Siten se osaltaan työntää Suo-
mea kohti pistettä, jossa varjojärjestelmät alkavat toimia ja rekrytoida ihmisiä itsenäisesti.
Siten saatavuusharkintaan voi suhtautua kriittisesti paitsi ihmisoikeusperusteella myös
maahanmuuton hallinnan näkökulmasta.
29



Pöytäkirjan asiakohta PTK 110/2017 vp
21.32 Joona Räsänen sd:  Arvoisa puhemies! Tähän loppuun on ehkä paikallaan vielä
muutama huomio tästä keskustelusta. Aloitan näistä muutamasta väitteestä, jotka tässä
kuuluivat.

Edustaja Yanar viittasi siihen, että jos ihmisellä on kokopäiväinen työ, niin hän ei vält-
tämättä kuitenkaan saatavuusharkinnan takia saa jäädä tänne. Itse asiassa tilanne yleensä
on niin, että jos ihmisellä on kokoaikainen työ, niin hänellä on työntekijän oleskelulupa tai
sitten hän on saanut oleskeluluvan jollakin toisella oikeudella, mihin työnhakuoikeus kyllä
kuului, mutta tästä on tullut kielteinen päätös ja sen jälkeen hän hakee uutta lupatyyppiä.
Tässä yleisesti tänä päivänä puhutaan juuri niistä turvapaikanhakijoista, joilla on siis kol-
men kuukauden tai kuuden kuukauden jälkeen kyllä työnteko-oikeus riippuen, ovatko pa-
perit kunnossa vai ei. Sitten kun turvapaikkaprosessi on käyty loppuun, ja jos sieltä tulee
kielteinen päätös, niin jos he ovat työllistyneet, he yleensä kyllä hakevat tätä työperusteista
oleskelulupaa. Siinä sitten riippuu vähän alasta ja alueesta, tuleeko saatavuusharkinta ky-
seeseen vaiko ei. Tässä korostan sitä, että on tärkeää, että sekä turvapaikkaprosessi että työ-
lupaprosessi mitoitetaan yhteen eikä lähdetä esimerkiksi näitä palautustoimenpiteitä teke-
mään ennen kuin molemmista on saatu päätökset.

Toinen väite liittyy lyhytaikaiseen työntekoon. Kyllä meillä tällä hetkellä lainsäädäntö
mahdollistaa lyhytaikaisen työnteon, esimerkiksi kausityön osalta, jo ilman tätä saatavuus-
harkintaa.

Sitten seuraava pointti tai huomio liittyy siihen, kun edustaja Kontula viimeisessä pu-
heenvuorossaan pohti hieman sitä problematiikkaa, että pitäisikö tässä sen sijaan, että koko
saatavuusharkinta poistetaan, katsoa niiden osalta, keitä tämä nyt eniten kaltoin kohtelee,
ketkä ovat jo Suomessa. Kehottaisin, että tätä ehkä enemmän kannattaisi pohtia kuin sitä,
että romutetaan koko järjestelmä, koska on juuri niin, että jos autosta on rengas puhjennut,
niin vaihdetaan se rengas eikä koko autoa.

21.34 Anna Kontula vas: Siinä vaiheessa, kun tätä lakialoitetta kirjoitin ja tapasin paljon
asiantuntijoita eri suunnista, kävin paljon keskusteluja ja selvitin myös tätä mahdollisuutta
tällaiseen ratkaisuun, näytti aika ilmeiseltä, että koska me jaamme yhteiset työmarkkinat
muun EU- ja Eta-alueen kanssa, me emme voi tehdä sellaista säädäntöä, joka koskisi pel-
kästään Suomessa oleskelevia ihmisiä liittyen tähän oleskelustatukseen. Tässä tapaukses-
sa se pitäisi ulottaa koko EU- ja Eta-alueelle, ja siinä vaiheessa oleskelun dokumentointi ja
toisaalta sen koko rajauksen vaikuttavuus tai mielekkyys asettuu niin kummalliseen va-
loon, että se on vain umpikuja, sitä kautta ei voi tätä asiaa jatkaa. Tai ainakin tähän johto-
päätökseen itse tulin.

Keskustelu päättyi ja asian käsittely keskeytettiin.
30


