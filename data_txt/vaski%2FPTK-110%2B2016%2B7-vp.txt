















































DEMF591.tmpSave.xml


Pöytäkirjan asiakohta PTK 110/2016 vp
Pöytäkirjan asiakohta 

PTK 110/2016 vp

Täysistunto

Tiistai 8.11.2016 klo 13.59—21.55

7. Hallituksen esitys eduskunnalle laeiksi sotilastapaturman ja palvelussairauden korvaa-
misesta, tapaturman ja palvelussairauden korvaamisesta kriisinhallintatehtävässä ja soti-
laallisesta kriisinhallinnasta annetun lain 20 §:n muuttamisesta

Hallituksen esitys HE 225/2016 vp

Lähetekeskustelu

Ensimmäinen varapuhemies Mauri Pekkarinen: Lähetekeskustelua varten esitellään
päiväjärjestyksen 7. asia. Puhemiesneuvosto ehdottaa, että asia lähetetään sosiaali- ja ter-
veysvaliokuntaan, jolle puolustusvaliokunnan on annettava lausunto.

Keskustelu

19.25 Timo Heinonen kok: Arvoisa herra puhemies! Hyvät edustajakollegat! Tämä esi-
tys on minulle erityisen mieluisa. Kriisinhallintaveteraanit saavat vihdoin tarvitsemansa
hoidon ja avun. Siitä kiitos kuuluu entiselle ministerille Carl Haglundille, nykyiselle puo-
lustusministerille Jussi Niinistölle, entiselle ministerille Hanna Mäntylälle, nykyiselle so-
siaali- ja terveysministeri Pirkko Mattilalle ja valtiovarainministeri Petteri Orpolle.

Tänä vuonna tulee kuluneeksi tasan 60 vuotta siitä, kun ensimmäiset suomalaiset rau-
hanturvaajat lähtivät maailmalle. Myöhemmin arvokas työ on palkittu myös muun muassa
Nobelin rauhanpalkinnolla, ja erityisesti meidän rauhanturvaajat ovat keränneet suurta ar-
vostusta maailmalla. Meistä on tullut rauhanturvaamisen ja rauhan välittämisenkin suur-
valta.

Aivan yhtä suurta arvostusta nämä rauhanturvaajat eivät ole saaneet täällä kotimaassam-
me. Tarkoitan nyt niitä muutamaa kymmentä vakavasti fyysisesti tehtävissään loukkaan-
tunutta ja arvoituksellisen suurta psyykkisesti loukkaantuneiden joukkoa. Kaiken kaik-
kiaan näissä rauhanturvaamis- ja kriisinhallintaoperaatioissa on ollut mukana 60 vuoden
aikana noin 45 000 suomalaista naista ja miestä, ja erilaisten tutkimusten perusteella noin 2
prosenttia operaatioihin osallistuneista sairastuu psyykkisesti. Tämä tarkoittaisi noin
900:aa kriha-veteraania. Lisäksi lähes 50 suomalaista on kuollut kriisinhallintaoperaatiois-
sa, ja juuri pari viikkoa sitten saimme suru-uutisen jälleen yhden nuoren miehen kuolemas-
ta koulutusjaksolla. Hänen omaisilleen osanotto.

Nämä todellakin vakavienkin vammojen kanssa elävät kriha-veteraanit ovat joutuneet
Suomessa mielestäni lähes nöyryytetyiksi. Maamme on lähettänyt heidät palvelemaan
maatamme rauhan eteen, mutta loukkaantumisen ja haavoittumisen jälkeen ei vastuuta ole-
kaan kannettu riittävällä tavalla, jos lainkaan. Olen tästä häpeissäni ja surullinen. Siksi itse
olen tehnyt noin viisi vuotta aktiivisesti työtä tämän asian eteen ja olen tyytyväinen, että se
nyt on maaliin tulossa.
 Tarkistettu
4.1



Pöytäkirjan asiakohta PTK 110/2016 vp
Jokainen rauhanturvaamistehtäviin ja kriisinhallintatehtäviin osallistunut saa tämän
vuoden aikana kriisinhallintaveteraanistatuksen ja kriisinhallintaveteraanikortin. Tämän
tavoitteena on nyt vakiinnuttaa sotaveteraaniemme rinnalla kriisinhallintaveteraani-käsite
ja tukea näiden naisten ja miesten kriisinhallintatehtävien jälkeistä sopeutumista. Puolus-
tusministeriö lähettää kriisinhallintaveteraanikortin automaattisesti kaikille niille, joiden
nimi on yhä asevelvollisuusrekisterissä. Muut eli erityisesti yli 60-vuotiaat kriha-veteraa-
nit voivat tilata kortin itse internetsivujen kautta. Kortilla avautuvat ovet muun muassa
Valtiokonttorin tukemaan kuntoutukseen hoitolaitoksissa. Nykyisen sotilastapaturmalain
kanssa on ollut nimittäin ongelmia, ja hoitoa ja hoivaa eivät ole saaneet edes vakavimmin
loukkaantuneet tai haavoittuneet. Nyt laki uudistetaan ja nykyinen sotilastapaturmalaki
korvataan kahdella eri lailla. Toinen laeista koskee muun muassa varusmiehiä ja siviilipal-
velusmiehiä, kertausharjoituksiin osallistuvia reserviläisiä, vapaaehtoista asepalvelusta
suorittavia naisia ja sotilasvirkaan koulutettavia. Kriisinhallintatehtäviin osallistuvia var-
ten säädetään siis nyt oma laki. Hallitus antoi tämän lakiesityksen lokakuun lopulla.

Lakien on tarkoitus tulla voimaan ensi vuoden alussa, ja täydentävässä valtion talousar-
viossa tullaan lisäämään tietojeni mukaan määrärahat kriha-kuntoutuksen takaamiseksi jo-
kaiselle vammautuneelle. Lakiuudistus täsmentää nyt sitä, miten määritellään sotilastapa-
turma ja palvelussairaus. Tavoitteena on, että palveluksessa aiheutuneet vammat ja sairau-
det sekä palveluksesta johtuvien vammojen paheneminen korvataan riittävän kattavasti.
Korvausedellytyksissä otetaan siis nykyistä paremmin huomioon palvelusajan olosuhteet,
jotka lisäävät sairastumisen ja vammautumisen riskiä. Samalla korotetaan ansionmenetys-
korvauksen vähimmäistasoa. 

Uusi laki tapaturman ja palvelussairauden korvaamisesta kriisinhallintatehtävissä kos-
kee taas sotilaalliseen kriisinhallintaan sekä siviilikriisinhallintaan ja Euroopan unionin ra-
jaturvallisuusviraston toimintaan osallistuvia henkilöitä. Nyt voimassa oleva sotilastapa-
turmalaki koskee vain sotilaalliseen kriisinhallintaan osallistuvia. Tämä siis on nimen-
omaan tätä kriisinhallintaveteraaniasiaa. Uudella lailla kaikkien kriisinhallintaan osallistu-
vien turva siis yhtenäistetään, koska palvelusolosuhteet ja niiden aiheuttamat riskit ovat
sekä siviili- että sotilaallisessa kriisinhallinnassa hyvin samanlaiset. Korvaukset makse-
taan jatkossa samoja periaatteita noudattaen kuin sotilastapaturman ja palvelussairauden
korvaukset. Turva on siten kattavampi kuin työntekijöitä koskeva työtapaturma- ja ammat-
titautiturva. Lain mukaan korvausharkinnassa otetaan samalla huomioon kriisinhallinta-
tehtävien erityisolosuhteet.

Kriisinhallintatehtävissä olosuhteet poikkeavat kotimaan rauhanajan olosuhteista, ja nii-
hin sisältyy paljon vammautumisen ja sairastumisen riskejä lisääviä tekijöitä. Kriisinhal-
lintatehtävästä palaavalle tulee lisäksi oikeus erityiseen psyykkiseen tukeen. Psyykkinen
tuki koskisi takautuvasti myös ennen uuden lain voimaantuloa palveluksessa olleita.
Psyykkisen tuen saamisen kynnys olisi matala, eikä se edellyttäisi hakijalta tapaturmana tai
palvelussairautena korvattavaa vammaa tai sairautta. Esityksen mukaan tukea voisi saada
kuitenkin vain yhden vuoden ajan.

Tätä kohtaa pitää vielä valiokuntakäsittelyssä eduskunnassa minusta selvittää. Minusta
tuen pitää olla niin kattava ja niin pitkäkestoinen kuin jokainen yksilöllinen tilanne vaatii.
Tyhjän päälle ei saa jättää enää yhtäkään naista ja miestä. Kriisinhallintaan osallistuvia
koskevaan lakiin sisällytetään lisäksi myös erityinen lisäturva kuolemantapauksen sekä
pysyvän invaliditeetin varalta. Lisäksi minusta eduskuntakäsittelyssä lakiin pitää lisätä
myös tuki ja hoito ja apu omaisille ja läheisille. Sitä monessa tilanteessa saattavat tarvita
2



Pöytäkirjan asiakohta PTK 110/2016 vp
perheiden lapset ja puolisot, ja tulen itse ottamaan tämän myös puolustusvaliokunnassa
esille.

Olen tästä asiasta enemmän kuin iloinen. Olen tämän työn aikana saanut itselleni muu-
taman uuden ystävän. Heidän puolestaan olen enemmän kuin tyytyväinen. Joku nyt kysyy,
onko tämä pois sotiemme veteraaneilta. Vastaan, että ei ole. Ensi vuonna vuosikausiin en-
simmäistä kertaa sotaveteraaneille ei kohdisteta leikkauksia ja myös 1939—1945 veteraa-
nien kuntoutukseen ohjataan lisää tulevina vuosina 40 miljoonaa euroa ja avopalveluiden
haitta-asteraja lasketaan 15:stä 10 prosenttiin. Tällaisia panostuksia sotaveteraaniemme
eteen ei ole yksikään hallitus ennen tätä tehnyt. Nyt ne tehdään.

Rauhanturvaajaliiton puheenjohtaja Paavo Kiljunen totesikin Helsingin Sanomissa jo-
kin aika sitten: "Ne sotaveteraanit, joiden kanssa olen jutellut, suhtautuvat asiaan eli kriha-
veteraaneihin erittäin positiivisesti. He ymmärtävät, että tämä on toinen juttu ja että emme
tavoittele tässä mitään kunniakansalaisuuksia." Ja toinen lainaus: "Sotaveteraanien vank-
kureista syömistä on vältelty viimeiseen asti, eikä tässä ole sellaista." Se on juuri näin.

Tämä vuosi on erinomainen kiittää ja kunnioittaa nyt myös näitä meidän kriha-veteraa-
nejamme. Tänä vuonna nimittäin tulee siis kuluneeksi tasan 60 vuotta siitä, kun ensimmäi-
set suomalaiset rauhanturvaajat lähtivät Suezille joulukuussa 1956. Pidämme huolen jat-
kossa siis jokaisesta naisesta ja miehestä, jonka maailmalle lähetämme nykyisin entistäkin
vaativampiin ja vaarallisempiin tehtäviin. Ja pidämme myös entistä parempaa huolta jokai-
sesta vuosien 39—45 sotiemme sotaveteraanista, sotainvalidista, lotasta ja heidän puoli-
soistaan viimeiseen naiseen ja mieheen asti.

Arvoisa puhemies! Aivan lopuksi haluan nostaa muutaman pienen huomion valiokunta-
käsittelyyn kriisinhallintaveteraanien vertaistukiryhmältä. He toteavat omaan kokemuk-
seensa perustuen, että kuntoutusohjelmaa laadittaessa tulee huomioida erityisesti krooni-
sesta kivusta sekä traumaperäisestä stressihäiriöstä kärsivät. Kriisinhallintainvalidit tarvit-
sevat ehdottomasti näiden oireiden erityisosaamista hallitsevaa ammattitaitoista hoitohen-
kilökuntaa. Sotaveteraaniemme kuntoutuslaitokset ovat kriisinhallintatehtävissä olleille
rauhanturvaajille se oikean sisällön (Puhemies koputtaa) kuntoutukselle mahdollistava
paikka, oikea vertaistuki. Vammojen syntymisolosuhde on hyvin yhdistävä kokemus. (Pu-
hemies koputtaa) Kokenut, ammattitaitoinen, toivomukset huomioiva henkilökunta on
fyysisesti (Puhemies koputtaa) mutta etenkin henkisesti voimaannuttava.

Arvoisa puhemies! Voinko käyttää minulle lain suomaa oikeutta, kolme lyhyttä kohtaa?

Ensimmäinen varapuhemies Mauri Pekkarinen: Olkaa hyvä.

Kiitos. — Toisena kohtana, jonka toivon sosiaali- ja terveysvaliokunnassa esille otetta-
van, on se, että asiantuntijalääkäreillä pitäisi olla sotilastapaturmien asiantuntemus. Va-
kuutustapaturman määrittelemiseen tarvitaan erikoiskoulutusta. Vakuutusyhtiöillä on
omat lääkärit, jotka antavat korvauksen epäämistä puoltavia lausuntoja henkilöitä koskaan
näkemättä. Vaara-, uhka- ja läheltä piti -tilanteiden kohdalla selvitys ja kirjaaminen ovat
ehdoton edellytys, jotta voidaan todentaa syy-yhteys tapahtumiin myöhemmin.

Kolmantena kohtana: Eräs huolenaiheista on loukkaantuneet tai sairastuneet, joita ei ta-
voiteta. On suuri vaara, että ne, jotka todella tarvitsisivat apua, eivät jaksa tai halua tulla
sitä hakemaan. Myös tieto vuosien varrella eri rauhanturvaoperaatioissa haavoittuneista,
loukkaantuneista ja sairastuneista tuntuu olevan hajallaan. Asia korostuu, kun viime vuo-
sina kriisinhallintatehtävät ovat muuttuneet entistä vaativammiksi ja vaarallisemmiksi, jol-
3



Pöytäkirjan asiakohta PTK 110/2016 vp
loin myös haavoittumisten ja loukkaantumisten riski on kohonnut. Taistelustressi ja kriisi-
alueella koetut tapahtumat voivat aiheuttaa oireita vielä pitkänkin ajan kuluttua kotiutumi-
sen jälkeen, vaikka kotiutuessaan henkilö olisikin kokenut itsensä täysin terveeksi. Pitäisi
organisoida koko Suomen laajuinen koonti kaikille kriisinhallintatehtävissä palvelleille,
mukaan lukien siviilikriisinhallinta, samalla periaatteella kuin järjestettiin 70-luvulla sota-
veteraaneillemme. Tuolloin saatiin hoidon, kuntoutuksen ja korvausten piiriin sellaisetkin,
jotka olivat mielestään vähemmän haavoittuneet. Etenkin traumaperäisten stressireaktioi-
den tunnistaminen on nykyään hyväksytty diagnoosi, toisin kuin aikaisemmin, jolloin ky-
seessä olevaa aihetta välteltiin hulluksi leimaantumisen pelossa.

Viimeisenä toivon, että valiokunnassa otetaan vielä huomioon se, että erityisesti tässä
asiassa tämän alan ja nämä kokemukset itse kokeneita huolettavat nuoret.  Kotimaan ter-
veydenhuollolla voi tällaisissa tapauksissa olla vaikeuksia tunnistaa oirehtimisen syy-yh-
teyksiä. Eräänä ratkaisuna on tiedotuksen lisääminen siten, että siviilipuolen terveydenhoi-
dossa ymmärrettäisiin paremmin taistelustressiin ja post-traumaattiseen stressireaktioon
liittyviä ongelmia. Puolustusvoimien ja Valtiokonttorin välinen 5.5.2014 tehty sopimus
psykososiaalisen hoidon kustannusten korvaamisesta on täysin riittämätön. Sopimusta so-
velletaan vain vuoden ajan palveluksen päättymisestä, ja se koskee henkilöitä, jotka olivat
palveluksessa kyseessä olevana sopimusajankohtana tai myöhemmin. Sopimuksen tulee
olla aikaan sitomaton, ja vanhat tapaukset on voitava ottaa uudelleen käsiteltäväksi.

Arvoisa puhemies! Pahoittelen, että ylitin ajan, mutta asia oli tärkeä, ja toivon, että so-
siaali- ja terveysvaliokunnassa nämä kriisinhallintaveteraanien Vaikeasti Korvattavat ry:n
miesten ja naisten esille nostamat neljä erityistä asiaa otetaan huomioon.

19.39 Lea Mäkipää ps: Arvoisa puhemies! Hallituksen esitys nykyisen sotilastapaturma-
lain korvaamisesta kahdella eri lailla on erittäin tervetullut ja tarpeellinen. Laki sotilasta-
paturman ja palvelussairauden korvaamisesta korvaisi voimassa olevan sotilastapaturma-
lain, joka koskee varusmiehiä, siviilipalvelusmiehiä, kertausharjoituksiin osallistuvia re-
serviläisiä, vapaaehtoista asepalvelusta suorittavia naisia sekä sotilasvirkaan koulutettavia
henkilöitä. Tapaturman ja palvelussairauden korvaamisesta kriisinhallintatehtävissä annet-
taisiin siis uusi laki. Lakia sovellettaisiin henkilöihin, jotka osallistuvat sotilaalliseen tai si-
viilikriisinhallintaan taikka Euroopan unionin rajaturvallisuusviraston toimintaan.

Esityksen tavoitteena on, että palveluksessa aiheutuneet vammat ja sairaudet tai niiden
paheneminen korvataan riittävän kattavasti. Korvausedellytyksissä on tarkoitus ottaa ny-
kyistä paremmin huomioon palvelusaikaiset olosuhteet, jotka lisäävät sairastumisen ja
vammautumisen riskiä. Samalla korotettaisiin ansionmenetyskorvauksen vähimmäistasoa.

Nykylain mukaan kriisinhallintatehtävissä toimivien tapaturmat ja palvelussairaudet
korvataan sotilastapaturmalain mukaan. Palveluolosuhteissa on viime vuosina tapahtunut
isoja muutoksia. Kriisinhallintatehtävissä niin fyysisen kuin psyykkisenkin vammautumi-
sen riskin on arvioitu nousseen aiempiin vuosikymmeniin verrattuna. Tarpeen psykososi-
aaliseen tukeen katsotaan lisääntyneen.

Valtiokonttori käsitteli viime vuonna noin 70 rauhanturvaajan korvaushakemuksen.
Valtaosassa tapauksia korvaus myönnettiin hakemuksen mukaan. Hankaluuksiakin on ol-
lut varsinkin palvelussuhteen päättymisen jälkeen ilmenneiden vammojen ja sairauksien
syy-yhteyden osoittamisessa, erityisesti henkisten vammojen osalta.

Palvelus kriisinhallinta-alueilla muistuttaa usein työskentelyä sotatoiminta-alueilla ja
poikkeaa kotimaisista olosuhteista monin tavoin. Lainsäädäntöuudistusta valmisteltaessa
4



Pöytäkirjan asiakohta PTK 110/2016 vp
on paneuduttu perusteellisesti kriisinhallintaoperaatioiden palveluolosuhteisiin ja hoitojär-
jestelyihin Afganistanissa ja Libanonissa. Vaarallisen toimintaympäristön lisäksi palvelus
tällaisilla alueilla on henkisestikin kuormittavaa.

Uudistuksen tavoite on saada vammautunut henkilö nopeasti hoitotoimenpiteisiin ja
kuntoutukseen sekä turvata hänen taloutensa niin, että hän tulee toimeen vammautumises-
taan huolimatta ja palaa ehkä työelämään. Kriisinhallintatehtävästä palaavalle tulee oikeus
yhden vuoden ajaksi erityiseen psyykkiseen tukeen, joka koskee takautuvasti myös ennen
uuden lain voimaantuloa palveluksessa olleita. Psyykkisen tuen saamisen kynnys olisi ma-
tala, eikä se edellyttäisi hakijalla tapaturmana tai palvelussairautena korvattavaa vammaa
tai sairautta.

Hyvin tärkeää on myös se, että valtio vihdoin ottaa vastuun vammautuneiden ja sairas-
tuneiden varusmiesten hoidosta ja toimeentulosta. Suomen maanpuolustus perustuu ylei-
seen asevelvollisuuteen ja suureen reserviin, joten on luonnollista, että siihen sisältyy vel-
vollisuus varusmiespalveluksessa tai kertausharjoituksissa vammautuneen tai sairastu-
neen hoidosta ja toimeentulosta sairausaikana.

Voimassa olevan sotilastapaturmalain nojalla on korvattu sattumisvuosina 2010—2014
yhteensä yli 8 000 vahinkotapahtumaa. Näistä palvelussairauksia on ollut 2 000 ja loput ta-
paturmia. Varusmiesten osuus vahinkotapahtumista on ollut noin 85 prosenttia, sotilaalli-
seen kriisinhallintaan osallistuneiden runsaat 6 prosenttia ja kertausharjoituksiin osallistu-
neiden noin runsaat 3 prosenttia.

Arvoisa puhemies! Vaikka vakavasti vammautuminen tai kuolemantapaus on todennä-
köisempää kriisinhallintatehtävissä, myös varusmiesten pysyviä vammautumisia ja kuole-
mia on valitettavasti tapahtunut. Lakisääteiseen varusmiespalvelukseen osallistuu palkatta
erikuntoisia ihmisiä, joilla voi olla toimintarajoitteita jo ennestään, kun kriisinhallintateh-
tävissä palvelee ammattisotilaita. Vakuutusturvan parantaminen ja oikeudenmukainen
korvaustaso saattavat osaltaan motivoida valitsemaan siviilipalveluksen sijaan varusmies-
palveluksen, ja tämä saattaa lisätä myös naisten osallistumista vapaaehtoiseen maanpuo-
lustukseen.

19.44 Jani Mäkelä ps: Arvoisa puhemies! Hallitus on esityksellään uudistamassa voi-
massa olevaa sotilastapaturmia koskevaa lainsäädäntöä ja täsmentämässä sen soveltami-
salaa. Esityksessä täsmennetään sotilastapaturman ja palvelussairauden määrittelyjä niin,
että ne tulevat paremmin ja nimenomaan riittävän kattavasti korvattaviksi. Mielestäni on
hyvä, että tätä asiaa tarkastellaan uudestaan nyt jopa 30 vuoden jälkeen. Edellinen tarkas-
telu tehtiin vuonna 90 vastamaan nykyajan vaatimuksia esimerkiksi kriisinhallinnan suh-
teen. Sitä ihmettelen laajemminkin, jos aikaisempi lainsäädäntö ei ole riittävästi suojannut
isänmaan palveluksessa olevan varusmiehen, reserviläisen, koulutettavan, virka-apua an-
tavan, vapaaehtoisen tai siviilipalvelusmiehen asemaa palvelusaikaisen loukkaantumisen
tapahtuessa tai vamman pahentuessa. Miten tämä voi olla mahdollista, että tätä ei ole aiem-
min hoidettu kuntoon vaan meidän täytyy käsitellä sitä nyt täällä? Tämä osoittaa, että maa-
ilma ei ole todellakaan vielä valmis. Hallituksen esitys, joka kantaa vastuun näistä ihmisis-
tä, on oikein tervetullut.

19.45 Satu Taavitsainen sd: Arvoisa puhemies! Hyvät edustajakollegat! Tätä lakia on
valmisteltu useita vuosia, ja asianmukaiset yhteistyötahot, kuten STM, puolustusministe-
riö ja Valtiokonttori sekä henkilöstöjärjestöt, ovat olleet tiiviissä yhteistyössä lainvalmis-
5



Pöytäkirjan asiakohta PTK 110/2016 vp
telutyössä. Jatkossa palveluksessa aiheutuneet vammat ja sairaudet sekä palveluksesta joh-
tuvien vammojen paheneminen on korvattava riittävän kattavasti.

Erityisen hyvää laissa on psyykkisten vammojen nostaminen fyysisten vammojen rin-
nalle ja se, että kriisinhallintatehtävästä palaavalle ehdotetaan oikeutta erityiseen psyykki-
seen tukeen. Suomen sodissa sotineiden miesten mielen traumat jäivät usein kaiken avun
ulkopuolelle. Sodan kauhujen ja kuolemanpelon vuoksi sotaneuroosista kärsineitä on Suo-
messa ollut tuhansia, ja näiden hoitamattomuus vaikuttaa varmasti vielä tänäkin päivänä
omassa sukupolvessani. Psykiatrista hoitoa ei ymmärretty eikä osattu silloin antaa. Ny-
kyään onneksi tajutaan se, että kenen tahansa mieli voi murtua raakuuksien edessä. Pikem-
minkin voisi kysyä, että eikö ole epänormaalia se, jos ihmisen mieli ei millään tavalla rea-
goisi kokemaansa kauhuun ja kuolemaan.

Traumat tulevat pintaan usein vasta viiveellä, ja sen vuoksi on hyvä, että laissa ehdote-
taan psyykkisen tuen koskevan takautuvasti myös ennen tämän lain voimaantuloa palve-
luksessa olleita. Pidän erinomaisena sitä, että psyykkisen tuen saamisen kynnys tulisi ole-
maan matala eikä se edellyttäisi hakijalla tapaturmana tai palvelussairautena korvattavaa
vammaa tai sairautta. Kenenkään ei pidä ensin joutua kokemaan avioeroa, alkoholisoitua
tai kärsiä unettomuudesta ja masennuksesta ja vasta pohjakosketuksen jälkeen päästä kes-
kustelemaan traumoista ammattilaisen kanssa. On pystyttävä varhaiseen auttamiseen.

Finlandia-palkitun historiantutkijan Ville Kivimäen Murtuneet mielet -tietokirjassa tut-
kija toteaa, että jos kokemus väkivallasta oli sodan aikana lyhytaikainen, siitä saattoi sel-
vitä. Jatkuessaan ja kertautuessaan se muuttui jäytäväksi, hitaaksi, tylsistyttäväksi, masen-
tavaksi, ihmistä kuluttavaksi. Silti Suomessa psyykkisten häiriöiden syysuhteet sotaan
kiellettiin. On häpeällistä, että sodissa psyykkisesti haavoittuneet sotilaat ja veteraanit ei-
vät ole saaneet sotainvalidikorvauksia. Myös kynnys hakea korvausta psyykkisistä syistä
on ollut erityisen korkea.

Onneksi nyt asenteet ovat muuttuneet. Vielä 90-luvulla psyykkisesti haavoittuneiden
korvauksista käytiin keskustelua ja hyljeksiviä mielipiteitä löytyi sekä Sotainvalidien Vel-
jesliitosta että Tapaturmaviraston lääkäreidenkin käsityksistä. Psyykkiset häiriöt liitettiin
pelkuruuteen tai psyykkiseen poikkeavuuteen. Palvelusolosuhteet ja niiden aiheuttamat
riskit ovat sekä siviili- että sotilaallisessa kriisinhallinnassa hyvin samanlaiset. Toivon vil-
pittömästi, että tämä tärkeä laki nyt vuosien odotusten jälkeen tulisi pikaisesti voimaan ja
näin kaikkien kriisinhallintaan osallistuvien turva yhtenäistettäisiin.

Arvoisa puhemies! Haluan kuitenkin huomauttaa, että tämä laki on riittämätön sovellet-
tavaksi kansainvälisen avun antamiseen tarkoitettuihin sotilas- ja siviiliapujoukkoihin.
Miksikö? Siksi, että kriisinhallintaoperaatiot ovat luonteeltaan rauhaaturvaavia tai koulu-
tusta antavia. Niissä ei osallistuta varsinaisiin sotatoimiin, vaikka voimaa joudutaankin it-
sepuolustukseksi joskus käyttämään. Kansainvälisen avun antamisen myötä suomalaisten
on mahdollista joutua osaksi aktiivista hyökkäyksellistä sotatoimintaa varsinaisilla sotatoi-
mialueilla, siis joutua sotaan. Tällöin riskit ovat jotain ihan muuta kuin tarkkoihin riskiana-
lyyseihin perustuvissa kriisinhallintaoperaatioissa. Siksi tämä laki ei sovellu käytettäväksi
kv-sotilasaputehtäviin, toisin kuin kyseisen lain lakiesityksessä esitetään, vaikka tätä tapa-
turmalakia ei ole lainkaan valmisteltu kansainvälisen sotilasavun näkökulmasta, koska ky-
seinen laki tuli esille vasta, kun tämä tapaturmalaki oli jo käytännössä loppuunvalmisteltu.
Kansainväliseen sotilasapuun tämä tapaturmalaki lienee yhdistetty lain perusteluissa vain
siksi, että sotilaiden pakottamiseen ulkomaille löydettäisiin edes joitakin myönteisiä perus-
6



Pöytäkirjan asiakohta PTK 110/2016 vp
teluja. Itse en kannata pakottamista, vaan lähtemisen ulkomaisiin tehtäviin tulee jatkossa-
kin perustua vapaaehtoisuuteen.

19.51 Esko Kiviranta kesk: Arvoisa puhemies! On hyvä, että tämä esitys on viimein saa-
tu tänne eduskuntaan. Sehän on tainnut olla jo käytännössä valmis runsaan vuoden ajan.

Tämä kriisinhallintatehtävissä tapaturman tai palvelussairauden saaneiden korvaamista
koskeva laki taitaa olla aika hyvässä kunnossa, ja se on tietysti erinomainen asia.

Sen sijaan tämä toinen esitys, joka koskee pakollisessa varusmiespalveluksessa tai re-
serviläisharjoituksissa tapaturman tai palvelussairauden saaneita, on jäänyt puutteellisek-
si, ja toivoisin, että sitä korjattaisiin ja täydennettäisiin eduskuntakäsittelyssä. Siihen pitäi-
si itse asiassa lisätä kriisinhallintatehtävissä palvelleiden lakiesityksestä 9 §, 10 § ja 11 §
sellaisinaan, eli ne pitäisi lisätä tähän sotilastapaturmalakiin. 9 § koskee lisäkorvausta py-
syvästä haitasta, 10 § kuolemantapauksen johdosta maksettavaa lisäkorvausta ja 11 §
psyykkistä tukea ja hoitoa. Tällaisia pykäliä ei tuohon varusmiespalveluksessa loukkaan-
tuneen lakiesitykseen sisälly. Siihen voitaisiin ottaa vielä sekin, että sairauspäivärahaan tu-
lisi kerroin, esimerkiksi 2, jollainen on kyllä vuosityöansioon liitetty kertoimena 3, sikäli
kuin on kysymys tapaturmaeläkkeen ja perhe-eläkkeen perusteena käytettävän vuosiansi-
on vähimmäismäärästä. Aika usein on niin, että tuo sairauspäivärahakausi jatkuu jopa vuo-
den ennen mahdollista eläkepäätöstä.

19.53 Kimmo Kivelä ps: Puhemies! Tämä todellakin on tervetullut ja odotettu uudistus.
Voikin kysyä, miksi se annetaan vasta nyt. Tämä selkeyttää tilannetta ja toivon mukaan ja
todennäköisesti vähentää monitulkintaisia tilanteita.

Kun sanon, että miksi vasta nyt, niin nyt kun on perussuomalaiset hallituksessa, meillä
ovat ministerit panneet hihat heilumaan, sosiaali- ja terveysministeri ja puolustusministeri.
Kun niin päiväjärjestyksen tämän kohdan kuin seuraavankin kohdan, niin sanotun Lex
Lindströmin, kohdalla perussuomalaiset ministerit saavat näin paljon hyvää aikaiseksi ja
panevat tuulemaan, niin kyllä se ihmetyttää, että meidän puolueen kannatus ei tätä kor-
keammalla ole. Mutta kyllä uskon, että kun tämä Suomen kansalle kirkastuu, että perus-
suomalaiset on hallituksessa se uudistava voima, kansaa puolustava voima, niin sitten to-
delliset gallupit eli vaalit kertovat jotakin aivan muuta.

Tämä on tärkeää myös sikäli, että kertausharjoituksissa olevien reserviläisten asemaan
tulee turvaa, samoin varusmiesten asemaan, ja ennen kaikkea, eikä vähimpänä ja viimeise-
nä, on se, että niin kuin edustaja Heinonen sanoi, olemme rauhanturvatehtävien suurvalta
olleet jo 60 vuotta ja omalta osaltaan tämä laki toteutuessaan auttaa sitä, että myös jatkossa
saadaan osaavia ja motivoituneita henkilöitä kriisinhallintatehtäviin.

19.56 Maria Tolppanen sd: Arvoisa puhemies! Tämä on todellakin sellainen lakiesitys,
jonka ihan mielellään ottaa vastaan. Tätä on todellakin valmisteltu jo useamman vuoden
ajan, niin että ihan tänä vuonna sitä ei ole — eikä tämän hallituksen aikanakaan — käyn-
nistetty. Mutta hyvä, että se nyt saadaan maaliin. Ja se on erittäin hyvä asia, että siellä on
nyt sitten mukana myöskin tämä psyykkinen puoli ja psyykkiset vammat. Satuin olemaan
juuri silloin puolustusvaliokunnassa, kun se lisättiin sinne. Erittäin kiva nähdä nytten, että
se on tässä lakiesityksessä edelleenkin mukana.

Mutta se olisi hyvä, jos tähän vielä saataisiin varusmiespalveluksessa tapahtuvat trau-
mat ja onnettomuudet ja loukkaantumiset, koska niitäkin on, samoin kansainvälisissä teh-
7



Pöytäkirjan asiakohta PTK 110/2016 vp
tävissä. Kun ollaan kansainvälisissä tehtävissä kriisi- tai sotatoimialueella joko tarkkailija-
na tai koulutustehtävissä ja siellä sattuu jotakin, niin kyllä sellainenkin pitäisi korvata, kos-
ka tuo kriisi- ja sotatoimialueella oleskelu tahtoo olla vähän sellaista, että mikään vakuu-
tuskaan siinä ei tule matkaan, koska tiedetään, että se on aika vaarallista toimintaa.

Se on erittäin hyvä, että esimerkiksi rauhanturvaajat voivat nyt hakeutua vaikkapa heti,
kun kotoutuvat omasta palveluksestaan, myöskin lääkärihoitoon ja saada myöskin trau-
moihinsa jonkinnäköistä apua. Se on nimittäin erittäin tavallista, että jos on ollut rauhan-
turvaajana, niin eivät ne ensimmäiset kuukaudet kyllä kauhean helppoja nukuttavia ole.
Kyllä ne asiat elävät siellä mukana.

Tästä täytyy kyllä antaa hallitukselle kiitos — tai puolustusministerillekö se sitten on —
että tämä asia on saatu näin pitkälle, että se on nytten viety maaliin. Sitä valmisteltiin to-
siaan viime kaudellakin hartaasti.

19.58 Krista Mikkonen vihr: Arvoisa herra puhemies! On helppo yhtyä niihin kiitok-
siin, mitä tässä on esitetty siitä, että tämä laki nyt vihdoin valmistuu.

60 vuotta sitten ensimmäiset suomalaiset lähtivät kriisinhallintatehtäviin, ja on todella-
kin korkea aika, että me nyt saamme tämän lain ja nämä kriisinhallinnan veteraanit saavat
apua ja tukea niihin vammoihin ja sairauksiin, mitkä mahdollisesti aiheutuvat, kun he ovat
sekä sotilaallisissa että siviilikriisinhallintatehtävissä. Suomi on heidät sinne lähettänyt,
Suomi on kantanut oman vastuunsa osallistumalla näihin erilaisiin kansainvälisiin kriisin-
hallintatehtäviin, ja meillä on myös vastuu huolehtia niistä miehistä ja naisista, jotka käy-
tännössä tätä vastuuta siellä kentällä kantavat.

Edustaja Heinonen tässä hyvin omassa puheenvuorossaan esitti niitä huomioita, mitä
lain jatkovalmistelussa on syytä ottaa huomioon siinä, miten tätä esitystä voimme vielä pa-
rantaa, ja edustaja Taavitsainen kuvaili hyvin niitä psyykkisiä vammoja, mitä helposti näis-
sä tehtävissä syntyy. On erittäin tärkeää, että tämä psyykkinen tuki on tässä mukana, ja on
huolehdittava, että se on riittävän kattava ja sitä saa myös myöhemmässä vaiheessa.

Toivon ja uskonkin, että me kaikki omassa valiokuntatyössämme otamme tosissamme
nämä huolet, jotka tässä keskustelussa on esitetty, ja vielä pyrimme parantamaan ja täyden-
tämään tätä lakiesitystä.

20.00 Timo Heinonen kok: Arvoisa rouva puhemies! Kyllä tästä iso kiitos kuuluu edelli-
sen hallituksen puolustusministerille Carl Haglundille, joka otti tämän mielestäni aika lail-
la sydämenasiakseen viedäkseen eteenpäin, ja silloin nykyinen puolustusministeri Jussi
Niinistö toimi puolustusvaliokunnan puheenjohtajana ja itse sain olla puolustusvaliokun-
nassa. Kyllä kiittäisin heistä kumpaakin ihan yhtä lailla tämän asian hoitamisesta. Ilman
Carl Haglundia tämä ei olisi lähtenyt eteenpäin, Jussi Niinistöllä oli valiokunnan puheen-
johtajana merkittävä rooli siinä ja nyt sitten maaliin viemisessä tietysti sosiaali- ja terveys-
ministerillä ja hallituksella noin yleisesti, että tähän rahat myös saadaan.

Myös Vaikeasti Korvattavat ry, joka on kriisinhallintaveteraanien vertaistukijärjestö,
ansaitsee kyllä ison kiitoksen. Se on järjestö, johon ei pääse jäseneksi kuin vaikeimman
kautta. He ovat tehneet erittäin hyvää työtä tämän kokonaisuuden maaliin saamiseksi, ja
toivotaan, että ne miehet ja naiset nyt tämän myötä myös tulevat saamaan apua.

Perheiden tuki on sellainen, joka tässä jää liian pienelle huomiolle. Itse asiassa olen saa-
nut useita viestejä näiden noin 5—6 vuoden aikana, kun tätä asiaa olen esillä pitänyt, per-
heiltä, jotka ovat huolissaan siitä, kun kuolemantapauksia tai vakavia loukkaantumisia,
8



Pöytäkirjan asiakohta PTK 110/2016 vp
haavoittumisia tapahtuu näissä operaatioissa. Siinä saattaa järkkyä ei pelkästään sen per-
heen elämä vaan myös niiden perheiden elämä, joista isä tai äiti on mukana siinä samassa
operaatiossa. Pienille lapsille mutta myös aikuisille puolisoille saattaa tulla oireita, joita pi-
tää pystyä tukemaan ja hoitamaan, ja apu pitää osoittaa myös sinne asti.

Arvoisa puhemies! Aivan lopuksi haluan antaa tukeni edustaja Kivirannan esitykselle,
että varusmiespalveluksen ja reserviläisten koulutusjaksojen osalta myös lisätään muuta-
ma pykälä eli myös heidät lisätään vakavimpien vahinkojen ja onnettomuuksien korvaus-
ten piiriin.

20.02 Maria Tolppanen sd: Tämä on erittäin hyvä asia, että nyt saadaan vihdoinkin vie-
tyä maaliin tämä tapaturma-asia. Tähän pitäisi vain saada mukaan nytten se, että varus-
miespalveluksessa olevat ja siellä loukkaantuvat varusmiehet kuuluisivat myöskin tämän
piiriin. Samoin tähän pitäisi saada mukaan se, että jos ollaan kansainvälisissä tehtävissä
esimerkiksi opettamassa tai tarkkailijoina, niin sellaisten henkilöiden pitäisi olla tämän pii-
rissä sen takia, että esimerkiksi yksityisiä tapaturmavakuutuksia ei juurikaan myönnetä sel-
laisille alueille, missä tämmöistä koulutusta tapahtuu, jos se siis tapahtuu sotatoimialueella
tai ylipäätään kriisialueella.

Eli erittäin tervetullut on tämä lakiesitys, sitä voi kyllä kannattaa, mutta toivon, että sii-
hen saadaan vielä lisättyä nämä asevelvollisuuttaan suorittavat nuoret miehet ja nuoret nai-
set. Sillä on merkitystä. Valitettavasti meillä tapahtuu onnettomuuksia tänä päivänä, jopa
kuolemaan johtavia onnettomuuksia on tapahtunut asevelvollisuusaikana. Tietenkään mi-
kään laki ei tuo heitä takaisin, mutta helpottaa ehkä hieman jäljelle jäävien tilanteita, ja ai-
nakin siinä vaiheessa, jos loukkaannutaan, saadaan asiallista hoitoa ja päästään kuntoutu-
maan.

20.04 Timo Heinonen kok: Arvoisa rouva puhemies! Edustaja Tolppanen, kyllä nämä
teidän esille nostamanne asiat tästä esityksestä löytyvät, eli lakiuudistus täsmentää sitä, että
määritellään sotilastapaturma ja palvelussairaus, eli nimenomaan varusmiesten. Mutta se,
mikä täältä puuttuu, on tämä, minkä edustaja Kiviranta nosti esille, elikkä esimerkiksi kuo-
lemantapauksien korvaukset ja ne pykälät varusmiesten plus reserviläisten kertausharjoi-
tusten osalta täältä puuttuvat. Tästä löytyy sen sijaan myös se, että tapaturman ja palvelus-
sairauden korvaaminen kriisinhallintatehtävissä koskee myös sotilaalliseen kriisinhallin-
taan sekä siviilikriisinhallintaan ja Euroopan unionin rajaturvallisuusviraston toimintaan
osallistuvia henkilöitä, eli kyllä tässä on myös tämä koulutuspuoli huomioitu, eli varsin
kattavasti tähän nyt saadaan nämä kaikki naiset ja miehet, jotka näissä kriisinhallintatehtä-
vissä ovat kouluttajina taikka muissa tehtävissä.

20.05 Esko Kiviranta kesk: Arvoisa puhemies! Näitä tapaturmia ja palvelussairauksia-
han ilmenee hyvin vähän lukumääräisesti pakollisessa varusmiespalveluksessa, mutta ne
ovat hyvin kipeitä tapauksia, ja minusta ne pitäisi hoitaa aivan yhtä mallikkaasti kuin krii-
sinhallintatehtävissä vammautuneitten tai loukkaantuneitten asiat. Minusta kriisinhallinta-
tehtäviä koskevassa lakiesityksessä olevat kolme pykälää, 9 §, 10 § ja 11 §, pitäisi siis si-
sällyttää myös tähän sotilastapaturmalakiin. Nyt taitaa olla vuoden aikana tapahtunut las-
kujeni mukaan ainakin kolme varusmiesten kuolemantapausta, ja minusta niissä pitäisi olla
asiallinen korvaustaso, joka ei budjettitaloudellisesti merkitse käytännössä juuri mitään.
(Kimmo Kivelä: Inhimillisyys!)
9



Pöytäkirjan asiakohta PTK 110/2016 vp
20.06 Maria Tolppanen sd: Arvoisa puhemies! Toivottavasti olen tosiaan tulkinnut vää-
rin, koska minä tulkitsen sen sillä tavalla, että jos ei olla varsinaisesti kriisinhallintatehtä-
vissä vaan ollaan esimerkiksi tarkkailijana taikka ollaan kouluttamassa, niin silloin tämä ei
koskisi, ja tarkoitin nimenomaan sellaista tilannetta. Mutta erittäin hyvä — jos olen tulkin-
nut väärin, silloin olen tietysti tyytyväinen, että tämä asia on jo siellä huomioitu.

Keskustelu päättyi.

Asia lähetettiin sosiaali- ja terveysvaliokuntaan, jolle puolustusvaliokunnan on annettava
lausunto.
10


