















































DEMB786.tmp.xml


Pöytäkirjan asiakohta PTK 71/2019 vp
Pöytäkirjan asiakohta 

PTK 71/2019 vp

Täysistunto

Keskiviikko 27.11.2019 klo 14.01—20.47

14. Lakialoite laiksi työsopimuslain 2 ja 4 luvun  muuttamisesta
Lakialoite LA 31/2019 vp Arja Juvonen ps ym.

Lähetekeskustelu

Toinen varapuhemies Juho Eerola: Lähetekeskustelua varten esitellään päiväjärjestyk-
sen 14. asia. Puhemiesneuvosto ehdottaa, että asia lähetetään työelämä- ja tasa-arvovalio-
kuntaan.

Keskustelu

18.49 Arja Juvonen ps (esittelypuheenvuoro): Arvoisa herra puhemies! Hyvät kansan-
edustajat! Käsittelyssä on eduskunnalle jättämäni lakialoite liittyen työsopimuslain 2 ja 4
luvun muuttamiseen, ja tämä lakialoite liittyy omaishoitajiin.

Jokainen meistä on jossakin vaiheessa elämäänsä omaishoitaja. Jokaisen meidän omai-
nen tai muutoin läheinen ihminen tarvitsee jossakin elämänsä vaiheessa erityistä hoivaa ja
huolenpitoa, ja on hyvin merkityksellistä, että tätä hoivaa saa juuri läheiseltään. Tämä on
paitsi inhimillisesti oikein, se on myös erittäin edullista yhteiskunnalle. Toimitaan
omaishoitajina.

Tarve omaishoitajille kasvaa jatkuvasti, ja myös yhteiskunta kannustaa tähän. Meillä oli
muun muassa viime eduskuntakaudella kärkihankkeita, joilla pyrittiin siihen, että yhä
useampi voisi toimia omaishoitajana — se toisi säästöjä myös yhteiskunnalle. Palvelujen
rakennetta pyritään muuttamaan niin, että ikääntyneiden, pitkäaikaissairaiden ja vammais-
ten hoitoa suunnataan tapahtuvaksi yhä enemmän kotiympäristössä. Suunta laitoshoidossa
on ollut viime aikoina voimakkaasti laskeva.

Tämän käsiteltävän lakialoitteeni tarkoituksena on antaa työntekijälle oikeus saada va-
paata työstään omaishoitoa varten sekä oikeus jäädä määräajaksi pois työstä työntekijän
perheenjäsenen tai muun hänelle läheisen henkilön erityistä hoitoa varten, ja tässä nostan
esiin erityisesti saattohoitoajan. Nykyisen työsopimuslain mukaan tällä hetkellä työnanta-
jan on pyrittävä järjestämään työt niin, että työntekijä voi jäädä määräajaksi hoitamaan per-
heenjäsentä tai muuta hänelle läheistä henkilöä. Tällöin työnantaja ja työntekijä sopivat va-
paan kestosta ja muista järjestelyistä. Tämä säännös ei kuitenkaan toteudu riittävän tehok-
kaasti, koska sen olemassaoloa ei tiedosteta ja vaativaa omais- ja läheishoitotyötä tehdään
hyvin usein työn ohessa. Tein viime eduskuntakaudella tästä aiheesta kirjallisen kysymyk-
sen ministerille, ja ministeri vastasi juuri näin, että lain säännöstä ei tunneta tarpeeksi hy-
vin ja työntekijät eivät tiedä mahdollisuudesta pyytää jäädä omaishoitovapaalle. Nykyinen
työsopimuslaki siis ainoastaan mahdollistaa poissaolon läheisen hoitamiseksi sen sijaan,
että se velvoittaisi työnantajaa tosiasiallisesti myöntämään työntekijälle vapaata. Usein
työelämässä käy niin, että kun työntekijällä on vaikkapa ikääntynyt isä tai ikääntynyt äiti,
 Tarkistettu
4.0



Pöytäkirjan asiakohta PTK 71/2019 vp
jota hän haluaa jäädä hoitamaan, niin hän joutuu irtisanoutumaan työtehtävästään, jotta voi
toteuttaa tätä äärettömän tärkeää ja inhimillistä tehtävää.

Omaishoitajien ja perheenjäsentään tai läheistään tilapäisesti hoitavien aseman paranta-
minen on erittäin tarkoituksenmukaista. Työssäkäynnin ja hoivan yhdistäminen on usein
haasteellista, ja monet joutuvat pakon edestä tekemään työhön liittyviä merkittäviä myön-
nytyksiä hoivavastuun takia, esimerkiksi lyhentämään työaikaa tai kieltäytymään uusista
tehtävistä tai työmatkoista. Eli lakialoitteen tarkoituksena on mahdollistaa työntekijän pää-
sy hoitamaan läheistään ja lisätä mahdollisuuksia osallistua inhimilliseen ja arvokkaaseen
omaishoidon toteuttamiseen.

Omaishoitajien työ on äärettömän merkityksellistä — siitä olemme varmasti kaikki tääl-
lä samaa mieltä. Meidän tulee antaa siihen mahdollisuuksia, ja meidän tulee antaa siihen
myös kannustimia. Työn, perhe-elämän ja omaishoidon yhteensovittamiseen tulee olla aito
mahdollisuus, ja lakialoitteella ehdotetulla muutoksella on pyrkimys lisätä inhimillisyyttä
ja erityisesti ymmärrystä kansalaisten erilaisiin elämäntilanteisiin. On erittäin tärkeää, että
me kansan äänestämät kansanedustajat ymmärrämme kansalaisten erilaisia elämäntilantei-
ta.

Paitsi että tämän lakialoitteen merkitys on suuri työntekijän mahdollisuudelle jäädä hoi-
tamaan omaistaan, on paljon muutakin, mitä meidän tulisi tehdä. Perussuomalaiset esittä-
vät vaihtoehtobudjetissaan muun muassa, että omaishoidon tuki olisi verovapaata tuloa.
Toki on myös paljon muuta: Tulisi keskustella siitä, onko omaishoidon tuki ylipäänsä riit-
tävä vai tulisiko sen olla korkeampi. Omaishoidon kriteerit tulisi yhdenvertaistaa kautta
Suomen. Vapaapäivien, jotka on laissa määritelty, tulisi myös toteutua, ja sen hoivapai-
kan, jonne omaishoitaja sen läheisensä sitten vie, tulisi olla virikkeellinen ja kannustava ja
voimaannuttava. Liian usein Suomessa tämä lyhytaikaishoiva tuntuu siltä kuin se olisi
pelkkä omaishoidettavan säilöönotto.

Kannamme huolta myös lyhytaikaishoivapaikkojen riittävyydestä, ja on hyvä, että edus-
kunnassa käydään myös siitä keskustelua. Eli hoivapaikkoja ei tule vähentää, vaan päin-
vastoin niitä tulisi lisätä. Erityisesti tärkeää on, että omaishoitajien työn tukeminen, arvos-
taminen ja mahdollistaminen ovat myös tulevaisuuden sote-uudistuksen keskiössä. Kun
me puhumme, että me annamme palvelulupauksia siitä, että ihmiset pääsevät sosiaali- ja
terveydenhuollon palveluihin, niin meidän tulee antaa myös omaishoitajille palvelulupaus
siitä, että he voivat osallistua läheisensä hoitoon, heidän työnsä on arvokasta, siitä saa palk-
kion, siitä saa korvausta ja että yhteiskunta arvostaa äärettömästi tätä inhimillistä ja hyvää
tapaa kohdella ja hoitaa meidän läheisiämme.

18.55 Mari Rantanen ps: Arvoisa puhemies! Edustaja Juvonen on tehnyt erinomaisen la-
kialoitteen, joka osuu juuri siihen yhteen kipukohtaan, joka on työssä käyvillä omaishoita-
jilla. Tässäkin salissa on puhuttu jo vuosia työn ja omaishoidon yhdistämisestä ja siitä, että
työssä käyviä omaishoitajia tuetaan, mutta valitettavasti ne toimet ovat kyllä jääneet edel-
leen siihen, että niitä saamme täällä odottaa.

Nähdäkseni työssä käyvät omaishoitajat ovat jo vuosia puhuneet siitä, että voitaisiin
tämmöinen tilapäinen hoitovapaa jopa kolmeksi päiväksi palkallisena myöntää aivan ku-
ten alle 12-vuotiaasta lapsesta silloin, kun joudutaan jäämään töistä lapsen äkillisen sairau-
den vuoksi, ja nyt tämä edustaja Juvosen aloite on erinomainen siinä kohtaa, että tässä voi-
daan myöntää myöskin pidempi vapaa. Tällä hetkellä tilanne on se, että se on kiinni siitä,
miten työnantajan kanssa saa sovittua, ja se on aina palkatonta. Siinä mielessä, jos ajatel-
2



Pöytäkirjan asiakohta PTK 71/2019 vp
laan omaishoidon tukemista ja jos siihen lisäksi tulee tämmöinen taloudellinen ongelma,
sekin pitäisi kyllä jollakin tavalla tämänkaltaisen yhteiskunnan kyetä ratkaisemaan.

Ja kun edustaja Juvonen puhui tästä saattohoidosta, niin myöskin saattohoitovapaa on
erinomainen aloite, mutta sen lisäksi tähän kohtaan haluan nostaa tämän saattohoitokor-
vauksen. Vaikka nyt saisi töistä vapaata, niin siinä tilanteessa, kun ihmisellä on ehkä elä-
mänsä kovin paikka hoitaa rakkaintansa viimeisiä hetkiä, minusta on täysin epäasiallista ja
epäinhimillistä, että hän joutuu myös taloudelliseen loukkuun hyvin usein sen vuoksi, että
joutuu jäämään töistä pois ja palkattomaan tilanteeseen. Itse asiassa ei meidän omaishoi-
don tuen laki eikä omaishoidon tuki kyllä tällaista tilannetta tunnista, vaan siihen pitäisi
saada luotua ihan oma luokkansa. Valitettavasti se 700 euroa — niinkö se on, minkä tällä
hetkellä laki takaa — ei riitä missään nimessä, kun ajatellaan, että siellä on asuntolainat ja
muut maksettavana sen lisäksi, että elät sitä ehkä koko elämäsi raskainta aikaa.

18.58 Vilhelm Junnila ps: Arvoisa puhemies! Tämä edustaja Juvosen tekemä aloite on
inhimillinen ja oikeudenmukainen. Olisin toivonut, että myös salin vasen puoli olisi ollut
täällä paikalla keskustelemassa niistä toimenpiteistä, mitä tarvitaan omaishoitajien arvos-
tuksen ja toimeentulon parantamiseksi. Tämä edustaja Juvosen tekemä aloite on oikeasti
erittäin tärkeä, ja toivon, että valiokuntatyössä sitten kuitenkin huomioidaan tämä inhimil-
linen näkökulma ja tätä asiaa lähdetään oikeasti edistämään. — Kiitos.

18.58 Mia Laiho kok: Arvoisa puhemies! Edustaja Juvosen lakialoite on perusteltu.
Meillä on merkittävä määrä omaishoitajia Suomessa, ja heidän työnsä tarvitsee arvostusta
mutta myöskin tukea. Moni omaishoitaja käy töissä, ja silloin työn ja omaishoidon yhdis-
täminen voi käydä raskaaksi ja haasteelliseksi. Huomioiden inhimillinen puoli hoidettavan
osalta ja myöskin hoitajan osalta sekä yhteiskunnan kustannusten näkökulmasta on järke-
vää pyrkiä auttamaan tapoja, millä yhdistää ja sujuvoittaa omaishoitajan työssäkäyntiä ja
tarvittaessa sieltä vapaan saamista. Se, että tähän olisi oikeus, olisi tarpeen.

Olemme kokoomuksessa myös nostaneet esille tuettua hoivavapaata eli sitä, että jos on
tämmöinen äkillinen oman läheisen lyhytaikaisen hoivan tarve tai esimerkiksi saattohoi-
don tarve, niin voitaisiin jäädä hoitamaan omaista ja siihen saisi myös yhteiskunnan tukea.
Olemme ehdottaneet, että pilotoitaisiin tällaista mallia tällä hallituskaudella.

Yksi asia, mikä on myös tärkeää huomioida ja millä voidaan keventää omaishoitajan
työtä, on kotitalousvähennys. Eli jos kotitalousvähennykseen oikeuttavia palveluita käytet-
täisiin enemmän, niin se myös helpottaisi omaishoitajan työtä. Sen takia kokoomus on eh-
dottanut kotitalousvähennyksen nostoa. Nykyinen hallitushan on laskemassa kotitalousvä-
hennystä, ja se huonontaa erityisesti eläkeläisten, omaishoitajien ja lapsiperheiden asemaa.

19.01 Mauri Peltokangas ps: Arvoisa puhemies! Me perussuomalaiset todella arvostam-
me korkealle omaishoitajien tärkeää työtä. Olisin myöskin toivonut, että täällä olisi ollut
joku hallituspuolueen jäsenistä seuraamassa viisasta lainsäädäntöehdotusta ja nimen-
omaan nyt sitä pääministerinkin korostamaa lämmintä, sydämestä tulevaa välittämistä, jota
tässä Arja Juvosen esityksessä on. On ihan selvää, että omaishoitajien, jotka perheenjäsen-
tään tai läheistään tilapäisesti hoitavat, asemaa on tärkeää parantaa. Me emme oikeastaan
voi arvokkaampaa palvelusta tehdä läheiselle tai rakkaallemme kuin hoitaa häntä viimei-
sinä päivinään siellä kotona. Tästä syystä kannatan lämpimästi Juvosen tekemää lakiesi-
tystä.
3



Pöytäkirjan asiakohta PTK 71/2019 vp
19.02 Arja Juvonen ps: Arvoisa herra puhemies! Kiitos kaikille hyviä puheenvuoroja pi-
täneille kansanedustajille. Se on juurikin näin, että monesti täällä illalla myöhään puhutaan
näistä tärkeistä asioista, lämpimistä, inhimillisistä, niistä, missä on sydäntä ja mitkä kos-
kettavat meitä kaikkia ja mitkä ovat myös perussuomalaisille olleet kautta aikain äärettö-
män tärkeitä. Perussuomalaiset ovat kautta aikain täällä eduskunnassa nostaneet esille hoi-
dettavien merkityksen, hyvän hoidon päämäärän, vanhusten tilanteen, omaishoitajien jak-
samisen ja sen, että meidän tulisi tukea heitä kaikella tavalla, koska he ovat niitä hiljaisia ja
äänettömiä, ja me olemme heidän äänitorvena täällä. On hyvä, että nyt täällä puhutaan. Oli-
si ollut kiva, että olisi ollut todellakin tuolla salin toisellakin laidalla ihmisiä, kansanedus-
tajia, kuuntelemassa, koska näistä asioistahan hekin yleensä tahtovat ainakin muistuttaa,
mutta me ainakin puhumme. [Vilhelm Junnila: Olisi edes yksi!] — Kyllä.

Arvoisa herra puhemies! Me vietämme parasta aikaa omaishoitajien viikkoa, ja ympäri
Suomea on paljon erilaisia tapahtumia. On erittäin tärkeää, että pidämme yllä omaishoita-
jien ja omaishoidettavien asioita myös näiden juhlaviikkojen ulkopuolella. Edustaja Mari
Rantanen, nostitte erittäin tärkeän asian esille, eli juurikin esimerkiksi sen saattohoitova-
paalle työstään jäävän työntekijän taloudellisen tuen. Olisi erittäin tärkeää siirtyä tästä
myös siihen keskusteluun, että olisiko se Kela, joka korvaisi sitten työntekijälle, jotta ei tar-
vitsisi ottaa palkatonta, koska todellakin kyllä se on monelle mahdotonta ja estääkin sinne
vapaalle jäämisen. Tämä on hyvin tärkeä teema, kun me mietimme, millä tavalla voisim-
me tukea ja korvata.

Saattohoitoon siirrymme tuossa seuraavassa asian käsittelyssä. Siellä on sitten lakialoi-
te, mikä liittyy tähän. Kuulette sitten hieman enemmän siitä, mitä ongelmia meillä on saat-
tohoitoasioissa Suomessa, ja toivon myös, että otatte kantaa ja kommentoitte lakialoitetta.
— Kiitos.

Keskustelu päättyi.

Asia lähetettiin työelämä- ja tasa-arvovaliokuntaan.
4


