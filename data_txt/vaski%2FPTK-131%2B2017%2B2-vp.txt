















































DEMCE8A.tmp.xml


Pöytäkirjan asiakohta PTK 131/2017 vp
Pöytäkirjan asiakohta 

PTK 131/2017 vp

Täysistunto

Tiistai 5.12.2017 klo 12.00—12.48

2. Lakialoite laiksi Itsenäisyyden juhlavuoden lastensäätiön valtuuskunnan asettamisesta
Lakialoite LA 78/2017 vp
Valiokunnan mietintö SiVM 13/2017 vp

Toinen käsittely

Puhemies Maria Lohela: Toiseen käsittelyyn esitellään päiväjärjestyksen 2. asia. Nyt
voidaan hyväksyä tai hylätä lakiehdotus, jonka sisällöstä päätettiin ensimmäisessä käsitte-
lyssä. Keskustelussa käydään yksi ryhmäpuheenvuorokierros eduskuntaryhmien suuruus-
järjestyksessä enintään 3 minuutin puheenvuoroin. 

Keskustelu

12.12 Antti Kaikkonen kesk (ryhmäpuheenvuoro): Arvoisa puhemies! Sisällissota, tal-
visota, jatkosota, talouskriisit — Suomen historia on ollut selviytymisen tarina. Sata vuot-
ta sitten syntyneet lapset syntyivät köyhyyteen, selvisivät sodasta nuorukaisina ja jatkoivat
eteenpäin. He näkivät runnellun kotimaan ja jatkoivat eteenpäin. He kohtasivat kylmän so-
dan ja jatkoivat eteenpäin. Vaikeuksista selviytyminen on sävyttänyt mennyttä aikaa. Mu-
kana on ollut myös paljon välittämistä ja viisautta, luottamusta tulevaan — sellaista asen-
netta, että tästäkin selvitään.

Kun huomenna vietämme Suomen tasavallan itsenäisyyden 100-vuotisjuhlaa, se on to-
dellinen juhlan paikka. Itsenäisyys ei ollut itsestäänselvyys. Se vaati oikean ajoituksen,
rohkeutta ja viisautta. Marraskuun 15. päivä vuonna 1917 maalaisliiton kansanedustaja
Santeri Alkio ehdotti, että eduskunta ottaa ylimmän päätösvallan Suomessa itselleen. Eh-
dotus sai eduskunnassa enemmistön tuen, ja edessä olivat ratkaisevat askeleet itsenäisyy-
teen.

Mutta alun toiveikkuutta koeteltiin repivällä sisällissodalla. Kyösti Kallio puhui täydel-
le Nivalan kirkolle toukokuussa 1918: "Meidän on luotava sellainen Suomi, jossa ei ole pu-
naisia eikä valkoisia vaan ainoastaan isänmaataan rakastavia suomalaisia, Suomen tasaval-
lan kansalaisia, jotka kaikki tuntevat olevansa yhteiskunnan jäseniä ja viihtyvät täällä."

Suomi alkoi nousta, hitaasti mutta varmasti. Tämä orastava yhtenäisyys pelasti itsenäi-
syytemme sotien aikana, kun sotiemme veteraanit taistelivat urheasti yhdessä kotirinta-
man kanssa. Itsenäisyys pelastui, mutta hinta oli kova. Vaan katseet kääntyivät taas eteen-
päin ja ryhdyttiin töihin. Ja millainen Suomi rakennettiinkin: maksuton peruskoulu kaikil-
le, äitiys- ja lastenneuvolat, terveyskeskukset, Wirtanen, Mannerheim, Canth, Metsäteolli-
suus, Etyk, Kekkonen, Nokia, Ahtisaari, Supercell, Holmström...

Sadan vuoden aikana, arvoisa puhemies, Suomi on noussut köyhästä ja vereslihalla ol-
leesta kansakunnasta maailman eturivin valtioiden joukkoon — selviytymistarinasta me-
 Tarkistettu
4.1



Pöytäkirjan asiakohta PTK 131/2017 vp
nestystarinaksi. Se on yksi maailman turvallisimmista, maailman puhtaimmista, maailman
onnellisimmista paikoista.

Mutta yhtä tärkeätä, arvoisa puhemies, kuin historia, on katsoa eteenpäin. Emme kehitä
Suomea menneelle ajalle vaan tulevalle, tämän päivän lapsille ja nuorille, niillekin, jotka
eivät ole vielä edes syntyneet. Sitä alleviivaa myös tänään tehtävä juhlapäätös.

Edessä oleva Suomi näyttää taas hitusen paremmalta. Talous kasvaa ja työllisyys para-
nee. Suomi nousee taas.

Mutta kaikilla ei mene vielä hyvin. Maassamme on myös paljon vastakkainasettelua,
erilaisia kuplia, ääripäitä, köyhyyttäkin. Kallion viisaat sanat ovat edelleen ajankohtaisia.
Suomea ei saa päästää jakautumaan kahtia. Ei revitä vaan rakennetaan. Pidetään huolta it-
sestämme ja toisistamme, myös heikompiosaisista. Ja pidetään huolta tästä upeasta isän-
maastamme. Rakennetaan lapsillemme yhä parempi Suomi ja katsotaan eteenpäin.

Keskustan eduskuntaryhmän puolesta toivotan teille kaikille hyvää Suomen itsenäisyy-
den juhlapäivää, Yhdessä — Tillsammans.

12.16 Kalle Jokinen kok (ryhmäpuheenvuoro): Arvoisa rouva puhemies! Kansallisen
Kokoomuksen eduskuntaryhmä onnittelee 100-vuotiasta Suomea.

Suomi tarkoittaa meille jokaiselle hieman erilaisia asioita. Tämä on tuhansien järvien,
hiljaisten erämaiden, maailman parhaan koulutuksen, hitaiden hämäläisten, naisten oi-
keuksien ja tasa-arvoisten mahdollisuuksien maa. Suomesta ja suomalaisuudesta ei ole ole-
massa yhtä oikeaa vaan yli 5 miljoonaa erilaista sävyä. Vapaus ja demokratia tekevät Suo-
mesta Suomen.

Sata vuotta sitten suomalaiset ottivat tulevaisuutensa omiin käsiinsä ja toteuttivat vuo-
sisataisen vapaudenkaipuun. Näistä vapaan Suomen ensi ajoista on kuljettu pitkä matka. It-
senäisyytemme ei ollut itsestäänselvyys. Meitä edeltävät sukupolvet maksoivat vapaudes-
tamme kovan hinnan. Kunnioituksemme on suuri, ja olemme ikuisesti kiitollisia sekä on-
nellisia siitä, että he eivät antaneet periksi vapaan isänmaan puolustamisessa.

Päivälleen 50 vuotta sitten eduskunta piti juhlaistunnon itsenäisen Suomen 50-vuotis-
juhlan kunniaksi. Kokoomuksen eduskuntaryhmän silloinen puheenjohtaja, kansanedusta-
ja, professori Olavi Lähteenmäki totesi silloin näin: "Käsiteltävänä olevan sääntöehdotuk-
sen otsikossa on mielestäni kaksi merkittävää sanaa: ’Suomen itsenäisyys.’ Meillä on syy-
tä muistaa, mitä kaikkea näihin sanoihin sisältyy, kun hetken kuluttua vahvistamme rahas-
ton säännöt. Ajattelemme silloin kiitollisina, mitä saimme 50 vuotta sitten ja mihin se vel-
voittaa. Samalla katsomme luottavaisina tulevaisuuteen."

Näihin sanoihin voi yhtyä tässä 50 vuotta myöhemmin pidettävässä juhlaistunnossa.
Ajatelkaamme kiitollisina, mitä saimme 100 vuotta sitten — ja mihin Suomen itsenäisyys
meitä tulevaisuudessa velvoittaa.

Vuonna 1967 tehty päätös itsenäisyyden juhlarahasto Sitrasta on ollut isänmaalle arvo-
kas tulevaisuuteen katsova panostus. Sitra on pystynyt kurkottamaan tulevaan, olemaan
aina askeleen edellä.

Eduskunnan 100-vuotislahja itsenäiselle Suomelle on panostus Itsenäisyyden juhlavuo-
den lastensäätiöön. Säätiön tarkoituksena on edistää ja tukea Suomessa asuvien lasten ja
lapsiperheiden hyvinvointia, yhdenvertaisuutta sekä hyvää tulevaisuutta. Säätiö edistää ja
tukee myös vanhemmuutta sekä lasten kasvuoloja ja kasvatusta.
2



Pöytäkirjan asiakohta PTK 131/2017 vp
Lastemme hyvinvointi ratkaisee itsenäisen Suomen tulevaisuuden. Kokoomuksen edus-
kuntaryhmä uskoo siihen, että panostaminen tulee olemaan yhtä kauaskantoinen päätös
kuin aikanaan Sitran perustaminen oli.

Arvoisa puhemies! Toivotan vielä lopuksi onnea itsenäiselle 100-vuotiaalle Suomelle.
Olkoon tulevaisuutesi vähintään yhtä kirkas kuin 100-vuotias historiamme.

12.20 Antti Lindtman sd (ryhmäpuheenvuoro): Arvoisa puhemies! Jussi ja Alma raivasi-
vat sinnikkäästi itselleen ja perheelleen hyvän elämän. Yhteiskunnassa eteneminen ei ollut
aivan helppoa. Jussikin totesi, että "mistä muusta sitä köyhä säästäisi kuin syömisestä".
Täällä Pohjantähden alla -teos kiteyttää hyvin, kuinka sitkeä on suomalaisen mieli. Nämä
Väinö Linnan kuvaukset uppoavat syvälle suomalaiseen sydämeen. Suomi on rakennettu
kovalla työllä. Jokainen sukupolvi on halunnut antaa seuraavalle paremmat elämän edelly-
tykset kuin on itse saanut. Vaikeuksista huolimatta tässä maassa on ollut hyvä elää.

Venäjän vallan aikana Suomi kehittyi kohti itsenäistä valtiota mutta haki pitkään sisäis-
tä eheyttään ja identiteettiään. Jussin ja Alman aikaan 1800-luvun lopulla Suomen itsenäi-
syyden kukoistus oli vasta puhkeamassa kuorestaan mutta katse oli vahvasti tulevaisuudes-
sa. Moni kohtalonhetki ja historian kipupiste olivat vielä edessä, mutta haasteet oltiin val-
miita kohtaamaan. Kansallinen yhteenkuuluvuus ja usko tulevaisuuteen ovat niitä voimia,
joiden avulla sisukas Suomi on ponnistellut läpi vaikeiden aikojen ja noussut lähes kaikilla
mittareilla maailman parhaiden maiden joukkoon.

Arvoisa puhemies! 100-vuotias Suomi elää ja hengittää muuttuvan maailman sykkees-
tä. Yhä kasvava keskinäisriippuvuus ja teknologian kehitys haastavat meidät aktiivisem-
paan vuorovaikutukseen toistemme ja ympäröivän maailman kanssa. On rakennettava sil-
toja, ei muureja. Voimme olla peili maailmalle: kasvattaa ehjiä lapsia, pitää huolta hei-
koimmista, vaalia yhdenvertaisuutta sekä suojella mittaamattoman arvokasta luontoamme
— luoda hyvää tulevaisuutta, josta muu maailma ottaa mallia.

Suomen menestystarina on tarina siitä, miten kenestä tahansa voi tulla mitä tahansa.
Tästä on syntynyt luottamus siihen, että olemme samassa veneessä. Moni asia on historian
saatossa muuttunut, mutta vahvuuksiamme meidän on tarkasti vaalittava. Jotta voimme
olla jatkossakin ylpeitä rakkaasta isänmaastamme, lastemme on voitava elää ympäristös-
sä, jossa jokainen on arvokas, jossa ei esiinny vihapuhetta eikä kiusaamista erilaisuuden ta-
kia, jossa jokainen voi oppia ja sivistyä, jossa ihmiset kunnioittavat toinen toistaan.

Tarvitsemme rohkeutta ja kaukokatseisuutta. Tarvitsemme ratkaisuja, jotka aidosti pitä-
vät Suomen yhdessä ja kaikki mukana. Tässä meillä päättäjillä on aivan erityinen vastuu tä-
näänkin.

Värderade talman! Vi har tillsammans övervunnit många svårigheter. Vi har ett fint land.
Det ska vi värna om tillsammans.

Arvoisa puhemies! Sosiaalidemokraattinen eduskuntaryhmä iloitsee ja tukee tänään tehtä-
vää juhlapäätöstä. Lapsissa ja nuorissa on tulevaisuus.

12.24 Tiina Elovaara sin (ryhmäpuheenvuoro): Arvoisa puhemies! 100-vuotiaan Suo-
men tarinaan kuuluvat syvät kipukohdat sekä suuret voitot. Siihen mahtuu niin sotaa kuin
rauhaa, kovaa työtä, uskallusta, uhrautumista sekä sisulla voitettuja vaikeuksia.
3



Pöytäkirjan asiakohta PTK 131/2017 vp
100-vuotiasta Suomea katsoessamme voimme todeta, että jokainen historian käänne on
tuonut meitä kohti tätä päivää. Maamme ja sen asukkaat ovat menneisyyden tapahtumien
ja tekojen summa. Mitään ei tule pitää itsestäänselvyytenä. Tässä yhteydessä ajatukset
kääntyvät kohti heitä, joita on kiittäminen siitä, että saamme elää itsenäisessä Suomessa.
Sotiemme veteraanit, jotka oman henkensä uhalla puolustivat maatamme, ansaitsevat ikui-
sen kiitollisuutemme — Sininen tulevaisuus pitää tärkeänä, että heitä arvostetaan ja kaikis-
ta heidän tarvitsemistaan palveluista huolehditaan.

Katsoessamme kiittäen menneisyyteen meidän tulee myös katsoa rohkeina tulevaisuu-
teen. Kuinka jatkamme edeltävien sukupolvien työtä, millaista Suomea tahdomme raken-
taa seuraavat sata vuotta? Meidän on kyettävä tekemään kestäviä ratkaisuja tuleville suku-
polville. Tähän kuuluu ympäristöstä huolehtiminen ja tasa-arvon edistäminen.

Arvoisa puhemies! Me kaikki olemme osa Suomen tarinaa. Meissä elää edeltävien pol-
vien sisu ja uskallus, mutta vain yhteen hiileen puhaltamalla selviämme muuttuvassa maa-
ilmassa.

Yhteistyökykyä puolueiden välillä on parannettava ja ymmärrystä ihmisten välillä lisät-
tävä. Muuten emme kykene ratkaisemaan niitä ongelmia, jotka ratkaistava on.

100-vuotias Suomi on jo nuoruudessaan ollut edelläkävijä sukupuolten tasa-arvon edis-
tämisessä: ylpeinä muistamme, että Suomi oli maailman ensimmäinen maa, joka myönsi
naisille täydet poliittiset oikeudet. Tätä tasa-arvon perintöä meidän tulee kansakuntana
vaalia ja viedä eteenpäin. Paljon on saavutettu, mutta työtä on vielä tehtävänä.

Tasa-arvon ohella yksi maamme kulmakivistä on toimiva demokratia. Myös siitä mei-
dän on syytä olla ylpeitä. Elävä esimerkki toimivasta demokratiasta on Suomen 100-vuo-
tisjuhlavuonna perustettu Sininen tulevaisuus -puolue. Nimemme mukaisesti me katsom-
me eteenpäin ja haluamme uudistaa Suomea.

Tulevien polvien hyvinvointi oli lähtökohtana kaikkien eduskuntaryhmien yhteisessä la-
kialoitteessa, jolla tuetaan lapsia ja lapsiperheitä 50 miljoonalla eurolla juhlavuoden lasten-
säätiön kautta. Tavoite on, että syrjäytymistä ja eriarvoisuutta vähennetään. Mitä parem-
man alun lapset elämälleen saavat, sitä vahvempi ja yhtenäisempi Suomi on seuraavankin
sadan vuoden päästä.

Arvoisa puhemies! Työ Suomen eteen jatkuu, mutta tänään on juhlan aika. Onnittelut
100-vuotiaalle isänmaalle!

12.28 Arja Juvonen ps (ryhmäpuheenvuoro): Arvoisa rouva puhemies! Arvoisa tasaval-
lan presidentti! Kunnioitetut sotiemme veteraanit! Hyvät läsnäolijat! "Männikkömetsät,
rantojen raidat / laaksojen liepeillä koivikkohaat / ah, polut korpia kiertävät, kaidat / kuk-
kivat kummut ja mansikkamaat!" — Keski-Suomen maakuntalaulu.

100-vuotiaan Suomen tarina on ihmeellinen. Olemme karussa Pohjolassa, idän ja län-
nen välissä, nähneet ja kokeneet paljon. Itsenäisyys 100 vuotta sitten ei ollut itsestäänsel-
vyys, ei myöskään sen säilyminen neljässä sodassa, jotka koimme itsenäisyyden alkutaipa-
leella, jolloin koti, vapautemme uskoa ja isänmaa olivat vaarassa. Arvostimme sitä, mitä
meillä oli, ja se sai meidät yhdessä toimimaan. Moni uhrasi henkensä.

Sodasta selvinneet veteraanit ja kotirintaman väki rakensivat ja uudistivat maan. Ja oli-
han siellä myös suomenhevonen. He rakensivat rintamamiestalot, raivasivat pellot, hoiti-
vat Suomen metsät kuntoon ja tuottaviksi, laittoivat kosket, joet ja järvet liikkeeseen ja
puut uittoon. Sieltä pikkuhiljaa syntyi ahkeroivien käsien voimalla raskasta teollisuutta,
työpaikkoja, osaamista, menestystä ja hyvinvoinnin kasvua. Nöyrinä tunnustamme, että il-
4



Pöytäkirjan asiakohta PTK 131/2017 vp
man varjelusta, ilman uhrauksia ja ilman työtä emme olisi nyt tässä. Kiitos, että rakensitte
meille Suomea, sotiemme veteraanit. Emme saa unohtaa historiaamme.

Luomme katseemme tulevaisuuteen. Suomen lapset ja nuoret ovat maamme tulevai-
suus. Maamme vahvuus ja menestys myös jatkossa on riippuvainen uusien sukupolvien
työstä. Nuorilta kysyttiin, mikä on heidän näkemyksensä tulevaisuudesta. Työllisyyden
näkymät ja halu vaikuttaa omaan elämänpiiriinsä ja yhteiskuntaan, he vastasivat. Hienoa,
että nuorilla on halu tarttua asioihin. Tehdään kaikkemme, että maamme tarjoaa lapsillem-
me ja nuorillemme koulutusta, työtä, mahdollisuuksia ja uskoa tulevaisuuteen. Annetaan
heille tukea ja läsnäoloa. Kuullaan ja nähdään heidät. Kodeista kaikki lähtee.

Arvoisa puhemies! Perussuomalaiset toivovat, että eduskunnan lahja 100-vuotiaalle
Suomelle eli Itsenäisyyden juhlavuoden lastenrahaston säätiö tukee tekemänsä työn kautta
lastemme ja nuortemme kasvua tasapainoisiksi aikuisiksi. Säätiön syntymäpäivälahjana
saamat varat antavat meille luvan odottaa säätiön tekemältä työltä vaikuttavia tuloksia täl-
lä saralla.

Toivottakaamme rakkaalle isänmaallemme paljon onnea ja valoisaa tulevaisuutta. Puo-
lustakaamme tätä tuhansien järvien ja metsien maata, sen puhdasta luontoa ja kansaa. Pi-
täkäämme Suomenmaasta hyvää huolta, rakentakaamme sitä yhdessä, sillä on olemassa
vain yksi Suomi, ja se on tällä hetkellä meidän, mutta me jätämme sen tuleville sukupol-
ville.

Hyvää itsenäisyyspäivää kaikille!

12.32 Krista Mikkonen vihr (ryhmäpuheenvuoro): Arvoisa rouva puhemies, ärade fru
talman! Vihreä eduskuntaryhmä onnittelee satavuotiasta Suomea. Satavuotias Suomi, sel-
laisena kuin me sen nyt tunnemme, on hyvin vaikeasta alustaan huolimatta rakennettu yh-
dessä sukupolvien työllä. Sen tuloksista voimme hyvällä syyllä olla ylpeitä. Haluan nostaa
esiin muutamia asioita, jotka mielestäni tekevät tästä maasta erityisen arvokkaan.

Ensimmäisenä on suomalainen luonto ja sen neljä vuodenaikaa. Metsät, suot, järvet ja
saaristot ovat suomalaisille voimanlähteitä. Luonto on vahva osa identiteettiämme, ja sen
vaaliminen tuleville polville on tärkeää.

Meillä on jo varhain ymmärretty olennainen yhteiskunnan hyvinvoinnista: mitä tasa-ar-
voisempi kansa, sitä parempi se on kaikille. Tasa-arvon eteneminen on yksi maan keskei-
sistä menestystekijöistä. Sen myötä naiset ovat päässeet miesten rinnalle rakentamaan yh-
dessä yhteiskuntaamme. Yleinen ja yhtäläinen äänioikeus säädettiin jo ennen itsenäisyyt-
tä, ja jo ensimmäisillä valtiopäivillä oli useita naisia.

Olemme vuosikymmenten saatossa rakentaneet Suomesta maan, jossa tuloerot ovat pie-
net ja kaikilla lapsilla ja nuorilla on yhtäläiset mahdollisuudet kouluttautua ja luoda tule-
vaisuuttaan taustastaan riippumatta. Olemme huolehtineet jokaisesta, joka tarvitsee apua ja
jonka omat voimat ehtyvät. Tämä on arvokas perintö, jota emme saa murentaa.

Ärade talman! I dag fattar vi beslut om att grunda en jubileumsfond för barnen den hund-
raåriga självständigheten till ära. Genom att satsa på barnen satsar vi på framtiden. Nobel-
pristagaren Bengt Holmström konstaterade tidigare i år i sitt festtal för riksdagen att Fin-
lands framtid starkt är förankrad i hur vi ordnar utbildningen. Jag är övertygad om att han
har rätt.
5



Pöytäkirjan asiakohta PTK 131/2017 vp
Olemme aina tienneet, että pieni maa nousee osaamisella. Sen vuoksi tähän maahan on ra-
kennettu oppivelvollisuus ja peruskoulu, kaikkien lasten päivähoito-oikeus ja korkea-
koulujärjestelmä. Panostukset koulutukseen ovat nostaneet suomalaiset nuoret kansainvä-
listen vertailujen kärkeen.

Kaikki eivät kuitenkaan pärjää yhtä hyvin. Nuorten syrjäytyminen, opintojen keskeyttä-
minen ja koulutuksen periytymisen voimistuminen ovat nousseet jaetuksi huolenaiheeksi.
Oppimiserot sukupuolten, alueiden ja kotitaustan välillä ovat kasvussa.

Yksi suomalaisen yhteiskunnan suurimmista ylpeydenaiheista on koulutuksen tasa-ar-
vo. Siitä kiinnipitäminen, arvoisat kansanedustajat, on Suomen seuraavan sadan vuoden
kannalta meidän tärkeimpiä tehtäviämme.

12.35 Aino-Kaisa Pekonen vas (ryhmäpuheenvuoro):  Arvoisa rouva puhemies! Huo-
menna on juhlan aika. Juhlistamme 100-vuotiaan Suomen menestystarinaa. Itsenäisen
Suomen historia on hyvinvointivaltion historiaa. Sadassa vuodessa Suomi on noussut köy-
hyydestä hyvinvointiyhteiskunnaksi, jonka rakentamisesta saamme kiittää edeltäneitä su-
kupolvia. Voimme tuntea ylpeyttä tasa-arvoisesta yhteiskunnasta, jonka lähtökohtana on,
että ketään ei jätetä. Yhdessä on huolehdittu siitä, että yhdessä rakennetun hyvinvoinnin
hedelmistä pääsevät nauttimaan kaikki — että myös niillä, joilla menee huonommin, on oi-
keus ihmisarvoiseen elämään, että yhteiset turvaverkot suojaavat meitä silloin, kun tielle
osuu kuoppia ja elämä yllättää, että riippumatta elämälle saaduista lähtökohdista jokaises-
ta pidetään huolta.

Hyvinvointivaltio ansaitsee tulla puolustetuksi seuraavankin sadan vuoden ajan. Hyvin-
voinnin puolustaminen tarkoittaa sitä, että panostamme kasvatukseen ja koulutukseen, että
jokaisella lapsella on oikeus laadukkaaseen varhaiskasvatukseen ja opetukseen. Se tarkoit-
taa sitä, että varmistamme laadukkaan sosiaali- ja terveydenhuollon kaikille suomalaisille.
Hyvinvoinnin puolustaminen tarkoittaa lapsiperheiden ja vanhemmuuden tukemista neu-
voloissa, kodeissa ja työpaikoilla. Se tarkoittaa, että autamme kaikenlaisia perheitä pärjää-
mään elämän haasteissa, että arvostamme täysimääräisesti opettajien, varhaiskasvatuksen
ammattilaisten ja muiden lastemme kanssa työskentelevien mittaamattoman arvokasta työ-
tä, että takaamme lastensuojelun resurssit ja kyvyn auttaa silloin, kun perheillä ei mene hy-
vin. Hyvinvointivaltion puolustaminen tarkoittaa eriarvoistumisen ja lapsiköyhyyden vas-
tustamista ehdoitta.

Arvoisa puhemies! Lapset ovat tulevaisuus. On oikein, että eduskunta kunnioittaa 100-
vuotiasta Suomea tukemalla lasten hyvinvointia. Itsenäisyyden juhlavuoden lastensäätiö
tuottaa lasten aseman edistämiseksi tutkimusta, kouluttaa ja jakaa tietoa, neuvoo, tukee ja
kehittää lasten hyvinvointia tukevia palveluja. Lapset, lapsiperheet ja lasten kanssa työs-
kentelevät ansaitsevat täysimääräisen tukemme. Siksi panostus tätä varten perustettuun
säätiöön on oikea valinta.

Arvoisa puhemies! On hienoa, että pääsimme itsenäisyyden juhlavuonna palaamaan tä-
hän saliin, jota koristaa tuossa takana komeileva Wäinö Aaltosen veistossarja. Keskimmäi-
sessä, Tulevaisuus-nimisessä, veistoksessa äitinsä sylissä oleva lapsi katsoo meihin kan-
sanedustajiin ja muistuttaa työmme merkityksestä ja vastuustamme tuleville sukupolville.
Olkoon se meille muistutuksena työpäivästä toiseen, että tekemillämme päätöksillä on
kauaskantoisia vaikutuksia pitkälle tulevaisuuteen. Rakennetaan lapsillemme tulevaisuus,
jossa jokainen saa pärjätä. Annetaan lapsillemme Suomi ja maailma, jossa jokaisen on
hyvä elää.
6



Pöytäkirjan asiakohta PTK 131/2017 vp
Vasemmistoliiton eduskuntaryhmä onnittelee 100-vuotiasta Suomea.

12.39 Anna-Maja Henriksson r (ryhmäpuheenvuoro): Ärade talman, arvoisa puhemies!
"Laillisuus, kansanvaltaisuus ja edistys", "Laglighet, medbestämmande och framsteg".
Detta motto hade K.J. Ståhlberg, det självständiga Finlands första president, som höll i
pennan då författningen skrevs. Det var tidlösa ord han yttrade. Ståhlbergs starka betoning
av lagligheten ska ses mot bakgrund av den skarpa tudelning landet genomled 1918 direkt
efter självständigheten. Efter de upprivande krigshandlingarna gällde det att få känslorna i
styr och lämna motsättningarna bakom sig.

Det självständiga Finland skulle byggas upp och endräkt skulle skapas. Då, liksom nu,
har vi orsak att försvara det öppna rättssamhället. Finland är ett land som kan vara stolt över
sin historia, sin kultur och sin tvåspråkighet.

Presidentti Ståhlbergin aikaan oli, samoin kuin on nyt, meidän syytä puolustaa avointa oi-
keusvaltiota. Suomi on maa, joka voi olla ylpeä historiastaan, kulttuuristaan ja kaksikieli-
syydestään.

Ruotsalainen eduskuntaryhmä haluaa nähdä Suomen sivistysvaltiona, jolla on varaa
avarakatseisuuteen.

SFP vill se Finland som en bildningsstat som höjer blicken.

Emme saa käpertyä itseemme, vaan meidän pitää olla kaikkia kansalaisia ja kansalaisryh-
miä kunnioittava maa. Suomea tarvitaan sillanrakentajan roolissa — Pohjolassa, Itämeren
alueella, Euroopassa ja maailmanlaajuisesti.

Kehitys on nopeaa, ja meidän on jatkettava panostuksia hyvään kouluun ja koulutuk-
seen pysyäksemme vauhdissa mukana. Tarvitsemme enemmän naisten ja miesten välistä
tasa-arvoa myös työuriin. Tarvitsemme myös sellaisen ilmapiirin, joka kannustaa edistyk-
seen, ilmapiirin, joka kaikissa tilanteissa on inhimillinen, osallistava ja myönteinen.

Myös demokratian tulevaisuuden kannalta toisista välittäminen on tärkeää. Ketään ei jä-
tetä ulkopuolelle — olipa hän sitten vanha tai nuori. Eduskunnan juhlapäätöksessä panos-
tetaan lapsiin ja nuoriin. Ulkopuolisuus on voitava havaita, ja sitä on torjuttava ajoissa en-
nalta ehkäisevin toimenpitein.

Nöyrän kiitollisina saamme muistaa kaikkia niitä, jotka olivat mukana rakentamassa
Suomea, jota nyt juhlimme.

Värderade talman! Det är med ödmjuk tacksamhet vi får komma ihåg alla dem som varit
med och byggt det Finland vi nu firar. Tack vare tidigare generationers uppoffringar har vi
fått ett Välfärdsfinland i arv, och vårt uppdrag är att föra det vidare så att också nästa ge-
neration får bo i ett av världens bästa länder. Svenska riksdagsgruppen gratulerar det hund-
raåriga Finland, det är fantastiskt att få fira hundra år Tillsammans — Yhdessä.

12.43 Peter Östman kd (ryhmäpuheenvuoro): Arvoisa puhemies! 100 vuotta itsenäisyyt-
tä, vapautta ja vakaata kansanvaltaa on kunnioitettava aika. Meidän on tärkeää yhdessä —
tillsammans — pysähtyä muistamaan ja kunnioittamaan sitä, kuinka isovanhempamme
taistelivat vapaudesta ja rakensivat maamme hyvinvointia, rukoilivat ja tekivät työtä. Va-
pauden hinta on ollut suuri niin etu- kuin kotirintamillakin.
7



Pöytäkirjan asiakohta PTK 131/2017 vp
Finland är en av världens bäst fungerande demokratier. Det trägna arbetet för att bygga upp
Finland har gett resultat på många områden och skapat förutsättningar så att vi inom många
sektorer är en av världens bästa och ligger i världstoppen. Alla de människor som på ett
modigt sätt burit och bär ansvar för sina medmänniskor förtjänar ett stort tack för sin insats.

Uskomme, että ahkeruus, välittävä yhteisöllisyys ja lähimmäisyys ovat kansakuntamme
voimavara myös tulevaisuudessa. Tahdomme rakentaa Suomesta inhimillistä, oikeuden-
mukaista, perheystävällistä ja yritteliästä lähimmäisyhteiskuntaa. Puolustamme heikompi-
osaisten kansalaisten asemaa. Arvostamme Suomen kulttuurisia erityispiirteitä, isänmaan-
rakkautta ja vaalimme Suomen kansallista itsemääräämisoikeutta kansainvälistyvässä
maailmassa.

Arvoisa puhemies! Maamme kallisarvoisinta pääomaa ovat lapset ja nuoret. Eduskunta-
ryhmät ovat tehneet heidän hyvinvointiaan ja yhdenvertaista kehitystään tukevan juhlapää-
töksen. Rakennamme rohkeasti tulevaisuutta pitämällä hyvin huolta kasvavasta sukupol-
vesta. Tahdomme antaa heille tasavertaiset mahdollisuudet kehittää lahjojaan kouluttautu-
malla ja harrastamalla.

Luottamus on voitettava sukupolvi kerrallaan. On tärkeää, että meistä jokainen kokee
olevansa arvokas ja kaikki pysyvät kehityksessä mukana. Tarvitsemme arvojohtajuutta,
nöyryyttä ja viisautta, jotta kykenemme vaalimaan kansallista eheyttä. F. E. Sillanpää on
viisaasti todennut: "Meidän on rakastettava isänmaatamme siten, että kunnioitamme jokai-
sen kansalaisen osuutta siihen." Vahvalle kristilliselle arvoperustalle rakennettu yhteiskun-
ta menestyy myös seuraavat 100 vuotta näiden samojen arvojen varassa.

Arvoisa puhemies! Kristillisdemokraattisen eduskuntaryhmän puolesta toivotan isän-
maalle, sen päättäjille ja jokaiselle kansalaiselle hyvää itsenäisyyden juhlaa ja Jumalan siu-
nausta.

Keskustelu päättyi.

Eduskunta hyväksyi ensimmäisessä käsittelyssä sisällöltään päätetyn, lakialoitteeseen LA
78/2017 vp sisältyvän lakiehdotuksen. Lakiehdotuksen toinen käsittely päättyi. Asian kä-
sittely päättyi.
8


	2
	12.12
	12.16
	12.20
	12.24
	12.28
	12.32
	12.35
	12.39
	12.43


