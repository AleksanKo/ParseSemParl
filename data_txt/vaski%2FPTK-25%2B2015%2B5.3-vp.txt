















































DEM8CA4.tmpSave.xml


Pöytäkirjan asiakohta PTK 25/2015 vp
Pöytäkirjan asiakohta 

PTK 25/2015 vp

Täysistunto

Torstai 25.6.2015 klo 16.00—18.44

5.3. Suullinen kysymys harmaan talouden torjunnan resursseista (Matti Semi vas)
Suullinen kysymys SKT 8/2015 vp

Suullinen kyselytunti

Puhemies Maria Lohela: Seuraava kysymys: edustaja Semi.

Keskustelu

16.38 Matti Semi vas: Arvoisa rouva puhemies! Hallitusohjelmaan on kirjattu, että har-
maata taloutta torjutaan aktiivisesti. Hallitus ei kuitenkaan aio antaa poliisille tähän tarvit-
tavaa lisärahoitusta. Tämän vuoksi lähes sadan talousrikostutkijan työ tulee loppumaan.
Sisäisen turvallisuuden ja oikeudenhoidon resurssitarpeita selvittänyt parlamentaarinen
työryhmä on todennut, että vuonna 2012 aloitettua tehostettua harmaan talouden ja talous-
rikollisuuden toimintaohjelmaa tulee jatkaa. Ohjelman avulla on saatu kiinni talousrikolli-
sia ja vähennetty rikoksentekomahdollisuuksia, samalla tuettu laillista yritystoimintaa ja
tervettä kilpailua. Hallitusohjelmassa on pantu tavoitteeksi 150 miljoonan euron verotuot-
tojen lisäys harmaan talouden kuriin saattamisella ja yrityspohjan tiivistämisellä.

Arvoisa ministeri, kuinka hallitus aikoo paneutua harmaan talouden torjumiseen, jos
riittävää määrää talousrikostutkijoita ei ole? Mitkä ovat hallituksen todelliset toimenpiteet
harmaan talouden kitkemiseksi?

16.39 Sisäministeri Petteri Orpo (vastauspuheenvuoro): Arvoisa puhemies! Ensinnäkin
mitä tulee veropohjan tiivistämiseen ja siihen, mitä verorintamalla voidaan tehdä, varmaan
oikea henkilö vastaamaan olisi valtiovarainministeri.

Mutta sitten näihin määrärahoihin. Tässä on sama ilmiö kuin lähes kaikkialla yhteiskun-
nassa, että meillä on erittäin niukat voimavarat harmaan talouden torjuntaan, mutta on kui-
tenkin 13,6 miljoonaa olemassa, joka jakautuu eri ministeriöiden kesken. Tästä poliisin
osuus on muutama miljoona, mutta fakta on se, että rahaa on vähemmän käytössä. Me
teemme kaikkemme, että olemassa olevilla resursseilla me pystymme suuntaamaan ne voi-
mavarat, joita poliisilla on suunnata, tehokkaaseen harmaan talouden kitkentään ja talous-
rikostutkintaan, ja pyrimme pääsemään niin hyviin tuloksiin kuin mahdollista. Me aloitam-
me tässä samalla selontekovalmistelun sisäisen turvallisuuden ja oikeudenhoidon tilasta ja
siinä tulemme (Puhemies koputtaa) kiinnittämään huomiota myöskin siihen, miten me pi-
demmällä aikavälillä ja tulevina vuosina pystymme paremmin ratkomaan näitä ongelmia.

Puhemies Maria Lohela: Pyydän niitä edustajia, jotka haluavat esittää lisäkysymyksiä
tästä aiheesta, ilmoittautumaan.
 Tarkistettu
4.0



Pöytäkirjan asiakohta PTK 25/2015 vp
16.40 Matti Semi vas (vastauspuheenvuoro): Arvoisa rouva puhemies! On todettu, että
harmaan talouden tutkimuksessa ja sen selvittämisessä tuotot ovat aina paljon suuremmat
kuin mitä siihen panostetaan. Kysyn vielä kerran: Mitkä ovat ne todelliset toimenpiteet, ja
millä resursseilla ne tehdään? Mitkä ovat ne keinot, millä saadaan aikaan, että harmaa ta-
lous saadaan kuriin ja verotuloja saadaan kasvatettua tähän maahan?

16.41 Sisäministeri Petteri  Orpo  (vastauspuheenvuoro): Arvoisa puhemies! Niiden
määrärahojen puitteissa, joita meillä on, me tulemme suuntaamaan niitä niin tehokkaasti
kuin mahdollista, jotta jokaisella eurolla, joka harmaan talouden kitkentään suunnataan,
pystyttäisiin saamaan mahdollisimman hyvä tehovaikutus. Meillä on huippuosaamista po-
liisiorganisaatiossa, Verohallinnossa, ja me teemme niillä resursseilla, mitä on, tätä työtä.

Mutta oikeastaan äsken jäi hieman keskenkin se, että kun vuodelle 16 meillä on poliisin
resurssitilanne vielä kohtuullinen ja suurimmat haasteet, jos me katsomme tätä talouske-
hikkoa, osuvat tuleviin vuosiin, siksi me valmistelemme selontekoa, jossa katsomme po-
liisin ja sisäisen turvallisuuden resursseja ja tehtäväkenttää, ja teemme sitten yhdessä
myöskin priorisointeja ja painopisteitä. Uskon, että harmaan talouden kitkentä on yksi ai-
van keskeinen prioriteetti, johon meidän pitää kiinnittää huomiota, näistä edustajan esille
tuomista syistä muun muassa.

16.42 Päivi Räsänen kd (vastauspuheenvuoro): Arvoisa rouva puhemies! Todellakin tuo
parlamentaarinen sisäisen turvallisuuden ja oikeudenhoidon työryhmähän ehdotti paitsi
tuota 20 miljoonan euron määrärahaa harmaan talouden torjuntaan, joka oli viime vaali-
kaudella, myös noin 70 miljoonan euron määrärahaa, jolla voitaisiin kuroa umpeen se auk-
ko, joka on kasvamassa muun muassa poliisimäärärahoihin. Kyllä tässä on nyt hyvin huo-
lestuttava tilanne, kun hallitusohjelmassa on vain 50 miljoonan euron panostus eli noin
puolet siitä, mitä tuo sisäisen turvallisuuden parlamentaarinen työryhmä aivan yksimieli-
sesti esitti. Sehän käytännössä tarkoittaa useiden satojen poliisien vajetta vuoden 2019 ta-
solla, mikä vaikuttaa myös toki harmaan talouden torjuntaan.

Kun tiedän, että myös kaikki hallituspuolueet ennen vaaleja yksimielisesti olivat sitä
mieltä, että sisäisen turvallisuuden resurssit pidetään nykyisellä tasolla eikä esimerkiksi
poliisien määrää vähennetä, (Puhemies koputtaa) kysyn, löytyykö hallituksesta tahtotilaa
nyt tämä asia pitää kunnossa.

16.43 Sisäministeri Petteri Orpo (vastauspuheenvuoro): Arvoisa puhemies! Ensinnäkin
pitää todeta, että poliisin näkökulmasta ja sisäisen turvallisuuden näkökulmasta tämä esi-
tetty 75 ei ole oikeastaan lisäraha, vaan se on silloin teidän kaudellanne tehtyjen, yhdessä
tehtyjen, leikkausten kompensointia. Että tämä aukko kyllä syntyi jo aikaisemmin. Nyt
hallitus päätti lisätä 50 miljoonaa euroa tilanteessa, jossa me leikkaamme 4 miljardia yh-
teiskunnasta eri puolilta, ja se on merkittävä panostus sisäiseen turvallisuuteen, se on vah-
va huomioonotto siihen parlamentaariseen tahtoon, joka viime kaudella osoitettiin. 50 ei
ole 75, mutta se on sen aukon paikkaamista, joka sinne on syntynyt. Tämä 50 on senkaltai-
nen, kuten äsken sanoin, että sillä pärjätään vuosi 16 kohtuullisesti. Siksi me teemme huo-
lellisesti selonteon, jolla me katsomme, että me pystymme takaamaan hyvän sisäisen tur-
vallisuuden tason, me pystymme takaamaan sen, että suomalainen voi luottaa siihen, että
saa apua, kun tarvitsee, ja Suomi on edelleenkin tulevaisuudessa maailman turvallisin (Pu-
hemies koputtaa) maa jopa meitä uhkaavien uusien uhkien edessä.
2



Pöytäkirjan asiakohta PTK 25/2015 vp
16.44 Anna-Maja Henriksson r (vastauspuheenvuoro): Arvoisa rouva puhemies! Erit-
täin tärkeä kysymys.

On erittäin harvinaista, että meillä on parlamentaarinen työryhmä, joka tulee lopputu-
lokseen, jota hallitus ei sitten kunnioita. Nyt meillä on se tilanne, että viedään oikeuden-
hoidolta paljon resursseja tässä uudessa hallitusohjelmassa: leikataan 20 miljoonaa vuon-
na 2018 ja 40 miljoonaa vuonna 2019, ja sen lisäksi nämä harmaan talouden määrärahat
ovat myös poissa. Jotta sisäinen turvallisuus toimisi hyvin, niin koko ketjun pitää olla kun-
nossa — siis poliisin, syyttäjän, tuomioistuinlaitoksen ja ulosoton. Miten hallitus on aiko-
nut ratkaista tämän yhtälön nyt, kun vedetään resursseja pois?

16.45 Oikeus-  ja  työministeri  Jari  Lindström  (vastauspuheenvuoro): Arvoisa rouva
puhemies! Ihan oikea huoli edustaja Henrikssonilta, edeltäjältäni.

Eli tilannehan on se, että siellä on jo selvitysryhmiä, teidän asettamianne selvitysryh-
miä, jotka ovat muun muassa puuttumassa sitten näihin, hakemassa näitä säästöjä, eli kä-
räjäoikeus, vankilaverkko ynnä muut tämmöiset. Jokainen osapuoli joutuu näihin talkoi-
siin osallistumaan, myös oikeuspuoli sekä sisäinen turvallisuus, josta me kaikki kannam-
me huolta. Ei näistä talkoista kukaan osapuoli säästy, ja tämä tietysti tekee kipeää, mutta se
(Hälinää) koetetaan tehdä niin, että siitä tulisi mahdollisimman vähän vahinkoa, ja koete-
taan tehdä asioita fiksummin. Ja se on se oikeastaan se tie, mihinkä joka puolella yhteis-
kuntaa täytyy mennä.

Kysymyksen käsittely päättyi.
3


