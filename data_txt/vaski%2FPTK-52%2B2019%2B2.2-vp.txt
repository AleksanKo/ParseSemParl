















































DEM5784.tmp.xml


Pöytäkirjan asiakohta PTK 52/2019 vp

 Tarkistettu
4.0

Pöytäkirjan asiakohta 

PTK 52/2019 vp

Täysistunto

Torstai 17.10.2019 klo 16.00—18.15

2.2. Suullinen kysymys lapsiperheiden palveluista (Pasi Kivisaari kesk)
Suullinen kysymys SKT 36/2019 vp

Suullinen kyselytunti

Toinen varapuhemies Juho Eerola: Edustaja Kivisaari.

Keskustelu

16.11 Pasi Kivisaari kesk: Puhemies! Keskustan eduskuntaryhmä on tänään esittänyt,
että eduskunta kävisi ajankohtaiskeskustelun lapsi- ja perhemyönteisemmän Suomen ra-
kentamisesta. Ja kannan iloa siitä, että tuntuu, että eduskunnalla on valmius ja tahto tähän
keskusteluun.

Puhemies! Vakava ongelma on, kuten olemme todenneet, lapsiperheköyhyys. Joka seit-
semäs lapsi joutuu elämään köyhyydessä. Tavoitteena pitää olla siis lapsiperheköyhyyden
poistaminen, kuten puheenjohtajamme Katri Kulmuni on todennut.

Keskustan tavoitteiden mukaisesti budjetissa nostetaan pienimpiä vanhempainpäivära-
hoja ja köyhimpien perheiden lapsilisiä. Tämä on oikeaa politiikkaa.

Perheet kuitenkin tarvitsevat lisää myös arjen apua. Oletteko te, ministeri Kiuru, valmis
ulottamaan esimerkiksi perhekeskusten toiminnan joka kuntaan ja lisäämään perheiden ko-
tiapua, [Puhemies koputtaa] kuten keskusta on esittänyt?

16.12 Perhe- ja peruspalveluministeri Krista Kiuru (vastauspuheenvuoro): Arvoisa
puhemies! Nyt kun samassa hallituksessa ollaan, niin voi sanoa, että yhdessä ollaan hyvin
yksituumaisia siitä, että nimenomaan lapsiperheiden köyhyyttä pitäisi vähentää. Ei vain
etuuksiin satsaamalla, joita esimerkkejä tässä on jo käyty läpi, mutta myöskin palveluiden
puolella. Yhdyn siihen, että moni perhe saisi riittävän tuen arjessa jaksamiseen, kun palve-
luiden puolella me tukisimme perheitä enemmän. [Ben Zyskowicz: No, tukekaa!] Tätä
kautta nimenomaan kotipalvelun saatavuuden parantaminen on yksi keskeinen asia, jolla
voidaan puuttua siihen, että ne perheet, joilla on uhkana, että tiputaan jollakin tavalla mat-
kasta tai lapset vähintäänkin joutuvat tilanteeseen, jossa korjaavia palveluita viime kädes-
sä saatettaisiin tarjota tälle perheelle, niin sitä ennen, ennalta ehkäisten pitäisi jo moniin on-
gelmiin päästä tarttumaan.

Siksi tätä kautta on tehty lapsiperheille [Puhemies koputtaa] hallitusohjelmakirjauksia,
ja ne ovat tulossa nimenomaan myös kotipalveluiden vahvistamiseksi. 


	2.2
	16.11
	16.12


