















































DEM82F4.tmpSave.xml


Pöytäkirjan asiakohta PTK 25/2015 vp
Pöytäkirjan asiakohta 

PTK 25/2015 vp

Täysistunto

Torstai 25.6.2015 klo 16.00—18.44

5.5. Suullinen kysymys seksuaalirikosten rangaistuskäytännöistä (Sari Tanus kd)
Suullinen kysymys SKT 10/2015 vp

Suullinen kyselytunti

Puhemies Maria Lohela: Seuraava kysymys: edustaja Tanus.

Keskustelu

16.49 Sari Tanus kd: Arvoisa rouva puhemies! Helsingin käräjäoikeuden tiistaina anta-
mat tuomiot Tapanilan joukkoraiskaustapauksessa osoittavat taas kerran, että seksuaaliri-
koksia koskeva lainsäädäntömme ja oikeuskäytäntömme eivät vastaa näiden tekojen suur-
ta vakavuutta ja tuomittavuutta. Seksuaalirikos on erittäin vakava ja tuomittava ihmisen
koskemattomuutta vastaan tehty rikos, joka aiheuttaa uhrille suurta ja pitkäaikaista, jopa
loppuelämän vaikuttavaa... (Hälinää)

Puhemies Maria Lohela: Anteeksi edustaja, odotatteko hetken. — Pyydän salia nyt hil-
jentymään, että me kuulemme kysymyksen.

...fyysistä ja henkistä vahinkoa.
Seksuaalirikoksia koskeva lainsäädäntö sekä niistä annetut tuomiot ovat oikeusjärjestel-

määmme suhteutettuina kuitenkin erittäin lieviä. Esimerkiksi rangaistukset omaisuuteen
kohdistuvista rikoksista voivat olla huomattavasti kovempia. Sekä lainsäädännön että oi-
keuskäytännön tulee pystyä vastaamaan siihen vahinkoon, (Puhemies koputtaa) jota teko
aiheuttaa. (Puhemies: Kysymykseen!)

Arvoisa rouva puhemies! Minä gynekologina tapaan näitä uhriksi joutuneita tyttöjä ja
naisia (Puhemies: Kysymys, edustaja Tanus!) ja tiedän, miten hirveä ja uhrin loppuelä-
mään vaikuttava rikos tämä on. (Puhemies: Kysymys!) Miten hallitus varmistaa, että sek-
suaalirikoksista annettavat rangaistukset ovat oikeudenmukaisessa suhteessa teon suureen
vakavuuteen ja tuomittavuuteen, toisin sanoen: miten rangaistukset saadaan ankarammik-
si?

16.51 Oikeus- ja  työministeri  Jari  Lindström  (vastauspuheenvuoro): Arvoisa rouva
puhemies! Äärimmäisen tärkeä ja ajankohtainen kysymys. Viime vuosina julkisuudessa on
raportoitu tiheästi tuomioistuimien ratkaisuja koskien erityisesti väkivaltarikoksia ja sek-
suaalirikoksia. Näissä yhteyksissä on tuotu esiin, että rikoksista annetut rangaistukset ovat
olleet lieviä ja että rangaistukset eivät vastaa yleistä oikeustajua.

No, ennen suoraviivaista johtopäätöksen tekemistä mahdollisista toimintatavoista on
syytä arvioida, mitä yleisellä oikeustajulla tarkoitetaan ja mikä kansalaisen näkemys toi-
 Tarkistettu
4.0



Pöytäkirjan asiakohta PTK 25/2015 vp
mivasta rikosoikeusjärjestelmästä loppujen lopuksi sitten on. Tämän takia olen yleisen oi-
keustajun ja tämän asian määrittelemiseksi käynnistänyt tämmöisen hankkeen. Se on kat-
tava tutkimushanke, tämmöinen väestöpohjainen haastattelututkimus, jossa satunnaisesti
valikoiduilta vastaajilta kysytään heidän arviotaan sopivista rangaistuksista. Sitten toisaal-
ta on tuomaripaneeli, jossa tuomarit (Puhemies koputtaa) saisivat antaa oman arvionsa so-
pivista seuraamuksista, (Puhemies: Aika!) samoista tapauksista. Eli tutkimuksen valmis-
tuttua arvioidaan mahdolliset tarpeet lainsäädännön tarkistamiseen.

Puhemies Maria Lohela: Pyydän niitä edustajia, jotka haluavat esittää lisäkysymyksiä, il-
moittautumaan.

16.52 Arja Juvonen ps (vastauspuheenvuoro): Arvoisa rouva puhemies! Hallitus on lin-
jannut hallitusohjelmassa lainsäädännön kehittämisestä muun muassa siten, että lapsiin
kohdistuvien törkeiden seksuaalirikosten rangaistustasoa tarkastetaan. Tämä kirjaus on to-
della hieno, ja se tukee myös edellisen eduskunnan tahtotilaa. Eduskunnassa tehtiin muu-
tama lakialoite asian tiimoilta.

Jokainen lapsiin kohdistuva rikos on asia, jonka estämiseksi meidän tulee tehdä kaik-
kemme. Kysynkin teiltä, hyvä ministeri: millä tavalla tämä kirjaus nyt etenee, ja millä ta-
valla me koko yhteiskuntana ryhdymme torjumaan näitä törkeitä rikoksia, joiden uhriksi
kenenkään viattoman ihmisen, lapsen, ei pitäisi joutua?

16.53 Oikeus- ja  työministeri  Jari  Lindström  (vastauspuheenvuoro): Arvoisa rouva
puhemies! Hallituksen ja hallitusohjelman tavoitteena on se, että Suomessa oikeusturva to-
teutuu tehokkaasti ja rangaistukset vastaavat yleistä oikeustajua, ja tämä oli vahva kirjaus.
Tämän ohjelman mukaan tämä toteutetaan siten, että varmistetaan, että rikoksista annetta-
vat rangaistukset ovat oikeudenmukaisessa suhteessa teon moitittavuuteen. Väkivaltari-
kosten sekä lapsiin kohdistuvien törkeiden seksuaalirikosten rangaistustasoa tarkistetaan.
Ja tätä työtä nyt tehdään.

16.53 Kari Tolvanen kok (vastauspuheenvuoro): Arvoisa rouva puhemies! Ministeri
tuossa sanoikin hyviä asioita, mitä on kirjattu hallitusohjelmaan. Sinne on myös kirjattu se,
että rikoksen uhrin asemaa parannetaan lainsäädännöllisin keinoin. Ja se on nimenomaan
tätä raiskauksen uhrin aseman parantamista joko minimirangaistusta tai kvalifiointiperus-
teita muuttamalla, se on aivan selvä.

Mutta rangaistuksia voi olla myös monenlaisia. Nyt on ehdoton ja ehdollinen rangais-
tus. Hallitusohjelmaan on myös kirjattu kokeiluluontoisesti, että yhdistetään ehdolliseen
vankeusrangaistukseen lyhyt ehdoton vankeusrangaistus. Samalla ainakin minun toiveeni
olisi, että siihen — etenkin nuorten rikoksentekijöiden osalta — myös liitettäisiin tämmöi-
nen päihdevieroitus-, kuntoutus-, koulutusosuus. Toivon, että tämmöinen lähtisi eteenpäin
tuolla hallituksessa ja siitä tulisi hallituksen esitys lähiaikoina. Mitä mieltä te olette, arvoi-
sa oikeusministeri, tästä asiasta?

16.54 Oikeus- ja  työministeri  Jari  Lindström  (vastauspuheenvuoro): Arvoisa rouva
puhemies! Edustaja Tolvaselle: Erittäin tärkeä huomio, ja minä tietenkin toimin täysin hal-
litusohjelman kirjausten mukaan. Ne ovat minulla ohjenuorana, ja ne ovat hallituksella oh-
jenuorana, ja aivan varmasti tätäkin asiaa viedään eteenpäin.
2



Pöytäkirjan asiakohta PTK 25/2015 vp
16.55 Susanna Huovinen sd (vastauspuheenvuoro): Arvoisa rouva puhemies! Niin kuin
tässä keskustelussa on jo käynyt ilmi, seksuaalirikokset ovat rikoksia, jotka vaikuttavat hy-
vin usein uhrin koko loppuelämään. Elämään voi tulla aivan toisella tavalla mukaan pelko,
pelko liikkua, pelko elää normaalia elämää, johon jokaisella on oikeus. Jotta uhrit voivat
päästä näiden kokemustensa yli elämään sitä tavallista turvallista elämää, tarvitsemme pal-
veluita, palveluita heille siinä tilanteessa. Mutta aivan yhtä lailla on oleellista se, miten uhri
otetaan vastaan silloin, kun tällainen rikos on tapahtunut. Haluaisinkin kysyä sisäministe-
riltä: miten koette, että esimerkiksi poliisien koulutuksessa tänä päivänä kyetään huomioi-
maan se, että uhrit otetaan tämän vakavan rikoksen jälkeen asianmukaisesti vastaan? Va-
litettavasti olemme erilaisista tutkimuksista kuulleet, että aina (Puhemies koputtaa) nämä
tilanteet eivät suju siten kuten on tarkoitettu.

16.56 Sisäministeri Petteri Orpo (vastauspuheenvuoro): Arvoisa puhemies! Olen me-
nossa lähiaikoina tutustumaan poliisikoulutukseen paikan päälle Hervantaan ja sen jäl-
keen olen varmasti vielä paljon viisaampi. Mutta minusta tämä asia ja tämä tulokulma, jon-
ka otitte esille, on äärimmäisen tärkeä, koska minusta rikoksen uhrin heti alusta lähtien oi-
keanlainen huostaanotto ja kohtelu on aivan keskeinen osa tätä rikosten selvittämistä ja oi-
keusvaltiota.

Kysymyksen käsittely päättyi.
3


