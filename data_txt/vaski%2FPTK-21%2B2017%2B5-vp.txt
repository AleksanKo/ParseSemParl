















































DEMFE93.tmp.xml


Pöytäkirjan asiakohta PTK 21/2017 vp
Pöytäkirjan asiakohta 

PTK 21/2017 vp

Täysistunto

Perjantai 10.3.2017 klo 12.59—14.05

5. Lakialoite laiksi kaivoslain 182 §:n muuttamisesta
Lakialoite LA 7/2017 vp Mikko Kärnä kesk ym.

Lähetekeskustelu

Puhemies Maria Lohela: Lähetekeskustelua varten esitellään päiväjärjestyksen 5. asia.
Puhemiesneuvosto ehdottaa, että asia lähetetään talousvaliokuntaan.

Keskustelu

13.58 Mikko Kärnä kesk (esittelypuheenvuoro): Arvoisa rouva puhemies! Kaivoslaissa
säädettiin vuonna 2011 kullankaivuuseen liittyvien kaivospiirioikeuksien lakkauttamises-
ta 9 vuoden siirtymäajan jälkeen. Tässä lakiesityksessä esitetään siirtymäkautta pidennet-
täväksi aiemmasta 9 vuodesta 15 vuoteen.

Kysymyksessä ei ole tehdyn päätöksen peruminen vaan ainoastaan siirtymäajan pituu-
den muuttaminen. Lakia valmisteltaessa talousvaliokunta esitti loppumietinnössään siirty-
mäkauden sopivaksi pituudeksi 15 vuotta ja perusteli tuolloin esityksensä hyvin. Tuolloi-
sen talousvaliokunnan mukaan laissa päätetty 9 vuoden siirtymäaika oli liian lyhyt. Valio-
kunta totesi, että siirtymäaikaa pidentämällä saadaan aikaan asiallinen ja ympäristöhaitat
minimoiva toiminnan alasajo hätäilyn ja äkkipysähdyksen sijaan. Asia kuitenkin muutet-
tiin suuressa valiokunnassa. 

Arvoisa rouva puhemies! Kaivospiirien lakkauttamisella puututaan aikanaan pysyväksi
oletettuun oikeuteen. Tämän oikeuden poistaminen aiheuttaa taloudellisia tappioita kullan-
kaivuuyrittäjille, jotka ovat investoineet yritykseensä luottaen sen toiminnan jatkuvuu-
teen. Jatkoajan pidentäminen parantaisi yrittäjien omaisuudensuojaa.

Päätöksen jälkeen kullankaivuuta on nopeutettu ja useimmat kaivospiirin haltijat ehti-
vät hyödyntämään kaivospiiriensä kultavarannot nykyisen 9 vuoden siirtymäajan puitteis-
sa. Kaikki eivät tähän kuitenkaan kykene. Erityisen kipeästi lyhyt siirtymäaika koskettaa
niitä kaivajia, jotka kaivavat piirillään pääsääntöisesti ilman konevoimaa. Niille, jotka ei-
vät ehdi hyödyntää aluettaan, syntyy tilanne, jossa investointien oletettua velkaa jää mak-
samatta, kun yritystoiminta joudutaan kaivospiirien lakkauttamisen takia lopettamaan.
Kaikkiaan niitä kaivospiirejä, joita tämä asia koskettaa, on 27. Näistä 5—10 hyötyy jatko-
ajan pidentämisestä. Enintään kolmanneksella kaivajista jää kaivettavaa nykyisen siirty-
mäajan jälkeen. Hyväksymällä tämä lakiesitys annettaisiin kultamaiden veteraaneille ja
Lapin legendoille mahdollisuus saattaa elämäntyönsä loppuun.

Asiaa arvioitaessa on huomattava, että kaivamisen nopeuttaminen äkkilopun lähestyes-
sä voi johtaa omien kultavarantojen ryöstöhyödyntämiseen. Vastuullinen ja huolellinen
työ saattaa väistyä, kun lopettamisuhka lähenee. Tällöin turvallisuuteen ja ympäristönäkö-
kulmiin pohjautuva työtapa saattaa heiketä taloudellisen uhan alla. Paras ratkaisu sekä yrit-
 Tarkistettu
4.0



Pöytäkirjan asiakohta PTK 21/2017 vp
täjille että ympäristölle olisi, mikäli toiminta lakkautettaisiin hyvässä järjestyksessä mah-
dollisimman pienillä taloudellisilla vaurioilla. Pidempi jatkoaika ei myöskään mahdollista
kaivuualueiden laajentamista. Ainoastaan olemassa olevat alueet kaivettaisiin tarkemmin,
ja kaikki kulta kerättäisiin talteen ammattitaidolla ja ylpeydellä. Vaikutukset ympäristöön
ja luontoarvoihin pysyisivät nykytilaan verrattuna samansuuruisina ja jopa vähenisivät.
Liiallinen kiirehtiminen olisi ongelmallista erityisesti kaivospiirien vesijärjestelyjen osal-
ta. Siirtymäajan pidentämisestä ei olisi kenellekään mitään haittaa, eikä sillä heikennettäisi
kenenkään oikeuksia.

Lakiehdotus ei aiheuta mitään kustannuksia. Päinvastoin nopea lakkauttaminen vanhan
lain mukaisesti lisäisi työttömyyttä ja synnyttäisi uusia menoeriä. Valtio hyötyisi myös ta-
loudellisesti, mikäli kaivospiireillä sijaitseva kulta voitaisiin hyödyntää täysimääräisesti.
Lemmenjoen kaivospiirien kullankaivuutoiminnan suora työllisyysvaikutus on noin 15
henkilötyövuotta. Välilliset vaikutukset, kuten kulta ja sen kaivuuseen liittyvä matkailu
sekä kultaan liittyvä korutuotevalmistus, ovat noin kaksi kertaa tätä suuremmat. Kyseisiltä
kaivospiireiltä tuotetaan kultaa noin 25 kilogrammaa vuodessa. Määrä ei ole kansallisesti
merkittävä, mutta kulta osataan jalostaa paikallisesti, ja siitä saadaan markkinoilla maail-
manmarkkinahintaan verrattuna moninkertainen hinta. Näin rakennettu parin miljoonan
euron liikevaihto on paikallistaloudessa erittäin merkittävä tekijä.

Arvoisa rouva puhemies! Tällä lakiehdotuksella perinteikäs ja noin 150 vuotta jatkunut,
ilman mitään tukia itsensä rakentanut ja ilman mitään tukia itsensä elättävä pieni sekä pe-
rinteikäs elinkeino saisi hieman lisäaikaa sopeutuakseen maailman muutoksiin.

14.03 Jari Myllykoski vas: Arvoisa rouva puhemies! Mielestäni edustaja Kärnä on perus-
tellusti viitannut siihen, että talousvaliokunnan mietinnössä oli tämä 15 vuotta, joka sitten
muuttui suuressa valiokunnassa. Tässä kohtaa, kun tietää tämän sijoitetun ja arvioidun pää-
oman, mitä siinä kaivospiirissä uskotaan olevan ja tiedetään olevan, pitäisi olla mahdolli-
suus, että tätä pidennettyä aikaa katsottaisiin niin, että siitä omaisuuden turvasta voitaisiin
huolehtia näittenkin osalta. Erityisesti olen huolissani siitä, kun näissä pienimuotoisissa la-
pio-kottikärrykaivoksissa on sitten tavallaan sen oman työn jäljet, onko mahdollisuutta
saada se sijoitettu pääoma siihen. Sen pitäisi olla mahdollista. Siinä mielessä kyllä katson,
että tuo edustaja Kärnän tekemä lakiesitys on kyllä puollettavissa.

14.04 Ville Vähämäki ps: Puhemies! Ihan lyhyesti: itsekin näen, että tämä edustajan te-
kemä lakialoite on puollettavissa.

14.04 Mikko Kärnä kesk: Arvoisa rouva puhemies! Kiitoksia kollegoille näistä sanoista.
Toivotaan yhdessä yli hallitus—oppositio-rajojen, että asia menestyy talousvaliokunnan
käsittelyssä. — Kiitos.

Keskustelu päättyi.

Asia lähetettiin talousvaliokuntaan.
2


