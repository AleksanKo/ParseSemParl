















































DEM6F1C.tmp.xml


Pöytäkirjan asiakohta PTK 113/2017 vp
Pöytäkirjan asiakohta 

PTK 113/2017 vp

Täysistunto

Tiistai 7.11.2017 klo 14.00—17.16

5. Hallituksen esitys eduskunnalle laiksi  maatalousyrittäjien  lomituspalvelulain  27  ja 
27 b §:n väliaikaisesta muuttamisesta

Hallituksen esitys HE 160/2017 vp

Lähetekeskustelu

Toinen varapuhemies Arto Satonen: Lähetekeskustelua varten esitellään päiväjärjestyk-
sen 5. asia. Puhemiesneuvosto ehdottaa, että asia lähetetään sosiaali- ja terveysvaliokun-
taan.

Keskustelu

15.41 Anne Kalmari kesk: Arvoisa herra puhemies! Äsken oltiin avaruudessakin jo välil-
lä mutta nyt mennään lehmän alle ja sikalan käytävään. Mutta kyse ei ole mistään mitättö-
mästä asiasta, sillä kyse on alkutuottajan jaksamisesta. Jos se alkutuottaja ei jaksa, meillä ei
ole niitä 340 000:ta elintarvikesektorin työpaikkaa, mitä meillä tällä hetkellä on. Mahdol-
lisuudethan tällä ruoka-alalla ovat rajattomat tai erittäin paljon suuremmat mitä nykypäi-
vänä, jos vain uskoa ja tahtotilaa asioitten muuttamiseen on. Tanska esimerkiksi vie elin-
tarvikkeistaan 80 prosenttia, ja Suomella on vielä sinne matkaa.

Tässä esityksessä sitä jaksamista siellä alkutuotannossa tuetaan siten, että sijaisavun
tuntimaksua alennetaan 4,59 prosentilla. Se on erittäin tervetullut lakiesitys, sillä on jopa
tilanteita, että viljelijä ei tällä hetkellä pysty käyttämään sijaisapua, vaikka olisi vakavasti-
kin sairas, sillä taloudellinen tilanne on juuri nyt niin heikko. Tämä yksinään ei tietenkään
viljelijän asemaa täydellisesti paranna mutta on osana siinä tekojen ketjussa, millä kriisi-
apua yritetään sinne maatiloille antaa. On hyvä, että se viljelijän hätä on kuultu ja tähän
asiaan on tartuttu.

15.43 Kari Kulmala sin: Arvoisa puhemies! Hallituksen esityksessä ehdotetaan muutet-
tavaksi maatalousyrittäjien lomituspalvelulakia siten, että vuonna 2018 pidettävässä lomi-
tuksessa maatalousyrittäjiltä perittäviä sijaisapumaksuja alennetaan. Tämä hallituksen esi-
tys on mielestäni erittäin tervetullut, koska maatilojen heikko kannattavuus on entisestään
lisännyt yrittäjien henkistä kuormitusta.

Tavoitteenamme suomalaisina kansanedustajina tulee olla maaseutuelinkeinojen kan-
nattavuudesta ja arvostuksesta huolehtiminen, että maanviljelijät ja maataloustuottajat pys-
tyvät tekemään arvokasta työtään. Tällä esityksellä tuetaan juuri maksuvaikeuksissa ole-
via yrittäjiä ja maatalousyrittäjien työssäjaksamista sekä edistetään perheen ja työn yhteen-
sovittamista. Kuten esityksessä todetaan, maatalousyrittäjien vaikeasta taloudellisesta ti-
lanteesta johtuvat maksuvaikeudet aiheuttavat sen, että yhä useampi yrittäjä tekee sairaana
 Tarkistettu
4.1



Pöytäkirjan asiakohta PTK 113/2017 vp
töitä ja perhevapaita jää pitämättä. Sijaisapumaksun alentamisella pyritään tukemaan yrit-
täjien mahdollisuutta irrottautua työstä myös sairaana tai perhevapaiden johdosta.

Pidän esitystä erittäin hyvänä ja erittäin ajankohtaisena.

15.44 Reijo Hongisto sin: Arvoisa herra puhemies! Suomalainen maatalousyrittäjä on ol-
lut kovan kurimuksen alla jo vuosikausia. EU on kurmoottanut elintarviketuotantomme tu-
kipylväitä direktiiveillään ja velvoittanut maauskoon luottavat yrittäjät noudattamaan mil-
loin mitäkin direktiiviä ja määräystä. Itsenäistä suomalaista talonpoikaa holhotaan Brysse-
listä ja ilmoitetaan, milloin mikin jyvä pitää peltoon kylvää. Pinnaa kiristävät myös EU:n
Venäjälle asettamat pakotteet, ja pisteenä i:n päällä ovat menneen kesän säät ja syksyn jär-
kyttävän huonot korjuukelit.

Voi sanoa, että maauskoa koetellaan nyt monin tavoin. Yrittäjät alkavat uupua taakkan-
sa alle. Välillä on pakko levähtää ja antaa eläinten hoito muiden käsiin. Tarvitaan sijais-
apua. Sijaisapuun on oikeus, kun yrittäjä ei pysty huolehtimaan yrityksen hoitoon kuulu-
vista välttämättömistä tehtävistään laissa säädetyn tilapäisen syyn vuoksi. Sijaisapu kui-
tenkin maksaa, ja kaiken taloudellisen kurimuksen ohella monilla ei ole enää varaa palkata
sijaisapua, vaikka tarve olisi kuinka huutava. Tämän takia hallitus on kuullut maatalous-
yrittäjien hädän ja tarjoaa edes hetken helpotusta esittämällä tässä lakiesityksessä sijais-
avun alentamista 4,59 prosentilla sekä yritystoiminnan järjestelyjä varten myönnetyn si-
jaisavun kiinteän tuntimaksun alentamista 12 euroon. Toteutuessaan laki toisi noin miljoo-
nan euron lisäkustannukset, mutta uskon kuitenkin, että tuo summa kertyy takaisin monin-
kertaisesti sillä, että maatalousyrittäjien henkinen kuormitus vähenee ja sitä kautta yhä
useampi maatalousyrittäjä jaksaa jatkaa toimintaansa ja tuottaa meille suomalaisille elin-
tarvikkeita ja turvata huoltovarmuutta. — Kiitoksia.

15.46 Jani Mäkelä ps: Arvoisa puhemies! Eläimiä tilallaan pitävänä maatalousyrittäjänä
toimiminen on kovaa työtä, ja siinä yrittäjän työssä jaksaminen tietysti laajalti heijastuu
koko maataloustuotantoon ja sen työpaikkoihin ja omavaraisuuteemme, mutta yksilötasol-
la se vaikuttaa myös hänen pitämiensä eläimien hyvinvointiin. Maatalousyrittäjällä on oi-
keus 26 vuosilomapäivään vuodessa, ja on hyvä, että tässä hallituksen esityksessä vuoden
2018 lomituksessa sijaisapumaksuja pienennetään, niin tämä yrittäjän oikeus voi myös
muuttua käytännön mahdollisuudeksi. On hyvä, jos tällä muutoksella madalletaan sitä
kynnystä, että maatalousyrittäjä todella pitää nuo hänelle kuuluvat lomapäivät ja tällä ta-
voin jaksaa paremmin vaativassa ja vastuullisessa työssään. 

Alku tässä esityksessä on hyvä ja suunta on oikea, mutta kuulisin silti mielelläni myös li-
sää hallituksen ajatuksista ja suunnittelemista keinoista näiden tärkeiden päämäärien eteen.

15.47 Lasse Hautala kesk:  Arvoisa herra puhemies! Tämä hallituksen esitys sijaisapu-
maksujen alentamisesta on yksi niistä toimenpiteistä ja lakiehdotuksista, joilla helpotetaan
tällä hetkellä maanviljelijöiden raskasta taakkaa. Tämä kulunut vuosi on satonäkymien
osalta ollut todella harvinaisen huono: ensinnäkin myöhäinen kevät, sen jälkeen kylmä, sa-
teinen kesä, joka sitten on sateisena syksynä jatkunut. Nämä kaikki ovat kyllä aiheuttaneet
ennennäkemättömän hankalan tilanteen nimenomaan sadonkorjuun puolella. 

Sijaisapua käytetään pääsääntöisesti kotieläintiloilla, ja valtaosa sijaisavun perusteista
perustuu siihen, että viljelijäperheessä jompikumpi tai molemmat ovat sairastuneet. Tä-
män vuoksi on tärkeää, että meillä on käytössä tällainen sijaisapujärjestelmä. Kuten aikai-
2



Pöytäkirjan asiakohta PTK 113/2017 vp
semmista puheenvuoroista on jo kuultu, niin sijaisavusta peritään maksua, ja tällä lakieh-
dotuksella nyt helpotetaan yhteensä noin miljoonalla eurolla sijaisapumaksuja. Tämä tar-
koittaa käytännössä sitä, että sijaisapumaksutaulukosta tai sijaisapumaksusta tehdään 4,59
prosenttia alennusta tuntihintoihin. Tämä on erittäin tervetullut. Kuten aikaisemmissa pu-
heenvuoroissakin on tullut esille, vaikka tämä alennus on näin pieni, niin siitä huolimatta
se on tärkeä, ja tarvitaan myöskin monia muita toimenpiteitä maatalouden tilanteen helpot-
tamiseksi.

15.49 Timo Heinonen kok:  Arvoisa herra puhemies! Tämä on tärkeä asia, että me huo-
lehdimme suomalaisen ruuantuotannon tekijöiden jaksamisesta. Niin kuin tässä edellä on
tuotu esille, tässä on kyse sijaisavusta, jota voidaan siis saada tilanteissa, kun tilalle tarvi-
taan vaikkapa, niin kuin edellä kerrottiin, sairastumisen taikka jonkun muun syyn takia
apua. Tämä on maksullista, ja sitä maksua nyt pienennetään niin, että apua olisi helpompi
ottaa. 

Meillä on ollut poikkeuksellisen vaikea vuosi suomalaisessa maataloudessa, ja pidän
myönteisenä sitä, että hallitus on nyt määrätietoisesti osoittanut apua suomalaisen ruuan
tuottajille. Ne avut eivät kyllä välttämättä vielä ole riittäviä, ja pidin myös hyvänä sitä, että
on avattu neuvotteluja Euroopan unionin kanssa erilaisista instrumenteista niin, että voitai-
siin paremmin auttaa tällaisessa poikkeuksellisen vaikeassa tilanteessa, kun kesä on ollut
kylmä. Syksyllä, kun sadonkorjuun aikaan tällaiset sateet ja tällaiset säät tulivat, niin jäi
omallakin kotiseudullani paljon satoa peltoihin, poikkeuksellisen paljon, ja pitää olla kei-
noja myös näissä auttaa.

Halusin oikeastaan puheenvuoron loppuun vielä nostaa esille myös sellaiset eläintilat,
jotka eivät ole oikeutettuja lomituspalveluihin. Meillä on tällä hetkellä paljon hevostiloja,
jotka eivät täytä niitä vaatimuksia, että ne saisivat esimerkiksi ei tätä sijaisapua vaan lomi-
tusapua. Itse toivoisin, että myös näille tiloille löydettäisiin keinoja, sillä ei yhdenkään työn
pidä olla sellainen, että siitä ei vapaapäivää taikka mahdollisuutta pieneen lomaan olisi.
Näilläkin tiloilla tehdään arvokasta työtä esimerkiksi liikunnan ja urheilun parissa ratsas-
tustalleilla.

15.51 Antti Rantakangas kesk: Arvoisa puhemies! Lomitusjärjestelmä on tärkeä osa vil-
jelijöitten hyvinvointia ja jaksamista, ja nyt tämä hallituksen esitys omalta osaltaan alentaa
niitä kustannuksia, jotka sijaisavun käyttämiseen liittyvät. Se on oikeansuuntainen ratkai-
su ja hyvä ratkaisu. Sillä on myöskin tällaista henkistä vaikutusta: nähdään, että hallituk-
sella on myötätuntoa viljelijöitten vaikeaa tilannetta kohtaan. On myös hyvä asia, että mi-
nisteri Saarikko, joka vastaa tästä kokonaisuudesta, on luvannut ottaa ne lausunnot vaka-
vasti, mitä tähän lomitusjärjestelmän kehittämiseen liittyy. Siellähän on aikamoisia uudis-
tuksia tulossa, ja luotan siihen, että parhaan mukaan niistä haetaan ratkaisuja, jotka ovat sit-
ten myöskin käytännön viljelijöitten kannalta sellaisia, jotta järjestelmä toimii.

Haluan nostaa tässä uutena kysymyksenä esille lomittajien tilanteen, lomittajien ammat-
titaidon ylläpitämisen ja myöskin lomittajien jaksamisen. Maatalouslomittajan työ on en-
tistä vaativampaa maatilojen koneellistuessa, ja se tarkoittaa sitä, että lomittajien ammatti-
taidon ylläpitämiseenkin pitää panostaa. Se palkkaushan ei ole kovin hyvää, kun työ ajoit-
tuu vielä kahteen eri jaksoon, ja pitää aina muistaa se, että jotta viljelijä voi jäädä hyvillä
mielin ja, voisi sanoa näin, loman edellyttämissä tunnelmissa pois siitä arkityöstä, niin siel-
lä pitää olla sitten hoitamassa sitä työtä sillä aikaa ammattitaitoinen lomittaja, johon voi-
3



Pöytäkirjan asiakohta PTK 113/2017 vp
daan luottaa, ja tässä mielessä haluan tämän ammattikunnan puolestakin puhua, että jatkos-
sakin löytyisi ammattitaitoisia ja sellaisia kehittymishaluisia lomittajia tuolla maaseudul-
la, jotka haluaisivat tätä arvokasta työtä tehdä sitten silloin, kun viljelijät eivät ole itse sitä
tekemässä.

15.53 Leena Meri ps: Arvoisa puhemies! Täällä tuli esille jo huoli siitä, että lomittajia ei
ole riittävästi tai heidän osaamisensa ja koulutuksensa ei vastaa sitä tarvetta. Tässä joitakin
iltoja sitten katsoin Yleltä ohjelmaa, ja siinä eräs maatalon emäntä kertoi tästä huolesta,
että esimerkiksi Uudellamaalla ei yksinkertaisesti ole riittävästi saatavissa henkilöitä lo-
mittajiksi. Minun teki oikeastaan aika pahaa, kun hän sanoi siinä, että tulee joskus kateel-
liseksi, kun joku lähtee lomalle, kun itsekin joskus haluaisi päivän tai muutaman vapaata.
Jokainen meistä ymmärtää sen, että tarvitsee omaa tilaa, ja he tekevät vuorokauden ympäri
eläinten ja tilansa eteen työtä ja ovat heihin sidottuina, koska eläimet vaativat hoitoa aa-
mulla ja illalla. Heitä ei voi hoitaa niin sanotusti varastoon niin, että hoidan maanantaina
kaikki ja olen loppuviikon poissa. 

Täällä puhuttiin myös siitä, muun muassa edustaja Heinonen, että hallitus on auttanut
maatalousyrittäjiä ja hakenut apua EU:sta. Kyllä varmaan näinkin, mutta jotenkin toivoi-
sin pidempiaikaisia ratkaisuja, koska se on hyvin raskasta aina vuosittain odottaa, tuleeko
minkälaista tukea ja millainen se ensi vuosi on, jos ajattelen esimerkiksi tätä lomittamista
ja näitä sijaisapukustannuksia, niin vuosi kerrallaan sitten, että no mitähän se ensi vuosi sit-
ten maksaa. Näitä voisi miettiä vähän pysyvämmiksi järjestelyiksi.

Sitten haluaisin sanoa viestinä meille kaikille, minkä olen täällä jo aikaisemmin ottanut
joskus puheeksi, että hyvin usein me puhumme siitä, että pitäisi ostaa suomalaisia tuottei-
ta, mutta sitten olisi hyvä katsoa peiliin, ostaako itse mahdollisimman paljon kotimaisia
tuotteita. Meillä kansanedustajilla on varaa ostaa kotimaisia tuotteita, vaikka se joskus
maksaisi enemmän. Moni suomalainen on tutkimusten mukaan valmis maksamaan esimer-
kiksi elintarvikkeista enemmän, jos he tietävät, että se vaikuttaa siihen, että eläimiä koh-
dellaan paremmin. Tämä johtaa siihen seuraavaan asiaan, jonka haluan nostaa esille, eli sii-
hen, että jos joku panostaa eläinten hyvinvointiin, niin silloin pitäisi jäädä tuottajalle sen
rahan elikkä sen pitäisi näkyä hänen pussissaan. Hän silloin käyttää enemmän aikaa, vai-
vaa ja monesti myös rahaa siihen, että eläimet voivat hyvin. 

Ostajia varten lähettäisin viestin kauppoihin ja yrittäjille ja olen muutaman kerran joil-
lekin yrittäjille ja kauppaketjun ihmisille sanonut, että kun itse esimerkiksi teen valintoja
kaupassa vaikkapa kananmunien osalta, niin en ole oikein varma, mitä eroa sillä luomulla
on ja sitten sillä lattiakanalla muuta kuin tietysti se, että se lattiakana saa kävellä vapaasti.
Mutta saako se kana ulkoilla koskaan? [Satu Hassin välihuuto] — Niin no, edustaja tästä
edestä sanoi, että saa, mutta sitä eivät kaikki kuluttajat tiedä. Esimerkiksi minä en tiedä
tarkkaan, millä lailla eri tiloilla eläimiä pidetään, ja olisin valmis maksamaan siitä enem-
män, kun tietäisin sen. — Tämä olisi erittäin arvokas tieto, koska silloin se voisi maksaa
enemmän, kuluttaja voi maksaa siitä enemmän, mutta jos joudut arpomaan siinä, ei välttä-
mättä se luomu aina takaa kaikkea, minkälaista sillä eläimellä siellä on. Nämä olisivat erit-
täin tärkeitä tietoja. Eivät nämä ole kaikille itsestäänselviä, ja valinnan vaikeus on silloin
olemassa.

Edustaja Heinonen, aivan upea asia, että otitte hevostilat esille. Me kumpikin kuulum-
me eduskunnan hevoskerhoon ja olemme ratsastajaihmisiä, itsekin suomenhevosen onnel-
lisena tai onnettomana omistajana, onnellisena siinä mielessä, että minulla on aivan rakas
4



Pöytäkirjan asiakohta PTK 113/2017 vp
eläin, ja onnettomana siinä, että tapaan häntä todella harvoin, koska työ vie paljon. On tot-
ta, että erityisesti tytöillä mutta myös pojilla se on erittäin suosittu harrastus. Se tutkitusti
auttaa esimerkiksi päihdekuntoutuksessa ja erilaisessa lastensuojelukuntoutuksessa. Hevo-
nen on siitä mainio eläin, että sillä on rauhoittava ja stressiä vähentävä vaikutus. He ovat
suuria eläimiä, ja isot raavaat miehetkin liikuttuvat siellä kyyneliin. Olen kyllä ihan samaa
mieltä, että meidän pitäisi muistaa myös tämäntyyppiset toiminnot. Vaikka kyseessä ei ole
tuotantoeläin vaan se on harraste-eläin, sen pitäminen on aivan yhtä vaativaa kuin esimer-
kiksi lehmien pitäminen. Tämä oli hyvä asia, ja ehkäpä kokoomus ja perussuomalaiset voi-
vat tehdä tässä yhteistyötä kerhomme puitteissa myöskin ja pitää näitä asioita esillä, niin
että kiitos, edustaja Heinonen, että otitte asian esille.

15.58 Anne Kalmari kesk: Arvoisa herra puhemies! Tässä on käyty ihan hyvää keskuste-
lua, joka vähän rönsyili laajemminkin, mutta koska se liittyy viljelijöitten kriisipakettiin,
niin lyhyesti jatkan tästä, mitä Leena Meri kysyi, mitä pysyvää on tehty: Esimerkiksi alku-
perämerkintäasioissa on edetty, julkisissa ruokahankinnoissa on edetty ja tukien palautuk-
sia on tehty. Lomitusjärjestelmää kokonaisuudessaan ollaan uusimassa. Sitä muuten uusi-
taan juuri siihen suuntaan, että maatalouslomittajien mahdollisimman suuri kokopäiväi-
nen työ mahdollistuisi, ja kuitenkin halutaan pitää kiinni... [Leena Meri: Entäs tämä hevos-
toiminta, onko se mukana?] — Hevostoiminnanhan keskusta aikoinaan nosti nimenomaan
tietyn eläinyksikkörajan ylittävältä toiminnalta mukaan lomituksen piiriin. [Leena Meri:
Voisiko sitä miettiä uudestaan?] — Eläinten hyvinvoinnin kannalta on erittäin merkittä-
vää, että meillä tällainen lomitusjärjestelmä on olemassa, ja erityisesti se, että sijaisapu toi-
mii ja viljelijöillä olisi varaa sitä käyttää. Se on merkityksellisimpiä asioita eläinten hyvin-
voinnin kannalta, ja olen kiitollinen siitä, että myös Eduskunnan eläinsuojeluryhmä on tä-
män asian huomioinut.

15.59 Ritva Elomaa ps: Arvoisa puhemies! Maatilojen arki on työtä täynnä. Tästä minul-
lakin on omakohtaista kokemusta, maatilalla varttunut kun olen. Lehmät, siat, kanat, kaik-
ki tuotantoeläimet vaativat vettä ja ruokaa, hoitoa vuorokauden ympäri läpi vuoden. Tilaa
ei voi vain jättää seisomaan oman onnensa nojaan.

Isäntien ja emäntien hyvinvoinnin kannalta olisi tärkeää saada pitää edes vähän lomaa
vuosittain. Moni tilallinen on taloudellisesti ahdingossa, ja myös henkinen hyvinvointi on
koetuksella. Siksikin maatalouslomitusjärjestelmän olemassaolo on ensiarvoisen tärkeää
— ja varsinkin, jos se toimii. Esimerkiksi lomapäivien lisääminen ja maksujen alentami-
nen ovat hyviä muutoksia. Lomituspalvelujen toimivuuden osalta Suomessa on suuria alu-
eellisia eroja. Tänä päivänä on haasteelliseksi osoittautunut se, että lomitusjärjestelmä ei
toimi yhdenmukaisesti kaikkialla Suomessa. Lomittajien riittävä osaaminen on myös ensi-
arvoisen tärkeää. Osa-aikaisia maatalouslomittajia on paljon. Se myös aiheuttaa sen, ettei
palkka lomittajalle aina ole riittävä. Osaaminen alkaa näin hiipua, ja se on vakava asia.

Lähiruokaa arvostetaan ja kotimainen tuotanto on tärkeää — kaikki puhuvat siitä. Mutta
onko tuottajalle tarpeeksi riittävä se raha, maksu, minkä siitä työstä saa? Olemmeko val-
miit maksamaan siitä, myös me kuluttajat?

Täällä edustaja Meri, edustaja Heinonen ja edustaja Kalmarikin ottivat esille eläinten
hyvinvoinnin. Se on todella tärkeää, että tuotantoeläimet voivat hyvin ja tuottajat jaksavat
hoitaa heitä hyvin, ja sen takia pitää pitää huolta siitä, että tästä tulevasta eläinsuojelulaista
tulee erittäin hyvä eläinten kannalta, parempi kuin edellinen.
5



Pöytäkirjan asiakohta PTK 113/2017 vp
16.02 Timo Heinonen kok: Arvoisa herra puhemies! Oikeastaan tuohon edustaja Meren
puheenvuoroon haluan sen verran jatkaa: Kun omassa aiemmassa puheenvuorossani toin
esille niitä toimenpiteitä, mitä nyt on tehty tämän poikkeuksellisen vaikean syksyn eteen,
niin olen täysin samaa mieltä siitä, että me tarvitsemme sen lisäksi tietysti näitä toimenpi-
teitä, jotka vahvistavat suomalaista ruuantuotantoa pitkäjänteisemmin, mutta silloin, kun
tulee tällainen poikkeuksellinen vuosi kuin nyt tällä kertaa on ollut, meillä pitää olla myös
instrumentteja ja keinoja siihen, että pystymme tällaisessa tilanteessa auttamaan suomalai-
sen ruuan tuottajia. Ja niin kuin edustaja Kalmari pitkän listan kertoi niitä toimenpiteitä,
mitä tämän hallituksen aikana ja jo edellisenkin hallituksen aikana on tehty, niin me olem-
me ottaneet hyviä askelia siihen suuntaan, että suomalainen ruuantuotanto voisi tulevai-
suudessa paremmin. Se on laatukysymys, se on makukysymys mutta se on myös huolto-
varmuuskysymys, että meillä on mahdollisimman laaja suomalainen ruuantuotanto. Itse
olen sitä halunnut esillä pitää tällaisena tavallisena maaseudun asukkaana ja suomalaisen
ruuan ystävänä, ja myös lukuisien maanviljelijöiden ja suomalaisen ruuan tuottajien tutta-
vana olen läheltä nähnyt sen, miten kovaa työtä sen ruuan eteen tehdään, ja silloin on hyvä,
että esimerkiksi tämä esitys, joka nyt on käsittelyssä, helpottaa niitä vaikeimpia hetkiä siel-
lä eläinten parissa työtä tekevien kesken.

16.03 Petri Honkonen kesk: Arvoisa herra puhemies! Haluan todeta, että tämä on todella
tärkeä asia, että tällä sijaisapumaksujen alentamisella pystytään näin tukemaan erittäin vai-
kean vuoden kokeneita viljelijöitä ja etenkin kotieläintuottajia. Olen itsekin toiminut aika-
naan osa-aikaisena maatalouslomittajana ja silloin näin sen, mikä merkitys sillä sijaisavul-
la siinä kotieläintilan arjessa ja jaksamisessa on, ja se ei ole ollenkaan vähentynyt. Meillä
Suomessa kuitenkin on vielä eurooppalaisessa mittakaavassa varsin perheviljelmämuotoi-
nen kotieläintuotanto ja se tuottajarakenne, ja tämän kautta tämä meidän hyvä, tärkeä eri-
tyispiirteemme eli tämä lomitusjärjestelmämme ja sen kehittäminen ovat hyvin tärkeitä, ja
mielestäni on hallitukselta aivan oikea signaali, että nyt näin vaikean vuoden jälkeen ja sen
lopulla tehdään tämä päätös.

Nythän niistä ajoista, kun itse vielä toimin maatalouslomittajana, on paljon muutoksia
tapahtunut. Tilakoko on suurentunut, ja karjakoot ovat suurentuneet, ja se on asettanut sit-
ten myöskin lomittajien osaamiselle ja työn vaatimustasolle uudenlaisia haasteita. Työteh-
tävät ovat muuttuneet entistä vaativammiksi, ja samalla kun karjojen määrä on harventu-
nut, työmatkat ovat varsin pitkiä ja alueelliset erot isoja myöskin sitten siinä ammattitai-
toisten lomittajien saatavuudessakin, niin kuin täällä todettiin. Toivoisinkin, että jatkossa
myös tähän näkökulmaan kiinnitettäisiin entistä enemmän huomiota, että myöskin sitten
tämän ammattitaitoisen lomittajakunnan ja lomittaja-ammattitaidon kehittämiseen voitai-
siin saada helpotuksia.

16.05 Leena Meri ps: Arvoisa puhemies! Kuulin tuossa, että ollaan valmistelemassa tätä
uutta lomitusjärjestelmää, ja toivoisin, että otettaisiin ehkä huomioon tämä, mistä kokoo-
muksen edustaja Heinosen kanssa puhuimme, hevostalous ja hevostoimintayrittäjät, että
voitaisiin katsoa tämä — en nyt muista, oliko se rajoitus kahdeksan hevosta, ja siinä oli
tietty peltoala, mikä muistaakseni on aika iso, esimerkiksi Uudellamaalla. Meillä Hyvin-
käällä on 2 hehtaaria se alue, mikä pitää olla, jotta voi pitää hevosia, ja hevosiahan pitää
olla vähintään kaksi kolme — muistaakseni kaksi tai kolme — sen takia, että heillä pitää
olla seuraa. Jos mietin tuommoista 2 hehtaarin tallia, siellä voisi olla neljä hevosta, siihen
6



Pöytäkirjan asiakohta PTK 113/2017 vp
mahtuvat tarhat ja laitumet — Hyvinkäällä on tämmöinen yksi talli — niin kyllä kai siinä
jotenkin pitäisi olla se, että toimiiko hän yrittäjänä ja kokopäiväisenä tekijänä siinä, eikä se
pelkkä tilan koko, koska Uudellamaalla ei kyllä niin valtavan isoja hehtaarimääriä ole. En
muista, olisiko tämä uusi Ratsastuskeskus Ainokaan niin suuri hehtaarimäärältään — sitä
mietin — mutta hevosten määrä siellä täyttyy. Näitä on hyvä pohtia, että ovatko ne kritee-
rit enää ajanmukaisia ja pitääkö niiden koko maassa olla samat. Meillä ei täällä Uudella-
maalla, vaikka on paljon hevosia, ole niin paljon sitä tilaa. Näitä voisi nyt tarkastella, jos se
on auki.

16.07 Anne Kalmari kesk: Arvoisa herra puhemies! Vielä vastaan tuohon hevosasiaan
siten, että tämä lomitusasia on tietenkin Euroopan unionissa täytynyt hyväksyttää, niin että
se ei ole kilpailua vääristävää yritystukea. On katsottu, että se voi toimia vain maatalouden
verotuksen piirissä oleville yrityksille. Siitä johtuu, että jotkut isotkaan ratsastustallit eivät
sitten ole päässeet tämän maatalouslomituksen piiriin, ja tämä voi olla aika hankala yhtälö
sinne EU:n päähän. Mutta kokonaisuutta katsotaan sitten, kun sitä uudistusta tehdään. 

16.07 Timo Heinonen kok: Arvoisa puhemies! Oikeastaan edustaja Kalmari, asian huo-
mattavasti paremmin tuntevana kuin allekirjoittanut, jo tämän tarkennuksen toi tähän maa-
talouden verotuskysymykseen, eli pienemmätkin tilat tai pienemmätkin hevostoimijat
saattavat tällä hetkellä saada lomitusapua, jos heillä on esimerkiksi muuta toimintaa sen
ympärillä, vaikkapa karjankasvatusta ja sitten sen lisäksi hevosia. Tämäntyyppisessä se
saattaa tulla. Mutta sitten kun on vaikkapa 20 hevosen puhdas ratsastuskoulu, se ei olekaan
oikeutettu tähän apuun. Toivotaan, että tätä voitaisiin pohtia. Jos ei se keino löydy täältä,
löytyisikö se jotain muuta kautta? Niin kuin sanoin, ei voi olla sellaista ammattia, että et
mistään löytäisi keinoa siihen mahdolliseen vapaapäivään taikka oikeuteen pitää joskus
myös lomaa. Itse kyllä rinnastan niin — vaikka se ei ruuantuotantoa olekaan, kun hevos-
tallia pidetään — että olisi oikeus ja kohtuus, että tällaisillakin olisi oikeus, välttämättä ei
samaan lomitusapuun kuin niillä, jotka karjaa kasvattavat, vaan esimerkiksi se voisi olla jo-
tain siltä väliltä. Itse toivoisin, että keino näidenkin arvokasta työtä tekevien toimijoiden
auttamiseksi löydettäisiin. 

16.09 Hannu Hoskonen kesk: Arvoisa herra puhemies! Tämä käsittelyssä oleva hallituk-
sen esitys on todella hyvä ja kannatettava. Todellakin maatalouden puolella on tänä päivä-
nä paljon vaikeuksia, ja tämä lomituspalvelulain muutos, jota tässä parhaillaan ollaan kä-
sittelemässä, on tärkeä, että saadaan näitä sijaisapumaksuja hieman kevennettyä, koska se
maatalouden kannattavuus tänä päivänä on äärimmäisen heikko. Sattuneesta syystä tämä
kato, mikä on luonnonolosuhteista, kovista sateista johtuen aiheutunut suomalaiselle maa-
taloudelle, on aivan kestämätön tilanne. Pienikin apu nyt tarvitaan monelta eri suunnalta,
että saadaan suomalainen maatalous ja maatilat sille kasvu-uralle, millä pitääkin olla. On
syytä muistaa se, että jos meillä ei ole Suomessa kannattavaa maataloutta, niin meillä ei ole
sitten tätä turvallista kotimaista ruokaa eikä ole myöskään sitten niitä 300 000:ta työpaik-
kaa, jotka kotimaisessa elintarvikejalostuksessa ovat siinä ketjussa pellolta pöytään. 

On syytä muistaa, että suomalainen maatalous perustuu terveelle perheviljelmäidealle,
ja sellaisena se tulee säilyttää. Tällaiset jättimäiset suurtilat, joita maailmalla tapaa, myös
Euroopassa, eivät ole maatalouden ja koko tämän kokonaisuuden kannalta hyviä, koska
niissä sitten ollaan teollisen tuotannon piirissä ja esimerkiksi kotieläinten hyvinvointi on
7



Pöytäkirjan asiakohta PTK 113/2017 vp
siellä kyseenalaista. Sen takia tämä suomalainen järjestelmä on erittäin hyvä ja erittäin
kannatettava ja sitä pitää kaikin tavoin tukea niin, että suomalainen elintarvikeketju säilyy
terveenä pellolta pöytään saakka ja ennen kaikkea, että maanviljelijät selviävät niistä vai-
keuksista, joita he tänä päivänä kokevat. 

Tämä lakiesitys, mikä nyt on käsittelyssä, on hyvä ja kannatettava. 

16.10 Olavi Ala-Nissilä kesk: Arvoisa herra puhemies! Haluan tässä yhtyä edustaja Hos-
kosen puheenvuoroon. Ja kiitoksia siitä, että tämä lomituspalvelujen maksuasia nyt tässä
etenee ja tätä kautta tulee hieman kustannushelpotusta. Suomalainen ruuantuotantohan on
keskiössä monella tavalla. On tärkeätä, että me oman maan ruuantuotannon turvaamme.
Sillä on monia vahvuuksia, mutta sillä on suurena heikkoutena huono kannattavuus, ja me
ymmärrämme, että nuoria yrittäjiä on vaikea saada alalle, ellei saada tätä kannattavuutta
paremmaksi. Silloin kustannuspuolella on voitava myöskin edetä, kun markkinahinta on
valitettavan alhaalla.

Tämä on yksi osa näitä hallituksen ponnisteluja suomalaisen ruuantuotannon edistämi-
seksi ja ansaitsee siinä mielessä tietysti hyvän käsittelyn täällä eduskunnassa.

16.11 Arto Pirttilahti kesk: Arvoisa herra puhemies! Käsiteltävä asia lomituslainsäädän-
nön osalta on erittäin tärkeä juurikin tämän katovuodenkin osalta, mikä on. Mutta kyllä
erittäin tärkeätä on henkisen jaksamisen osalta, kuinka maatiloilla jaksetaan tehdä töitä —
yhä suurempia ovat nämä maatalouden yksiköt, mitkä toimivat, ja siellä kaksi henkilöä ja
välillä vaikka yksikin henkilö joutuu päävastuuseen siitä — se, että lomitusjärjestelmä saa-
daan hyvin pyörimään. Tietenkin sitten tämä taloudellinen näkökulma, että saadaan helpo-
tuksia maksuihin, on erittäin tervetullutta näin heikkona satokautena.

Tuossa oli keskustelua myös näistä muista, voiko tätä lomitusjärjestelmää laajentaa.
Ajattelen sitä positiivisesti siinä mielessä, että eläinturvallisuuden ja eläinsuojelulainsää-
dännön näkökulmasta voisi. Mutta kuitenkin varmaan hevostiloilla ja muilla on mahdolli-
suus myös itse tämä lomituspalvelu järjestää. [Puheenvuoron päätyttyä lyhyt häiriö äänen-
toistossa]

Ensimmäinen varapuhemies Mauri Pekkarinen:  Ilmeisesti ei kuulunut ihan parhaalla
mahdollisella tavalla, mutta ajattelen ja uskon, että teksti tuli kyllä huomioiduksi. [Edus-
kunnasta: Hyvin puhui ainakin!] — Hyvin.

16.13 Hannu Hoskonen kesk: Arvoisa puhemies! Meillä puhutaan tänä päivänä eri am-
mattien yhteydessä työssäjaksamisesta — aivan oikea keskustelunaihe aina — mutta
maanviljelijöiden työssäjaksamisesta on mielestäni puhuttu liian vähän. Näissä tämänhet-
kisissä olosuhteissa, mitkä luonto on maanviljelijöille asettanut, kamalan märkä vuosi, sato
on monella tilalla jäänyt täysin korjaamatta ja taloudellinen tilanne on todella kestämätön.
Tämä nyt käsittelyssä oleva hallituksen esitys on pieni osa, niin kuin sanoin, tähän kannat-
tavuusketjun parantamiseen, mutta on syytä muistaa se, että lomitus, maanviljelijän lo-
maoikeus viettää joskus vapaata ja rentoutua ja kerätä voimia uusiin haasteisiin, on äärim-
mäisen tärkeä. Olen muun muassa istuntovapaan viikon aikana muutaman maanviljelijän
tavannut, ja heillä se viesti on kyllä täysin selkeä. Siellä ihmiset elävät todella suuren ah-
dingon alla, ja se lomakin siihen kaivataan.
8



Pöytäkirjan asiakohta PTK 113/2017 vp
Vielä kaipaisin, arvoisa puhemies, lopuksi tämän asian käsittelyn osalta sitä, että saatai-
siin tähän maahan vihdoin ja viimein sellainen mentaliteetti aikaiseksi, että kun meillähän
puhutaan helposti siitä, että ostetaan niin sanottuja Reilun kaupan tuotteita kaupoista, mil-
loin ostetaan kahvia, milloin suklaata, milloin mitäkin, ja tuodaan jostakin Afrikasta elin-
tarvikkeita reilun kaupan periaatteella, niin milloinkahan tässä maassa ruvetaan puhumaan
siitä, että maanviljelijät pärjäisivät? Reilu kauppa olisi, että maanviljelijä saisi oikeuden-
mukaisen osan siitä tuotteesta, minkä hän jalostukseen myy. Tämä on se jättiläismäinen
ongelma. Keskusliikkeet ja kaupat kyllä oman osansa ottavat, mutta maanviljelijä aina jää
mopen osalle. Tämä on mielestäni kansallinen häpeä. Kyllä meidän pitää huolehtia siitä,
että tässä maassa on elintarvikejalostusta ja huoltovarmuus turvataan. Siihen ei ole mitään
vippaskonsteja. Eiköhän pidetä huoli siitä, että myös kotimaiselle ruualle sallitaan reilu
kauppa, eikä siitä tehdä jotakin bulkkierää, josta voidaan maksaa joku ylijäämähinta, jolla
ei minkään näköistä kannattavuutta ole saavutettavissa.

Keskustelu päättyi.

Asia lähetettiin sosiaali- ja terveysvaliokuntaan.
9


