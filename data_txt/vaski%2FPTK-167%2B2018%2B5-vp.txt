















































DEM81C2.tmp.xml


Pöytäkirjan asiakohta PTK 167/2018 vp
Pöytäkirjan asiakohta 

PTK 167/2018 vp

Täysistunto

Torstai 28.2.2019 klo 16.04—20.28

5. Hallituksen esitys eduskunnalle laiksi Suomessa oleskelunsa rekisteröineiden Yhdisty-
neen kuningaskunnan kansalaisten ja heidän perheenjäsentensä oikeudesta oleskella Suo-
messa vuoden 2020 loppuun

Hallituksen esitys HE 321/2018 vp
Valiokunnan mietintö HaVM 34/2018 vp

Ensimmäinen käsittely

Ensimmäinen varapuhemies Mauri Pekkarinen: Ensimmäiseen käsittelyyn esitellään
päiväjärjestyksen 5. asia. Käsittelyn pohjana on hallintovaliokunnan mietintö HaVM 34/
2018 vp. Nyt päätetään lakiehdotuksen sisällöstä.

Keskustelu

17.59 Timo Heinonen kok: Arvoisa herra puhemies! Me kävimme tästä keskustelua, joka
jäi silloin hivenen kesken. Tilanteen problematiikkaa taikka epävarmuutta kuvaa hyvin
myös se, että tämän brexitin ympärillä on nytkin aivan viime päivinä tapahtunut uusia liik-
keitä. Itse edelleen olen vahvasti sitä mieltä, että britit tekevät virheen, jos he päätyvät lo-
pulta jättämään Euroopan unionin. Toivottavasti siellä uusi kansanäänestys järjestetään ja
he päätyisivät siihen, että on Ison-Britannian kansalaisten mutta myös Ison-Britannian nä-
kökulmasta parempi, että he jatkaisivat osana yhteistä Eurooppaa ja Euroopan unionia. 

Brittejähän on pyydetty Suomessa rekisteröitymään mahdollisen brexitin varalta, mutta
tämä lainsäädäntö, joka nyt on käsittelyssä, antaa itse asiassa Suomessa tällä hetkellä ole-
ville noin viidelletuhannelle Ison-Britannian kansalaiselle ja heidän perheenjäsenilleen
mahdollisuuden asua Suomessa oleskeluluvalla vuoden 2020 loppuun asti. Eli tämä on ta-
vallaan tällainen siirtymäajan lainsäädäntö, joka mahdollistaa täällä opiskelevien, täällä
työssä olevien tai muuten Suomessa asuvien Ison-Britannian kansalaisten asumisen jatkon
Suomessa.

Ison-Britannian ero EU:sta olisi monessa mielessä valitettavaa. Se näkyisi Ison-Britan-
nian suuntaan mutta myös Euroopan ja Suomenkin suuntaan monessa asiassa taloudessa,
ja se olisi myös iso turvallisuuskysymys, ja sen takia itse edelleen toivon, että britit pohti-
vat tilannettaan uudestaan. Mutta toki jokainen itsenäinen valtio ja kansa päätökset itse te-
kee, ja on hyvä, että me olemme tässä nyt etunojassa valmistautuneet, että meillä Ison-Bri-
tannian kansalaiset voivat jatkossakin asua.

18.01 Antero Laukkanen kd: Arvoisa rouva puhemies! Aivan kuten edustaja Heinonen
totesi, niin hieman kesken ja ohueksi jäi tämä viime viikolla ollut brexit-keskustelu täällä,
tai oikeastaan lähinnä keskustelu siitä, miten Suomi varautuu siihen, että brexit todella lo-
pulta toteutuu.
 Tarkistettu
4.0



Pöytäkirjan asiakohta PTK 167/2018 vp
Britannian kansan päätöstä EU:sta eroamisesta pitää tietenkin kunnioittaa, äänestystu-
los oli selkeä, ja muiden maiden parlamenteista ei tule heittää varjoa sen ylle. Tietenkin jo-
kaisella on oikeus pohtia brexitin hyötyjä ja haittoja, ja näin varmaan myös tapahtuu hyvin
laajalti.

Meillä oli mahdollisuus, joidenkin kansanedustajien, syödä lounasta Britannian suurlä-
hettilään kanssa edustaja Salolaisen järjestämässä tilaisuudessa, ja saimme kuulla siellä hä-
neltä aivan viimeisiä ajatuksia ja näkemyksiä brexitin vaiheista. Tilannehan on mutkistu-
massa varsin selkeästi ja aiheuttaa monenlaista kysymystä, jos jatko-aikaa tulee brexitille
EU:n puolelta, jos neuvotteluja sitten käynnistetään ehkä uudestaan; välissä ovat EU-vaa-
lit, joihin Britannia ei ole asettamassa yhtään ehdokasta. Tämä vaatisi monenlaista nopeaa
lainsäädäntöä lähes kaikissa EU-maissa, joten kyllä Suomessakin aikamoista, sanoisinko
näin, mielenkiintoa herättää tämä tulevien kuukausien Britannian tilanne.

Hyvää on se, että Suomi kuitenkin kantaa oman vastuunsa ja suojaa ja turvaa Suomessa
asuvien Britannian kansalaisten oleskeluoikeuden täällä. Tällä tavalla voimme tehdä ja tur-
vata heidän olemisensa täällä Suomessa sillä tavalla, että heillä ei ole huolta ja murhetta
eikä heidän tarvitse harkita muuttoa pois täältä.

18.03 Jani Mäkelä ps: Arvoisa puhemies! Brexitistä ylipäänsä puhuttaessa tulee mieleen
tämmöinen nykyaikainen muotitermi kuin ”vaalivaikuttaminen”, se, että ulkomailta pyri-
tään vaikuttamaan erilaisten maiden äänestystuloksiin. Tämän brexitin suhteen lähes kai-
kista Euroopan maista yritettiin vaikuttaa brittien äänestystulokseen ennen brexit-äänes-
tystä. Jopa Yhdysvaltojen presidentti kävi puhumassa brexitiä vastaan. Eikö se sitten ole
vaalivaikuttamista, jos siinä ollaan konsensuspoliitikkojen mielestä oikeaa mieltä?

Mutta tähän itse lakimuutokseen kantaa ottaen tämä on malliesimerkki siitä, mitä voi-
daan tehdä, kun halu löytyy, millä aikavälillä laki voidaan todella säätää, mikäli se tarvi-
taan ja se halutaan säätää eikä haluta selitellä vaan löytää ratkaisut. Nyt huomattiin, että
nämä EU:n ylimieliset armopalat briteille eivät kelvanneet. Sen tuloksena huomattiinkin,
että Britannia on eroamassa ilman sopimusta, otettiin lusikka kauniiseen käteen ja säädet-
tiin — tai tehtiin tällainen esitys, eihän sitä lakia vielä ole säädetty. Tässä on esimerkki lais-
ta, joka perustuu enemmän käytännöllisyyteen kuin periaatteelliseen näkökulmaan. Yhdis-
tyneen kuningaskunnan kansalaisille annetaan tämä erioikeus, koska sen antamatta jättä-
minen johtaisi kohtuuttomaan tilanteeseen ja koska toisaalta odotamme vastinetta tälle Bri-
tanniasta. Hyvä näin.

Toivoisin tällaisen terveen maalaisjärjen käyttämisen leviävän muuallekin lainsäädän-
töön, vaikkapa niin, että jos on sellainen maa, josta suomalainen ei voi ostaa maata, niin
senkään maan kansalaisille ei annettaisi oikeutta ostaa Suomesta maata. Tai jos on sellai-
nen maa, joka ei ota vastaan Suomesta karkotettavia omia kansalaisiaan, niin sellaiselle
maalle ei annettaisi minkäänlaista tukea tai kehitysapua eikä sen maan kansalaisia päästet-
täisi Suomeen.

Yleiskeskustelu päättyi.

Eduskunta hyväksyi hallituksen esitykseen HE 321/2018 vp sisältyvän lakiehdotuksen si-
sällön mietinnön mukaisena. Lakiehdotuksen ensimmäinen käsittely päättyi.
2


