















































DEME049.tmp.xml


Pöytäkirjan asiakohta PTK 43/2019 vp
Pöytäkirjan asiakohta 

PTK 43/2019 vp

Täysistunto

Torstai 3.10.2019 klo 16.01—18.14

3.2. Suullinen kysymys pääministerin EU-politiikkaa koskevista lausunnoista (Sofia Vik-
man kok) 

Suullinen kysymys SKT 25/2019 vp

Suullinen kyselytunti

Toinen varapuhemies Juho Eerola: Seuraava kysymys, edustaja Vikman.

Keskustelu

16.36 Sofia Vikman kok: Arvoisa puhemies! Suomen EU-puheenjohtajuuskausi on erin-
omainen tilaisuus edistää Suomelle tärkeitä teemoja. Pääministerin lausunnot ovat herättä-
neet kansainvälisen median huomion kuitenkin aivan toisella tapaa. Ensinnä Ranskan-vie-
railulla Rinteen brexit-kommentit levisivät ympäri Eurooppaa — jo seuraavana päivänä
Euroopan komissio joutui oikomaan Suomen pääministerin lausuntoa. Toiseksi viime sun-
nuntaina pääministerin haastattelutunnilla Rinne raportoi, että kaikki EU-maat ovat val-
miita hyväksymään oikeusvaltiokehityksen kytkemisen EU-rahoitukseen. Pian ilmeni, et-
tei tämäkään lausunto pitänyt paikkaansa. 

Pääministeri johtaa Suomen EU-politiikkaa, mutta viime aikoina eurooppalaiset pää-
miehet ovat vieneet pääministeriä kuin pässiä narusta. Pääministerimme lausunnot ovat ai-
heuttaneet laajaa hämmennystä, josta on haittaa Suomen uskottavuudelle. [Puhemies ko-
puttaa] Kysymys kuuluu: Pääministeri Antti Rinne, pystyttekö johtamaan Suomen EU-po-
litiikkaa? Voivatko suomalaiset luottaa teidän lausuntoihinne, [Puhemies koputtaa] vai pi-
tääkö ihmisten aina varautua siihen, että totuus asiassa kuin asiassa tulee esiin vasta myö-
hemmin?

16.37 Pääministeri Antti Rinne (vastauspuheenvuoro): Arvoisa puhemies! Brexitiin liit-
tyen nyt näyttää toteutuvan se, että aika nopeasti saatiin Ranskan presidentin kanssa käy-
dyn keskustelun jälkeen syntymään tilanne, jossa Britanniasta on tullut kirjallinen esitys
siihen, millä tavalla he ratkaisisivat tämän brexit-kysymyksen. Se tuli muutama päivä
myöhemmin kuin mitä toivottiin Ranskan presidentin kanssa tulevan. Syy siihen, miksi
tuota pyyntöä esitettiin, oli se, että tarvitaan oikeudellinen arvio sen suhteen, mitä Britan-
nian esitys käytännössä tulee tarkoittamaan. Oikeudellinen arvio vie aikansa, ja me emme
voi viedä Euroopan unionin 27:ää jäsenmaata ja niitten kansalaisia, 500:aa miljoonaa ih-
mistä, tilanteeseen, jossa ei tiedetä, mitä tapahtuu, jos brexit toteutuu ilman sopimusta tai
sitten sopimuksen kanssa, joka on Britannian viime hetkellä tuottama malli tähän kokonai-
suuteen. 

Haluan todeta sen, että Euroopan unionin keskustelussa Suomen pääministeri presiden-
cyn johtajana huolehtii siitä, että keskustelu käydään.
 Tarkistettu
4.0



Pöytäkirjan asiakohta PTK 43/2019 vp
Toinen varapuhemies Juho Eerola: Myös vasemmistoliitto oli ilmoittanut halukkuuten-
sa kysyä tästä aihealueesta.
2


	3.2
	16.36
	16.37


