















































DEME15D.tmp.xml


Pöytäkirjan asiakohta PTK 111/2017 vp
Pöytäkirjan asiakohta 

PTK 111/2017 vp

Täysistunto

Torstai 26.10.2017 klo 16.00—20.49

2.2. Suullinen kysymys ulkomaisen työvoiman tarveharkinnasta (Olli Immonen ps)
Suullinen kysymys SKT 147/2017 vp

Suullinen kyselytunti

Puhemies Maria Lohela: Seuraava kysymys, edustaja Immonen.

Keskustelu

16.22 Olli Immonen ps: Arvoisa puhemies! Eilen eduskunnalle esiteltiin yli sadan kan-
sanedustajan allekirjoittama lakialoite, jolla poistettaisiin EU- ja Eta-alueen ulkopuolisen
työvoiman tarveharkinta. Allekirjoittaneita löytyy vasemmalta oikealle, [Simon Elo: Ei
löydy sinisistä!] ja täytyykin ihmetellä, miksi poliittinen vasemmisto haluaa ulkomaista
halpatyövoimaa suomalaisen duunarin tilalle. Ehkä heillä on samoja osakkeita kokoomuk-
sen kanssa. [Silvia Modig: Oletko huomannut, että ollaan EU:ssa?] Toisin kuin on väitetty,
tarveharkinnan poisto on Ruotsissa aiheuttanut valetyöpaikkoja maahanmuuttajien omiin
yrityksiin ja ihmisten hyväksikäyttöä. Tämä käy ilmi Ruotsin hallituksen omasta raportis-
ta. Työntekijät tuovat lisäksi omaiset mukanaan, mikä taas puolestaan heikentää merkittä-
västi taloudellista huoltosuhdetta. Kysyisinkin asianosaiselta ministeriltä: aikooko hallitus
poistaa näistä selkeistä ongelmista huolimatta tarveharkinnan? Hallitusedustajien ylivoi-
mainen enemmistö on kuitenkin allekirjoittanut tämän [Puhemies koputtaa] vastuuttoman
lakialoitteen.

16.23 Työministeri Jari Lindström (vastauspuheenvuoro):  Arvoisa rouva puhemies!
Tässä on hyvä nojautua siihen, mitä hallitusohjelmaan on kirjattu. Siellä lukee, että työpe-
räistä maahanmuuttoa edistetään mutta että pääsääntö työvoiman tarveharkinnassa on ny-
kyisten käytäntöjen jatkaminen. Tämän takana minä seison, koska se on hallitusohjelmaan
kirjoitettu.

Tästä lakialoitteesta, mikä täällä oli eduskunnassa, minultakin kysyttiin mielipidettä.
Kerroin johdonmukaisesti, mitä hallitusohjelmaan on sovittu ja että siitä sininen ryhmä pi-
tää kiinni.

Puhemies Maria Lohela: Pyydän niitä edustajia, jotka haluavat esittää lisäkysymyksiä
tästä aiheesta, ilmoittautumaan.

16.23 Olli Immonen ps (vastauspuheenvuoro):  Arvoisa puhemies! Ministerin vakuutte-
lut eivät oikein vakuuta.
 Tarkistettu
4.1



Pöytäkirjan asiakohta PTK 111/2017 vp
Sanotaan, että Suomi tarvitsee osaajia. Suomi kyllä saa niitä jo nyt, jos se niitä tarvitsee.
Erityisasiantuntijat, tutkijat ja yritysten yli- ja keskijohdossa toimivat henkilöt on jo nyt va-
pautettu saatavuusharkinnasta. Perustelu on siis heikko.

Perussuomalaiset eivät ole vaikutuksista huolissaan yksin. Muun muassa Rakennusliit-
to on arvostellut kovin sanoin näitä suunnitelmia. Vaikutukset eivät kuitenkaan koske vain
tulevia palkkatasoja tai työmarkkinoita ylipäätään, vaan tarveharkinnan poisto luo uuden
väylän laittomalle maahanmuutolle. On jo nyt väläytetty, että kielteisen turvapaikkapää-
töksen saaneet henkilöt voisivat jäädä töihin, ja tällainenhan on aivan käsittämätöntä. Ar-
voisa ministeri, miten hallitus ja te itse suhtaudutte siihen, että laittomasti maahan tulleet
henkilöt, jotka eivät ole saaneet minkäänlaista oleskelulupaa, kierrätettäisiin nyt halpatyö-
markkinoille?

16.24 Työministeri Jari Lindström (vastauspuheenvuoro):  Arvoisa rouva puhemies!
Sanoitte, että vastaukseni ei oikein vakuuta. Voisin tietysti vaikka päälläni seisoa täällä ja
kertoa sen saman, minkä äsken kerroin. Hallitusohjelma on se, mihin itse nojaan, ja mitään
muuta ei ole puhuttu eikä päätetty eikä linjattu eikä neuvoteltu. Siihen, että nyt sitten hal-
lituspuolueitten edustajat ovat tällaisen lakialoitteen allekirjoittaneet, totta kai heillä on
täysi oikeus. Sitähän minä en lainkaan kiistä, mutta itse nojaan vahvasti hallitusohjelmaan
ja siihen, että siitä, mitä siellä lukee, pidetään kiinni.

Mitä tulee tähän tarveharkintaan, niin huomenna meillä on tämmöinen pyöreän pöydän
keskustelu teemasta, jotta ymmärtäisimme, mitä tarkoittaa tarveharkinta. Täällä aika huo-
lettomasti tunnutaan heittelevän tätä sanaa. Siitä seuraa aina jotakin, jos siitä tarveharkin-
nasta luovutaan. Meillä on tuore tapaus Uudeltamaalta, ja huomenna saan muun muassa
siitä selvityksen, mitä siitä on seurannut vai onko seurannut yhtään mitään.

16.26 Ville Niinistö vihr (vastauspuheenvuoro): Arvoisa puhemies! On tärkeää, että kaik-
ki Suomessa tekevät työtä oikeilla työehdoilla ja että sitä valvotaan hyvin, varmistetaan,
että ei Suomeen synny harmaata taloutta ja sellaisia työmarkkinoita. Siihen on olemassa
omat keinonsa, ja niitä hallituksen on syytä vahvistaa, kuten jo edellinen hallitus teki.

Mutta jos sitten tullaan siihen, miten Suomi menestyy kansainvälisessä taloudessa, mi-
ten me voimme saada osaajia eri aloilla, joilla on tarvetta työvoimalle, ja miten myös hei-
dän perheenjäsenensä voivat tulla Suomeen, niin ajatus siitä, mitä hallitus on markkinoi-
nut, että kohdennetaan vain tietyille startup-yrittäjille tai osaajille helpotusta päästä Suo-
men työmarkkinoille, ei ratkaise koko kysymystä, koska heillä on myös puolisot, jotka ha-
luavat tulla Suomeen töihin. Helpointa edistää Suomen talouden kansainvälisyyttä ja työ-
markkinoiden vetovoimaa on se, että me poistamme saatavuusharkinnan mutta parannam-
me sitten työoikeuden toteutumista kaikille. Kysynkin valtiovarainministeriltä: eikö
Suomen talouden kilpailukyvyn kannalta ja meidän työmarkkinoidemme kansainvälisyy-
den kannalta olisi parempi, että saatavuusharkinnasta luovuttaisiin?

16.27 Valtiovarainministeri Petteri Orpo (vastauspuheenvuoro):  Arvoisa puhemies!
Meillä on, kuten ministeri Lindström totesi, tästä sinänsä selkeä hallitusohjelman kirjaus.
Osaltaan, kun katsotaan meidän taloutemme kehittymistä tällä hetkellä ja sen hyvää vetoa,
niin aivan kriittinen asia on se, että me saamme osaavaa työvoimaa yritysten tarpeisiin. Sii-
nä ensimmäinen ja tärkein keino on se, että meidän täytyy saada Suomessa työttömät ih-
miset tai ensimmäistä työpaikkaa etsivät nuoret ihmiset löytämään näihin avoimiin työ-
2



Pöytäkirjan asiakohta PTK 111/2017 vp
paikkoihin. Täytyy sen takia koko ajan kehittää meidän järjestelmiämme. Me panostamme
koulutukseen, jotta osaavaa työvoimaa yritysten tarpeisiin löytyy.

Työn saatavuus on kokonaisuus, ja me katsomme varmasti yhdessä hallituksen pöydäs-
sä tätä kokonaisuutta, jolla voimme varmistaa sen, että yritykset saavat osaavaa työvoi-
maa, koska mikään ei olisi surullisempaa kuin se, että hyvään vauhtiin päässyt talouden
kasvu ja työllisyyden parantuminen leikkaisi kiinni siihen, että yritykset eivät saa osaavaa
työvoimaa.

16.28 Anna Kontula vas (vastauspuheenvuoro):  Arvoisa puhemies! Kuten edustaja Im-
monen tässä jo väkevästi todisti, edelleen eduskunnassa on paljon vääriä väitteitä ja epä-
selvyyttä siitä, mistä saatavuusharkinnassa todellisuudessa on kysymys ja millaisia vaiku-
tuksia sen poistolla on ollut esimerkiksi Ruotsissa. Ruotsissahan työvoiman määrä ei ole
merkittävästi lisääntynyt saatavuusharkinnan poiston myötä. Hyväksikäytön, työlupakau-
pan tai muun riiston lisääntymisestä ei ole mitään näyttöä. Perheiden — mikä sinällään on
tietysti positiivinen asia, että ihmiset pystyvät olemaan perheidensä kanssa — määrä ei ole
ollut merkittävää tämän kanavan kautta. Onkin hienoa, että ministeri Lindström on kutsu-
nut pyöreän pöydän koolle saadakseen enemmän valaistusta tässä asiassa, mutta kun asia
on monimutkainen, ehkä yksi pyöreä pöytä ei riitä. Aiotteko perehtyä myös näihin Ruotsin
kokemuksiin oikein ajan kanssa?

16.29 Työministeri Jari Lindström (vastauspuheenvuoro):  Arvoisa rouva puhemies!
Huomisen keskustelun yksi teema on nimenomaan se, että saadaan yhteinen tilannekuva
siitä, mitä tämä tarveharkinta nyt oikeasti on. Täällä nyt on moneen kertaan puhuttu näistä
Rakennusliiton ja Teollisuusliiton kokemuksista. Niin on minunkin korviini tullut sieltä
viestiä, että esimerkiksi telakoilla, kun olen vieraillut, minut on pyydetty vähän sivummal-
le ja puhuttu, että täällä on ongelmia. Mutta sitten kun kysyy, missä ovat ne faktat, niin sii-
nä on se ongelma, että niitä on aika vaikea näyttää toteen. Tämä valvonta on ongelma, ja
siihen tietenkin pitäisi olla enemmän resursseja, koska se valvonta ei tällä hetkellä toimi
niin kuin sen minun mielestäni pitäisi toimia.

Kuten, edustaja Kontula, sanoitte, että ei ole näyttöä, niin tämä on nimenomaan yksi on-
gelma, että saadaan tämmöisen keskustelun kautta kokonaiskuva siitä, missä tämän asian
suhteen mennään. Olen aivan samaa mieltä, että kun tarveharkinnasta puhutaan, niin oi-
keat työehdot kuuluvat myös siihen tarveharkintaan silloin, kun sitä tarkastellaan, ei pel-
kästään se, tarvitseeko joku yritys työvoimaa.

Kysymyksen käsittely päättyi.
3


