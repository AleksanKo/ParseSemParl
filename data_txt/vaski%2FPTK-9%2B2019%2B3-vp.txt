















































DEMD09F.tmp.xml


Pöytäkirjan asiakohta PTK 9/2019 vp
Pöytäkirjan asiakohta 

PTK 9/2019 vp

Täysistunto

Tiistai 28.5.2019 klo 14.00—15.20

3. Hallituksen esitys eduskunnalle laiksi opintotukilain muuttamisesta
Hallituksen esitys HE 3/2019 vp

Lähetekeskustelu

Puhemies Antti Rinne: Lähetekeskustelua varten esitellään päiväjärjestyksen 3. asia. Pu-
hemiesneuvosto ehdottaa, että asia lähetetään sivistysvaliokuntaan.

Keskustelu

14.01 Eurooppa-, kulttuuri- ja urheiluministeri Sampo Terho (esittelypuheenvuoro): 

Arvoisa puhemies! Esityksessä ehdotetaan muutettavaksi opintotukilakia. 
Opintotukioikeuden myöntämisen edellytyksiä muussa kuin julkisen valvonnan alaises-

sa koulutuksessa ehdotetaan joustavoitettavaksi. Esityksen mukaan muussa kuin julkisen
valvonnan alaisessa koulutuksessa opintotukioikeuden saamiseksi ei enää edellytettäisi,
että koulutuksen järjestäjä on järjestänyt kyseistä koulutusta vähintään vuoden. Nykyinen
vuoden vähimmäisaikaa koskeva edellytys voi perusteettomasti vaikeuttaa uusien, alle
vuoden toimineiden koulutuksen järjestäjien mahdollisuuksia saada järjestämäänsä koulu-
tukseen opintotukioikeus, vaikka se täyttäisi muut opintotukilaissa säädetyt edellytykset.
Edellytys voi muodostua liian rajoittavaksi myös tilanteissa, joissa toimintansa jo vakiin-
nuttanut koulutuksen järjestäjä alkaa järjestää sellaista uutta koulutusta, jota se ei ole aikai-
semmin järjestänyt. Muut opiskelijan oikeusturvan kannalta keskeiset opintotukioikeuden
myöntämisen edellytykset säilyisivät nykytilaa vastaavina, eli koulutuksen tulee edelleen
vastata ammatillisesta koulutuksesta annetun lain mukaista koulutusta, jonka tavoitteena
on tutkinnon tai tutkinnon osan suorittaminen, ja siitä, että koulutuksen järjestäjällä on toi-
minnalliset, ammatilliset ja taloudelliset edellytykset koulutuksen järjestämiseen.

Toiseksi edellytetään, että opintojen riittävää edistymistä koskevasta pykälästä poistet-
taisiin vaatimus opintojen hidastumiseen vaikuttavan hyväksyttävän syyn tilapäisyydestä.
Ehdotetun säännöksen mukaan opiskelijalla olisi oikeus opintotukeen, vaikka hänen opin-
tonsa eivät olisi edistyneet riittävästi, jos hän esittää hyväksyttävän syyn, jonka vuoksi
opinnot ovat hidastuneet. Hyväksyttävä syy voisi olla jatkossa myös opiskelijan sairauteen
rinnastettava muu opiskelukykyä heikentävä tekijä, kuten esimerkiksi lukihäiriö. Ehdotet-
tu muutos mahdollistaisi nykyistä paremmin sen, ettei opiskelijan opintotukea lakkauteta
tilanteessa, jossa opinnot ovat hidastuneet tilapäistä pidemmäksi ajaksi esimerkiksi opis-
kelijalla todetun pysyvän sairauden tai muun siihen rinnastettavan opiskelukykyä heiken-
tävän tekijän vuoksi.
 Hyväksytty
3.0



Pöytäkirjan asiakohta PTK 9/2019 vp
Säännöksen joustavoittaminen on tarpeen, koska opintotuen tulisi olla opiskelijan ensi-
sijainen tukimuoto. Ehdotus parantaisi siten niiden opiskelijoiden asemaa, jotka ovat vaa-
rassa jäädä opintotuen ulkopuolelle opintojen hidastuessa muutoin kuin tilapäisesti. 

Ja nämä lakimuutokset tulisivat voimaan 1.8.2019. — Kiitoksia.

14.04 Hilkka Kemppi kesk: Arvoisa herra puhemies! Haluan aivan ensin kiittää Sipilän
hallitusta tästä loistavasta hallituksen esityksestä. Vaikka se onkin luonteeltaan melko tek-
ninen, se on silti kriittinen korjauksiensa puolesta tähän nykylakiin. Tällä hallituksen esi-
tyksellä täsmennetään opintotukioikeuden myöntämisen ehtoja, aivan kuten ministeri äs-
ken kuvasi.

Erityisen hyvänä pidän tässä hallituksen esityksessä sitä, että opintojen riittävää edisty-
mistä koskevasta pykälästä poistetaan vaatimus juuri opintojen hidastumiseen vaikuttavan
syyn tilapäisyydestä. Hyväksyttävä syy voi täten jatkossa olla myös opiskelijan sairauteen
rinnastettava muu opiskelukykyä heikentävä tekijä. Tällainen voi esimerkiksi olla opiske-
lijalla todettu lukihäiriö, joka voi hidastaa opintoja merkittävästi. Ilman tätä muutosta lu-
kihäiriön kanssa tutkintokohtainen opintotukiaika ei useinkaan riitä opintojen loppuun saa-
miseksi. Lukihäiriön perusteella opiskelija ei kuitenkaan pääse kuntoutustuen eikä mui-
denkaan etuuksien piiriin, jotka edesauttaisivat opintojen loppuunsaattamista. Nykylain
vaarana siis on ollut, että muun muassa lukihäiriöstä kärsivä, joka ei ole kyennyt pysy-
mään vaadittavassa opiskelutahdissa, joutuu suoraan toimeentulotuen piiriin, jos ylipää-
tään saa jotain tukea opintojensa loppuun saattamiseksi. Tämä epäkohta korjataan nyt.
Muun muassa lukihäiriöstä ei tule rangaista opintojenaikaista toimeentuloa vaikeuttamalla. 

Arvoisa puhemies! Toimintakyvyn aleneminen, joka vaikeuttaa opintojen etenemistä ja
työntekoa, on mielestäni myös suurempi yhteiskunnallinen kysymys. On nimittäin suuri
virhe, että yhteiskuntamme ei ole juuri tunnistanut niitä moninaisia tekijöitä, joista johtuen
opinto- ja työkyky voivat alentua täällä Suomessakin. Tilanteessa, jossa ihmisten toimin-
takyky laskee muun muassa jaksamisen haasteiden vuoksi, yhteiskunnan tulisi tarjota ny-
kyistä paremmin joustoa opiskeluun tai työelämän varrelle ja nähdä nopea puuttuminen ti-
lanteeseen investointina. Meidän on kyettävä suhtautumaan tähän riittävällä vakavuudella.
Se edellyttää muutoksia nykyjärjestelmässä muutenkin kuin tämän yhden hallituksen esi-
tyksen myötä.

Eläketurvakeskuksen vuonna 2017 tekemän selvityksen mukaan yhä useampi työkyvyt-
tömyyseläkkeelle jäänyt on nykypäivänä nuori. Eläkkeellä on kaksikymppisestä 34 vuo-
teen asti suomalaisia jo yli 23 000. Joka vuosi työkyvyttömäksi jää yli 3 000 nuorta tästä
20—34-vuotiaiden ryhmästä. Vuosituhannen alkupuolella vastaava luku oli kolmannek-
sen pienempi. Minusta tämä on merkittävä asia. Myös alle kaksikymppisten työkyvyttö-
myyseläkeläisten määrä on 15 vuodessa moninkertaistunut. 

Eläketurvakeskuksen tilastot osoittavat, että 20—34-vuotiailla mielenterveyden ongel-
mat ovat taustalla neljällä viidestä työkyvyttömyyseläkettä saavasta. Voidaan siis summa-
ta, että nuorten työkyvyttömyyden yleistyminen 2000-luvulla johtuu yksinomaan mielen-
terveyden häiriöiden yleistymisestä. Tämä on kerrassaan hälyttävää. Tämä kehitys tulee
välittömästi katkaista, ja osaltaan siihen auttaa myös tämä hallituksen esitys, joka teknisyy-
destään huolimatta edistää näiden nuorten tunnistamista ja mukana pitämistä. Nuorten ti-
lanteeseen tulisi kyetä puuttumaan silloin, kun opintokyvyssä huomataan pieniä viitteitä
siitä, että opiskelija tarvitsee enemmän aikaa ja tukea oppiakseen. Nykytilassa me jäämme
odottamaan aivan liian usein. — Kiitoksia.
2



Pöytäkirjan asiakohta PTK 9/2019 vp
14.09 Janne Heikkinen kok: Arvoisa herra puhemies! Lainsäädännön tulee elää ajassa ja
päivittyä tulkintakäytäntöjen mukaan. Tässä hallituksen esityksessä täsmennetään opinto-
tukilakia vastaamaan nykyistä soveltamiskäytäntöä ja esitetään liuta pieniä mutta merkit-
täviä ja tarpeellisia uudistuksia.

Pidän hyvänä asiana sitä, että uudistukseen kuuluu uuden koulutuksen järjestäjän vuo-
den vähimmäisajasta luopuminen muussakin kuin julkisen valvonnan alaisessa koulutuk-
sessa. Tämä mahdollistaa sen, että uusi tai vakiintunut koulutuksen järjestäjä voi tarjota
uutta koulutusta ilman kaavamaista vuoden vähimmäisaikaa opintotukioikeudelle. Mie-
leen tulee ainakin uudenlaiset, julkisuudessakin tiiviisti olleet koodarikoulut, jotka voisi-
vat aloittaa toimintansa huomattavasti nykyistä ketterämmin. 

Arvoisa puhemies! Tämän lakiesityksen kunniaksi on sanottava, että uudistus tuo mu-
kanaan lisää joustavuutta. Jatkossa opintojen hidastumisen syitä tulkitaan suopeammin
hankalissa tilanteissa olevien opiskelijoiden kohdalla. Tällainen kuvatunlainen hankala ti-
lanne voi olla esimerkiksi pysyväluonteinen opiskelua hidastava oppimisvaikeus, kuten lu-
kihäiriö, tai lähiomaisen sairastuminen. Uskoakseni tämä uudistus vähentänee näin ollen
tarpeetonta siirtymistä toimeentulotuen pariin. 

Arvoisa puhemies! Opintotukilaki ei ole kuitenkaan näiden viilauksien jälkeen todella-
kaan valmis. Opiskelijan sosiaaliturva ei nykymuodossaan jousta tarpeeksi, jos yksilö te-
kee opintojen ohessa ansiotyötä. Puhun siis opintotuen tulorajoista. Opiskelijan, joka edis-
tyy opinnoissaan sovittua vauhtia, tulisi olla mahdollista tehdä edes pienimuotoista ansio-
työtä tai pienimuotoista yritystoimintaa ilman jatkuvaa pelkoa tukien menettämisestä. Ny-
kyiset tiukat tulorajat ylläpitävät turhaan jo valmiiksi pienituloisten ihmisryhmien köy-
hyyttä keinotekoisesti ja kannustimia väärällä tavalla vääristävästi.

Arvoisa puhemies! Hyvä yhteiskunta palkitsee aina ahkeruudesta. Opintotukilain jous-
tavuutta tulee lisätä jatkossa nykyisestään siten, että tulorajoja nostetaan vähintään 50 pro-
sentin verran, aivan kuten Palkansaajien tutkimuslaitoksen selvityksestä nähtiin: ”Tällöin
päästäisiin opintotuen nykyisten tulorajojen haitallisista tulovaikutuksista laajasti eroon,
koska vain harva opiskelija tienaisi tätä tulorajaa enempää.” Tämä uudistus siis voisi tuoda
julkisyhteisöille nettomääräisesti arviolta jopa 5,9 miljoonaa euroa lisää vuosittain. 

Arvoisa puhemies! Opintotukilain kehittäminen ahkeruutta suosivaan suuntaan siis li-
säisi julkisyhteisöjen tuloja vajaat 6 miljoonaa euroa vuosittain, samalla vähentäen keino-
tekoista köyhyyttä. Tällöin kannustettaisiin nuoria ihmisiä vahvemmin työelämään ja ker-
ryttämään siten arvokasta työkokemusta saaden jalan oven väliin työmarkkinoille. Toi-
von, että tämä eduskunta nyt ottaa tämän näkökulman tiukasti huomioon. — Kiitos.

14.13 Pasi Kivisaari kesk: Arvoisa puhemies! Koulutus on ihmisen tärkein pääoma aina
varhaiskasvatuksesta peruskoulun kautta korkeakouluihin. Mahdollisuus laadukkaaseen
koulutukseen, siis opintoihin, kuuluu yksiselitteisesti kaikille. Oikeus elinikäiseen opiske-
luun kuuluu kaikille. Sivistysvaltion tavoitteena on, että jokainen ihminen riippumatta per-
hetaustasta tai asuinpaikasta voi osallistua yhteiskuntaan ja työelämään, toteuttaa itseään ja
antaa yhteisölle oman panoksensa. Sivistys kuuluu kaikille. Siksi koulutusjärjestelmän pi-
tää tasoittaa entistä tehokkaammin kaiken ikäisten opiskelijoiden lähtökohdista johtuvia
eroja sekä vastaavasti tunnistaa ja hyödyntää heidän erilaista osaamistaan. Kaikille tulee
siis turvata mahdollisuus hakeutua koulutukseen ja toimeentulo koulutuksen ajaksi.

Sivistys, kasvatus ja koulutus ovat nostaneet Suomen maailman onnellisimpien, edis-
tyksellisimpien ja vauraimpien maiden joukkoon. Kasvatus ja koulutus sekä niillä luotu
3



Pöytäkirjan asiakohta PTK 9/2019 vp
osaaminen ovat olleet keskeisiä kansakunnan kehittäjiä, uudistajia ja voimavarojen luojia,
koko hyvinvointimme kivijalkoja. Yhteiskuntaa ei kehitetä eikä sen ongelmia ratkaista il-
man vahvaa ja edistyksellistä koulutuskokonaisuutta. Siksi koulutukseen tulee jatkossakin
tehdä järkeviä kokonaisuuksia, joilla vahvistamme kansakunnan tulevaisuutta. Systemaat-
tista koulutuksen, opintojen arvostuspuhetta on lisättävä kaikilla päätöksenteon tasoilla.

Koulutusjärjestelmää on kehitettävä kokonaisuutena, mutta sen tärkeänä osana on tä-
nään eduskunnan lähetekeskusteluun tuotu esitys laiksi opintotukilain muuttamisesta.
Opintotuki on siis valtion opiskelijalle maksama tuki oppivelvollisuuden jälkeisten opin-
tojen rahoittamiseen. Suomessahan sen osia ovat opintoraha, asumislisä ja opintolainan
valtiontakaus, esimerkiksi. Opintotuen saamisen yleiset lähtökohdat ovat oppilaitokseen
hyväksyminen, päätoiminen opiskelu, opinnoissa edistyminen ja taloudellisen tuen tarve.

Tänään esillä oleva, sinänsä teknisluontoinen lakiehdotus opintotukilain muuttamiseksi
on hyvä askel oikeaan suuntaan. Se joustavoittaa, se selkeyttää, se inhimillistää opintotuen
saamisen edellytyksiä. Opintotukeen oikeuttavia opintoja koskevia säännöksiä ehdotetaan
siis täsmennettäväksi vastaamaan nykyistä soveltamiskäytäntöä. Opintotukioikeuden
myöntämisen ehtoja muussa kuin julkisen valvonnan alaisessa koulutuksessa joustavoitet-
taisiin siten, että opintotukioikeuden saamiseksi ei enää edellytettäisi, että koulutuksen jär-
jestäjä on järjestänyt kyseistä koulutusta vähintään vuoden.

Tämä muutos on järkevä, koska edellytys voi perusteettomasti vaikeuttaa uusien, alle
vuoden toimineiden koulutuksen järjestäjien mahdollisuuksia saada koulutukseen opinto-
tukioikeus. Samoin esitys helpottaisi jo toimintansa vakiinnuttaneiden koulutuksen järjes-
täjien mahdollisuutta saada järjestämäänsä uuteen koulutukseen opintotukioikeus. Muutos
lisännee jonkin verran sellaisten jo opintotukioikeuden piirissä olevien koulutuksen järjes-
täjien hakemuksia, jotka hakevat opintotukioikeutta johonkin muuhun kuin jo järjestä-
määnsä koulutukseen.

Arvoisa puhemies! Huomioitavaa on, että opintotukioikeuden myöntämisen edellytyk-
senä olisi kuitenkin edelleen, että koulutus vastaa ammatillisesta koulutuksesta annetun
lain mukaista koulutusta. Lisäksi opintotuen ensisijaisuuden korostamiseksi ehdotetaan,
että opintojen riittävää edistymistä koskevasta pykälästä poistettaisiin vaatimus opintojen
hidastumiseen vaikuttavan hyväksyttävän syyn tilapäisyydestä. Hyväksyttävä syy voisi
olla jatkossa myös opiskelijan sairauteen rinnastettava muu opiskelukykyä heikentävä te-
kijä. Tällainen tekijä voisi olla, kuten täällä on mainittu, muun muassa lukihäiriö, siis yli-
päätään sellaiset pysyväluonteiset esteet tai hidasteet, joita ihmiset inhimillisessä elämäs-
sä, omassa elämässään, haasteena kohtaavat.

Arvoisa puhemies! Hallituksen esitykset opintotukilain muuttamisesta näiltä osin ovat
kovin perusteltuja. Muutokset sujuvoittavat ja selkeyttävät opintotukeen liittyvää kokonai-
suutta. Nämä muutokset ovat askelia siihen suuntaan, että osaamisen vahvistaminen on pa-
rannus tulevaisuuteen ja ylipäätään Suomen menestymiseen. Koulutus on merkittävä sel-
viytymistä selittävä tekijä ihmisen elämänkulussa. Koulutuksen, ylipäätään opiskelun, on
vastattava ihmisen, yhteiskunnan ja työelämän tarpeita. Opintotuki osana isoa kokonai-
suutta on lukuisten opiskelijoiden keino selvitä, lukuisten opiskelijoiden keino pärjätä.

14.19 Matias Marttinen kok: Arvoisa puhemies! Lähetekeskustelussa on tänään halli-
tuksen esitys opintotukilain muuttamiseksi. Esitys sisältää lähinnä teknisiä mutta sitäkin
tärkeämpiä muutoksia, joilla turvataan nykyisen soveltamiskäytännön jatkuminen. Yhtenä
esitettävänä muutoksena haluan nostaa esille opintotuen myöntämisen ehtona olevan opin-
4



Pöytäkirjan asiakohta PTK 9/2019 vp
tojen riittävän edistymisen vaatimuksien täsmentämisen. Jatkossa opintojen hitaampaan
edistymiseen voitaisiin lukea sairastumisen lisäksi muita opiskelukykyyn vaikuttavia teki-
jöitä, kuten opiskelijan lukihäiriö. Minusta on perusteltua, että opiskelijan henkilökohtai-
nen tilanne otetaan joustavasti huomioon opintotuen myöntämisessä. Muutokset ovat pe-
rusteltuja, ja kannatan niitä.

Arvoisa puhemies! Yksi asia opintotuessa on kuitenkin jäänyt liian vähälle huomiolle,
nimittäin opintotuen heikot kannustimet opintojenaikaiseen työntekoon. Monet opiskelijat
ottivat tästä itseeni yhteyttä kevään aikana. Opintotuen tulorajoja on korotettu tuntuvasti
viimeksi 12 vuotta sitten — siis 12 vuotta sitten. Kyse ei ole vähäpätöisestä asiasta, sillä
tänä keväänä Kela lähetti yli 40 000 opiskelijalle päätöksen opintotuen takaisinperinnästä.
Keskimäärin takaisin perittävää tukea tulee näille opiskelijoille maksettavaksi yli 1 000 eu-
roa. Edelliseen vuoteen verrattuna takaisinperinnän kohteena olevien opiskelijoiden mää-
rä kasvoi yli 5 000 hengellä.

Tässä salissa on puhuttu paljon työnteon ja yrittäjyyden merkityksestä, hyvä niin. Ei voi
olla kuitenkaan niin, että opiskelijoiden tekemälle työlle ei anneta samaa arvoa kuin mikä
muille työnteosta annetaan. Kun esimerkiksi sosiaaliturvasta on purettu viime vuosien ai-
kana kannustinloukkuja muun muassa ottamalla käyttöön suojaosat työttömyysturvaan ja
asumistukeen, niin samaan aikaan nämä matalat tulorajat, joita ei ole korotettu, ovat hei-
kentäneet opiskelijoiden kannustimia työntekoon, ja se ei ole oikein.

Arvoisa puhemies! Minusta tässä on kyse tärkeästä periaatteesta: haluammeko antaa
opiskelijoille viestin, että työnteon pitää kannattaa, vai haluammeko sanoa, että se ei kan-
nata? Jos opiskelija pystyy samanaikaisesti suorittamaan opintojaan ja tekemään sivutoi-
misesti töitä, ei siitä pidä rangaista vaan pikemminkin palkita. Me emme voi antaa nuoril-
lemme jo opiskeluaikana sellaista viestiä, ettei tässä maassa kannata tehdä töitä ja tienata.
Lisäksi työelämään meno jo opintojen aikana avaa ovia ja mahdollisuuksia nuorille sitten
valmistumisen jälkeen.

Näen niin, että nyt alkavalla eduskuntakaudella opintotuen tulorajoja on korotettava 50
prosentilla Palkansaajien tutkimuslaitoksen tekemän selvityksen mukaisesti, ja siitä tietys-
ti ministeri Terholle kiitos, että hän on asiaa vienyt eteenpäin ja selvittänyt. Tämä muutos
mahdollistaisi opiskelijoille vahvan toimeentulon, vähentäisi takaisin perittävän opintotu-
en määrää ja vähentäisi myös hallinnollista työtä. Ja ylipäänsä työnteko opiskelijoille
muuttuisi aidosti kannustavammaksi.

Arvoisa puhemies! Opintotukilakia on muutettu ja täsmennetty viimeisen neljän vuo-
den aikana lukuisia kertoja: uusi opintolainahyvitys on otettu käyttöön, vanhempien tulo-
jen vaikutus itsenäisesti asuvan alle 18-vuotiaan opiskelijan opintotukeen on lopetettu
ynnä muuta — hyviä ja kannatettavia muutoksia. Kuitenkin käsittelemme jälleen varsin
pieniä muutoksia tähän tärkeään lainsäädäntöön. Näen niin, että opintotukijärjestelmän toi-
mivuutta pitäisi tarkastella kokonaisuudessaan, ja tarjoankin nyt — täällä on onneksi myös
muutamia kollegoita, jotka istuvat Säätytalon neuvotteluissa — teille maksuttoman vin-
kin: ottakaa tulevaan hallitusohjelmaan mukaan opintotuen kokonaisarviointi, jonka yh-
teydessä katsottaisiin opintotuen kannustimet opintojen ja työnteon yhteensovittamiseen
erityisesti opintojen loppuvaiheessa sekä ylipäänsä opintotuen kannustimien toiminta, ku-
ten opintolainan lainahyvityksen toimivuus ja kannustimet nopeaan valmistumiseen. Tämä
opintotukilain kokonaisuudistus, joka sisältää siis myös tulorajojen korottamisen, tulee
tuoda eduskunnan käsittelyyn tämän vaalikauden aikana. Toivon, että tälle ajatukselle löy-
tyy tukea ja kannatusta myös muista ryhmistä.
5



Pöytäkirjan asiakohta PTK 9/2019 vp
14.24 Pekka Aittakumpu kesk: Arvoisa herra puhemies! On erityisen miellyttävää aloi-
tella uutta eduskuntakautta puhumalla opintotuesta ja opiskelijoiden mahdollisuuksista.
Minä itse olen ollut se nuori, jota ei peruskoulussa opiskelu kovin paljon kiinnostanut ja
jolla sitten myöskin jäi ammattikoululinjat kesken, mutta meillä on niin hyvä yhteiskunta,
että olemme luoneet sellaista opiskelujärjestelmää ja koululaitosta, jossa tällaisella koulun-
sa kesken jättäneelläkin on ollut mahdollisuus aloittaa uudelleen, saada ammatti, useampi-
kin akateeminen tutkinto. [Ben Zyskowicz: Se on hieno juttu!] Siksi pidän erittäin tärkeä-
nä, että me edelleen kehitämme meidän opintotukeamme ja koko koululaitostamme.

Tässä olemme kuulleet todella hyviä ja arvokkaita puheenvuoroja liittyen opintotukeen
ja meidän nuortemme ja myöskin muiden opiskelijoiden mahdollisuuksiin. Suomalainen
koulu esikoulusta yliopistoon on maailman huippua, eikä se ole sattuma, vaan se on pitkä-
jänteisen työn tulosta. Maamme yksi vahvuuksista on se, että me olemme ymmärtäneet ja
niin kuin tänään olemme saaneet kuulla, yhä ymmärrämme sen, miten valtava merkitys
koulutuksella on koko yhteiskunnalle ja sen jatkuvuudelle.

Tämä käsiteltävänä oleva opintotukilain muutos on tosiaan varsin tekninen mutta erit-
täin kannatettava, koska se myös osaltaan lisää joustavuutta ja mahdollisuuksia opintoihin.
On erityisen arvokasta, että muutos myös huomioi erilaiset oppijat, esimerkiksi lukihäiri-
öistä kärsivät. On koko yhteiskunnan etu, että yhä useammalla on mahdollisuus opiskella.
Lähtökohtana meillä tulee olla, että jokaisella nuorella ja myöskin aikuisopiskelijalla, esi-
merkiksi perheellisellä, on mahdollisuus halutessaan opiskella niin pitkälle kuin rahkeet
riittävät ja halua riittää, ja siksi on myöskin erityisen kannatettava tämä ajatus, että myös-
kin opiskelijan työssäkäyntiä helpotetaan tulorajoja tarkistamalla.

Haluaisin erityisesti tällä viikolla, kun vietetään koulujen päättäjäisiä, muistaa meidän
opettajia ja koulujen henkilökuntaa, jotka tekevät erittäin arvokasta työtä, ja toivoisin, että
heidän työlleen turvataan riittävät varat ja muu tarvittava. Opettajien ja koulun henkilökun-
nan työhön me voimme päättäjinä vaikuttaa, mutta myöskin jokainen vanhempi. Myös
minä itse voin vaikuttaa siihen, miten omassa kodissani ja perheessäni suhtaudutaan opet-
tajiin ja koulun työntekijöihin. On tärkeää, että osoitamme heille arvostusta.

Arvoisa puhemies! On pidettävä jatkuvasti mielessä se tosiasia, että koulunpenkiltä pit-
kälti lähtee yhteiskuntamme hyvinvointi, mutta myös se, että se, miten lapset ja nuoret voi-
vat kodeissaan, näkyy siellä koulussa, ja siksi meidän on tuettava perheiden hyvinvointia
jatkuvasti. Koulunpenkillä tälläkin hetkellä istuvat ne lapset ja nuoret, jotka tulevaisuudes-
sa hoitavat maamme asioita, ja aikanaan, kun meistä monista on jo aika jättänyt, he istuvat
täällä salissa, tekevät päätöksiä ja linjaavat asioita. On tärkeää, että annamme näille lapsil-
le ja nuorille parhaat mahdolliset eväät jo nyt koulunkäyntivaiheessa.

14.29 Mia Laiho kok: Arvoisa puhemies! Käsittelyssä on meillä opintotukilain muutta-
minen, ja nämä molemmat asiat, mitkä siihen sisältyvät, ovat perusteltuja ja järkeviä. Itse
haluan nyt tässä nostaa esille opintojen riittävään edistymiseen esitettävät muutokset, eli
opiskelijalla olisi oikeus opintotukeen, vaikka opinnot eivät ole edistyneet riittävästi, jos
hän esittää hyväksyttäviä syitä, joiden vuoksi opinnot ovat tilapäisesti hidastuneet. Hyväk-
syttäviä syitä voivat olla siis opiskelijan tai hänen lähiomaisensa sairaus, opiskelijan vai-
kea elämäntilanne tai tilapäisesti vaikuttanut muu erityinen syy. Nyt on tärkeää tässä laki-
muutoksessa, että saadaan tämä tilapäinen syy täältä poistettua, koska meillä on paljon
muitakin syitä — esimerkiksi juuri tämä lukihäiriö — jotka voivat hidastaa opintojen edis-
tymistä, ja että tämä voidaan huomioida paremmin jatkossa. 
6



Pöytäkirjan asiakohta PTK 9/2019 vp
Tämä lakimuutos parantaa erityisesti niiden opiskelijoiden asemaa, jotka ovat vaarassa
jäädä opintotuen ulkopuolelle opintojen hidastuessa, ja tämä myöskin on selkeä keino vä-
hentää nuorten syrjäytymisen riskiä. Tärkeää tämä on siinä mielessä myöskin, että siitä
henkisestä paineesta, mitä tällä hetkellä nuoriin paljon kohdistuu opiskelujen aikana, osit-
tain on seurauksena myöskin nuorten mielenterveysongelmien lisääntyminen, ja me pys-
tyisimme tällä tavalla ennalta ehkäisevässä mielessä jo siihen — kun tiedetään, että siellä
on mahdollisuus tällaiseen huomioon opintotuen osalta — ettei se elämä olisi niin karua ja
mustavalkoista. Ja vaikka vaatimus tilapäisyydestä ehdotetaan poistettavaksi, opintojen
edistymiseen vaikuttavalla syyllä ja opintojen riittävällä edistymisellä pitää jatkossakin
toki olla selkeä ajallinen yhteys, eli en usko, että tätä tullaan ainakaan väärin käyttämään.

Olen lämpimästi samaa mieltä kuin edustaja Marttinen, joka nosti esille opintotuen ko-
konaisuudistuksen tarpeen vaatimuksen, eli tulorajoja kannattaisi kyllä todella miettiä, että
mikä niiden merkitys on, koska se on merkittävä hallinnollinen lisäkuorma tällä hetkellä,
kun niitä seurataan ja takaisin peritään, ja jos opiskelija edistyy opinnoissaan hyvin, niin
miksi rajoittaa heidän työntekoaan? Eli lämpimästi kannatan sen uudelleenarviointia.

14.32 Päivi Räsänen kd: Arvoisa herra puhemies! Tämän opintotukea koskevan esityk-
sen aiheuttamat taloudelliset muutokset ovat melko pienet kokonaisuudessaan, mutta muu-
tamien yksilöiden kohdalla nämä muutokset voivat olla hyvinkin merkittäviä, ja tässä ta-
pauksessa todellakin myönteiseen suuntaan. 

Erityisesti täytyy kiittää tästä ehdotuksesta, joka koskee 5 b §:ää ja sen 3 momenttia, jos-
sa esitetään, että opintojen riittävää edistymistä koskevasta pykälästä poistettaisiin vaati-
mus opintojen hidastumiseen vaikuttavan hyväksyttävän syyn tilapäisyydestä. Tämä on to-
dellakin hyvä asia, koska meillä on tämän tässä esityksessä mainitun lukihäiriön lisäksi
muitakin mahdollisia syitä. Lukihäiriöhän on neurologinen, vahvasti periytyvä ominai-
suus, jota löytyy väestössä jopa 5—6 prosentilla, ja se todellakin voi vaikuttaa siihen, että
opiskeluaikaa yksinkertaisesti tarvitaan enemmän. Kysehän ei todellakaan ole tilapäisestä
häiriöstä, vaan koko elämän läpi kestävästä tilanteesta.

Mutta muistutan, että meillä on muitakin neurologisia tilanteita, esimerkiksi aktiivisuu-
den ja tarkkaavaisuuuden häiriöt, vaikkapa ADHD-häiriö, joka on myös neurobiologinen
aivojen toiminnan häiriö, joka aiheuttaa ongelmana tarkkaamattomuutta, yliaktiivisuutta ja
impulsiivisuutta ja voi vaikuttaa siihen, että sitä kokonaisaikaa opiskeluja varten tarvitaan
tavanomaista enemmän. Toivon, että tässä kohden todellakin huomioidaan näitä erilaisia
mahdollisia ongelmia.

Sen lisäksi on todettava se, että opiskelijoiden mielenterveysongelmat ovat lisäänty-
neet. Ylioppilaiden terveydenhoitosäätiöhän tutkii korkeakouluopiskelijoiden terveyttä
aina neljän vuoden välein. Viimeisin tutkimus tehtiin vuonna 2016, ja siinä kävi ilmi, että
noin 30 prosenttia opiskelijoista kokee erilaisia psyykkisiä ongelmia, uupumusta, ylirasi-
tusta, stressiä. Sitten vakavammista psykiatrisista ongelmista kärsii noin 4 prosenttia tä-
män viimeisimmän tilaston mukaan. Mutta nämäkin voivat olla luonteeltaan paljon pysy-
vämpiä kuin pelkästään tilapäisiä. Jotta opiskelijat eivät syrjäytyisi, on tärkeää, että opin-
totukea ei heiltä viedä.

14.35 Timo Heinonen kok: Arvoisa herra puhemies! On miellyttävä tehtävä onnitella mi-
nisteri Terhoa niin urheiluministerinä kuin näistä opintotukiasioistakin vastaavana minis-
terinä. Maailmanmestaruus uran loppumetreille — ainakin toistaiseksi ministeritehtävän
7



Pöytäkirjan asiakohta PTK 9/2019 vp
loppumetreille — on hieno, ja lämpimät onnittelut siitä myös ministerille, kuten myös kai-
kille Suomen kultaleijonille. Tänään keskustelemme teidän ministerisalkkunne toisesta
tärkeästä osuudesta, mihin kuuluvat nämä opintotukiasiat, ja pidän itse myönteisenä sitä,
että tämä tilapäisen hidastumisen määre nyt lavennetaan ja siinä voidaan huomioida esi-
merkiksi tämä lukihäiriö paremmin.

Mutta niitä, mistä kiitoksia haluan antaa teille, ovat nämä toimenpiteet, joita teidän kau-
dellanne on nyt tehty, erityisesti se, että nyt syksyllä käyttöön saadaan oppimateriaalilisä,
joka helpottaa monen opiskelijan tilannetta. Kun oppimateriaalikustannukset toisella as-
teella ovat nousseet, niin nyt jatkossa sen vajaat 50 euroa saa kuukaudessa oppimateriaali-
lisää toiselle asteelle — lukioon ja ammatilliseen koulutukseen — helpottamaan ja takaa-
maan sitä, että kenenkään opinnot eivät jäisi jatkossa kiinni varallisuudesta. Teidän aika-
nanne ja tällä hallituskaudella on myös toisen asteen opintotukeen tehty hyviä uudistuksia.
Vanhempien tulot eivät enää tänä päivänä vaikuta opintotukeen silloin, kun nuori asuu
omillaan, ja tukikuukausien määrä on nostettu yhdeksästä kymmeneen.

Täällä on tänään pidetty hyviä puheenvuoroja. Uudet kansanedustajat ovat nostaneet
esille muun muassa tämän vapaan tulon rajaa koskevan kysymyksen, ja on sinänsä harmil-
lista, että edelleen meillä on yksi ryhmä ihmisiä, jota rangaistaan ahkeruudesta, ja se on
opiskelijat. Eli vaikka opinnot etenisivät halutussa ja määrätyssä tahdissa, niin jos nuori te-
kee töitä, häntä siitä rangaistaan. Itse toivon, että näistä vapaan tulon rajoista voitaisiin jat-
kossa päästä eroon.

Nyt tietysti mielenkiinnolla seuraamme, tuleeko koulutukseen tehtyjä leikkauksia pai-
kattua Säätytalolla. Vihreäthän ovat selkeästi ilmoittaneet, että he eivät ainakaan sellai-
seen hallitukseen lähde, joka ei tätä leikkausta, eli miljardia, palauta koulutukseen, ja toi-
vottavasti vihreät pitävät kiinni siitä, että opintotuki nostetaan sille tasolle, millä se aika-
naan oli.

Arvoisa puhemies! Moni nuori on myös peloissaan siitä — pelko on suuri — että mil-
lainen mörkö sieltä Säätytalolta tulee. Tuleeko sellainen hyvä mörkö, millaisen Bratisla-
vassa näimme, vai tuleeko sellainen paha mörkö, jonka kädet ovat lasten taskuissa. Sitähän
se velkaantuminen on, lapsilta leikkaamista.

14.38 Sebastian Tynkkynen ps: Arvoisa herra puhemies! Meille perussuomalaisille on
tärkeää, että lukihäiriöisten lisäksi otetaan huomioon myös opiskelijat, joilla kuulo tai näkö
on syynä sille, että opintoihin täytyy käyttää enemmän aikaa. Me suomalaiset aloitamme
opiskelun hyvin eri lähtökohdista, ja jokaisella pitää olla mahdollisuus saada tutkinto niin,
että opiskelun aikana pärjää myös taloudellisesti.

Muutokset opintotukilakiin ovat välttämättömiä. Aikaisemmin laki on syrjinyt lukihäi-
riöisiä, koska opintojen hitaampaan suorittamiseen on hyväksytty vain tilapäiset syyt, ku-
ten äkillinen sairaus. Meidän tulee tukea esimerkiksi lukihäiriöisten, kuulo- ja näkövam-
maisten opiskelua, vaikka opintojen hitaammassa suorittamisessa ei olekaan kyse tässä ta-
pauksessa tilapäisestä asiasta.

Myös siihen tarvitaan todella muutosta, että uusien koulutusten suorittamismahdolli-
suuksissa joustetaan. On tärkeää luopua rajoituksesta, että uusiin koulutuksiin voi opiske-
lija saada opintotukea vasta sen jälkeen, kun uutta koulutusohjelmaa on tarjottu Suomessa
vuoden verran. Uusia koulutusohjelmia tarvitaan Suomessa, mutta niihin ei saada tarpeek-
si opiskelijoita, jos he tietävät, että he eivät koeoppilaina voi saada ensimmäisenä vuonna
8



Pöytäkirjan asiakohta PTK 9/2019 vp
opintotukea. Työelämä muuttuu nopeasti, ja tulevaisuudessa tällaisia tulppia koulutusoh-
jelmien syntymiseen Suomessa meillä ei vain ole varaa olla.

Punavihreät puolueet keskustan tuella ovat väläyttäneet, että tuleva hallitus tulee teke-
mään muita EU-maita kunnianhimoisempaa ilmastopolitiikkaa. Tämän perusteella mene-
tettävät työpaikat teollisuudessa Suomi tulee löytämään edestään. Monille näistä ihmisistä
ei ole enää tarjolla työtä, jota he ovat vuosia tehneet, kun sen työn alkaa tehdä esimerkiksi
kiinalainen Kiinassa kiinalaisella päästötasolla. Näille ihmisille jää vaihtoehdoksi koulut-
tautua uuteen ammattiin tai laajentaa osaamista muuntokoulutuksen kautta. Näin ollen
nuorten opiskelijoiden lisäksi, jotka tarvitsevat opintotukea, opintotukea tulevat tarvitse-
maan entistä enemmän myös opiskelijat muista ikäluokista. Tämä tarkoittaa sitä, että hal-
lituksen tulee varata riittävästi rahaa tulevaisuudessa opintotukeen, koska opiskelijoita tu-
lee olemaan enemmän.

Kiitoksia, ministeri Terho, työstänne. Mukava nähdä sinisiäkin tässä salissa vielä tällä-
kin kaudella.

14.41 Arja Juvonen ps: Arvoisa herra puhemies! Tällä hallituksen esityksellä poistetaan
opintotuessa tilapäisyys siitä, että opiskelijalla on oikeus opintotukeen, vaikka hänen opin-
tonsa eivät ole edistyneet riittävästi, jos hän esittää hyväksyttävän syyn, jonka vuoksi opin-
not ovat hidastuneet. Hyväksyttävä syy voi olla opiskelijan sairaus tai muu siihen rinnas-
tettava opiskelukykyä heikentävä tekijä — täällä nousi muun muassa esille tämä lukihäiriö
— ja myös hänen lähiomaisensa sairaus, hänen vaikea elämäntilanteensa tai hänen opinto-
jensa edistymiseen tilapäisesti vaikuttanut muu erityinen syy. Tämä on siinä 5 b §:ssä.

Kysyisin teiltä, ministeri, kuinka kauan opinnot voivat hidastua. Missä vaiheessa opin-
tojen on sitten edistyttävä?

Me puhumme myös toimivista opiskelijahuollon palveluista, ja toimiva opiskelijater-
veydenhuolto on ennalta ehkäisevä, se ehkäisee ennalta suurempia ongelmia. Monesti
opiskelijat joutuvat lumipalloilmiöön: yksi pieni ongelma poikii sitten suuremman. Kysyi-
sin näistä resursseista meillä täällä yhteiskunnassa: minkälaisina näette niin mielenterve-
yspalvelut kuin myös terveydenhuoltopalvelut siellä opiskelijaterveydenhuollossa, kun
huolestunutta viestiä sieltä kuuluu koko ajan?

Sitten nostaisin esille myös tämän opintotuen tulorajan nostamisen ja otan esimerkiksi
tämän hoitoalan. Tiedän paljon opiskelijoita, jotka haluaisivat tehdä keikkatöitä, heillä on
opinnot niin pitkällä, että he voisivat sitä tehdä, mutta kyllä tuo tuloraja on sellainen peik-
ko ja mörkö — kun täällä nyt mörkö-sanaa tänään käytetään — että se ehkäisee sen. Kun
monet opiskelijat haluavat tehdä yövuoroja, iltavuoroja, viikonloppuja, pyhiä, ja siitä voi
kertyä hyvinkin sitten sitä tuloa, niin mitä ihmettä tälle olisi tehtävä? Hoitoala on se ala,
josta puuttuu tekijöitä. Ei löydy työntekijöitä. Kun opiskelijat voisivat tehdä sitä paikkaus-
ta, niin onhan se nyt ihan järjen köyhyyttä, että me emme ota kaikkia resursseja käyttööm-
me. Ja työ tekijänsä neuvoo. Sillä tavalla saamme myös hyviä osaajia alalle, kun mahdol-
lisimman pian lähdetään tekemään sitä työtä.

Kysyisin myös siitä, kun minun mielestäni on hyvin tärkeää, että me kannustamme opis-
kelijoita saattamaan opinnot loppuun, että kun jotain aloitetaan, se viedään loppuun. Millä
tavalla näette, ministeri, että me saisimme nuoret suorittamaan opintonsa ja että sitä pitkä-
jännitteisyyttä riittää ja me saamme osaajia Suomeen? Sillä työ ja ammatti ja se, että läh-
detään tekemään ja kasvattamaan yhteiskuntaa ja verotuloja, se on kaiken a ja o. Tähän toi-
voisin vastauksia.
9



Pöytäkirjan asiakohta PTK 9/2019 vp
14.43 Heikki Autto kok: Arvoisa herra puhemies! Tässä on käytetty useita hyviä puheen-
vuoroja, joten vain hyvin lyhyesti haluan myös kiittää ministeri Terhoa hyvästä ja perus-
tellusta esityksestä, jolla tehdään tärkeitä muutoksia opintotukilakiin. Erityisesti tässä on
tärkeää, kuten useissa puheenvuoroissa on todettu, opintojen riittävän edistymisen täsmen-
täminen niin, että tällaiset pysyvät opintoja haittaavat tekijät, kuten vaikkapa lukihäiriö,
joka on hyvin yleinen haaste, otetaan paremmin huomioon.

Tässä keskustelussa on käytetty erittäin hyviä puheenvuoroja, muun muassa Heikkinen,
Marttinen, Laiho, Heinonen, Juvonen tässä edellä näistä opiskelijan vapaan tulon rajoista,
ja tämä on todella suuren luokan yhteiskunnallinen kysymys. Tosiaan 40 000 nuorta on
saanut nytkin tuoreeltaan opintotuen takaisinperinnästä kirjeen, ja kyllä tämä viesti siitä,
että ahkeruudesta näin yhteiskunta rankaisee, on aika karu. Opiskelijat ovat erittäin tärkeä
työvoimavoimavara palvelusektorille. Edustaja Juvonen edellä kuvasi hyvin hoitoalan ti-
lannetta ja sitä potentiaalia, joka opiskelijoilla siellä on, mutta ylipäätään kaikella palvelu-
sektorilla. Jos mietitään vaikka tätä reilun kymmenen vuoden lama-aikaa, jonka läpi Suo-
mi kansantaloutena joutui kulkemaan, niin matkailuelinkeino, siellä majoitus- ja ravintola-
ala olivat aivan keskeisiä tällaisia talouden valopilkkuja, jotka antoivat uskoa siihen, että
vielä uusi nousu alkaa, kuten nyt kuluneella vaalikaudella hyvän hallituksen toimesta on
sitä päästy sitten vauhdittamaan. Palveluala ei toimisi ympäri Suomea, jos ei olisi ympäri
Suomea opiskelijoita, jotka haluavat työhön tarttua siinä opiskelujen ohella, ja tässä mie-
lessä tätä opiskelijoiden opintojen aikaista työntekoa tulisi myös paremmin mahdollistaa
ottaen tietysti huomioon sen, että opinnot siinä samalla etenevät.

Ja erityisesti haluan sitten tähän keskusteluun evästää vielä sitä, että kun ne meidän kas-
vavat elinkeinomme ovat joka puolella maata, niin tulee ottaa huomioon se, että myös opis-
kelijoita on joka puolella maata, että oppilaitokset eri puolilla Suomea ovat vahvoja. Näin
me saamme osaavaa väkeä joka puolelle Suomea ja vastauksia siihen työvoimapuolaan,
josta viestejä tulee tällä hetkellä aivan joka puolelta Suomea. Yhtenäinen joukkue voittaa,
niin kuin maailmanmestaruuskisoissakin nähtiin.

14.46 Juha Mäenpää ps: Arvoisa puhemies! Ensinnäkin haluan kiittää nykyistä toimitus-
ministeri Terhoa eräästä valonpilkusta, jonka koin hänen valmistelemanaan ja eteenpäin
viemänään. Eli viime hallituskaudella on saatu muutettua opintotukilakia sillä tavoin, että
opetus- ja kulttuuriministeriön myöntämä urheilija-apuraha ei enää vaikuta opintotuen
määrään — se on ennen otettu tulovalvonnassa huomioon — ja tästä kiitokset ministeri
Terholle.

Erityisopettajan koulutuksella tässä puhuessani näen, että tässä on hyviä muutoksia.
Tässä on noussut paljon esiin sana ”lukihäiriö” ja tämmöiset terveydelliset ongelmat, jotka
saattavat opintoja viivyttää. Tässä on paljon hyvää. Nyt olemme saaneet nauttia tuosta jää-
kiekon tuloksesta, mutta haluan kuitenkin myöskin opintotuen venymisessä huomioida
suomalaisia huippu-urheilijoita ja sen, antaako meidän opintotukemme riittävät edellytyk-
set Suomessa edistyä huippu-urheilijana omalla urallaan. — Minä otan tuosta puhelimen
auki, minulla on siellä kirjoitettuna pieni pätkä: 

Miten huippu-urheiluun valmentautuminen kansainvälisellä tasolla ja opinnot on toteu-
tettavissa samanaikaisesti? Absoluuttiselle huipulle pyrkivän urheilijan on kyettävä keskit-
tymään täysin urheiluun ja sen rinnalla mahdollisuuksiensa mukaan suorittamaan opinton-
sa. Tämä tuo paljon haasteita: taloudelliset haasteet, päivittäisen harjoittelun sovittaminen
opintoihin, koti- ja ulkomaan leiritysten aikataulujen aiheuttamat katkokset opintoihin.
10



Pöytäkirjan asiakohta PTK 9/2019 vp
Opiskelevien nuorten opintotuen edellytys on riittävä opintopisteiden saavuttaminen, joka
tuntuu mahdottomalta. Opetuksessa usein rahoitus perustuu valmistuvien määrään, ja toi-
sella asteella erityisopiskelijoista tulee parempi korvaus — siis tarkoitan tällä nyt oppilai-
toksia, opetuksen järjestäjiä. Voitaisiinko urheilijat rinnastaa edellä mainittujen haasteiden
johdosta erityistä tukea vaativiin opiskelijoihin? Ammattikorkeakoulun ja yliopistojen ra-
hoitusmallissa ei valitettavasti huomioida erityistä tukea tarvitsevia opiskelijoita, mutta jo-
tenkin nämä urheilijat tulisi sielläkin huomioida. 

Ja nyt tähän opintotukiasiaan: 
Opintotukea myönnettäessä tulee huomioida huippu-urheilijoiden asema siten, että heil-

le sallitaan pitempi opiskeluaika, ja opintopisteitä kun kerätään tietyssä ajassa — pitää ke-
rätä tietty määrä opintopisteitä — niin tämä aika esimerkiksi puolitetaan. Tämä on sem-
moinen asia, mikä koskee Suomessa monia urheilijoita, jotka tällä hetkellä pyrkivät maa-
ilmanmestaruustasolle tai olympialaisiin. He eivät käytännössä pysty aloittamaan opiske-
lua, he eivät pysty tekemään työtä, he jostakin yrittävät hankkia elantonsa pärjätäkseen. Ja
koska Suomen yhteiskunta ei merkittävästi tue urheilijoita, heidän pyrkimyksiään, niin sil-
loin tulisi suoda edes sellainen mahdollisuus, että he voivat ottaa opintopaikan vastaan ja
hyvin joustavalla aikataululla viedä opintoja eteenpäin. 

Sitten tähän opintotukeen toinen huomio, minkä tein: En ole tätä nyt tarkastanut mis-
tään, mutta käsitykseni mukaan kotona asuvan opiskelijan opintotukea määritettäessä sii-
hen vaikuttaa edelleen vanhempien tulot. Ja se, mikä on ongelma tässä, kun tätä määrite-
tään, on se, että jossakin perheessä on yksi lapsi ja jossakin on viisi lasta. Yksilapsisessa
perheessä vanhempien kovat tulot ehkä piisaavatkin siihen opiskelijan opintojen rahoitta-
miseen, mutta jos perheessä on viisi lasta ja haetaan opintotukea ja se kielletään sillä pe-
rusteella, että vanhemmilla on kovat tulot mutta siellä ei huomioida ollenkaan näitten van-
hempien huollettavien lasten määrää, niin se pitäisi ottaa tässä opintotuen määrittelyssä
mukaan päätettäessä opintotuen suuruudesta. 

Elikkä jos tässä nyt pystyy ministeriltä kysymään: millä tavoin urheilijat huomioidaan
tässä lakimuutoksessa, sisältyvätkö he näihin joustoihin? Ja toinen kysymys, minkä haluai-
sin esittää, on: huomioidaanko opintotuen hakijoiden vanhempien tuloissa huollettavien
lasten määrä? — Kiitoksia.

14.53 Ben Zyskowicz kok: Arvoisa herra puhemies! Pyysin puheenvuoron lähinnä tu-
keakseni hyvin lyhyesti täällä esimerkiksi edustajien Kemppi ja Räsänen käyttämiä pu-
heenvuoroja opiskelijoiden mielenterveysongelmista.

Kuten edustaja Räsänen kertoi, YTHS:n tutkimuksissa on nyt suurempi osa opiskelijois-
ta ilmoittanut kokevansa psyykkisiä oireita tai kärsivänsä suoranaisista mielenterveyson-
gelmista kuin kertaakaan aikaisemmin. Tietysti me emme tiedä, onko kyse siitä, että nämä
ongelmat ovat yleistyneet, vai siitä, että niitä aikaisempaa paremmin tunnistetaan. Kuiten-
kin itse ajattelen, että kyllä nämä paineet ja niistä seuraavat ongelmat ovat tulleet yleisem-
miksi, ja toivonkin, että nyt kun keskustellaan opiskelijoiden tukemisesta, niin kiinnitettäi-
siin riittävästi huomiota myös siihen, että näitä palveluja, joita opiskelijat saavat, esimer-
kiksi juuri terveyspalveluja, pystytään vahvistamaan. Opintotuki on tärkeä asia, ja täällä lä-
hes kaikki ovat siitä tuoneet esiin ajatuksensa, mutta kyllä yksittäiselle opiskelijalle, joka
on vaikeuksissa, usein ne hyvät palvelut, esimerkiksi juuri mielenterveysongelmiin liit-
tyen, ovat vieläkin tärkeämpiä.
11



Pöytäkirjan asiakohta PTK 9/2019 vp
Tässä kun perehdyin tähän asiaan, kävi ilmi, että on olemassa tällainen yksityiseen lah-
joitukseen perustuva Valo-rahasto Helsingin yliopiston rahastoissa, ja toivon, että voisim-
me yhdessä jotenkin tukea tämän rahaston voimavaroja, koska tämä rahasto käyttää varan-
sa nimenomaan opiskelijoiden mielenterveysongelmien hoitamiseen.

Viime aikojen julkisessa keskustelussa on myös käynyt ilmi se, että kouluissa, sanotaan
nyt vaikka toisella asteella, ei ole riittäviä voimavaroja kohdata näitä opiskelijoiden tervey-
songelmia, jotka myös usein ovat juuri näitä mielenterveysongelmia. Eli sinne pitäisi saa-
da lisää koulukuraattoreita ja kouluterveydenhuollon ammattilaisia.

Itse ajattelen, että kun Säätytalossa nyt tehdään hallitusohjelmaa ja kun siellä on ollut
esillä esimerkiksi oppivelvollisuuden pidentäminen, niin vähintään yhtä tärkeätä, itse
asiassa tärkeämpää, olisi suunnata näitä siihen aiottuja voimavaroja juuri opiskelijatervey-
denhuoltoon ja kouluterveydenhuoltoon ja niiden koululaisten auttamiseen, jotka ovat on-
gelmissa, sen sijaan, että tällaisella oppivelvollisuuden pidentämisellä päästään siihen, että
ne perheet, jotka ovat aina tottuneet maksamaan omien opiskelevien ja koulua käyvien
nuortensa oppikirjat, siltä jatkossa välttyvät.

14.56 Sebastian Tynkkynen ps: Arvoisa herra puhemies! Meillä opiskelijoilla se opinto-
polku on hyvin erilainen jokaisella. Tänään me olemme puhuneet siitä, että entä jos sitten
kestääkin niissä opinnoissa hieman pidempään, just esimerkiksi lukihäiriön tai muitten
asioitten takia. Sen lisäksi tänään pitäisi keskustella myöskin siitä, että entä ne opiskelijat,
jotka haluavat valmistua pikkuisen nopeammin, joilla on edellytyksiä suorittaa nopeam-
min. Näitten opiskelijoitten osalta tämä opintotukijärjestelmä ei ole reilu. Monet opiskeli-
jat todellakin haluaisivat suorittaa nopeammin, minullakin on pari kaveria, jotka olisivat
pystyneet aivan kevyesti suorittamaan sen jopa kolmessa vuodessa. Mutta todellisuus on
kuitenkin se, että moni opiskelija joutuu käymään samaan aikaan töissä, koska välttämättä
sillä opintotuella ei ole tullut riittävästi toimeen. Jokaisella on vähän erilaisia syitä. 

Jos meillä olisi sellainen opintotukijärjestelmä, mistä esimerkiksi meidän perussuoma-
laisten parista on jo kolme vuotta sitten esitetty kannustinmalli. Eli jos sinä suoritatkin
vaikkapa sen viiden vuoden korkeakoulututkinnon yliopistossa kolmeen vuoteen, niin si-
nulla olisi mahdollista saada kolmessa vuodessa viiden vuoden opintotuki. Tämä olisi kus-
tannusneutraali valtiolle, koska samanlainen tutkinto sieltä putkahtaa ulos. Mutta toisaalta
tämä on joko kustannusneutraali tai hyödyttää valtiota siinä määrin, että nämä opiskelijat,
joilla on mahdollisuuksia opiskella nopeammin, pääsisivät tosiaan tekemään töitä paljon
aikaisemmin. Näin ollen sen sijaan, että he kuluttaisivat päivän opiskeluun, illan töihin, he
kuluttaisivat päivän opiskeluun ja illan opiskeluun ja valmistuisivat nopeammin. Tämmöi-
sen kannustinmallin kautta he saisivat sitten enemmän toimeentuloa, eikä olisi semmoista
motivaatiota, että samaan aikaan tehdään jonkin aivan toisen alan työtä, joka ei varsinai-
sesti edes pätevöitä siihen tutkintoon, mihin ollaan opiskelemassa sillä hetkellä. 

Semmoinen huomio tähän kannustinmalliin pitää kuitenkin tehdä, että siinä ei kannata
kuitenkaan siihen suuntaan lähteä, että sitten se toimisi negatiivisesti niitä kohtaan, jotka
taas eivät edisty tarpeeksi nopeasti, vaan ainoastaan, että otetaan tämä rohkaiseva element-
ti mukaan heidän osaltaan, jotka edistyvät nopeammin. Eli tämä on joko kustannusneutraa-
li valtiolle tai tämä pikemminkin hyödyttää meidän julkista taloutta.

Toivottavasti tällä tulevalla hallituksella on rohkeutta tehdä tämmöinen isompi uudis-
tus, toisin kuin edellisellä hallituksella. Tämä oikeasti hyödyttäisi opiskelijoita ihan valta-
van paljon. — Kiitos.
12



Pöytäkirjan asiakohta PTK 9/2019 vp
14.58 Timo Heinonen kok: Arvoisa herra puhemies! Edustaja Zyskowicz nosti esille tie-
dot, jotka kertovat Säätytalolta, että oppivelvollisuutta oltaisiin pidentämässä. Jos talou-
den raamien ei anneta rajoittaa ajattelua, niin silloin tietysti se varmasti kannattaa tehdä,
niin kuin paljon muutakin. Mutta tämä oppivelvollisuuden pidentäminen 18 vuoteen ei vie-
lä itse asiassa takaa sitä, että nuorille tulisi ammattitutkinto tai nuoresta tulisi ylioppilas,
sillä usein se kestää sinne 19 vuoteen, että nämä opinnot saadaan loppuun. Silloin tämä op-
pivelvollisuuden pidentäminen pitäisi itse asiassa ulottaa täysi-ikäisyyden yli, ja se ei ole-
kaan välttämättä aivan yksinkertainen asia ja se maksaa vähintään sen noin 200 miljoonaa
euroa.

Jos me emme anna talouden realiteettien rajoittaa meidän ajattelua, niin varmasti se kan-
nattaa silloin tehdä, jos sitä rahaa oikeasti on niin paljon. Mutta kun me tiedämme, että ra-
haa ei ole rajattomasti ja itse asiassa velkaa otetaan edelleenkin tällä hetkellä, niin silloin
kyllä, niin kuin edustaja Zyskowicz nosti esille, kannattaisi miettiä, onko ongelmista kär-
sivän nuoren ratkaisu koulupakko. 

Itse en usko siihen, että kannettu oppilas koulussa pysyy, vaan itse uskon mieluummin
siihen, että tästä 200 miljoonasta ei tarvitse laittaa kuin vaikkapa neljäsosa, jos se kohden-
netaan tehokkaasti kuraattoreihin, erityisopetukseen, kouluterveydenhoitoon ja panoste-
taan jo ennen toista astetta peruskoulun puolella näihin erilaisten oppijoiden avun tarpei-
siin paremmin. Huomattavasti tehokkaammin sillä saadaan tuloksia aikaan kuin sillä, että
200 miljoonaa laitettaisiin oppivelvollisuuden, koulupakon pidentämiseen, joka loppuisi
itse asiassa kai 18 vuoteen eikä näin takaisi sitä, että nuori edes tuota ammattitutkintoa lop-
puun saisi.

Kannattaa nyt kyllä tarkasti vielä Säätytalolla pohtia, miten nuorten opinnoissa olevat
ongelmat kannattaa ratkaista. Minun mielestäni, ministeri Terho, te olette tehnyt hyviä rat-
kaisuja, ja siinä nimenomaan laitetaan tehokkaasti rahaa niille nuorille tai niille perheille,
joilla on vaikeuksia esimerkiksi lukion oppimateriaalikustannusten kattamisessa tai toisen
asteen ammatillisen koulutuksen kustannusten kattamisessa. 

Itse laitoin tuossa vaalikiertueella merkille, että ei Lukiolaisten Liittokaan itse asiassa
kannata sitä, että siirrettäisiin yksi yhteen ne kustannukset julkiselle puolelle — sillä sen-
kin jälkeen me maksamme ne niistä yhteisistä varoista — vaan hekin esittivät malleja, joil-
la maksuton toinen aste toteutettaisiin, mutta se toteutettaisiin huomattavasti fiksummin
kuin sillä tavalla, että ne nykyiset kulut siirrettäisiin yksi yhteen tälle puolelle.

15.01 Heikki Autto kok: Arvoisa puhemies! Itsekin kannatan sen kaltaista politiikkaa,
että tukea suunnataan niille, jotka tukea oikeasti tarvitsevat, ja kannusteita sitten mahdol-
lisimman laajasti kaikille, jotta yhteistä kakkua pystymme mahdollisimman suureksi kas-
vattamaan.

Kun tässä on nyt toivottu eri puheenvuoroissa myös panostuksia opiskelijoiden palve-
luihin, jotka tietysti aina myös maksavat, niin haluan vielä perustella tätä useissa puheen-
vuoroissa peräänkuulutettua tarkastusta näihin opiskelijoiden vapaan tulon tulorajoihin.
Palkansaajien tutkimuslaitoksen muistaakseni tammikuussa julkistamassa tutkimuksessa
oli siis arvioitu sitä, että mikäli tämä yhdeksän kuukauden opintotuen vapaan tulon raja
nousisi siitä reilusta 12 000 eurosta 18 000 euroon, niin silloin lähes kaikki nämä hyvin-
vointitappiot, joita syntyy siitä, että opiskelijalta peritään opintotukea takaisin, poistuisi-
vat, koska opiskelijat eivät todennäköisesti tämän enempää tienaisi. Mutta he tienaisivat
kuitenkin keskimäärin noin 600 euroa enemmän vuosittain, ja se tarkoittaisi sitten verotu-
13



Pöytäkirjan asiakohta PTK 9/2019 vp
lokertymän kautta valtiolle lähes 6 miljoonan euron lisätuloja vuosittain. Joten siten sen-
kaltainen toimi, jolla esimerkiksi tulorajat joko poistettaisiin kokonaan — nämä rajat, joita
on siis toistakymmentä vuotta sitten viimeksi tarkasteltu — tai nostettaisiin vaikka 18 000
euroon, auttaisi siinä, että saataisiin sitä lisärahaa vaikkapa juuri näihin edellisissä puheen-
vuoroissa kuvattuihin opiskelijoitten palveluihin, jotka sinänsä ovat tarpeellisia, ja on kan-
natettavaa niihin satsata.

15.03 Juha Mäenpää ps: Arvoisa puhemies! Nyt kun tuo Heinonen tuossa lähti laajenta-
maan keskustelua, niin toivon, että hän hetken malttaisi kuunnella. [Timo Heinonen:
Kuuntelen aina!]

Se hallitus, jossa tekin olitte mukana, puhui jotain sellaista, muistaakseni ainakin sen
johtohenkilöt puhuivat, että koulutuksesta ei leikata, mutta leikattiin kuitenkin. Ammat-
tioppilaitoksissa ovat lähiopetuksen tuntimäärät tippuneet huomattavasti, ja nyt kun edus-
taja Heinonen lähti vähän laajentamaan asiaa hallituksen evästykseen, niin minun mieles-
täni sellainen asia pitäisi huomioida tässä, että nyt on ammattikoulussa linjoja, joissa lähi-
opetusta on noin 25 tai 26 tuntia viikossa. Siellä on tosi paljon vapaa-aikaa, siis sellaista,
että jos oppilaat tulevat aamulla bussilla sinne ja lähtevät illalla pois, niin kannattaako sin-
ne tulla muutaman tunnin takia. Että jos nyt oikein rohkeita evästyksiä uskaltaa antaa tule-
valle hallitukselle, niin voisi kannattaa ruveta miettimään sitä, että jos sitä kolmivuotista
ammattikoulua lähdettäisiinkin painamaan kahteen vuoteen, niin minä uskon, että se olisi
opiskelijoillekin paljon miellyttävämpää, että siellä oltaisiin aamukahdeksasta iltaneljään
eikä niin kuin nyt, että siellä on kaikenlaisia hyppytunteja välissä. Meillä tuolla Etelä-Poh-
janmaalla on pitkiä etäisyyksiä, ei siellä kovin moni lähde Alavudelta bussilla jolkotta-
maan Seinäjoelle kahden tunnin takia. He varmaan jäävät mieluummin kotiin pelaamaan
jotakin hedelmäpeliä. Että rohkeita evästyksiä tässä nyt toivotaan seuraavalle hallituksel-
le, että saavat tämän toisen asteen opetuksen kuntoon jollakin muotoa.

Ensimmäinen varapuhemies Juho Eerola: Otetaan tässä vaiheessa ministeri Terho, 3
minuuttia.

15.05 Eurooppa-, kulttuuri- ja urheiluministeri Sampo Terho: Arvoisa puhemies!
Vastauksena muutamiin kysymyksiin:

Ensinnäkin edustaja Juvonen taisi kysyä muutoksesta opintojen hidastumisen osalta.
Tältä osin pysyy lainsäädäntö samana, eli pituudet eivät sinänsä muutu tässä kokonaisuu-
dessa, mikä nyt muutetaan. Nämähän ovat loppujen lopuksi aika pieniä mutta tärkeitä vii-
lauksia.

Mielenterveyspalvelut ovat ehdottomasti erittäin tärkeitä mutta eivät suoraan minun toi-
mialani alla. Mutta on päivänselvää, että niillä on suuri kysyntä ja ne ovat paitsi yhteiskun-
nassa myös opiskelijoiden keskuudessa erittäin kysyttyjä, ja niiden tarjonnasta on jatkuva
pula.

Mäenpää totesi vanhempien tulojen vaikutuksesta. Niiden vaikutuksesta opintorahan
perusmäärään on jo luovuttu, jos nuori on alle 18 ja itsenäisesti asuva.

Sitten nämä jatkokorjaukset: Niin tässä kuin muissakin tapauksissa on tässä vaiheessa
hallituskautta osoitettava seuraavaa hallitusta, joka toivottavasti puuttuu kyllä näihin puut-
teisiin ja vie eteenpäin erityisesti monen edustajankin esille tuomaa kysymystä opintotuen
tulorajoista. Ja tässä juuri viime vaalikaudella tilaamani ja erittäin hyvin laadittu selvitys
14



Pöytäkirjan asiakohta PTK 9/2019 vp
osoitti sen, että niin kuin täällä edustaja Autto taisi tuoda esille, tämän arvion mukaan 50
prosentin nosto tulorajoihin vahvistaisi julkista taloutta noin 6 miljoonaa euroa — ei mak-
saisi veronmaksajille vaan vahvistaisi julkista taloutta — ja tämä on erittäin hyvä evästys
tälle vaalikaudelle. Toivottavasti eduskunta ja tuleva hallitus siihen tarttuvat.

Muuten kiitän eri kiitoksista ja yhteistyöstä, jota olen saanut täällä tehdä edustajien
kanssa, ja toivotan erittäin hyvää jatkoa näiden tärkeiden kysymysten parissa, mitä tässä tä-
näänkin tuotiin esiin. — Kiitoksia.

Ensimmäinen varapuhemies Juho Eerola:  Kiitokset ministerille. — Sitten puhujalis-
taan.

15.07 Janne Sankelo kok: Arvoisa puhemies! Kiitokset myös omasta puolestani ministe-
ri Sampo Terholle tehdystä työstä.

Sitten tähän päivän asiaan. Edustaja Heinonen otti tuossa esille oppivelvollisuusiän nos-
toon liittyviä haasteita. Itselläni on työurataustaa aika pitkältäkin ajalta erityisopetukseen
liittyvissä kysymyksissä, niin kuin täällä on muutamilla muillakin edustajilla. Kun mieti-
tään oppivelvollisuusiän nostamista ja ajatellaan yhdeksäsluokkalaista oppilasta, joka on
erityisluokalla, niin pakko tässä on vähän kysellä sen perään, onko oppivelvollisuuden
pakkojatkaminen välttämättä se oikea ratkaisu sitten saatella oppilasta yhteiskunnan jäse-
neksi ja hyvään ammattiin. Mielestäni ei välttämättä. Tämän johdosta pitäisi nyt Säätyta-
lolla — kun sinne näitä terveisiä täällä kaikki lähettää — miettiä vakavasti sitä, voidaanko
tähän tehdä kohdennetumpaa ratkaisua, johonka liittyvät siis myös opintotukeen liittyvät
kysymykset, koska on päivänselvä asia, että opintotukien rakenteen täytyy olla sellainen,
että se kannustaa työntekoon, kannustaa valmistumaan ajoissa mutta kannustaa myös sit-
ten toki siihen perustoimeentuloon, mitä opintojen aikana tarvitaan.

Edustaja Mäenpää otti tuossa esille ammattiopetukseen liittyvät kysymykset ja mieles-
täni aivan hyvässä puheenvuorossa toi esille niitä haasteita, joita ammatillisessa opetukses-
sa tällä hetkellä on. Pitää paikkansa, että kyllä se koulupäivä siellä on senkaltainen, että op-
pilaat ovat kotona, tekevät omin päin joitakin tehtäviä. Minä näen asian myös niin, että
ehkä siellä Säätytalolla voitaisiin miettiä myös sitä, että ammattiopetuksessa tehtäisiin vah-
vaa laadun arviointia ja arvioitaisiin myös sitä, onko se koulutuksen kesto nyt vähän liian-
kin pitkä tällä hetkellä. Nämä tärkeät asiat, mitä ammatillisessa opetuksessa annetaan, voi-
daan varmaan kyllä tiiviimminkin opettaa. Suomi tarvitsee hyviä ammattinaisia, ammatti-
miehiä, esimerkiksi kotipaikkakuntani Kauhava. Jos on päteviä hitsaajia, metallimiehiä,
niin vien heidät vaikka tästä heti sinne töihin. Eli kyllä tässä mahdollisuuksia löytyy.

Näillä terveisillä.

15.10 Mari Rantanen ps: Arvoisa puhemies! Kun tässä alettiin terveisiä lähettää, niin lä-
hetän terveiset myös omalta osaltani Säätytalolle. 

Edustaja Heinonen nosti tässä erinomaisen tärkeän asian esiin. Eli nyt, kun siellä tosiaan
suunnitellaan tätä oppivelvollisuuden pidentämistä, niin ongelmahan meillä on tällä het-
kellä sekä peruskoulussa että siellä ammatillisessa oppilaitoksessa. Peruskoulusta meillä
valmistuu tällä hetkellä, taikka saa päästötodistuksen, ihmisiä, joilla ei ole luku-, kirjoitus-
eikä laskutaitoa. Tämä vaikuttaa vähän kuin hölmöläisen tilkkutäkin ompelulta, jos ikään
kuin ajatellaan, että siirretään nämä ongelmat sinne ammatilliseen oppilaitokseen ja piden-
netään sieltä. Minusta pitäisi ennemminkin keskittyä siihen peruskouluun. 
15



Pöytäkirjan asiakohta PTK 9/2019 vp
Mitä tulee sitten tähän ammatilliseen oppilaitokseen, niin tämä viimeisin reformi, mikä
sinne tehtiin, niin se viesti on kyllä ollut opettajilta aika karua kuultavaa. Nimenomaan tä-
mä, mikä täältä tuotiinkin jo esiin, joku edustaja omassa puheessaan, eli siellä ei ole riittä-
västi sitä opetusta. Sinne on viety tämä itseohjautuvuus, joka on juurikin näille henkilöille,
joilla ei ole luku-, kirjoitus- tai laskutaitoa. Miten he voivat itseohjautuvasti opiskella?
Tämä nimenomaan korostuu niissä ammateissa, joissa tarvitsee osata asioita, esimerkiksi
laskea. Hoitoala on yksi tämmöinen, täytyy ymmärtää, mitä on tekemässä. 

Kyllä minä sanoisin, että tässä riittäisi korjattavaa ihan ilman oppivelvollisuuden piden-
tämistäkin. Koska jos se nyt tehdään, niin silloin se tulee niin kalliiksi, että käytännössä
katsoen nämä valuviat täältä jäävät korjaamatta. — Kiitos. 

15.12 Päivi Räsänen kd: Arvoisa herra puhemies! Ministeri Terho ennätti lähteä, mutta
haluan hänelle lähettää puolestani kiitokset sekä tästä esityksestä että siitä selvityksestä,
jonka hän teetti Palkansaajien tutkimuslaitoksella näistä opintotuen tulorajoista, ja toivon,
että tämä selvitys todellakin huomioitaisiin. Se osoitti todellakin sen, että jos näitä tulora-
joja nostettaisiin merkittävästi 50 prosentilla, niin huomioiden sekä verotulot että tulonsiir-
rot julkisyhteisöjen nettotulot lisääntyisivät noin 6 miljoonalla eurolla. Eli eivät siis vähen-
tyisi, vaan lisääntyisivät.

Itse olen sitä mieltä, että tässä voitaisiin mennä vielä pidemmälle. Mielestäni työnte-
koon on turha laittaa mitään kannusteita. Eli poistaisin mielelläni nämä tulorajat koko-
naan, ja opintotuki olisi silloin riippuvainen vain siitä opiskelusuorituksesta ja työnteosta
ei rangaistaisi opiskelijaa. Jos hän käyttää vapaa-aikaansa työntekoon, niin onhan se pa-
rempi asia kuin että hän käyttää sen johonkin vähemmän hyödylliseen, mihin opiskelijat
monesti aikaansa käyttävät.

Sitten vielä nostan esiin perheelliset opiskelijat. Jos haluamme syntyvyyttä lisätä, niin
kyllä tähän opiskelijaperheiden köyhyyteen tulisi puuttua. On aika kohtuutonta, jos per-
heelliset opiskelijat joutuvat sekä opiskelemaan, tekemään työtä että sitten hoitamaan ne
lapsensa, jotta ylipäänsä pärjäävät. Eli huoltajakorotus opintotukeen olisi erittäin tarpeelli-
nen.

15.14 Aki Lindén sd: Herra puhemies! Olen suurella mielenkiinnolla kuunnellut aika la-
veasti polveilevaa opintotukikeskustelua, joka on kajonnut koulutuspolitiikkaan laajem-
min ja moniin muihinkin tähän liittyviin asioihin. Ja haluan omalta osaltani todeta, että pu-
heenvuorot, jotka olen kuullut, ovat olleet hyvin pohdittuja, järkeviä puheenvuoroja ja ovat
kertoneet siitä, että tunnetaan laajasti tätä koulutusmaailmaa, niin omakohtaisesti kuin sit-
ten tietysti kansanedustajuudenkin kautta. 

Mitä itse haluaisin tähän tässä vaiheessa vielä lisätä, olisi se, että puheenvuorojen lähtö-
kohtana on hyvin paljolti ollut tietysti huoli opiskelijoiden tämänhetkisestä tilanteesta:
mielenterveydestä, terveyspalveluista, huonosti järjestetystä opetuksesta, liian lyhyistä
päivistä. Tässä esimerkiksi Mäenpää, Sankelo ja Rantanen ottivat oikein hyvin esille näitä
epäkohtia, joita liittyy ammatilliseen koulutukseen nyt tällä hetkellä. Voi kuulostaa vähän
oudolta, että täältä salin vasemmalta laidalta mainitsen tällaiset sanat kuin ”työnantajan nä-
kökulma”. Olen itse ollut pitkään suurten julkisten terveydenhuolto-organisaatioiden työn-
antaja-asemassa, ja minä olen erittäin huolissani siitä, että Suomessa opiskeluajat ovat liian
pitkät. Aloitetaan liian myöhään, pidetään niitä kuuluisia välivuosia, opinnot viivästyvät,
ja tämän kaiken seurauksena valmistutaan myöhään, päästään vasta kolmekymppisenä
16



Pöytäkirjan asiakohta PTK 9/2019 vp
työelämään ensimmäisen kerran — se on todella huolestuttavaa, monissa meihin verratta-
vissa maissa se tapahtuu paljon aikaisemmin. 

Tietenkin on juuri niin, että hyvin järjestetty opintotuki... Kun itse aloitin vuonna 70
opinnot Turun yliopistossa, ei ollut mitään opintorahaa. Otettiin opintolainaa, joka tosin oli
valtion korkotukemaa. Me olemme pitkän askelen siitä kulkeneet eteenpäin opiskelijoiden
aseman parantamisessa, mutta haluaisin ehdottomasti tuoda nyt tämän työelämän näkökul-
man esille, niin kuin toki moni muukin täällä on jo tuonut esille. Me tarvitsemme tällä het-
kellä monella alalla nopeasti osaavaa työvoimaa, ja silloin aivan avainasemassa on työssä
tapahtuva oppiminen, ja se voidaan tehdä jopa kokonaan palkalla. Me voimme järjestää
niin, että ihmisten ollessa työssä he saavat lisää aivan virallisia opintosuorituksia, se tapah-
tuu palkalla eikä pelkästään erillisellä opintotukijärjestelmällä. 

Mutta kaiken kaikkiaan siis keskustelu on ollut hyvää ja rakentavaa ja ollaan yhdessä
kannettu huolta siitä, mikä on opiskelijoiden asema tällä hetkellä. Ja kaikkihan tietenkin
tähtää siihen, että meillä Suomessa on osaavaa, hyvää työvoimaa, joka pystyy tätä hyvin-
vointia rakentamaan.

15.17 Arja Juvonen ps: Arvoisa herra puhemies! Täällä puhutaan nyt opiskelijoista ja
heidän asioistaan, ja haluan minäkin lähettää terveisiä sinne Säätytalolle. Viime hallitus-
kaudella tehtiin ylioppilastutkinnon pisteytystyökalu, jolla pisteytettiin oppiaineet ja niistä
saadut arvosanat, ja sen ajateltiin sitten olevan työkalu siihen, että opiskelijat entistä no-
peammin livahtaisivat korkeakouluihin. Siellä muun muassa pitkä matematiikka listattiin
hyvin korkealle, elikkä pitkä matematiikka on yksi ratkaiseva oppiaine, jos meinaa päästä
korkeakouluihin tulevaisuudessa. Ja Helsingin Sanomissa oli, oliko eilen vai toissapäivä-
nä, siitä artikkeli, jossa otettiin — muun muassa opettajat — kantaa siihen, että opiskelu-
ryhmät nyt lukioissa ovat kasvaneet hyvin suuriksi, koska kaikki opiskelijat totta kai toi-
vovat ja haluavat opiskella sen pitkän matematiikan, jotta pääsisivät sitten opinnoissaan
eteenpäin. Mutta siellä on myös motivaatiovajetta, koska kaikki eivät välttämättä haluaisi
opiskella, tähtäävät johonkin muuhun. Mutta se pitkä matematiikka on ihan pakko siinä
opiskella ja suorittaa vielä hyvin arvosanoin. Toivoisin, että siellä Säätytalolla pohdittai-
siin tämänkin uudistuksen merkitystä. Kuunneltiinko siinä todellakin lukioita, opettajia,
opiskelijoita, vai pohdittiinko sitä vain yliopistojen näkökannalta?

Ongelma on myös se, että monet lukiolaiset ovat ottaneet yhteyttä sen stressin määrästä,
mitä tämä uudistus on tuonut tullessaan, ja varsinkin se, että me tiedämme kaikki, että ma-
tematiikka ei välttämättä ole kaikkein helpoin oppiaine, ja kuitenkin siihen pitää niin pal-
jon satsata. Toki myös lyhyestä matematiikasta, kun sen kirjoittaa hyvin, pitää saada ihan
huippuarvosanat, jotta siitä saa sitten ne korkeat pisteet. Tämä olisi se huoli. Toivoisin, että
Säätytalolla käytäisiin vielä kerran läpi tämä uudistus ja pohdittaisiin, onko siinä eväitä sil-
le, että myös kohtuutonta stressiä opiskelijoille aiheutetaan. Että jonkunlaista järkeä myös
tällaisiin uudistuksiin.

Ja toinen asia, minkä haluan myös nostaa esille ja mitä paljon täällä eduskunnassa kehu-
taan ja yleisestikin, valtakunnan tasolla, on digitaalinen maailma ja sähköinen toimintaym-
päristö. Siitäkin tulee paljon opiskelijoilta yhteydenottoja, että se sähköinen toimintaym-
päristö ei kaikille ole hyvä ja olisi toivottavaa, että kirjat säilyvät edelleen ja voidaan lukea
ja kirjoittaa, eikä kaikkea tulisi tehdä sähköisesti.

Keskustelu päättyi.
17



Pöytäkirjan asiakohta PTK 9/2019 vp
Asia lähetettiin sivistysvaliokuntaan.
18


	3
	14.01
	14.04
	14.09
	14.13
	14.19
	14.24
	14.29
	14.32
	14.35
	14.38
	14.41
	14.43
	14.46
	14.53
	14.56
	14.58
	15.01
	15.03
	15.05
	15.07
	15.10
	15.12
	15.14
	15.17


