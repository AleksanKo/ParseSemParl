















































DEM2F4C.tmp.xml


Pöytäkirjan asiakohta PTK 106/2018 vp

 Tarkistettu
4.0

Pöytäkirjan asiakohta 

PTK 106/2018 vp

Täysistunto

Keskiviikko 24.10.2018 klo 13.59—17.50

14. Hallituksen esitys eduskunnalle laiksi Alankomaiden kanssa Aruban osalta automaatti-
sesta tietojenvaihdosta säästöjen tuottamista korkotuloista tehdyn sopimuksen lainsäädän-
nön alaan kuuluvien määräysten voimaansaattamisesta annetun lain kumoamisesta

Hallituksen esitys HE 168/2018 vp
Valiokunnan mietintö VaVM 13/2018 vp

Ensimmäinen käsittely

Toinen varapuhemies Tuula Haatainen: Ensimmäiseen käsittelyyn esitellään päiväjär-
jestyksen 14. asia. Käsittelyn pohjana on valtiovarainvaliokunnan mietintö VaVM 13/2018
vp. Nyt päätetään lakiehdotuksen sisällöstä.

Keskustelu

17.26 Esko Kiviranta kesk: Arvoisa puhemies! Käytän tässä velvollisuudentuntoa tih-
kuen valtiovarainvaliokunnan verojaoston puheenjohtajan esittelypuheenvuoron. 

Tässä asiassa on kysymys siitä, että sopimuspuolet Suomi ja Alankomaat alkavat Aru-
ban osalta soveltaa keskinäisessä verotietojen vaihtamisessa, käytännössä finanssitilitieto-
jen vaihtamisessa, OECD:n julkaisemaa kansainvälisen automaattisen tietojenvaihdon
standardia. Tämän vuoksi kahden valtion erillinen sopimus, jonka Alankomaat on jo irti-
sanonut, käy tarpeettomaksi, ja Suomi tässä nyt kumoaa aikanaan tehdyn sopimuksen voi-
maansaattamislain 1.1.2019 alkaen. 

Kaikki tietävät tietenkin Aruban, mutta jos joku ei tiedä, voin kertoa, että Aruba on
Alankomaiden kuningaskuntaan kuuluva saari Karibianmerellä Venezuelan edustalla. Sen
asukasluku on 103 000 ja suurin kaupunki Oranjestad. 

Todettakoon, että Arubalta ei ole tullut ilmoituksia siellä pidettyjen säästöjen Suomessa
asuville henkilöille tuottamista korkotuloista. Sopimus on koskenut vain korkotuloa, ja uu-
den oikeusperustan mukaisen automaattisen tietojenvaihdon piiriin kuuluvat korkotulojen
lisäksi myös muun muassa osingot ja luovutusvoitot. 

Yleiskeskustelu päättyi.

Eduskunta hyväksyi hallituksen esitykseen HE 168/2018 vp sisältyvän lakiehdotuksen si-
sällön mietinnön mukaisena. Lakiehdotuksen ensimmäinen käsittely päättyi.


