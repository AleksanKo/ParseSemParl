















































DEM7983.tmp.xml


Pöytäkirjan asiakohta PTK 106/2017 vp
Pöytäkirjan asiakohta 

PTK 106/2017 vp

Täysistunto

Keskiviikko 18.10.2017 klo 14.00—16.45

2. Hallituksen esitys eduskunnalle laiksi kiinteistöverolain 14 §:n muuttamisesta
Hallituksen esitys HE 96/2017 vp
Valiokunnan mietintö VaVM 8/2017 vp

Ensimmäinen käsittely

Toinen varapuhemies Arto Satonen: Ensimmäiseen käsittelyyn esitellään päiväjärjes-
tyksen 2. asia. Käsittelyn pohjana on valtiovarainvaliokunnan mietintö VaVM 8/2017 vp.
Nyt päätetään lakiehdotuksen sisällöstä. Tämän asian yhteydessä sallitaan keskustelu
myös päiväjärjestyksen 3. asiasta.

Keskustelu

14.01 Timo Kalli kesk (esittelypuheenvuoro): Arvoisa puhemies! Tosiaan käsittelyn poh-
jana ovat asiat, joista jo eilisessä täysistunnossa käytiin verryttelykeskustelua... [Hälinää
— Puhemies koputtaa]

Toinen varapuhemies Arto Satonen:  Pyydän salia keskittymään kuuntelemaan puhujaa.

...ja tänään käsittelyn pohjana ovat tosiaan valiokunnan mietintöluonnokset.
Ensinnä, kiinteistöveron 14 §:n muuttaminen tarkoittaa sitä, että tuulivoimapuistot ulo-

tetaan kiinteistöveron piiriin. Tämä mietintö sai valiokunnassa laajaa yksimielisyyttä. Tä-
hän liittyy kuitenkin yksi eriävä, ja mietinnössä on liitetty myös päätösehdotukseen kaksi
lausumaehdotusta, jotka kuuluvat seuraavasti:

"Eduskunta edellyttää, että hallitus seuraa ja selvittää, miten kiinteistöveron korotus vai-
kuttaa uusiin tuulivoimainvestointeihin ja hankkeiden kustannustasoon sekä ryhtyy tarvit-
taessa energia- ja ilmastopoliittisen ohjelman edellyttämiin, uusiutuvan energian riittävän
tuotannon turvaaviin toimiin."

Toinen: "Eduskunta edellyttää, että hallitus valmistelee viivytyksettä mallin, jolla uusiu-
tuvan energian investointeja edistetään, jottei epävarmuus estä investointeja. Vaikka mal-
lin on oltava teknologianeutraali, sen on huomioitava myös ennen pitkää markkinaehtoi-
sesti tuotettavan tuulivoiman kannattavuuden edellytykset ja varmistettava, että ilmaston-
muutoksen torjunnan kannalta riittävät investoinnit uusiutuvaan energiaan toteutetaan."

Arvoisa puhemies! Tähän asiaan liittyy monenlaisia asioita. Toiset epäilevät, että tällä
esityksellä syntyy epävarmuutta, ja toiset taas ovat sitä mieltä, että tällä rohkaistaan kuntia
kaavoittamaan ja tekemään senkaltaisia toimia, joilla uusiutuvan energian ja erityisesti tuu-
livoiman hyväksyttävyyttä voidaan laajentaa. Siksi valiokunta puoltaa tätä hallituksen eh-
dotusta noilla lausumilla, jotka luin.
 Tarkistettu
4.1



Pöytäkirjan asiakohta PTK 106/2017 vp
Sitten toiseen asiaan, joka on hallituksen esitys 133. Tässä valiokunnan mietinnössä en-
sinnä perustellaan hallituksen esitystä, jolla hallitus esittää kiinteistöveron alarajojen pro-
senttien nostamista. Sivulla 2 ja sivulla 3 on sitten valiokunnan omat perustelut, jotka läh-
tevät siitä, että näitä alarajan korotuksia ei tehdä. Kuitenkin ylärajan korotukset hallituksen
esittämässä muodossa pysyisivät voimassa, millä annetaan kunnille mahdollisuus: jos kun-
ta on ajautunut sen kaltaiseen tilanteeseen, että se pakottavin toimin tarvitsee lisätuloja,
niin tämäkin mahdollisuus on sitten olemassa.

Eilen, kun tätä keskustelua käytiin, todettiin se historia, mitenkä tämä muutos on synty-
nyt, elikkä normaalien pelisääntöjen mukaan hallituksen valiokuntaryhmät yhdessä halli-
tuksen johdon kanssa keskusteltuaan tulivat siihen tulokseen, että ei ole syytä tässä yhtey-
dessä alarajoihin puuttua, koska on menossa kiinteistöveron arvostamisen uudistus, jonka
on tarkoitus tulla voimaan 2020, jolloinka maan eri osissa eri alueilla tullaan tekemään ar-
vioinnin osalta merkittävää muutosta, jossa verotusarvot ja käypä arvo tulevaisuudessa
otetaan huomioon niin, että ne enemmän vastaavat sitä todellista tilannetta. Koko sillä
alueella, jossa kauppoja on tehty, tulee sitten tämä hinnanmuodostus. Se oli tietenkin yksi
perustelu, miksi tässä yhteydessä ei ollut syytä alarajoja nostaa.

Toinen perustelu oli se, että kiinteistöveron tuotto johtuen kiinteistömassan lisääntymi-
sestä ja aiemmin tehdyistä korotuksen muutoksista on ollut voimakkaampaa kuin mitä
tuottoarvio on edellyttänyt, ja sen tähden vuoden 18 osalta tuottoarvo on täyttynyt ja vuo-
den 19 osalta vaje on noin 10 miljoonaa euroa. Tämän vajeen osalta vuoden päästä olem-
me viisaampia. Jos vaje edelleen on olemassa, niin tietenkin on luonnollista, että tähän
asiaan palataan.

Tähän mietintöön liittyy vastalause, joka tarkoittaa hylkyehdotusta. Varmaan vastalau-
seen allekirjoittajat tulevat sen sitten esittelemään.

Toivon, että nämä molemmat esitykset voidaan käsitellä aikataulun mukaisesti niin, että
kunnilla on olemassa 15. päivään marraskuuta mennessä se tieto, jotta he pystyvät päättä-
mään näistä veroperusteista. — Kiitoksia.

Toinen varapuhemies Arto Satonen: Otamme vielä edustajien Viitanen ja Uotila pu-
heenvuorot ja sen jälkeen menemme debattiin.

14.07 Pia Viitanen sd: Arvoisa puhemies! Olin valmistautunut tässä pykälässä keskuste-
lemaan tästä tuulivoimaesityksestä, mutta koska näemmä nämä otetaankin samaan tämän
seuraavan kanssa, niin jätänpä tämän tuulivoiman hieman vähemmälle ja totean sen osalta
vain, että olemme siihen SDP:nä sitoutuneet siksi, koska koimme voivamme vaikuttaa tä-
hän valiokunnan mietintöön merkittävällä tavalla. Nämä kaksi pontta, jotka tässä esitetään
ja toivottavasti hyväksytään nyt yksimielisesti, varmistavat nimenomaan sen, että hallituk-
sen on ryhdyttävä valmistelemaan mallia, joka kaiken kaikkiaan turvaa uusiutuvien ener-
gianlähteiden, mukaan lukien tuulivoima, tulevaisuuden. Nämä tulivat meidän esitykses-
tämme ja perustuvat teksteihimme siellä valtiovarainvaliokunnan verojaostossa.

Puhemies! Sitten mennään tähän toiseen aiheeseen, mistä eilen jo keskustelimme pit-
kään tässä salissa. On hyvä, että hallituspuolueet siellä valiokunnassa luopuivat nyt tästä
kiinteistöveron pakkonostosta, joka myös SDP:n mielestä oli täysin hölmö esitys. Pidim-
me sitä epäreiluna, pidimme sitä epäoikeudenmukaisena ja kiinnitimme huomiota asumis-
kustannusten nousuun tämän myötä ja erityisesti tämän veron tällaiseen alueellisesti epä-
tasaiseen jakautumiseen kaiken kaikkiaan. Tämä olisi ollut jo kolmas kerta hallitukselta,
2



Pöytäkirjan asiakohta PTK 106/2017 vp
kun se pakkonostaa kiinteistöveroa. Kun muussa veropolitiikassa on varaa laskea miljoo-
naperintöjen verotusta ja huojentaa suurten metsäomistusten verotusta, kappas vain, sa-
maan aikaan sitten pienen ihmisen asumiskustannuksia oltaisiin lisätty. Onneksi tässä hal-
litus tuli järkiinsä, ja väitän edelleen, että kyllä puhuttu sana on väkevä. Uskon ja toivon,
että sillä on ollut merkitystä, että oppositio on myös omalta osaltaan kantanut kortensa ke-
koon, aktiivisesti osallistunut keskusteluun ja vedonnut hallitukseen, että se peruisi tämän
esityksensä. Eli tässä mennään. Varmasti jatkamme keskustelua tästä näkökulmasta.

Puhemies! Menen nyt tähän SDP:n jatkoesitykseen:
Meistä oli hyvä, että tämä epäoikeudenmukainen, epäreilu kiinteistöveron pakkonosto

peruttiin. Hyvä. Mutta koska se alaraja nyt sitten poistui, [Välihuutoja] niin hämmennys oli
meillä aika suuri, kun ihmettelimme, että no miksi ihmeessä hallitus sitten kuitenkin jättää
tämän ylärajan korotuksen voimaan. Kaikkein yksinkertaisinta [Hälinää — Puhemies ko-
puttaa] olisi ollut hylätä koko esitys, arvoisa puhemies. Sanotte mitä vain, näin se olisi kui-
tenkin ollut, koska valiokunnassa kuullun asiantuntijajoukon mukaan tällä hetkelläkin suu-
ri joukko, lähes kaikki kunnat, soveltaa mieluummin sitä taulukon alapäätä kuin sitä ylä-
päätä, joten tarvittaessa sitä liikkumavaraa ylöspäin kunnissa kyllä on nyttenkin, ihan tar-
peeksi. Tämä ylärajan nosto, minkä hallituspuolueet jättivät voimaan, ei käytännössä auta
oikeastaan yhtäkään kuntaa millään uudella tavalla, ja ihmettelimmekin kyllä sitä, onko
tämä yläraja nyt sitten jätetty tänne vain lainsäätämisen ilosta vai mikä on syynä. Muuten-
han toisella kädellä hallitus yrittää puhua turhan säätelyn purkamisesta, normien purkami-
sesta, ja luulisi, että näiden puheiden aikana ei kannattaisi haaskata lainsäädännöllistä ai-
kaa siihen, että teemme uusia säädöksiä vain lainsäätämisen ilosta. Tämä on turha, ja tässä
ei ole mitään hyötyä tällä ylärajan korotuksella, ja siksi me esitämme edelleen koko pake-
tin hylkyä, yksinkertaisinta ratkaisua. Samoin tulemme sitten myöhemmin ensi tiistaina
kakkoskäsittelyssä hylyn lisäksi äänestämään tietynlaista pontta, jolla velvoitetaan asumis-
kustannusten ja muiden oikeudenmukaisuustekijöiden seurantaan. 

Eli tässä on meidän näkemyksemme tästä hallituksen hassusta ajatuksesta jättää nyt
tämä ylärajan korotus voimaan. Ei kai se nyt niin voi olla, arvoisa kokoomus, että täytyy
väen vängällä nyt jotenkin päästä siellä kiinteistöveron puolella veroja korottamaan. Si-
nänsä tämä on hyvä edistys, koska mehän kävimme varsin värikkään keskustelun jo silloin
lähetekeskustelussa ja silloin kyllä sieltä perusteltiin kovasti hallituspuolueiden toimesta,
miksi on suorastaan välttämätöntä nostaa kiinteistöveroa, ja sitä kovasti puolusteltiin. Mut-
ta sinänsä arvostan sitä, että nyt on toinen ääni kellossa tässä suhteessa ja ollaan tultu siitä
takapakkia, ja siksipä tämä alarajan peruutus on mielestäni erittäin hyvä ja iso edistysaskel
tähän aiempaan, viikon takaiseen keskusteluun.

Puhemies! Uskoisin, että debatissa palaamme vielä tähän, mutta me olemme selvittä-
neet myöskin sen, että mitään erityisiä uusia arvioita verotuotoista ei ole tullut tämän hal-
lituksen antaman esityksen jälkeen, joten lienee kysymys nyt lähinnä siitä, että poliittisesti
nähtiin, että tämä on huono esitys, ja sitähän se on. Hyvä, että alarajan nosto sentään perut-
tiin. [Sari Sarkomaa: Mutta sitäkään ei SDP voinut kannattaa!]

14.12 Kari Uotila vas: Arvoisa herra puhemies! Kun nämä kaksi asiaa nyt keskustellaan
yhdessä, niin tulee varmaan paineita tuohon 5 minuuttiin. Katsotaan, yritän tiivistää kui-
tenkin.

Vasemmistoliitto on nyt valtiovarainvaliokunnassa ollut ainoa puolue, joka ei kannata
tuulivoiman veron kiristämistä kiinteistöverotuksen kautta. Esitys on huonosti valmisteltu,
3



Pöytäkirjan asiakohta PTK 106/2017 vp
ja se on monessa mielessä ongelmallinen myös ajankohtansa kannalta. Tuulivoiman nykyi-
nen tuotantotuki loppuu ensi kuun vaihteessa, eikä uudesta uusiutuvan energian tukimal-
lista ole ainakaan meillä oppositiossa vielä tarkkaa tietoa. Selvää on, että kuitenkin tuuli-
voiman osalta se poikkeaa oleellisesti nykyisestä. [Ari Jalonen: Niin pitääkin!] Siten esi-
tyksen kannattavuusarvio, joka on ollut suppea, soveltuu huonosti tulevaisuuden arvioin-
tiin. On myös epäjohdonmukaista, että kun hallitus samalla valmistelee uutta tukimallia,
jonka on määrä laskea uusiutuvan energian tuotantokustannuksia, se haluaa viedä läpi tä-
män muutoksen, joka korottaa uusiutuvan energian tuotantokustannuksia.

Vasemmistoliiton mielestä tällaisen päätöksen tekemisen olisi pitänyt odottaa niin
kauan, kunnes meillä on oleellinen tieto sekä uudesta tukijärjestelmästä että myöskin kiin-
teistöverojärjestelmän suuresta uudistamisesta, kuten myöskin elinkeinotukien läpikäymi-
sestä, jota parlamentaarisessa ryhmässä parastaikaa tehdään. On tietenkin ymmärrettävää,
että kunnat haluavat, jos heille tarjoutuu mahdollisuuksia, hankkia lisätuloja myös tätä
kautta, kun kuntien tilannetta on muuten heikennetty, mutta tämä ei kyllä ole perusteltua.
Kyllä meillä on halutessamme mahdollista kuntien taloustilannetta muullakin tavalla pa-
rantaa kuin tuulivoimaa lisäverottamalla.

Tässä on myöskin perusteltu tätä, että tämä lisäisi kuntien kaavoitushaluja. Kristiinan-
kaupunki, joka on esimerkillinen uusiutuvan energian käytössä, myös tuulivoiman raken-
tamisessa, on todennut lausunnossaan, vaikka sinällään kannattaa tietenkin tätä verotuk-
sen kiristämistä, että tämä ei ole kaavoituksen este ja heillä tontteja tuulienergian lisäraken-
tamiseenkin on riittävästi.

Toinen vaikea tilanne: Verotuksen pitäisi yleensäkin olla ennakoitavaa, suunnitelmallis-
ta. Ei ole pitkä aika siitä, kun tuulienergian kiinteistöverotus kaksinkertaistettiin. Nyt no-
peasti tämän kaksinkertaistamisen jälkeen se kolminkertaistetaan, kun puhutaan elinkaa-
riaikaisesta verotuksesta, ja kyllä tämä kyseenalaisen signaalin tässä tilanteessa antaa, kun
pitäisi kaikki painopiste pistää uusiutuvan energian suosimiseen. Puhutaan kolmesta, nel-
jästä tai viidestä miljoonasta, niin se on joka tapauksessa tuulivoiman lisärokottamista. Tu-
lemme kakkoskäsittelyssä esittämään tämän ehdotuksen hylkäämistä.

Mitä tulee toiseen kiinteistöveroehdotukseen, niin, arvoisa puhemies, hallituspuolueet
reagoivat tämän esityksen heikkouksiin ja opposition kritiikkiin aivan viime hetkellä. Ei-
len vielä vaati verojaoston kokouksen keskeyttämistä se, että hallituspuolueiden edustajat
pitivät palaveria ja pähkäilivät näiden alarajojen tilannetta. [Pia Viitanen: Voiko olla näin?]
Loppu hyvä — vasemmiston valmisteltua vastalausetta tähän kiinteistöverolakiehdotuk-
seen ei tarvita. Sinällään kiinteistövero ei ole huonoimmasta päästä, jos sitä verrataan työn
verotukseen, johonkin muuhun välilliseen verotukseen ja niin edelleen, mutta nyt tämä on
mennyt täysin överiksi, ja tämä alarajojen pakkonostaminen olisi johtanut todella kohtuut-
tomiin seurauksiin. Ja täytyy muistaa, että myös kiinteistöverotuksen osalta, niin kuin äs-
ken totesin, on valmistelussa kiinteistöarvojen määrittelyn uudistaminen, laaja uudistus,
jossa joka tapauksessa kiinteistöverotuksen perusteet menevät uusiksi.

Sen sijaan ylärajojen korottaminen — alarajojen pakkokorottaminenhan vie kunnilta it-
semääräämismahdollisuutta ja liikkumavaraa ja heikentää itsehallintoa — ei vasemmiston
mielestä ole mitään. Päinvastoin se on kuntien liikkumavaraa ja harkintavaltaa lisäävää,
että siellä ylärajoissa on riittävästi tilaa, jos kunta omista lähtökohdistaan haluaa kiinteis-
töverotuksenkin keinoja käyttää välttämättömien palvelujen turvaamiseen. Se ei ole kunti-
en liikkumavaran kaventamista, se on väljentämistä. Ja sen vuoksi tässä, kun hallitus pe-
4



Pöytäkirjan asiakohta PTK 106/2017 vp
rääntyi kritiikin ja opposition edessä ja poisti alarajojen pakkokorotuksen, vasemmisto on
mietinnön kannalla.

Toinen varapuhemies Arto Satonen: Nyt on mahdollisuus pyytää vastauspuheenvuoroja
V-painiketta painaen, ja ne aloittaa edustaja Ala-Nissilä.

14.18 Olavi Ala-Nissilä kesk (vastauspuheenvuoro): Arvoisa puhemies! Tätä esitystä ve-
rojaostossa ja valtiovarainvaliokunnassa on valmisteltu ihan normaalilla tavalla ja on rea-
goitu tähän sinällään talouden nousun tietämään verojen kasvuun myöskin kiinteistövero-
puolella. Nythän kokonaisveroaste Suomessa laskee. Se on suuri muutos, ja lähtökohtai-
sesti työn verotus on se vero, mitä meidän pitää alentaa, mutta kiinteistöverossakin on on-
gelmia. Niin kuin tiedämme pienituloisten osalta, myöskin se on jopa investointien este
huonosti kannattavilla aloilla, kuten maataloudessa.

Arvoisa puhemies! En ole näin turhaa vastalausetta nähnyt, mitä sosiaalidemokraatit
täällä esittävät. Se kertoo paljon sosiaalidemokraattisen puolueen oppositiopolitiikasta.
[Sosiaalidemokraattien ryhmästä: Näyttää toimivan!] Tämä edustaja Viitasen puhe kertoo
myöskin sosiaalidemokraattisen puolueen oppositiopolitiikasta: paljon melua mutta linja
puuttuu.

14.19 Eero Suutari kok (vastauspuheenvuoro): Arvoisa puhemies! Kiinnittäisin huo-
mion tähän kiinteistöveron teknologianeutraalisuuteen. On kaikista parasta, että energia-
muotoja ei jaotella sillä tavalla, miten ne sen energian tuottavat, ja nyt tässä tapauksessa
yksittäisten tuulimyllyjen kiinteistöverotuksesta muututtiin tuulivoimapuistojen verotuk-
seen, ja se tuo energiamuotoja lähemmäksi toisiaan niitten kiinteistöverotuksessa. On sit-
ten tietysti toinen asia se, miten me tuemme uusiutuvan energian tulevaisuutta ja muotoja,
ja siihen on omat veromuotonsa myös, kuten näissä ponsissa esitetään, ja kaikki siellä
myös verojaostossa ja valiokunnassa ovat yhtyneet.

14.20 Toimi Kankaanniemi ps (vastauspuheenvuoro): Herra puhemies! Perussuomalais-
ten vastalause tähän toiseen asiaan liittyen, muun muassa asumiseen kohdistuvan kiinteis-
töveron korottamiseen, oli valmiina, ja meidän lähtökohtamme ja tavoitteemme oli juuri
sellainen kuin mikä tuli valiokunnan mietinnöksi, eli siihen nähden olemme hyvin tyyty-
väisiä. 100 miljoonaahan on hallitusohjelman mukaisesti jo saavutettu kiinteistöverolla.
Ihmettelenkin, että hallitus esitti tässä tilanteessa tällaista asumiskustannusten nostoa, joka
olisi iskenyt myös kaikkein heikko-osaisimpiin. Se kertoo hallituksen aika vastuuttomasta
linjasta tässä suhteessa, eli todella hyvä, että näin nyt ei tapahtunut. Kiinteistöveron ylära-
jan nosto ei ole sinänsä ongelma, koska kunnilla on tänäkin päivänä mahdollisuus ja on pe-
rusteltua itsehallintonsa nojalla nostaa vaikka siihen nykyiseen ylärajaan ja ylemmäksi tä-
män jälkeen, [Puhemies koputtaa] mutta ei ole mikään pakko nostaa.

14.21 Maria Tolppanen sd (vastauspuheenvuoro): Arvoisa puhemies! Kyllä, kuulkaa,
nyt se on niin, että kun ylärajaa nostetaan, niin se antaa kunnille mahdollisuuden entistä
korkeampaan verotukseen. Kun ylärajaa viedään ylöspäin, se tarkoittaa sitä, että tulee va-
litettavasti vielä sekin kylmä hallitus, joka vetää senkin veron, painostaa kuntia nostamaan
sen niin ylös. Me olemme menossa nytten kohti maakuntauudistusta, ja maakunnat tulevat
tarvitsemaan varoja, kunnat tulevat tarvitsemaan varoja. Mistä niitä rahoja otetaan?
5



Pöytäkirjan asiakohta PTK 106/2017 vp
Sen sijaan ihmettelen suunnattomasti — menen pikkusen toiseen asiaan tässä, vaikka se
onkin sama — kun me nyt olemme tekemässä kokonaisuudistusta kiinteistöveron osalta,
herrojen kiireitä tässä maassa. Tätä uudistusta on tehty jo useamman vuoden ja nyt tarvi-
taan vielä kaksi vuotta aikaa, ennen kuin saadaan mitään päätöksiä, ennen kuin saadaan
edes esitykset tai saadaan tutkittua asia. Kunnes se sitten etenee tähän saliin, että saadaan
vietyä lainsäädäntö loppuun, niin siihen menee kolme neljä vuotta. Siihen saakka mummot
ja papat maksavat kiinteistöistä, jotka ovat arvonsa menettäneet, yliveroa koko ajan, mikä
heikentää heidän elämisensä mahdollisuuksia.

14.22 Ozan Yanar vihr (vastauspuheenvuoro): Arvoisa puhemies! Kiinteistöveroa on
yleisesti pidetty hyvänä veromuotona, joka verottaa omaisuutta, joten se on oikeudenmu-
kainen. On monesti tuotu esille, että taloustieteilijöiden mielestä tuloverotuksesta esimer-
kiksi kiinteistöveron suuntaan siirtyminen luo tehokkuutta ja on kannatettava suunta. Hal-
lituksen muokatussa esityksessä on pelkästään ylärajojen nostaminen, joka on toki ihan ok
toimi mutta vaikutukseltaan vähäinen. Hallituksen alkuperäinen esitys olisi sisältänyt
nämä alarajat myöskin, ja uusi esitys on vaikutukseltaan tosi pieni. Tässä esityksessä ei ole
esitetty arviota verotuotoista tähän uuteen muotoon. Hallitukselle voisi esittää kysymyk-
sen, kun hallitus halusi paikata varhaiskasvatusmaksujen alentamisen tällä alarajojen nos-
tamisella: Miten hallitus aikoo rahoittaa tämän saman asian? [Puhemies koputtaa] Tuleeko
uusi leikkaus jostain muualta? Tuulivoima-asiaan voidaan palata kohta.

14.23 Esko Kiviranta kesk (vastauspuheenvuoro): Arvoisa puhemies! Ymmärrän hyvin,
että oppositiota vaivaa tämä hallituksen hyvä päätös luopua näistä [Välihuutoja vasemmal-
ta] kiinteistöveron alarajojen korotuksista. Näissä olosuhteissa on vaikea tehdä oppositio-
politiikkaa, kun talous kohentuu koko ajan ja hallitus tekee hyviä päätöksiä. 

Mitä sitten tulee tähän kiinteistöveron ylärajan nostoon, niin sehän on kunnille vain
mahdollisuus. Eihän kukaan toivo, että mikään kunta olisi niin heikossa hapessa, että se
joutuu tätä mahdollisuutta käyttämään.

Nyt on syytä katsoa eteenpäin ja tehdä kiinteistöjen arvostaminen nykyistä oikeudenmu-
kaisemmaksi. Tilannehan on se, että rakennuksia arvostetaan teknisten perusteitten mu-
kaan ja aivan samalla tavalla riippumatta siitä, sijaitseeko rakennus esimerkiksi Ristijärvel-
lä vai Espoossa. Rakennukset pitäisi arvostaa oikeudenmukaisesti niitten markkina-arvon
perusteella [Puhemies koputtaa] kaikissa maan kolkissa.

14.24 Jari Myllykoski vas (vastauspuheenvuoro): Arvoisa herra puhemies! Täytyy sa-
noa, että tämän hallituksen jäljiltä ei voi kukaan olla sanomatta, että vain pakki puuttuu.
Kyllä se on ollut tässäkin asiassa tervetullut. Taputtaisin ja hurraa-huutoja huutaisin, jos se
olisi kansanedustajan käytökselle sopivaa, mutta en tee niin tässä kohtaa.

On hyvä, että kiinteistöveroasia meni niin kuin nyt hallitus on sitten linjannut tässä uu-
dessa päätöksessään, oli lopputulos mistä johdosta hyvänsä. 

Se, kuinka kiinteistöveroja muutoin... Ja uusiutuvan energian osalta näitä tukimuotoja ei
ole tuotu samassa rytmissä kuin tuulivoiman osalta, mikä — henkilökohtaisena mielipitee-
näni — houkuttelee kuntia ottamaan tuulivoimaloita alueelleen, joten sinänsä en kritisoi si-
tä. 
6



Pöytäkirjan asiakohta PTK 106/2017 vp
Mutta toivottavasti ei happane montaa vuotta, niin kuin edustaja Tolppanen arveli, tämä
epäoikeudenmukainen kiinteistöjen arvostus. Siellä on niin monta leskeä pulassa [Puhe-
mies koputtaa] näitten kiinteistöverojen kanssa.

14.25 Sari Essayah kd (vastauspuheenvuoro): Arvoisa puhemies! On todellakin tervetul-
lutta, että tätä alarajojen pakkonostoa ei toteutettu, ja siinä mielessä kunnille jää sitten tämä
väljempi vaihteluväli 0,41:stä sinne prosenttiin saakka. Niin kuin täällä joku totesikin, siel-
lä ihan ylärajalla ei taida missään kunnassa olla tällä hetkellä tuo veroprosentti, 0,75 ehkä
on se korkein, mikä on käytössä, ja 0,70:ssäkin taitaa olla vain kymmenkunta, nimen-
omaan näitten vakituisten asuntojen kiinteistöveroprosentin kohdalla.

Mutta täällä on aivan oikein kiinnitetty huomiota tähän epäkohtaan, mikä erityisesti
tuolla haja-asutusalueilla on, elikkä nämä verotusarvot ja markkina-arvot ovat lähteneet
toisistaan täysin eri raiteille, ja siinä mielessä tämä uudistus olisi hyvin tärkeä toteuttaa.
Täällä on juuri todettu, että monet pienituloiset lesket ja eläkeläiset joutuvat näitten kiin-
teistöverojen kanssa ongelmiin, koska näitten rakennusten tekniset arvot ovat ihan samat,
olivat ne kasvukeskuksissa tai tuolla periferiassa.

14.26 Outi Mäkelä kok (vastauspuheenvuoro): Arvoisa puhemies! Hämmästelen kyllä
tätä SDP:n linjaa tai oikeastaan linjattomuutta. Te kehutte täällä tätä alarajan noston pois-
toa, mutta sitten kuitenkin esitätte hylkyä. Ja toisin kuin, edustaja Viitanen, puheessanne
sanoitte, alaraja ei kokonaan siis poistunut. Se ehkä oli väärinkäsitys, [Välihuutoja] mutta
niin totesitte.

Sitten tähän edustaja Yanarin huoleen siitä, miten tämä kompensoidaan: tässä tämän
nostamatta jättämisen syyhän on se, että tuotot tulevat täyteen, ja käytännössä siitä syystä
nostoa ei tarvita. Ja tämä varhaiskasvatuspuolen kompensaatiohan koostuu paitsi tästä
kiinteistöveropuolesta myös yhteisöveron tuotosta, josta tulee 60 miljoonaa, ja sitten kun-
tien peruspalveluiden valtionosuuden nostosta, josta tulee 25 miljoonaa. Elikkä näistä ko-
konaisuuksista tämä summa tulee. Mitään uusia leikkauksia ei siis ole luvassa.

14.28 Pia Viitanen sd (vastauspuheenvuoro): Arvoisa puhemies! Kyllä minä vähän niin
ajattelen, että jos joku on sanonut, että opposition kritiikki on turhaa, niin kyllähän tämä
esitys on ollut kaikkein turhin. Koska lopputulos on kuitenkin se, että mikään ei muutu,
niin tarvitseeko jälleen tällainen näytelmä tässä näytellä? Hyvä, että kuitenkin päättyi hy-
vin siinä suhteessa, että tämä alarajan pakkonosto peruttiin.

Mutta kyllä minä vähän hämmästelen, puhemies, sitäkin, kun täällä kerrottiin juuri äs-
ken, että nyt on tullut uusia arvioita verotuotosta: Ei tässä mitään uutta ole siihen, kun hal-
litus on riihtä käynyt ja tämän esityksen antanut. Ennakkotieto sanoo maaliskuulta, että
maksuunpantu vero olisi 1 804 miljoonaa, ja sitten vahvistettu tieto 2.10. sanoo, että se on
1 794 miljoonaa eli kutakuinkin sama — tämä arvio on tullut jopa vähän alaspäin, ei suin-
kaan ylöspäin. Kyllä minä nyt vähän hämmästelen, että kun tämä on ollut tiedossa ja mi-
tään uutta ei ole ilmennyt, niin yhtäkkiä hallitus keksii, että hei, nyt on tullut uusia arvioita
ja perutaanpa tämä. Olisitte katsoneet arvioita jo silloin ja jättäneet tämän turhan, [Puhe-
mies koputtaa] täysin turhan, esityksen tekemättä.
7



Pöytäkirjan asiakohta PTK 106/2017 vp
14.29 Simon Elo si (vastauspuheenvuoro): Arvoisa puhemies! Kiitän edustaja Myllykos-
kea hyvästä puheenvuorosta ja siitä, että jos taputtaa saisi, niin taputtaisitte hallitukselle
tässä vaiheessa.

Edustaja Viitaselle totean, että en minä ymmärrä, mikä näytelmä tässä on. Hallitusohjel-
massa oli, että korotetaan kiinteistöveroa hallituskauden aikana 100 miljoonalla eurolla, ja
nyt kun tätä alarajan nostoa ei tarvitse tehdä, kun tuotto on ollut parempi kuin oli odotettu
ensi vuoden kannalta, niin sitä ei tehdä. Asiantuntija-arvio on, ja tutkittuun tietoon perus-
tuen muutetaan päätöstä, jos tarvitaan. Eikö tämä ole sitä, mitä vasemmisto-oppositio mo-
nessa muussa kysymyksessä on vaatinut, että pitää asiantuntijoita kuunnella ja tehdä tut-
kittuun tietoon perustuvaa päätöksentekoa? Sitä nyt tässä toteutetaan. On hienoa, että olet-
te hallituksen kanssa samaa mieltä siitä, että tätä alarajan nostoa tässä vaiheessa ei ole syy-
tä tehdä, ei ole tarvetta tehdä, mutta siinä mielessä ihmettelen tätä hylkäysesitystänne, että
jos tässä ei ole nyt tarvetta teidänkään mielestänne suurempaan näytelmään, niin miksi te
näytelmän järjestätte. [Pia Viitasen välihuuto]

14.30 Ville Vähämäki ps (vastauspuheenvuoro): Arvoisa puhemies! Niin, kyllä, edustaja
Elo, totean sen, että kyllä tässä on menossa näytelmä. Tässä on sininen ja synkkä näytelmä
menossa.

Valiokunnan mietintöluonnokset sinänsä ovat todella hyviä ja ennen kaikkea niihin teh-
dyt muutosehdotukset.

SDP:n tekemää hylkyesitystä minä en taas käsitä, koska sehän kaventaa itse asiassa kun-
nallista itsehallintovaltaa. Mutta sitten taas toisaalta totean sen, että SDP teki todella lois-
tavaa työtä tähän tuulivoimamietintöluonnokseen, jossa nämä lausumaehdotukset saatiin
sitten tänne sisälle. Tuulivoimaesitys on hyvä. Se lisää hyväksyttävyyttä kunnissa, se tuo
tuloja Pohjois-Pohjanmaalle moniin kuntiin: Ii taisi olla eniten voittava kunta, ja Kalajoki
sun muut siellä ovat mukana.

Vielä aivan lopuksi totean sen, että tässä vaiheessa lienee syytä todeta, että pohdimme
myöskin ponnen tekemistä siitä, että hallitus huolehtisi, etteivät kaikkein heikompiosais-
ten ja pienituloisten asumiskustannukset nouse kohtuuttomasti.

14.31 Markku Rossi kesk (vastauspuheenvuoro): Arvoisa herra puhemies! Kyllä tässä
on meneillään tragikoominen näytelmä, jonka käsikirjoitus tietysti tulee erityisesti tuolta
SDP-opposition kautta teemalla "huonot päätökset ovat hallituksen, ja hyvät päätökset ovat
opposition". No, näinhän tämä parlamentarismi toimii, ei kai siinä mitään.

Kiinteistövero on maan ja rakennusten arvoon pohjautuva vero, josta lopuksi päättää
kunta. On myös ihan kohtuullista, että kiinteistöveroja ei koroteta liian paljon, koska se il-
man muuta näkyy ihmisten asumiskustannuksissa — ja varsinkin kun tämä arvostaminen
on vielä tällä hetkellä avoimena, koska rakennusten arvostamisessa ei oteta huomioon alu-
eellisia eroja vaan rakennusten arvostaminen tapahtuu samojen arvojen mukaan koko
maassa, niin tämäkään ei ole oikein. Siinä mielessä kyllä, kun alun perinhän tämä esitys
lähti varhaiskasvatusmaksuihin kaavailtujen muutosten kompensaation vuoksi liikkeelle ja
nyt kun Sipilän hallituksenkin toimenpiteiden kautta talous on kasvamassa, tätä veronko-
rotusta ei tarvita. Ollaan siitä kaikki iloisia ja mennään tältä pohjalta eteenpäin. Mutta tämä
arvostamiskysymys [Puhemies koputtaa] täytyy hoitaa kuntoon.
8



Pöytäkirjan asiakohta PTK 106/2017 vp
14.32 Antero Vartia vihr (vastauspuheenvuoro): Arvoisa puhemies! Julkisuudessa on
tuotu useasti esille, että kiinteistöveron nosto nostaisi asuntojen hintoja tai vuokria. Sehän
ei pidä paikkaansa. Jos ajatellaan, että on kaksi tonttia, joista toisella maan hinta on niin
kallis, että se nostaa neliöhintaa vaikka tuhannella eurolla, ja vieressä on tontti, joka on il-
mainen, ja niihin rakennetaan täysin identtiset talot, niin eihän se rakentaja, joka on ilmai-
selle tontille sen talon rakentanut, myy niitä asuntoja tuhatta euroa neliöhintaa halvemmal-
la, vaan se myy sen niin kalliilla kuin pystyy myymään. Toisin sanoen markkinoilla kysyn-
tä määrää asuntojen hinnat.

Kiinteistöveron nosto ei nosta vuokria eikä nosta asuntojen hintoja. Se nostaa asumis-
kustannuksia niillä ihmisillä, jotka omistavat asuntonsa, mutta pitkällä aikavälillä sekin
vaikutus vähenee, elikkä se korotus näkyy vain lyhytaikaisesti. Kiinteistövero on erin-
omainen vero, sitä kannattaa nostaa, erityisesti siinä tilanteessa, että tämä huojennus koh-
dennetaan siihen, että työn verotusta kevennetään. 

14.33 Timo Heinonen kok (vastauspuheenvuoro): Arvoisa herra puhemies! Kokoomus ei
koskaan kannata veronkorotuksia, mikäli ne eivät ole välttämättömiä. [Naurua — Hälinää]
Nyt talous kasvaa, työllisyys on parantunut ja myös valtiovarainministeriö kertoi, että kiin-
teistöverotuotot ovat kasvaneet, niin kuin tässä keskustelussa on esille tullut. Viime vuon-
na ne ylittivät tavoitteen 45 miljoonalla, ja tänä vuonna kiinteistöverotuotto ylittää tavoi-
tellun 120 miljoonalla eurolla. Näin ollen kiinteistöveroa ei tarvitse korottaa, ja sen takia
hallitus ja eduskunnan hallituspuolueet ovat tästä päättäneet luopua. 

Kiinteistöveroa on aiemmin korotettu muutamia kertoja, ja se on kyllä mennyt asumisen
kustannuksiin, ja asumisen kustannukset ovat nousseet enemmän kuin tulotaso. Sen takia
on hyvä, että tästä veronkorotuksesta pystyttiin nyt luopumaan, vaikka se näyttää osalle
hieman koville ottavan. 

14.34 Antti Lindtman sd (vastauspuheenvuoro): Arvoisa puhemies! Täällä on moni ar-
vostellut SDP:n oppositiopolitiikkaa, mutta minusta tämä keskustelu ja se, että nyt edus-
kunta ei hyväksy tätä hallituksen, kokoomuksen ministerin esitystä, osoittaa sen — Sipilän
hallitus on osoittanut sen, ja tämä päätös osoittaa juuri sen — että kyllä oppositiostakin voi
vaikuttaa. Tämä lista on muuten todella pitkä. Sipilän hallitus on historian paras esimerkki
siitä, että oppositiostakin voi vaikuttaa. On harmaan talouden torjuntaohjelman perumista,
on eläkkeensaajan asumistuen leikkauksen perumista. Kokoomushan esitti päivähoito-
maksujen korottamista, pitkän keskustelun jälkeen päädyttiin alentamiseen.

Arvoisa puhemies! Olemme erityisen iloisia, että nyt tämä kiinteistöverojen pakkonos-
to, alarajojen pakkonosto, peruttiin. Ymmärsin, että keskusta tuli tässä, ehkä rytminmuu-
toksen takia, aikaisemmin linjoille ja viimeisenä tässä harasi vastaan kokoomus, mutta on-
neksi kokoomus, joka on ajanut tätä kiinteistöverojen korotusta, lapsiperheiden työn vero-
tuksen kiristämistä [Puhemies koputtaa] ja näitä lomarahaleikkauksia, viimeisillä minuu-
teilla taipui. Hyvä niin. 

14.35 Timo Kalli kesk (vastauspuheenvuoro): Arvoisa puhemies! Nyt pitää muistaa, että
kokonaisvero on tosiaan laskenut. Valtion saamat verotuotot ovat kasvaneet. Aina kun tu-
lee yksittäinen verolaki, me täällä eduskunnassa käymme aika sotkuisen keskustelun. Kui-
tenkin pitäisi muistaa kokonaisuus. Jokainen puhuu verotuksen tiekartan uudistamisesta.
Mitenkä näillä eväillä suurta tiekarttaa lähdetään uudistamaan?
9



Pöytäkirjan asiakohta PTK 106/2017 vp
Kuntien ja veronmaksajan kannalta on täysin toisarvoinen asia, muutettiinko näitä py-
käliä, 11, 12 tai 13 §:iä, maanantaina tai tiistaina tai keskiviikkona tai perjantaina. Se on
tärkeätä, että eduskunnassa tämä asia käsitellään ja nyt päätetään. Se on ratkaiseva. Eli kes-
kitytään enemmän siihen suureen tiekarttaan ja puhutaan vähemmän näistä yksittäisistä
muutoksista.

14.36 Kari Uotila vas (vastauspuheenvuoro): Arvoisa puhemies! En tiedä, oliko tämä al-
kujaankin kirjoitettu komediaksi vai tragediaksi, mutta onnellinen loppu sillä kuitenkin oli,
[Naurua — Pia Viitanen: Onneksi!] ja se tuli todella viime hetkellä.

Siitä, minkälaisia signaaleja annetaan: Edustaja Suutari tässä totesi, että totta kai ener-
giamuotoja pitää kohdella samalla tavalla verotuksessa, mutta kyllä se vain pistää kysy-
mään, pitääkö hiilen olla samalla viivalla kuin tuuli tai aurinko. Sillä on signaalivaikutusta,
että me nyt korotamme nimenomaan tuulienergian verotusta.

No, täällä on viitattu tähän kiinteistöverotuksen uudistukseen, ja se on haasteellinen.
Joku kaipaa sitä markkina-arvoihin perustuvaa verotusta, mutta se on tosi vaikea saada.
Todennäköisesti tontit tulevat jollain tavalla jyvitettyä alueellisten hintojen mukaan, mutta
varmasti rakennusten kiinteistöveron perusteena tulevat olemaan jatkossakin rakentamis-
kustannukset. Ei päästä kyllä siihen markkinaehtoisuuteen, mikä olisi oikeata ja reilua ve-
ronmaksukyvyn mukaan, että verotettaisiin todellisten käypien arvojen mukaan, [Puhe-
mies koputtaa] mutta siihen suuntaan pitää mennä.

14.37 Touko Aalto vihr (vastauspuheenvuoro): Arvoisa puhemies! Vaikka kiinteistöve-
ron korotuksen peruuntumista on iloittu myös median kautta, en voi tähän riemuun täysin
yhtyä. Kiinteistövero on hyvä vero, jonka tuotto on vakaa ja jota on vaikea kiertää, ja li-
säksi se auttaa tehostamaan maankäyttöä etenkin pääkaupunkiseudulla. On täysin oikea
kysymys, kannattaako kiinteistöveroa korottaa nyt, kun kiinteistöveroa ollaan uudistamas-
sa kokonaisuutena kolmen vuoden päästä. Itse näen asian kuitenkin niin, että kiinteistöjen
arvostamismenettelyn uudistaminen on välttämätöntä ja ennen uudistusta tehdyt kiinteis-
töveron korotukset tulisi kompensoida tulonsiirtoina niille ihmisryhmille, joihin kiinteistö-
veron korotukset kohdistuvat.

Verotus on aina kokonaisuus, ja tulonsiirtojen kautta on aina syytä huolehtia tulonjaon
oikeudenmukaisuudesta. Eli käytännössä se, että verotusarvo ei vastaa kiinteistön todellis-
ta arvoa, mistä johtuu se tilanne, että kiinteistön arvo romahtaa ja verotus silti kiristyy, voi-
daan hoitaa arvostamismenettelyn uudistuksen kautta, ja toisaalta asumiskustannusten
nousu voidaan hoitaa tulonsiirtojen kautta. [Puhemies koputtaa] Kiinteistövero itse on tär-
keä, hyvä vero, ja ihmettelen siitä käytyä keskustelua täällä salissa.

14.39 Antti Rantakangas kesk (vastauspuheenvuoro): Arvoisa puhemies! Minä joudun
kyllä ihmettelemään vasemmistoliiton kiinteistöverolinjaa. Te olette valmiita nostamaan
asumisen kiinteistöveroa ja pidätte hyvänä, että tätä kiinteistöveron ylärajaa nostetaan,
joka oli hallituksenkin esitys, mutta sen sijaan te ette ole valmiita nostamaan tuulivoiman
kiinteistöveroa. Valtaosa tuulivoiman tuotosta menee kansainvälisille pääomasijoittajille,
vaikka sillä voitaisiin hankkia pääomatuloja peruspalvelujen tuottamiseen. Tämä teidän
kiinteistöverolinjauksenne tuulivoiman kiinteistöveron osalta on lievästi sanottuna hyvin
epäjohdonmukainen linja.
10



Pöytäkirjan asiakohta PTK 106/2017 vp
Onneksi muu oppositio on lähtenyt siitä, että tämä hallituksen hyvä esitys merkitsee si-
tä, että saadaan kunnille verotuloja ja saadaan myöskin tuulivoiman hyväksyttävyyttä lisät-
tyä sen myötä, että se luetaan tähän voimalaitoksen kiinteistöveroluokkaan. 

Erittäin yllättävää ja, voisi sanoa, tavallisten suomalaisten asukkaitten kannalta [Puhe-
mies koputtaa] epäjohdonmukaista politiikkaa.

14.40 Li Andersson vas (vastauspuheenvuoro): Arvoisa puhemies! On jokseenkin ironis-
ta, kun hallituspuolueiden edustajat syyttävät oppositiota siitä, että kiinteistöverolinjaus on
epäjohdonmukainen, [Keskustan eduskuntaryhmästä: Ei se ole!] kun katsoo, miten halli-
tus on toiminut kiinteistöveron osalta myöskin tämän esityksen kohdalla. Vasemmistolii-
ton linja on ollut hyvinkin selkeä ja johdonmukainen liittyen molempiin näihin lakiesityk-
siin. Me olemme tyytyväisiä siihen, että alarajaa ei nostettu, koska pelättiin, että se nimen-
omaan vaikuttaa tavallisten suomalaisten asumisen hintaan liikaa tilanteessa, jossa vero-
tusta kuitenkin ollaan rakenteellisesti uudistamassa. Sen sijaan meille käy ylärajan koro-
tus, koska emme näe ongelmaa siinä, että kuntien liikkumavaraa tältä osin lisätään.

Mitä tulee tuulivoimaan, meidän mielestämme ei ole perusteltua korottaa tuulivoiman
verotusta tilanteessa, jossa niin uusiutuvan energian tuotantotukea kuin koko kiinteistöve-
roa ollaan uudistamassa. Tämäkin on ollut johdonmukainen linja meillä, koska me haluam-
me edistää uusiutuvaa energiaa Suomessa ja myöskin näemme, että tämä pahimmassa ta-
pauksessa [Puhemies koputtaa] saattaa heikentää tuulivoiman kannattavuutta.

14.41 Sari Sarkomaa kok (vastauspuheenvuoro): Arvoisa puhemies! Edustaja Viitanen,
tämä ei ole Kansallisteatteri, tämä on Suomen eduskunta. On aivan normaalia lainsäädän-
tötyötä, että lakiesityksiin tehdään eduskunnassa muutoksia. Valtiovarainvaliokunnan pu-
heenjohtaja kertoi ne perustelut, miksi tämä muutos tehtiin. Ehkä ajanpuutteen vuoksi jäi
vielä sanomatta se, että tässä on kysymys myöskin kaupunkipolitiikasta, siitä että asumi-
sen kustannukset ovat nousseet nopeammin kuin kaupunkilaisten käytettävissä olevat tu-
lot. Oli järkevää, ettei tätä alarajan korotusta tehdä, koska se vaikuttaisi asumiskustannuk-
siin. Kannatan kiinteistöverouudistusta, se on tärkeä asia tehdä.

Mutta SDP:lle sanon sen, että jos Suomen eduskunnassa kaikki esitykset peruttaisiin,
mitä te vastustatte, täällähän ei tapahtuisi mitään. [Markku Rossi: Kävisi niin kuin viime
kaudella!] Sillä, että te vastustatte tätä esitystä, ei toki ole vaikutusta ollut hallituspuoluei-
den toimintaan, mutta ihmettelen sitä, että te sanotte täällä, että teidän mielestänne on hy-
vä, että alarajaa ei nosteta, ja silti te sitten hylkäätte tämän lakiesityksen. SDP:llä ei ole lin-
jaa. Onneksi hallitus vie määrätietoisesti veropolitiikkaa eteenpäin [Puhemies koputtaa] ja
ymmärtää myöskin kaupunkilaisten arkea.

14.42 Leena Meri ps (vastauspuheenvuoro): Arvoisa puhemies! Tarttuisin hieman tuo-
hon tuulivoimaan ja toivoisin, että SDP:kin ymmärtäisi katsoa esimerkiksi, miten kalliiksi
tuulivoima meille tulee. Valtiontalouden tarkastusvirasto totesi keväällä, että tämä tuki,
joka annetaan tuulivoimalle, on kaatunut valtion ja veronmaksajien niskaan ja maksanut
meille 2—3 miljardia, ja se pitää saada samalle viivalle.

Samoin keskustelua on ollut tuulivoiman terveysvaikutuksista, ja en ole saanut vielä
vastausta, olen sitä välillä kysellytkin, että hallituksen piti viedä eteenpäin sitä tutkimusta
tästä asiasta. Tähän pitää suhtautua vakavasti, koska ihmisillä on myös perustuslain mu-
kaan oikeus turvalliseen ympäristöön.
11



Pöytäkirjan asiakohta PTK 106/2017 vp
Kuten perussuomalaisten edustajat Kankaanniemi ja Vähämäki toivat esille, olemme
erittäin tyytyväisiä siitä, että hallitus ei pakota nyt siihen alarajan nostoon kuntia. Omako-
titaloliitto muuten myös otti sen omiin nimiinsä, niin että monta ihmistä on ottamassa ni-
miinsä, ja hyvä näin. Kiitos hallitukselle.

14.43 Riitta Myller sd (vastauspuheenvuoro): Arvoisa puhemies! Sosiaalidemokraatit
ovat johdonmukaisesti hakeneet järkevää linjaa tässä tuulivoiman tukikysymyksessä. Ha-
luamme uusiutuvaa energiaa lisää, sitä edellyttää meidän ilmastotavoitteisiimme pääsemi-
nen. Mutta haluamme sen tasapainoisella tavalla ja niin, että investoinnit ovat tulevaisuu-
dessakin turvattuja ja meillä on tällainen pitkäjänteinen linja. Sen takia oli aivan erinomais-
ta, että valiokunta yksimielisesti hyväksyi sosiaalidemokraattien ajamat ponnet, joilla
nämä tavoitteet toteutuvat. Uskomme myöskin siihen, että tämä on parempi tapa myöskin
edistää uusiutuvaa energiaa kuin tässä tilanteessa hylätä kokonaan tämä esitys. Oli äärim-
mäisen hyvä asia, että valiokunta kokonaisuudessaan suhtautui myönteisesti asiaan, niin
että Suomessa edelleen myös tuulivoiman rakentaminen kannattaa.

14.44 Kauko Juhantalo kesk (vastauspuheenvuoro): Herra puhemies! Tuulivoimapuis-
toajattelu on aivan oikea tie, kun halutaan lisätä uusiutuvaa energiaa, ja siksi tämä nyt tehty
päätös on aivan oikea.

Mitä tulee kiinteistöveroon, se, mitä täällä nyt tapahtui ja mitä hämmästellään molem-
min puolin, on juttu sinänsä, mutta tämä tie on aivan oikea, koska arviointimenettely teh-
dään uudelleen kiinteistöissä. Ainoastaan sosiaalidemokraattien ohella ilmeisesti johtavat
kunnallisvirkamiehet ovat tyytymättömiä, kun joutuvat budjettia laatimaan aivan eri taval-
la, kun tämmöinen vero menetettiin. Mutta tuhannet luottamushenkilöt kunnissa ovat var-
masti tyytyväisiä, kun he eivät joudu sen eteen, mitä joutuisivat siellä tekemään monen
monen kansalaisen vastustaessa sitä veron nostoa.

Kyllä olen tyytyväinen molempiin esityksiin, joita valtiovarainvaliokunta on nyt tehnyt.

14.45 Mika Niikko ps (vastauspuheenvuoro): Arvoisa puhemies! Ihmettelen ennen kaik-
kea vihreitten kantaa siitä, että kiinteistövero ei nosta asuntojen vuokria tai oikeastaan yl-
läpitokuluja. Totta on, että kiinteistövero ei korota vuokria, jos se kohdistuu maapohjaan
tai rakennusoikeuteen tai sitten vaikka käyttämättömään rakennusoikeuteen, eihän se ko-
rota vuokria, mutta jos se siihen kiinteistöön kohdistuu, niin kyllähän se korottaa vuokria,
jos vuokranantaja haluaa saman tuoton kuin aikaisemmin.

Ydinkysymyshän tässä on se, että nyt joka tapauksessa kaikille omakotitaloasujillekin
myös kohdistuu erilaisia sähkönkorotushintoja ja kaukolämmön korotushintoja, tämä pai-
ne on joka puolelta. Tämä on erittäin hyvä päätös hallitukselta, että tätä alarajaa ei korotet-
tu ja annetaan tämä valinnanvapaus kunnille toimia sen mukaan, koska he ovat ammatti-
laisia ja tietävät, millä tavalla niitä kiinteistöjä pitää tai ei pidä verottaa.

Mutta se toinen asia, mikä on suurempi kysymys, mistä pitäisi keskustella, on se asun-
tojen saamattomuus. Eilen vietettiin Asunnottomien yötä, ja se muistuttaa meitä siitä, että
paljon on [Puhemies koputtaa] töitä tehtävänä vielä tässä talossa.

14.46 Krista Mikkonen vihr (vastauspuheenvuoro): Arvoisa puhemies! Vihreät ovat to-
della tyytyväisiä näihin lausumaehdotuksiin, mitkä tähän tuulivoimalan kiinteistöveroa
koskevaan lakiesitykseen on lisätty. On tärkeää, että nämä lausumat myös otetaan tosis-
12



Pöytäkirjan asiakohta PTK 106/2017 vp
saan ja hallitus todellakin valmistelee pikaisesti mallin, jolla uusiutuvan energian inves-
tointeja edistetään. On tärkeää, että meillä tuulivoimainvestoinnit myös jatkossa pysyvät
korkealla tasolla, mutta sinänsä sitä, että tuulivoiman kiinteistöveroa nostetaan, pidämme
tuulivoiman hyväksyttävyyden näkökulmasta ihan oikeana liikkeenä. On hyvä, että myös
paikallistasolle tuulivoimasta tulee lisätuloja. Mutta todellakin nämä lausumat on syytä ot-
taa tosissaan ja tehdä mahdollisimman pikaisesti tämä ohjelma.

14.47 Markku Pakkanen kesk (vastauspuheenvuoro): Arvoisa herra puhemies! Mieles-
täni tämä tuulivoimaesitys tässä hallituksen esityksessä on erityisen hyvä ja eri energia-
muodot tulee saattaa tasavertaiseen kohteluun myös verotuksellisesti. Tuulivoimatuki pi-
tää saada oikeudenmukaisemmaksi.

Mutta kovasti ihmettelen tätä keskustelua tästä, että tämäkin laki olisi jonkunlainen pak-
ko kiinteistöveron osalta, koska kiinteistöveron korotuksestahan vastaavat pääsääntöisesti
kunnanvaltuustot, ja meistäkin aika moni istuu oman kotikuntansa kunnanvaltuustossa, ja
eihän tämä laki nyt millään lailla edellytä meitä muuttamaan kiinteistöveroa, jos se on tällä
hetkellä kohdallaan, mutta mahdollistavahan tämä lakiesitys on, ja se on tietenkin hyvä.

Täällä on myös nostettu tämä kiinteistöjen markkina-arvo, mikä pitäisi ajantasaistaa, ja
se olisi todella tärkeä ja hyvä, ja olisi myös aluepoliittisesti todella merkittävä asia, että saa-
taisiin kiinteistöjen arvot ajan tasalle.

14.48 Sirpa Paatero sd (vastauspuheenvuoro): Arvoisa herra puhemies! Mielenkiintoi-
nen keskustelu Kotkassa: kaikki verot päätettiin jo viime maanantaina. Pikkuisen myöhäs-
sä tämä tältä osin.

Tämä alarajan nosto ei ehkä ole, kuten edustaja Pakkanen sanoi, ihan kuntien itse pää-
tettävissä, koska 170 kuntaa olisi joutunut tekemään tämän pakosta — ne kunnat, joittenka
talouteen sitä ei tarvita, olisivat joutuneet, jos se lakiesitys olisi mennyt läpi. 170 kuntaa
pakkonoston edessä, ja sen takia tietenkin on ymmärrettävää, että tämä on parempi peruut-
taa.

Mielenkiintoinen piirrehän tässä on ollut se, että oli yhtäkkiä kytketty varhaiskasvatus-
maksut ja kiinteistöverot yhteen. Ja kysymys yhä edelleen on — koska tätä arviota ei ole
muutettu kiinteistöveron tuotosta — mistä tulee se 25 miljoonaa euroa kunnille lisää siitä,
että se varhaiskasvatusmaksujen alentaminen kuitenkin jää, mikä on hyvä juttu, mutta tätä
lisätuottoa täältä kiinteistöveron puolelta ei tule. [Puhemies koputtaa] Tähän ainakaan mi-
nisteri Vehviläinen ei eilen vastannut.

14.49 Sami Savio ps (vastauspuheenvuoro): Arvoisa puhemies! Tämä käsittelyssä oleva
kiinteistöverolain niin sanotun pienvoimalasäännöksen muutos, joka vaikuttaa lähinnä tuu-
livoimapuistojen verotukseen, on tosiaan kannatettava. Esitys tuo eri voimalaitostyypit pit-
kälti samalle viivalle ja on siten myös yhdenvertaisuuden kannalta järkevä. Vaikka yksit-
täisiä tuulivoimaloita ei tämän nyt mainitun korkeamman veron piiriin vielä siis saada, niin
esityksen kautta saadaan veronmaksajille kuitenkin takaisin edes pieni osa ylikorkeista
tuulivoiman syöttötariffeista, ja se on täysin oikein.

Mitä sitten tulee hallituksen toiseen esitykseen kiinteistöveroprosenttien ala- ja ylärajo-
jen muuttamisesta, niin valtiovarainvaliokunnan lopullinen mietintö on huomattavasti pa-
rempi kuin hallituksen alkuperäinen esitys, joka olisi tosiaan pakottanut yli puolet Suomen
kunnista nostamaan yleistä kiinteistöveroa ja kymmeniä nostamaan vakituisten asuinra-
13



Pöytäkirjan asiakohta PTK 106/2017 vp
kennusten veroa. Se olisi johtanut väistämättä asumiskustannusten nousuun ja lukuisiin ve-
ronkorotuksiin, [Puhemies koputtaa] vaikka edustaja Vartia äsken täällä muuta väittikin.

14.51 Antti Kaikkonen kesk (vastauspuheenvuoro): Arvoisa puhemies! En nyt välittäisi
ryhtyä muistelemaan viime vaalikautta, ellen huomaisi merkittävää ristiriitaa siinä, miten
SDP puhuu kiinteistöverosta nyt, verrattuna siihen, [Pia Viitasen välihuuto] kun te olitte
hallituksessa vuosina 2011—2015. Ei se silloin ollut ollenkaan niin vastenmielinen vero
teille, kun teillä oli valta päättää näistä asioista, kun teillä oli valtiovarainministerin salkku
ja esittelyoikeus tässä asiassa. Korjatkaa nyt, muistanko oikein vai väärin. Kiinteistöjen ve-
rotusta korotettiin useaan otteeseen, kun SDP oli hallituksessa viime vaalikaudella, ja vielä
viime tekonannekin vuodelle 2015 korotettiin kiinteistöveroa. [Oikealta: Ohhoh!] Kun täs-
sä on tarkkamuistisia edustajia, kuten edustaja Viitanen ja vaikkapa edustaja Lindtman,
niin korjatkaa nyt: muistanko oikein vai muistanko väärin?

14.51 Pia Viitanen sd (vastauspuheenvuoro): Arvoisa puhemies! Kyllä minä enemmän
kysyisin sen perään, onko se oikein, että jatkuvasti nousee, jatkuvasti korotetaan. [Naurua
— Välihuutoja] Ei se ole oikein. Se ei vain ole oikein, edustaja Kaikkonen, että jatkuvasti
keskustan halusta, nykyisin ilmeisesti myös kokoomuksen halusta, pienituloisia eläkkeen-
saajia, monia lapsiperheitä kuritetaan niin tämän kiinteistöveron muodossa kuin nyt esi-
merkiksi muutenkin nostamalla lapsiperheiden verotusta taas juuri ensi vuodelle. [Väli-
huutoja]

Puhemies! Kyllä minä sanon niin, että minustakaan tämä paikka ei ole teatteri, mutta
koska tässä nyt tällainen omituinen hallituspuolueiden näytelmä on käyty, niin olisin tie-
tenkin toivonut, että ajan säästämiseksi se ensimmäinen näytös olisi voitu jättää väliin, kos-
ka siinä näytöksessä vielä viime tiistaina kokoomus oli sitä mieltä, että ehdottomasti tarvi-
taan kiinteistöveron korotus, ja nyt sitten onneksi tänään kokoomus, nykykokoomus, on
sitä mieltä, että ei tarvita. Sinänsä loppupäätelmä on hyvä, koska ministeri Orpon esityk-
sestä alarajojen pakkonostosta [Puhemies koputtaa] luovuttiin.

Kaiken kaikkiaan, puhemies, tämä on väärin, [Puhemies koputtaa] ja olen siinä mielessä
erittäin tyytyväinen, [Puhemies koputtaa] että hallitus perääntyi tässä suhteessa.

14.53 Timo Heinonen kok (vastauspuheenvuoro): Arvoisa herra puhemies! SDP tuntuu
vastustavan kaikkea, mitä hallitus esittää. Hallitus esitti autoveron alennusta. Mitä SDP te-
ki? SDP vastusti autoveron alennusta. Nyt ei kuulu mitään, kun itse asiassa tämän autove-
ron alennuksen takia autokauppa käy. Mitä tapahtuu? Verotuotot ovat selkeästi suuremmat
kuin ennen tätä veronkevennystä. Eli SDP vastusti sitä toimenpidettä, millä pystyttiin li-
säämään tuloja valtion kassaan. [Markku Rossi: Uudistamaan autokantaa!] Ja kyllä tietysti
ymmärrän sen, että varsinkin edustaja Viitasen vastaus on erikoinen, eli te haluatte aina
vallassa ollessanne nostaa kiinteistöveroa, mutta silloin, kun olette oppositiossa, te sitä
vastustatte. Kokoomus ei halua nostaa yhtäkään veroa. Niin kuin aiemmin totesin, me
emme nosta veroja kuin silloin, kun tilanne sitä erityisesti vaatii, ja nyt talous näyttää siltä,
että meidän ei tarvitse tehdä tätäkään muutosta [Puhemies koputtaa] vaan meillä ovat kiin-
teistöverotuotot kasvaneet jo niin, [Puhemies koputtaa] että tavoitteet täyttyvät.

14.54 Antero Vartia vihr (vastauspuheenvuoro): Arvoisa puhemies! Teemme tässä ta-
lossa paljon hyvää tarkoittavia ratkaisuja, joidenka lopputulos on toinen kuin ajattelimme,
14



Pöytäkirjan asiakohta PTK 106/2017 vp
jos emme ymmärrä, miten markkinatalous toimii. Tämä kiinteistöverokeskustelu on hyvä
osoitus siitä.

Hinnat markkinoilla eivät määräydy sen mukaan, mikä on kustannus esimerkiksi vuok-
ranantajalla, vaan hinta määräytyy kysynnän ja tarjonnan mukaan, sen mukaan, kuinka pal-
jon vuokralaisella on kykyä maksaa ja halukkuutta muuttaa siihen, riippumatta siitä, miten
tämän asunnonomistajan kustannukset jakautuvat. Vastaavasti asuntojen hinnat eivät ole
nousseet palkkatason noustessa vaan alhaisten korkojen myötä ja sen myötä, että ihmiset
uskovat tulevaisuuteen ja uskaltavat ottaa enemmän lainaa. Toisin sanoen kysyntäpuoli
määrittää asuntojen hinnan. Tätä lainalaisuutta ei kannata paeta liikaa, koska se johtaa tääl-
lä huonoihin lopputuloksiin.

Kiinteistövero on erinomainen vero. Kaikki taloustieteilijät sanovat, että se on paras ve-
ro, sitä kannattaa korottaa, kunhan muita veroja lasketaan eikä kokonaisverorasitus nouse
liian korkeaksi. Ja näin vihreästä nurkasta vielä kerran: [Puhemies koputtaa] siksi pidäm-
me myös tuulivoiman kiinteistöveron korotusta hyvänä asiana.

14.55 Simon Elo si (vastauspuheenvuoro): Arvoisa puhemies! Hyvässä näytelmässä toi-
sessa osuudessa ennen sitä kolmatta eli loppua tulee aina jonkinlainen paljastus. Edustaja
Kaikkonen teki hienon paljastuksen tähän, johon hiljaisuus oli myöntymisen merkki edus-
taja Viitaselta. Eli näin demarit silloin hallituksessa toimivat ja nyt oppositiossa toimivat
toisin.

Mitä tulee sitten kunnioittamani edustaja Vähämäen viittaukseen tulevasta puoluees-
tamme, niin otan sen teiltä vienona onnitteluna meidän keräämistämme kannattajakorteis-
ta, kiitos siitä. Ja muistutan tässä yhteydessä inspiroituneena, että kun hallitusohjelmasta
päätettiin 2015, niin tekin olitte päättämässä siitä, että hallituskauden aikana 100 miljoo-
naa euroa kiinteistöveron korotuksella kerättäisiin. No, nyt kun se on tapahtunut, sitä rahaa
on tullut muutenkin, niin ei tietenkään lähdetä alarajaa nostamaan. Se on järkevää päätök-
sentekoa.

Ihmettelen vihreiden linjaa tässä suhteessa, että täällä Aalto ja Vartia antoivat ymmär-
tää, että he olisivatkin ainoat, jotka kannattaisivat tällaista kiinteistöveron korotusta, mitä
hallituskaan ei nyt tähän pöytään lopulta halua tuoda. [Puhemies koputtaa] Eli onko vih-
reät oppositiosta ainoa, joka kiinteistöveroa haluaa nyt korottaa? Ei hallitus halua.

14.56 Antti Lindtman sd (vastauspuheenvuoro): Arvoisa puhemies! Edustaja Sarkomaa
totesi, että tämä ei ole Kansallisteatteri. Mutta kyllä aika moni kokoomuksen kansanedus-
taja tällä hetkellä tässä keskustelussa, voi sanoa, vetää Oscarin arvoista luonneroolia. [Pia
Viitanen: Kyllä, valitettavasti!]

On ollut tiedossa, että tämä kiinteistöveron alarajan pakkonosto on ongelmallinen. Nyt
sitten kerrotaan, että "koska verotuottoarviot ovat muuttuneet". Verotuottoarviot siitä, mi-
ten tämä kiinteistövero on vaikuttanut, ovat olleet käytettävissä jo tämän vuoden maalis-
kuussa, itse asiassa ennen kuin hallitus teki tämän päätöksen kehysriihessä.

Vielä mitä tulee tähän veropolitiikan kokonaisuuteen, kysymys on siitä, miten se koh-
distuu eri väestöryhmille. Kokoomus puhuu paljon siitä, että veroja ei saisi korottaa, mutta
kun katson, mitä on tapahtunut, niin kokoomus on erikoistunut siihen, että pienituloisten...
Siellä ajetaan sellaisia veronkorotuksia, jotka koskevat esimerkiksi pienituloisia lapsiper-
heitä. [Puhemies koputtaa] Jos taloustilanne on niin hyvin muuttunut, ettekö voisi perua
tätä ajamaanne lapsiperheiden työn verotuksen kiristämistä?
15



Pöytäkirjan asiakohta PTK 106/2017 vp
14.57 Outi Mäkelä kok (vastauspuheenvuoro): Arvoisa puhemies! Kyllä tämä SDP:n
näyttelemä tragedia saa nyt hieman komedian piirteitä, kun nämä korotukset kiinteistöve-
roihin kävivät teille silloin, kun te olitte hallituksessa, mutta nyt, kun alarajaa ei edes nos-
teta, tämä esitys teille ei käy. Ja kuitenkin jos ajatellaan kuntien tilannetta, niin tämä ylära-
jan nosto antaa kunnille laajemmat mahdollisuudet hoitaa omaa talouttaan, ja moni kunta
on pitänyt sen kiinteistöveron siellä alhaisella tasolla, mikä näkyy tässä. Eli turhaan sitä ei
sielläkään nosteta.

Vihreille haluaisin sanoa sen, että teidän näkemyksenne kiinteistöveron tilanteesta suh-
teessa esimerkiksi tuloverotukseen ovat aivan oikeita, mutta hämmästelen kovasti tätä
kompensaatioajatusta tähän verouudistukseen liittyen. Miten te ajattelitte, että tämä voisi
toimia? Kun kuitenkin kunnat tekevät nämä päätökset, niin miten valtio voisi tässä kohtaa
sitten tuottaa tätä kompensaatiota? En oikein ymmärrä, mitä te ajatte tällä takaa.

14.58 Ville Tavio ps (vastauspuheenvuoro): Arvoisa puhemies! Hallituksen päätöksistä
viisaimmat tuntuvat olevan perumisia. Perumisista on tullut oikeastaan tämän hallituksen
tunnusmerkki. On aika huvittavaa kuunnella tässä — kun kokoomuskin tuossa on kuiten-
kin halunnut ja esittänyt tätä kiinteistöveron korotusta — miten nyt tietyllä tapaa, kun he
peruvat, he esittävät, että he eivät olisi halunneetkaan esittää. No, miksi hallitus sitten esit-
tää jotain, jos ei halua esittää sitä? Siis tämä hallitushan on aivan mahdottoman päättämä-
tön. Tässähän näkyy tämä meidän lainsäädännön heikon tason ongelma, ja se ei ollenkaan
helpota, että te ette osaa päättää mitään. Ettehän te alkoholilain uudistuksessakaan osaa
tehdä päätöksiä, aivan pienestä prosenttiasiasta.

Asuminenhan on Suomessa muutenkin nykyisellään kohtuuttoman kallista, ja vuokrat
sen kuin nousevat. Tuo SDP:n vastalause tässä on kyllä pelkkää show’ta, eikä edes Osca-
rin arvoista, sillä en kyllä tippaakaan nyt usko, että SDP [Puhemies koputtaa] vuokra-asu-
jien tasosta niin välittää, kun miettii näitä aikaisempia kuvioita. [Välihuutoja sosiaalidemo-
kraattien ryhmästä]

14.59 Hannu Hoskonen kesk (vastauspuheenvuoro): Arvoisa herra puhemies! Kun tuota
demarien oppositiokeskustelua kuuntelee tässä, niin se väittämäni pitää aivan paikkansa,
että siinä on puolue, jolla on oikeat paperit väärällä hetkellä ja väärät paperit oikealla het-
kellä. Paperit ovat kyllä suloisesti sekaisin, elikkä kerta kaikkiaan siihen aikaan, mitä ele-
tään tai mitä politiikkaa tehdään, aina on väärät paperit. Toivon hartaasti, rakkaat kollegat,
että saisitte jonain päivänä ne kirjanpitonne järjestykseen.

Mutta jonain päivänä, kun katsoo, niin budjettikirjastahan tämä kaikki näkyy, esimer-
kiksi se, minkä takia kiinteistöveron alarajan korotus peruttiin. Kaikkihan näkyy tästä bud-
jettikirjan budjettitalouden tuloarviosta. Kaikissa on plussaa, ja yhteisövero on peräti 18
prosenttia plussalla ensi vuonna. Elikkä talous elpyy hurjaa vauhtia, se tuo lisää verotuloja
sekä kunnille että valtiolle ja ennen kaikkea kansalaisille lisää ostovoimaa. Tämähän teitä
närästää, tätä ette uskalla ääneen sanoa, mutta kerronpa sen nyt teille kuitenkin. Kannattaa
kiinnittää siihen kirjanpitoon huomiota ja tunnustaa tosiasiat, jotka näkyvät [Puhemies ko-
puttaa] muun muassa tästä budjettikirjasta, kun siihen vähän perehtyy.

15.01 Sari Essayah kd (vastauspuheenvuoro): Arvoisa puhemies! Minullekin jäi tämä
vihreitten verolinja vähän epäselväksi, elikkä en ihan ymmärtänyt, millä tavalla tämä ar-
vostusmenettely muuttaisi tilannetta ja voitaisiin tätä kompensaatiota palauttaa, koska ky-
16



Pöytäkirjan asiakohta PTK 106/2017 vp
seessä on kuitenkin tasavero, elikkä millä tavalla siitä palautuksesta tulisi sitten progressii-
vinen. Täytyy todeta, että edustaja Vartian puheessa — itsekin olen kauppatieteellisen kou-
lutuksen saanut [Antero Vartia: Hyvä koulutus!] — se on hyvä koulutus — kuuluu se täy-
dellisten markkinoitten olettamus takana, että on se kysyntä ja on se tarjonta ja on se rati-
onaalinen vuokralainen, tai vuokranantaja ehkä pikemminkin tässä tilanteessa. Kyllähän
aivan selvää on, että kun joitakin kuluja nostetaan, niin kyllähän varmasti se vuokranantaja
sen kulun sitten pistää eteenpäin ja siinä vuokrassa perii sen vuokralaiseltaan takaisin. Sii-
nä mielessä en aivan tätä logiikkaa tästä nyt löytänyt.

Mutta vielä olisin muistuttanut siitä, että yleishyödyllisten yhteisöjen kohdalla kunnat
voivat tukea niitä [Puhemies koputtaa] myöntämällä niille verovapauden. Tämä on sellai-
nen asia, joka tuolla kunnissa kannattaisi ottaa huomioon, kun käydään näitä keskusteluja
kiinteistöverojen kohdalla. Se voi olla yllättävänkin iso summa sen yhdistyksen näkökul-
masta.

15.02 Touko Aalto vihr (vastauspuheenvuoro): Arvoisa puhemies! Ehkä se kaikkein tär-
kein kiteytyy siihen, että verotus on aina kokonaisuus. Aina kun tehdään verotuksen uudis-
tuksia, olisi syytä miettiä, miten se vaikuttaa tulonjakoon kokonaisuutena. Tulonsiirtojen
kautta voidaan kompensoida ihmisille niitä menetyksiä, joita jotkut veronkorotukset ai-
heuttavat. Minusta tuntuu, että tässä salissa ovat kaikki tuoneet esiin yhteisymmärryksen
siitä, että tarvitaan kiinteistöjen arvostamismenettelyn uudistus, ja kaikki ovat ottaneet
ihan hyvin huomioon sen, kuinka paljon eri kiinteistöverojen korotukset saattavat eri ih-
misryhmiin vaikuttaa. Paljon fiksumpaa on esimerkiksi se, että kunnallisveron perusvä-
hennystä korotetaan, sen kautta nettohyöty pienituloiselle ihmiselle kasvaa, ja sen kautta
kuitenkin ne miinusmerkit ovat kokonaisuus ja pystytään vahvistamaan pienituloisen ih-
misen taloudellista asemaa ja hän pystyy sitten kompensoimaan itse tilannetta paremmin.
Kun mietitään mitä tahansa tulonsiirtoja, ihminen katsoo, minkä verran kokonaisuudes-
saan viivan alla on miinusta, minkä verran plussaa. Kokonaisuutta pitää aina katsoa, [Pu-
hemies koputtaa] ei vain yhtä verolajia.

15.03 Maria Tolppanen sd (vastauspuheenvuoro): Arvoisa puhemies! Täällä nyt on ih-
metelty, minkä takia on vastalauseita, kun alaraja ei nouse. Mutta kun yläraja nousee. Se on
nytten kuultu täällä hallituspuolueiden useamman edustajan suulla, että se antaa kunnille
mahdollisuuden nostaa kiinteistöveroa. Toisaalta toteatte, että eihän tätä kukaan käytä, kun
ei sitä ylärajaa ole nytkään käytetty, ja toinen suupieli sanoo, että se antaa mahdollisuuden.
Tässä kohdassa täytyy lainsäätäjällä olla jonkinlaista vastuuta. Meillä on köyhiä kuntia,
joissa ei arvokiinteistöjä ole, joissa on hyvin paljon mummonmökkejä ja rintamamiesvete-
raanitaloja, ja siellä asuu leski tai siellä asuu yksinäinen nainen erittäin monessa paikassa,
ja kun siellä nostetaan sitten kiinteistöveroa, niin se on pois siitä jokapäiväisestä leivästä.
Se vain toimii tämä asia näin.

Sitten siihen, että kun kuluja nostetaan, niin niitä ei maksatettaisi jollakin: kyllä meidän
talossa ainakin maksatetaan.

15.04 Olavi Ala-Nissilä kesk (vastauspuheenvuoro): Arvoisa puhemies! Miksi sitä pitäi-
si nimittää, kun eduskunnassa kuullaan asiantuntijoita huolellisesti, käydään keskusteluja
vaikutuksista, hankitaan aivan viimeinen informaatio siitä, mikä on esimerkiksi verotuot-
to, ja sitten verojaostossa tämä on huolellisesti tehty ja valiokunnan yhteistyökykyinen pu-
17



Pöytäkirjan asiakohta PTK 106/2017 vp
heenjohtaja neuvottelee hallituksen kanssa ja päästään tällaiseen ratkaisuun? Miksi sitä pi-
täisi kutsua? Onko se outo näytelmä, vai onko se hyvää eduskuntatyötä? Minä väitän, että
se on hyvää eduskuntatyötä, se on kansanvaltaa, se on demokratiaa. Olkaamme ylpeitä täs-
tä meidän työstämme.

Sitten edustaja Paaterolle: Nythän on ensimmäistä kertaa kuntatalous julkisen talouden
kokonaisuudessa. Siitä hallitus on lähtenyt. Me emme säästä nyt kuntien kustannuksella,
siirrä taskusta rahaa toiseen, vaan katsomme kokonaisuutta ja tätä verotulokertymää. Sillä
tavalla on aivan oikein tämä varhaiskasvatusalennus, joka kohdistuu pienituloisiin, nyt
kompensoitu kolmella tavalla hyvin kunnille. Olkaa Kuntaliitossa iloisia siitä.

Toinen varapuhemies Arto Satonen: Nyt tässä vaiheessa debattia myönnän puheenvuo-
rot niille henkilöille, jotka eivät vielä ole päässeet ääneen, ja sen jälkeen katsotaan, onko
vielä debatin tarvetta.

15.05 Juho Eerola ps (vastauspuheenvuoro): Arvoisa puhemies! Tuulivoimapuistojen tu-
leminen kiinteistöverojen piiriin on erinomaisen hyvä asia, sillä tämä tulee lähestymään
näiden muiden energiamuotojen verotustapaa ja samanaikaisesti myös houkuttelevuus
kunnille satsata tuulivoimaan tulee nousemaan. Samaten kiinteistöveron alarajan pitämi-
nen ennallaan on hyvä juttu myöskin, sillä se olisi toteutuessaan nostanut asumiskustan-
nuksia etenkin niillä, jotka tätä maata ovat pyörittäneet ja edelleen myöskin pyörittävät. Eli
sillä lailla voidaan kyllä todeta hallituksen tulleen arvopohjaltaan tässä perussuomalaisten
linjoille. Mutta kuten edustaja Paatero tuossa jo aikaisemmin totesi, tällä viikolla nämä
asiat esimerkiksi meillä Kotkassa ja monessa muussakin kunnassa on jo päätetty, että vielä
ei tähän hätään ehtinyt vaikuttaa.

Mutta siihen keskusteluun, onko tässä nyt kyseessä show, komedia vai tragedia: kyllä
oikea sana, jos teatteritaidetta tunnette, on farssi.

15.06 Lasse Hautala kesk (vastauspuheenvuoro): Arvoisa herra puhemies! Tuulivoima-
loiden siirtäminen voimaloiden verotuksen piiriin on tervetullut uudistus niiden osalta ja
myös siitä syystä, että silloin kun tuulivoimapuistoja alettiin kunnissa rakentaa, aika monet
kunnat arvioivat, että niiden verokertymä olisi voimalaitosveron suuruinen, elikkä se jäi
käytännössä paljon arvioitua pienemmäksi.

Mitä tulee sitten kiinteistöveron alarajan nostamattomuuteen: Se päätösvalta oli edus-
kunnalla, [Toimi Kankaanniemi: Missä asiassa ei olisi?] ja meidän on aivan turha hylkiä
sitä mahdollisuutta, mikä meille on suotu. Nyt jatkossa, kun kiinteistöverouudistusta ryh-
dytään tekemään, on kiinnitettävä huomiota näiden maaseutualueiden rakennuksien ar-
voon. Esimerkkinä maatalousrakennukset: tällä hetkellä uuden navetan tai sikalan raken-
taja joutuu heti alusta alkaen maksamaan korkeaa kiinteistöveroa, vaikka kyseinen raken-
nus ei tuottaisi juuri mitään.

15.07 Satu Hassi vihr (vastauspuheenvuoro): Arvoisa puhemies! Tuulivoiman kiinteistö-
veron nostossa on kaksi puolta: Toinen puoli on se, että ala itse pelkää, että se hidastaa tuu-
livoimarakentamista. Toinen puoli on sitten se, että se todennäköisesti lisää kunnissa myö-
tämielisyyttä tuulipuistojen rakentamiseen, koska se lisää kuntien tuloja. — On totta, että
koska silloin, kun nykyinen syöttötariffi laadittiin silloisen ministeri Pekkarisen johdolla,
ei otettu huomioon sitä, miten nopeasti tuulivoimateknologian hinta alenee, niin siitä on
18



Pöytäkirjan asiakohta PTK 106/2017 vp
tullut käytännössä ylikompensoiva. Siksi vihreätkään eivät nyt erityisesti protestoi tätä ko-
rotusta vastaan.

Mitä tulee sitten tähän muuhun kiinteistöveroon, niin kiinnittäisin huomiota siihen, että
kiinteistövero on siitä erinomainen vero, että sitä ei voi kiertää. Kiinteistöjä ei voi piilottaa
ulkomaille. Se kohdistuu kuitenkin kaikkein järeimmin niihin, [Puhemies koputtaa] jotka
omistavat arvokkaimpia kiinteistöjä, eli rikkaimpiin.

15.08 Jani Mäkelä ps (vastauspuheenvuoro): Arvoisa puhemies! Kiinteistöverosta on sa-
nottu, että se on varallisuusvero, joka ei ota huomioon varallisuutta, ja olen melko lailla tä-
hän päivään asti olettanut, että lähes kaikki ovat sitä mieltä, että se on periaatteessa huono
vero mieluumminkin kuin hyvä vero. Nyt kuitenkin kuulin hieman toisin, elikkä vihreät
ovat usealla suulla täällä esittäneet suorastaan kannattavansa kiinteistöveroa, että perittäi-
siin tällaista varallisuusveroa, joka ei ota huomioon varallisuutta. Toivonkin, että teidän
kannattajanne ja äänestäjänne maakunnissa, joita on viime aikoina tullut lisää, kuuntelisi-
vat näitä puheita täällä salissa herkällä korvalla ja vetäisivät johtopäätökset siitä, mitä te
ajattelette heidän asumiskustannuksistaan.

Yleisesti ottaen on hyvä, että hallitus on päättänyt muuttaa tätä esitystä opposition kri-
tiikin ja painostuksen myötä, että nämä pakkokorotukset perutaan. Ne olisivat todellakin
korottaneet monen suomalaisen asumiskustannuksia kohtuuttomasti 170 kunnassa pakolla.

On erinomaista huomata, että oppositiossa voi suomalaisessa demokratiassa vaikuttaa,
vaikka eräs hallituksessa takiaisena roikkuva ryhmä muuta koettaakin väittää. Ihmettelen
kuitenkin tätä tempoilua, että tätä asiaa on täytynyt tuoda tänne saliin puolivalmiina ja tätä
muutosta ei voitu tehdä [Puhemies koputtaa] jo hallituksen käsittelyssä.

15.10 Lea Mäkipää si (vastauspuheenvuoro): Arvoisa puhemies! Ensinnäkin totean, että
tästä kiinteistöverolakiasiasta tulee varmaan hyvä, kun sitä on nyt puitu ja kuinka vain.

Mutta minäkin haluan vielä ehdottaa sitä, että tulevaisuudessa tätä koko kiinteistövero-
lakia tulisi muuttaa. Ja miksi? Esimerkiksi Rakennusteollisuuden raportin mukaan on sa-
nottu, että yli puolet noin miljoonasta omakotitalosta sijaitsee maaseudulla, siellä väestö-
katoseudulla, ja rakennusten käyttöarvo lähentyy lähelle nollaa. Tästä monta kertaa ajatel-
laan, ettei kannata enää edes korjatakaan, mutta me maksamme siitä kuitenkin käyvän hin-
nan, että tietysti hiukan tulee alennuksia niistä huonoista rakennuksista. Ja mitä me sitten
saamme? Muistamme, että vuonna 93 tuli kiinteistövero ja se osin korvasi tämän niin sa-
notun katumaksun, oli siinä muitakin. Mutta me maaseudulla, siellä korvessa, emme saa
kiinteistöverolla yhtään mitään, [Puhemies koputtaa] emme palveluja. Maksamme tiemak-
sut, auraukset, mutta täällä tulee valot ja kaikki, tienpidot ynnä muut. [Puhemies koputtaa]
Eli tämä on semmoinen suuri asia, että jos pidetään koko maa asuttuna, niin tähän pitäisi
[Puhemies koputtaa] kiinnittää huomiota.

Toinen varapuhemies Arto Satonen: Joo, ja pidämme me kiinni tästä minuutin puheajas-
ta.

15.11 Ari Torniainen kesk (vastauspuheenvuoro): Arvoisa puhemies! On hyvä, että kiin-
teistöverojen alarajoja ei koroteta, sillä ne korotukset olisivat kohdistuneet asumiskustan-
nuksiin erittäin monissa kunnissa ja nimenomaan suomalaisilla, tavallisilla veronmaksajil-
la.
19



Pöytäkirjan asiakohta PTK 106/2017 vp
Kun näistä asioista lähetekeskustelussa keskusteltiin, niin kyllä tosiasia on, että me kes-
kustalaiset toimme selvästi esille, että kiinteistövero ei ole ongelmaton tällä hetkellä. Siksi
on tärkeää, että kiinteistöverojärjestelmää ollaan uudistamassa, ja siinä tulee myöskin päi-
vittää maapohjien verotusarvot lähemmäs vallitsevaa hintatasoa ja korjata eri alueiden vä-
lisiä suhteellisia eroja arvostuksessa vastaamaan vallitsevia hintaeroja — ne ovat eri puo-
lilla Suomea hyvinkin erilaiset. Tosiasia on se, että mikäli kiinteistöverojen alarajoja olisi
korotettu, niin se olisi kohdistunut hyvinkin kaupunkiseuduille ja etenkin pääkaupunkiseu-
dulla [Puhemies koputtaa] oleville asukkaille.

15.12 Arja Juvonen ps (vastauspuheenvuoro): Arvoisa herra puhemies! Mikä vero on
turha, mikä tarpeellinen? Koiravero on turha, ehkä kokoomus huolehtii siitä, että se pois-
tuu myös Helsingistä. [Ben Zyskowicz: Kyllä!]

Tuulivoimapuistot verotuksen piiriin on hyvä asia, muun muassa Tervola, Kemi, Tor-
nio, Posio, Muonio, Enontekiö ja Sodankylä hyötyvät siitä. Se siirtää tuottoa niille, jotka
myös kärsivät esimerkiksi edustaja Meren mainitsemista tuulivoiman haitoista. Niistä pe-
russuomalaiset ovat pitäneet kovasti ääntä.

On hienoa, että kiinteistöveron alarajan pakkonosto peruttiin. Se on todellakin niin, että
se on se asukas siellä asunnossa, vuokra-asukas. Viestejä tulee todellakin paljon, että asu-
misen kustannukset ovat liian korkeita, ja sitä myötä totta kai kiinteistöveron nostaminen
nostaa asumisen kustannuksia, vai onko se vain kupla, ja käytetäänkö sitä vain tekosyynä
sitten, että vuokrat nousevat? Tämä on mielenkiintoinen kysymys nyt sitten selvittää. Ei
tämä suinkaan meitä vaivaa, kuten, edustaja Ala-Nissilä, sanoitte; tämä oli muistutus teil-
le, että kannattaa aina vaikutukset arvioida ja miettiä, että ei sitten ihmisiä kurjuuteta tur-
haan.

Toinen varapuhemies Arto Satonen: Sitten voimme ottaa vielä yhden kierroksen, jossa
painotan valtiovarainvaliokunnan jäseniä. Sen jälkeen menemme puhujalistaan. Myönnän
siis vielä seuraavat puheenvuorot: Uotila, Viitanen, Yanar, Kankaanniemi, Zyskowicz ja
Kalli. Sen jälkeen menemme puhujalistaan.

15.14 Kari Uotila vas (vastauspuheenvuoro): Arvoisa puhemies! Vaikka tämä hyväksyt-
tävyys kunnissa tuulivoimalle ehkä pikkasen tämän seurauksena lisääntyy ja varmaan totta
on myös se, mitä edustaja Hassi totesi tästä tukijärjestelmän ylikompensoivasta vaikutuk-
sesta tällä hetkellä, niin kyllä täällä aika ihmeellisiä väitteitä on esitetty: että se parantaa tä-
män liiketoiminnan kannattavuutta, että jonkun elinkeinotoiminnan, tässä tapauksessa tuu-
livoimateollisuuden, tuulivoimatuotannon, verotus 2014 kaksinkertaistettiin — kun ajatel-
laan koko elinkaaren verotusta — ja nyt se tällä uudistuksella kolminkertaistetaan. Näin-
köhän toimii muillakin liiketoiminnan osa-alueilla, että kun muutaman kerran korotetaan
verotusta ja moninkertaistetaan se, niin kyllä pöhinä lisääntyy? Kyllä minä vähän tätä ih-
mettelen.

15.15 Pia Viitanen sd (vastauspuheenvuoro): Arvoisa puhemies! Sen verran tässä nyt
täytyy vielä kerran palata näihin veronkorotuksiin ja veronalennuksiin ja kaikkeen tähän
kokonaisuuteen, että kuulimme täällä, että kokoomus ei koskaan halua nostaa veroa, ellei
ole pakko, ja kuitenkin kokoomus nyt halusi nostaa kiinteistöveroa. Eilen keskusteltiin sii-
tä, kun nostetaan lämmityspolttoaineiden verotusta. Mielestäni todella surullista on, että
20



Pöytäkirjan asiakohta PTK 106/2017 vp
nyt ollaan nostamassa ensi vuodelle myös lapsiperheiden verotusta. Kyllä näitä veroja ko-
koomus on valmis nostamaan, vai onko kokoomus sitä mieltä, että huomenna ne sitten ei-
vät ole välttämättömiä mutta juuri tänään ovat? Toivottavasti seuraavaksi perutaan tämä
lapsiperheiden veronkiristys, mitä olemme tässä nyt jo kerran peräänkuuluttaneet, nimit-
täin koska kerran on vaikutusta näillä puheenvuoroilla täällä, toivon, että tämä olisi se seu-
raava kohde.

Sen sijaan, puhemies, tämä on mielestäni väärää arvopolitiikkaa, että nyt kun meillä ker-
ran kuitenkin joitain veroja on varaa myös laskea, niin miksi lasketaan [Puhemies koput-
taa] juuri miljoonaperintöjen, suurten metsäomistusten ja apteekkarien verotusta.

15.16 Ozan Yanar vihr (vastauspuheenvuoro): Arvoisa puhemies! Me uskomme siihen,
että tuulivoiman verotuksen muokkaus vaikuttaa myönteisesti siihen, kuinka tuulivoimaan
paikallisesti suhtaudutaan, eli muutos voi osaltaan tukea tuulivoimaa, ja se on meidän kaik-
kien yhteinen tavoite. Se lisää kuntien halukkuutta kaavoittaa tuulivoimaloita, mikä on uu-
siutuvan energian lisäämisen näkökulmasta erittäin tärkeä asia, ja tämän myönsi myös
edustaja Myllykoski, vaikka puolueensa jätti asiasta vastalauseen.

Valiokunnan lausumaehdotuksissa on tärkeitä näkökulmia, ensinnäkin se, että patiste-
taan hallitus seuraamaan ja selvittämään, miten kiinteistöveron korotus vaikuttaa uusiin
tuulivoimainvestointeihin, ja samalla on erittäin tärkeää kiirehtiä uuden tukijärjestelmän
käyttöönottoa, koska epävarmuus vaikuttaa tuleviin investointeihin.

15.17 Toimi Kankaanniemi ps (vastauspuheenvuoro): Arvoisa puhemies! Todellakin on
syytä tarkastella esimerkiksi lapsiperheitten tilannetta kokonaisuudessaan. Lapsivähen-
nyksen poistaminen, lämmityskustannusten kasvattaminen ja tämä hallituksen yritys kiris-
tää kiinteistöveroa — kaikki — kohdistuvat sellaiseen lapsiperheeseen, jolla on pienet tu-
lot ja joka ei hyödy päivähoitomaksujen poistamisesta tai alentamisesta. Tällaisia perheitä
on, jotka ovat nollaluokassa, ja tämä kertoo kyllä aika kylmää ja karua kieltä näille perheil-
le. Hyvä siis, että edes tältä osin saimme nyt muutoksen valiokunnassa, että näin ei tapah-
du.

Arvoisa puhemies! Täytyy kyllä yhtyä edustaja Mäkipään erinomaiseen puheenvuo-
roon siitä, että tämä järjestelmä on vinossa, ja odotankin, että siniset nyt voimallisesti läh-
tevät ajamaan kiireellä sitä, että nämä pahat järjestelmän epäkohdat korjataan. Ne luovat
nopeasti yhä syvenevää eriarvoisuutta tässä maassa ja johtavat kohtuuttomaan tilantee-
seen.

15.18 Ben Zyskowicz kok (vastauspuheenvuoro): Arvoisa herra puhemies! Edustaja Vii-
tanen, joka edustaa ”rakastakaa verojanne” -puoluetta, kuvittelee, että kokoomus kuuluu
samaan puolueeseen, [Pia Viitanen: En todellakaan kuvittele!] mutta voin kertoa, että ei
kuulu.

Mitä sitten tulee, näin debatin lopuksi vielä, tähän peruskysymykseen: Kokoomus ei ha-
lunnut korottaa kiinteistöveroa. Kokoomus halusi alentaa pieni- ja keskituloisten perhei-
den päivähoito- tai — niin kuin tänä päivänä sanotaan — varhaiskasvatusmaksuja. [Pia
Viitanen: Hyvä, sillä aiemmin halusitte korottaa niitä!] Siinä onnistuimme, siinä onnis-
tuimme. Useat tuhannet suomalaiset tulivat uutena ryhmänä maksuttoman päivähoidon,
varhaiskasvatuksen, piiriin. Tämä tulonmenetys haluttiin kompensoida kunnille ja siinä
päädyttiin kiinteistöveron korottamiseen. Kun kävi ilmi, että kiinteistöveron tuotot ovat
21



Pöytäkirjan asiakohta PTK 106/2017 vp
kehittymässä niin, että tätä korotusta ei tarvita, kokoomus ilomielin perui tämän korotuk-
sen.

15.19 Timo Kalli kesk (vastauspuheenvuoro): Arvoisa puhemies! Ehkä tähän lopuksi on
syytä todeta, millä tavalla me jatkossa voisimme varmistaa, että kiinteistöveroja ei tulevai-
suudessakaan tarvitsisi korottaa. Siihen on olemassa lääke: harjoitamme sellaista talouspo-
litiikkaa, jossa Suomeen kannattaa rakentaa, Suomeen kannattaa investoida, Suomeen kan-
nattaa tehdä voimalaitoksia. Näin kiinteistömassa mahdollistaa sen, että nämä verotuotot
tulevaisuudessakin voivat kasvaa.

Se, miksi varhaiskasvatusmaksujen kompensaatio on jo täyttynyt vuoden 18 osalta ja
vuonna 19 vaje on enää 10 miljoonaa, johtuu siitä, että sekä viime vuoden lopulla että tä-
män vuoden alkupuolella on kaavoitettu maata entistä enemmän ja on rakennettu asunto-
tuotantoa entistä enemmän ja nyt tämä massa alkaa tuottaa kiinteistöveroa entistä enem-
män.

Toinen varapuhemies Arto Satonen: Ja nyt puhujalistaan.

15.20 Olavi Ala-Nissilä kesk: Arvoisa puhemies! Tässä on jo hyvää keskustelua käyty, ja
voin yhtyä tuohon, mitä edustaja Kalli tuossa todella äsken totesi. Ehkä yleisemmin voisi
todeta, että asumiskustannukset todella nousevat ja varsinkin täällä pääkaupunkiseudulla
ne ovat karanneet jo käsistä osittain tavalliselta palkansaajalta, ja tämä on ongelma. Se on
laajempi yhteiskunnallinen ongelma, mihin meidän pitää puuttua. Sehän näkyy ehkä
myöskin sillä tavalla, että esimerkiksi vientiteollisuutta pääkaupunkiseudulle ei ole kovin
paljon. Se on tuolla rannikolla ja Itä-Suomessa, missä asuminen on paljon halvempaa ja
missä muutkin kustannukset ovat halvemmat. Tätä ei ehkä huomata pormestarikeskuste-
lussa täällä Helsingissä.

Yksi seikka, millä kiinteistövero voi tähän vaikuttaa, on rakentamattoman maan kiin-
teistövero. Sillä on osin se taipumus, että se on insentiivi, että näitä maita otetaan raken-
nuskäyttöön, ja sillä tavalla saadaan uusia asuntoja, mikä osiltaan ainoastaan voi pitää tätä
hintakehitystä kurissa.

Viittaan myöskin tuohon verotuksen tiekarttaan, mistä edustaja Kalli puhui. Se on mi-
nusta erittäin tärkeä päätös hallitukselta, että me katsomme — kun maailma muuttuu, työ
muuttuu, digitalisaatio lisääntyy, verokilpailu kovenee, harmaan talouden ongelmat ovat
olemassa — mikä on se ympäristö, missä me tulevaisuudessa keräämme veroja, ja miten
politiikan pitää siihen sopeutua, jotta me voimme turvata siinä uudessakin tilanteessa hy-
vinvoinnin pohjaa.

Ja todella on tärkeätä, että yleisempänä kuviona nyt kokonaisveroaste on kääntynyt las-
kuun ja talous on käynyt nousuun. Se on se asia, mikä myöskin osaltaan lisää yhteiskunnan
pyöriin lisää vauhtia.

15.22 Ozan Yanar vihr: Arvoisa puhemies! Tässä aika moni näkökulma tuli jo esille,
mutta voisi vielä puhua tästä kiinteistöveron ylärajojen nostamisesta. Sen vaikutuksethan
ovat aika vähäisiä, ja siksi äsken kysyin, kun hallitus olisi sillä rahoittanut varhaiskasva-
tusmaksujen kompensaatiot, miten tullaan nyt toimimaan eli ovatko uudet leikkaukset tu-
lossa. Mitä tässä on oikein tapahtumassa? Edustaja Outi Mäkelä vastasi hyvin, mutta kyllä
minä edustaja Paateron tavoin ihmettelen uusia yhtäkkisiä verotuottojen lisäyksiä, kun me
22



Pöytäkirjan asiakohta PTK 106/2017 vp
kaikki luulimme, että tilanne on sama kuin aiemmin, ja nyt nämä uudet verotuottoarviot tu-
levat vaikuttamaan tähän lopputulokseen. Tähän toivotaan hallitukselta vastauksia.

Tuulivoimaloiden osalta vielä kerran se, että me uskomme siihen, että tuulivoiman ve-
rotuksen muokkaus vaikuttaa myönteisesti siihen, että tuulivoimaan paikallisesti suhtaudu-
taan suopeammin, ja se lisää sitten näitä uusiutuvan energian panostuksia tulevaisuudessa.

15.23 Toimi Kankaanniemi ps: Herra puhemies! 90-luvun alussa asuntotuloverotus,
manttaalimaksu ja katumaksu kumottiin ja tilalle säädettiin kiinteistövero. Se oli erinomai-
nen uudistus sinänsä ja on ollut siis kunnille selkeä malli kerätä verotuloja. Silloin alkuun
93 kiinteistöveron alaraja asumisen osalta oli 0,1 prosenttia kiinteistön verotusarvosta. Nyt
se on jo yli 0,4 prosenttia, eli se on nelinkertaistunut 25 vuoden aikana, ja näin on tehty eri
hallitusten aikana, ja sosiaalidemokraatitkin ovat olleet sitä nostamassa. Siitä on tullut va-
rallisuusvero, joka kohdistuu siis hyvin vahvasti asumiseen, ja näin ollen nämä korotukset
kertovat siitä, että siitä on tullut aivan fiskaalinen tapa kerätä veroja. Sosiaalidemokraat-
tien johdolla kumottiin kuitenkin varallisuusvero, joka koski vain äärettömän rikkaita suo-
malaisia, ja tilalle ei tehty yhtään mitään, niin että mielenkiintoista tämmöinen pitkän lin-
jan politiikka. Nyt myös kotona asuvalta eläkeläiseltä, joka saa 760 euroa takuueläkettä
kuukaudessa, melkein kuukauden eläke saattaa mennä kiinteistöveron maksamiseen. Kun
sitä hallitus aikoi vielä nostaa, niin kyllä se oli kohtuutonta. Oli siis erinomaisen tärkeää,
että me saimme sen valtiovarainvaliokunnassa ja verojaostossa kumottua tai kaadettua
niin, että hallitus tästä kohtuuttomasta toimenpiteestä luopui. Asumiskustannuksiahan
tämä ilman muuta nostaa.

Vihreät ovat kyllä hakoteillä tuossa, kun puhuvat tyhjistä tonteista. Eihän niillä asu ku-
kaan, mutta asunnossa asuu, ja siitä maksetaan kiinteistöveroa. [Jyrki Kasvi: Kyllä tyhjäs-
tä tontistakin maksetaan!]

15.26 Antti Rantakangas kesk: Arvoisa puhemies! Todella hallituksen hyvästä politii-
kasta johtuen kokonaisveroaste on laskemassa, ja se kertoo siitä, että Sipilän hallituksen ta-
louspolitiikan iso linja on tuottamassa tulosta. Talous kasvaa, työttömyys vähenee, ja kai-
kella tavalla sellainen optimistisuus lisääntyy kansalaisten keskuudessa. Se on tietysti pit-
käjänteisen työn tulos, joka perustuu siihen, että on tehty monia toimenpiteitä, joilla tätä ta-
louden kuvaa on pystytty kääntämään: on parannettu yritysten toimintaedellytyksiä, on
tehty tarpeellisia säästöratkaisuja, on saatu työmarkkinoilla sopimuksia aikaan. Tästä ko-
konaisuudesta nyt päästään nauttimaan siinä mielessä, että kokonaisveroaste nousee.

Tämä yleinen kiinteistövero on tietysti monienkin toimialojen osalta ongelmallinenkin.
Otan nyt esiin tämän maatalouden. Maatalouden investoinnit ovat miljoonaluokkaa tällä
hetkellä. Uusien tuotantorakennuksien ja kiinteistöveron osuus on siitä todella huomatta-
va. Sen takia oli hyvä, että tätä kiinteistöveron alarajaa ei lähdetty nostamaan eli hallitus-
ryhmissä löytyi yhteinen näkemys, jonka sitten puolueitten johtajat myöskin kuittasivat, ja
näin pitää ollakin, että valiokunnalla pitää olla mahdollisuus harkita asioita ja silloin, kun
hallitusryhmät löytävät yhteisen näkemyksen, myöskin tarvittavia tarkennuksia näihin esi-
tyksiin tehdä. Tässä mielessä tämä oli myöskin parlamentarismin voitto.

Mitä tulee vielä tähän tuulivoimakiinteistöveroon, niin todella kunnissa on otettu erit-
täin myönteisesti vastaan se, että kunnat voivat saada kiinteistöveroja tuulivoimasta ny-
kyistä enemmän, mikä mahdollistaa sitten peruspalveluitten, koulutuksen, terveydenhuol-
lon ja työllistämistoimien rahoittamisen. Tässä mielessä vielä kerran ihmetys tuonne va-
23



Pöytäkirjan asiakohta PTK 106/2017 vp
semmistoliiton suuntaan, joka ei tätä verolähdettä halua käyttää kansalaisten ja kuntalais-
ten palveluitten turvaamiseen.

15.28 Li Andersson vas (vastauspuheenvuoro): Arvoisa puhemies! Vielä kerran ihan ly-
hyesti: Ymmärrän sinänsä, että ne tahot, jotka suhtautuvat ylipäätänsä kriittisesti tuulivoi-
maan, tai ne tahot, jotka eivät halua suosia mitään tiettyä energiantuotantomuotoa verotuk-
sessa, kannattavat tätä kiinteistöveron korotusta. Se on mielestäni johdonmukaista. Sen si-
jaan en ymmärrä niitä tahoja, jotka sanovat kannattavansa tuulivoiman kannattavuutta ja
siitä huolimatta kannattavat sellaista verotuksellista muutosta, joka kyllä vähentää tuuli-
voiman kannattavuutta sijoittajien näkökulmasta. Tätä on sitten perusteltu sillä, että hou-
kuttelevuus lisääntyy, mutta toisaalta ei ole pystytty näyttämään toteen, minkälaisia ongel-
mia tällä hetkellä olisi kaavoituksessa, jotka ikään kuin estäisivät kuntia kaavoittamasta
tuulivoimapuistoja. Päinvastoinhan esimerkiksi Kristiinankaupunki tässä omassa lausun-
nossaan toi esille, että mitään tällaisia kaavoituksellisia esteitä ei ole. Eli vasemmistoliiton
huolena tässä on ollut se, että tehdään muutos, joka heikentää kannattavuutta, kun toisaalta
on kaksi isoa rakenteellista uudistusta tulossa koskien sekä tuotantotukea että kiinteistöve-
roa.

Toinen varapuhemies Arto Satonen: Vielä edustaja Rantakangas, ja sen jälkeen puhuja-
listaan.

15.29 Antti Rantakangas kesk (vastauspuheenvuoro): Arvoisa puhemies! Kyllähän tosi-
asia on se, että tuulivoimasähkön tuotanto on tällä hetkellä kannattavinta energiabisnestä.
Se on kaikkien asiantuntijoitten mukaan näin, ja se perustuu tähän syöttötariffihinnoitte-
luun, joka perustui aikoinaan tiettyyn oletukseen sähkön hinnasta. Eli tässä mielessä se
huoli tuulivoiman kannattavuuden heikentämisestä ei ole aiheellinen. Voisi sanoa näin,
että siitä ylituotosta, mitä tällä hetkellä kertyy tuulivoimasähkön tuotannossa, pieni siivu
otetaan kuntien peruspalveluitten rahoittamiseen, niitten koulujen ylläpitämiseen, tervey-
denhuollon ylläpitämiseen, työllistämistoimiin ja niin edelleen, jotka ovat keskustalle tär-
keitä, että kunnat voisivat hoitaa kansalaisten kannalta tärkeitä peruspalveluita. Elikkä
tämä edustaja Anderssonin mainitsema huoli tuulivoiman huonosta kannattavuudesta ei
perustu tosiasioihin eikä faktoihin, ja tässä mielessä on aivan yllättävää, että tätä käytetään
perusteena.

Tämä uusi energiatukijärjestelmähän tulee tuomaan kaikki energiamuodot samalle vii-
valle uusiutuvan energian osalta, mikä on hyvä asia.

15.30 Ville Tavio ps: Arvoisa puhemies! Perussuomalaisten ollessa hallituksessa syöttö-
tariffijärjestelmää tiukennettiin säätämällä, että tuulivoimala voidaan hyväksyä mukaan ta-
riffijärjestelmään vain, jos sille on vahvistettu kiintiöpaikka tuulivoimaloiden kokonaiska-
pasiteetista.

Perussuomalaiset kannattavat myös tätä esitystä, jossa käytännössä kohdistetaan veron-
korotus etenkin tuulivoimapuistoihin. Tekniseltä kannalta esitys on looginen, koska nykyi-
sin pienten tuulivoimaloiden nimellistehoraja määräytyy kunkin yksittäisen tuulivoimalan
perusteella, vaikka voimalat eivät yleensä käytännössä ole eristettyjä toisistaan. Jatkossa
tehoraja määräytyisi usean yksikön muodostamissa tuulivoimapuistoissa voimaloiden yh-
teistehon perusteella. Suurin osa tuulivoimapuistoista on kytketty sähköverkkoon yhteisen
24



Pöytäkirjan asiakohta PTK 106/2017 vp
liittymispisteen kautta, ja on perusteltua siis käsitellä näitä tuulivoimapuistoja ja tuulivoi-
maloita teknologisesti yhteen kytkettyinä kokonaisuuksina eikä vain hahmottaa niitä näen-
näisesti yksittäisinä laitoksina.

Ikävä asia tässä Suomen tuulivoimapolitiikassa on ehkä se, mistä tämäkin esitys on
ikään kuin yksi osoitus jälleen: miten ailahtelevasta politiikasta on kyse, miten ailahtele-
vaa tämä tuulivoimalle annettu talouspoliittinen kohtelu Suomessa on. Sitä vaivaa johdon-
mukaisuuden puute. Se on ollut Suomea kohdannut tragedia, että tuulivoimaloiden tukita-
so määrättiin aivan liian suureksi ja tuulivoimasta tehtiin syöttötariffilla vapaan kilpailun ja
markkinoiden näkökulmasta keinotekoisen kannattavaa. [Timo Kalli: Perussuomalaiset
esittivät vielä korkeampaa tukea!] Energiaviraston arvionkin mukaan tuulivoimalle mak-
settiin pelkästään viime vuoden aikana jopa 150 miljoonaa euroa tukea syöttötariffin kaut-
ta. Kyllä Suomi ansaitsisi parempaa energiapolitiikkaa.

15.32 Markku Pakkanen kesk: Arvoisa herra puhemies! Tämä keskustelu tuulivoimasta
ja sen tulosta kiinteistöveron piiriin on tietenkin myönteinen asia. Se tuo kunnille lisää ve-
rotuloja, mitä pidän sinällänsä tärkeänä, ja niillä pystytään aina paremmin kuntien palve-
luita tuottamaan, ja toki se varmaan tuulivoiman hyväksyvyyttäkin parantaa siltä osin.
Tämä syöttötariffijärjestelmä tuulivoimaloille kaiken kaikkiaan on kuitenkin kyllä epäoi-
keudenmukainen järjestelmä ollut muita energiantuotantomuotoja kohtaan, ja on hyvä, että
siinäkin varmaan lähitulevaisuudessa saadaan merkittäviä parannuksia ja saadaan nämä
energiamuodot tasavertaisesti keskenään samalle viivalle.

Toinen asia, mitä tässä kiinteistöverokeskustelussa on myös nostettu, on kiinteistöverol-
la saatavat palvelut. Täällä on muutamissa puheenvuoroissa muisteltu 90-lukua, kun vielä
oli katumaksut ynnä muita näitä, ja silloin katumaksuilla taajamissa ja kaupungeissa pal-
veluja tuli. Olisi tärkeää, että nyt kun kiinteistöveroa maksetaan joka puolella Suomea, niin
kaikille tulisi näitä palveluja, ja tämä onkin se asia, missä varmaan tulevaisuudessa joudu-
taan miettimään, miten niitä palveluja haja-asutusalueille ja maakuntiin saadaan maakun-
tauudistuksen muodossa, jotta siellä asuminen mahdollistuu.

Vielä haluaisin nostaa uudelleen kiinteistöjen arvon, markkina-arvon tai millä nimellä
sitä nyt halutaan kutsuakin. Se olisi syytä saada ajan tasalle siltä osin, että selvästi täällä
pääkaupunkiseudulla ja tuolla maakunnissa kiinteistöjen arvot eivät ole niissä oikeissa mit-
tasuhteissa, mitä niiden pitäisi olla, ja niiden arvojen päivittäminen tai ajantasaistaminen
olisi tärkeää, jotta tämä vero olisi oikeudenmukainen.

15.34 Hannu Hoskonen kesk: Arvoisa herra puhemies! Tämä tuulivoiman verotuksen
pieni kiristäminen on mielestäni aivan hyvä ja perusteltu. Tosiasia on kuitenkin se, että tuu-
livoimalle annettava syöttötariffi 12 vuoden ajalta on erittäin kannattavaa bisnestä ollut
joillekin. Jonkun tapauksen luin lehdestä, jossa oli todettu muuankin tuulivoimafirma, jol-
la ei ole yhtään palkattua työntekijää, vuotuiset tuotot olivat aivan huikeat. Elikkä kyllä voi
sanoa, että siinä pikkuisen liian reilulla kädellä tukea annettiin, mutta se oli senhetkinen
päätös ja 12 vuotta kestää sen sopimuksen jälkeen, mitä niitä sopimuksia silloin aikoinaan
tehtiin.

Mutta joka tapauksessa tämä veronkiristys nyt ei maailmaa kaada, koska esimerkkilas-
kelman mukaan se pienentäisi voittoja vain keskimäärin noin 4 prosentilla, elikkä sillä pro-
senttiluvulla ei kyllä maailma kaadu. Ja kun se menee, kuten edustaja Pakkanen puheen-
25



Pöytäkirjan asiakohta PTK 106/2017 vp
vuorossaan totesi, yhteiskunnalliseen hyvään, kuntien verokassaan, jolla sitten tarjotaan
kuntalaisille palveluja, se on ihan perusteltu ajatus ja hyvä esitys sinänsä.

Mitä tulee sitten kiinteistöveron alarajan nostoon, josta nyt on paljon tänäkin päivänä
puhuttu, niin on aivan todella hyvä asia, että verotulot valtiolle ja kunnille kehittyvät posi-
tiiviseen suuntaan. Ja voidaan todellakin verotuksessakin tarvittaessa vaikka helpottaa vie-
lä lisääkin, koska se on selvä asia, ihan kiistämätön taloustieteellinen tosiasia, että kun ve-
roja kevennetään ja taloudellista intensiteettiä lisää, ihmisten ostovoima kasvaa ja koko ta-
lous elpyy. Siitä meillä on nyt hyvät esimerkit, ja kun katsoitte illalla televisiosta, esimer-
kiksi Äänekosken tehtaan yhteydessä, kun siellä muuan pörssianalyytikko analysoi Suo-
men taloustilannetta tällä hetkellä, viesti oli erittäin positiivinen. Iltauutisissa — muista-
mani mukaan se oli kymppiuutisissa, mutta kuitenkin jossakin illan pääuutislähetyksessä
— tämä oli, ja siinä oli hyvää tekstiä siitä, miten kannattaa talous hoitaa.

Lopuksi, arvoisa puhemies: Kun katsoo budjettikirjaa, todellakin siellä näkyy verotulo-
jen kehitys, mikä valtiolla on ensi vuodelle arvioitu. Ne ovat todella rohkaisevia lukuja,
[Puhemies koputtaa] mikä tarkoittaa sitä, että politiikka on vaikuttavaa ja se toimii.

15.36 Esko Kiviranta kesk: Arvoisa puhemies! Märkä syksy on aiheuttanut Suomessa
poikkeuksellisen ongelmalliset vilja-, öljy- ja palkokasvien korjuuolot. Kuvaavaa on, että
nyt ollaan kääntymässä marraskuulle ja korjuutyöt ovat Etelä-Suomessakin edelleen käyn-
nissä, puhumattakaan Pohjanmaasta, Itä-Suomesta, Keski-Suomesta, Pohjois-Suomesta.
Nyt olisi etsittävä erilaisia keinoja, sellaisia luontaisia, käytettävissä olevia keinoja, joilla
maataloutta voidaan auttaa tässä tilanteessa. Ruotsissahan maatalouden tuotantorakennuk-
silla ei ole koskaan ollut kiinteistöveroa, ja samaan tilanteeseen pitäisi päästä meilläkin.
Meillähän kiinteistöveroa tuotantorakennuksista maksavat nimenomaan nuoret ja äsket-
täin investoineet viljelijät, jotka muutenkin ovat tarpeeksi hankalassa tilanteessa. Aina-
kaan minä en ole saanut valtiovarainministeriöltä kunnollista selvitystä siitä, miksei meillä
voisi toteuttaa sitä samaa, mikä Ruotsissa on ollut alusta alkaen voimassa, eli maatalouden
tuotantorakennuksista ei siellä koskaan ole maksettu kiinteistöveroa.

15.37 Kari Kulmala si: Arvoisa puhemies! Hallituksen esityksessä tuulivoimarakentami-
nen tulee normaalin voimalaitoskiinteistöveron piiriin, joka on korkeampi kuin yleinen
kiinteistövero kunnissa. Kunnat itse päättävät kiinteistöveroprosentistaan. Yleinen kiin-
teistövero on maksimissaan 1,8 prosenttia ja voimalaitoksille kiinteistövero on maksimis-
saan 3,1. Tämä ei tarkoita sitä, että kaikki tuulivoimamyllyt tulisivat tämän korkeamman
eli voimalaitoskiinteistöveron piiriin, vaan ainoastaan siinä tapauksessa, mikäli yhteen kyt-
ketyt tuulivoimalat, joissa on yksi syöttöputki valtakunnan verkkoon, ylittävät sen 10 me-
gavolttiampeeria. Käytännössä tällä hetkellä tuulivoimamyllyt ovat olleet yleisen, alem-
man prosentin piirissä. Nyt nämä puistot, jotka ylittävät tämän rajan 10 megavolttiampee-
ria ja joilla on se yksi syöttökaapeli valtakunnan verkkoon, tulevat tämän ylemmän kiin-
teistöveron piiriin.

Tällä hetkellä Verohallinnon rekisterissä on noin 450 tuulivoimalaa, jotka sijaitsevat
43:n eri kunnan alueella. Tuulivoimalaitosten yhteenlaskettu verotusarvo vuonna 2017 on
320 miljoonaa euroa ja laskennallinen kiinteistövero 3,6 miljoonaa euroa. Käytännössä
tämä lakimuutos tarkoittaa sitä, että kuntien verotuotto tältä osin kasvaa merkittävästi. Pi-
dän tätä hallituksen esitystä tältäkin osin erittäin hyvänä.
26



Pöytäkirjan asiakohta PTK 106/2017 vp
15.39 Satu Hassi vihr: Arvoisa puhemies! Arvoisat kollegat ovat aivan perustellusti
muistuttaneet siitä, että tuulivoimaloiden kiinteistövero menee kunnan hyvien ja tarpeellis-
ten palvelujen rahoittamiseen. Muistuttaisin arvoisia kollegoja siitä, että aivan sama kos-
kee muutakin kiinteistöveroa: muukin kiinteistövero menee kunnan hyvien ja tarpeellisten
palvelujen rahoittamiseen.

Moni puheenvuoron käyttäjistä on iloinnut siitä, että hallitus perui ehdotuksensa nostaa
kiinteistöveron alarajaa vedoten sen vaikutuksiin niin sanottuihin mummonmökkeihin eli
muuttotappioalueilla omakotitaloissa asuviin ihmisiin — taloissa, joiden myyntiarvo on
hyvin alhainen [Markku Rossi: Onko huono asia?] ja kiinteistöverotusarvo on suurempi
kuin niiden todellinen markkina-arvo. Valtiovarainvaliokunnan mietinnön mukaan se, että
kiinteistöveron alarajaa ei nosteta, vaikuttaa kuitenkin ensisijaisesti pääkaupunkiseutuun ja
Uudenmaan maakunnan kuntiin eli pääsääntöisesti aivan muualle Suomeen kuin niihin,
joita tässä keskustelussa on tiuhaan mainittu.

Aivan kuten Touko Aalto totesi, tarkasteltaessa verotusta ja tarkasteltaessa sen tulonja-
kovaikutusta on syytä tarkastella koko verotusta. On perusteltua keventää verotusta kaik-
kein pienituloisimmilta. Siinä tehokkaimpia keinoja on kunnallisveron alarajan nosto, ai-
van kuten edustaja Aalto totesi.

Kiinteistöveroa käytetään monissa maissa leikkaamaan kiinteistön niin sanottua ansio-
tonta arvonnousua, joka tuntuu erityisesti suurissa kaupungeissa, kuten Suomessa vaikka-
pa pääkaupunkiseudulla. Silloin se leikkaa nimenomaan varakkaimpien tuloja ja [Puhe-
mies koputtaa] arvokkaimmilla tonteilla sijaitsevien kiinteistöjen ansiotonta arvonnousua
ja tuloa.

15.41 Sami Savio ps: Arvoisa puhemies! Täällä on käyty tänään hyvää talouspoliittista
keskustelua, ja varsinkin esitetty kiinteistöverotuksen pienvoimalasäännöksen muutos
syöttötariffeista nauttivien tuulivoimapuistojen saamiseksi korkeamman kiinteistöveron
piiriin on hyvin kannatettava.

Joitakin asioita on toki tänäänkin jäänyt hieman epäselväksi. Ensinnäkin tämä hallituk-
sen kaavailema logiikka, jolla kiinteistöveroprosenttien alarajoja aiottiin nostaa, ei sellai-
senaan olisi tuonut kunnille euroakaan sellaista lisärahaa, jota ne eivät olisi jo aiemmin voi-
neet veronmaksajilta halutessaan kerätä omilla lähidemokraattisilla päätöksillään. Ainoas-
taan kuntien liikkumavara olisi kaventunut, jos tämä hallituksen alkuperäinen esitys kiin-
teistöverolain muuttamisesta olisi mennyt läpi sellaisenaan. Tämä kysymys, miksi tätä ala-
rajojen nostoa alun perin yritettiin tehdä, on sellainen, johon en ole saanut vastausta lukui-
sista yrityksistä huolimatta. Toivottavasti hallitus kuitenkin ottaa tästä tämän viikon
sähläilystä opikseen ensi vuoden budjettiesitystä varten.

Arvoisa puhemies! Toisena asiana vielä mainittakoon: Edustaja Vartia otti esille sen,
että kiinteistöveron nousu jäisi aina vuokranantajan maksettavaksi eikä siten nostaisi vuok-
ria. Valitettavasti edustaja Vartia on näköjään jo ehtinyt poistua tästä täysistunnosta, mutta
hän kuitenkin tietänee sen, että markkinatalouden perusteisiin kuuluvat sellaiset termit
kuin kysynnän ja tarjonnan hintajousto, eikä ole mitään syytä olettaa, että vuokrienkaan
osalta vuokra-asuntojen tarjonnan hintajousto olisi nolla tai kysynnän hintajousto ääretön.
Näin ollen ainakin osa veronkorotuksista väistämättä valuisi vuokralaisten maksettavaksi.
Erityisesti täällä pääkaupunkiseudulla, missä nyt olemme, on pulaa tarjonnasta ja paljon
kysyntää vuokra-asunnoista, ja siten vuokra-asuntojen hinnat, jotka ovat jo hyvin korkeat
27



Pöytäkirjan asiakohta PTK 106/2017 vp
nykyisin, nousisivat todennäköisesti ennestään ja jopa [Puhemies koputtaa] saattaisivat pa-
hentaa asunnottomuutta.

15.43 Pia Viitanen sd: Arvoisa puhemies! Se varmasti tässä keskustelussa kiinteistöve-
rosta on ollut myönteistä, että siitä lopputuloksesta, että pakkonosto peruttiin, olemme tie-
tenkin kaikki samaa mieltä: se on mukava, hyvä ja tarpeellinen asia.

Mutta, puhemies, halusin tämän puheenvuoron käyttää siksikin, että haluan nyt vielä
kerran alleviivata ja kiinnittää huomiota siihen kysymykseen, miksi ylipäätään tällainen
esitys kannatti tuoda. Täällä on viitattu näihin kiinteistöverotuoton uusiin arvioihin, ja ku-
ten totesin jo kerran ja haluan sen vielä toistaa, ettei jää väärää käsitystä kellekään täällä sa-
lissa olijalle, tämä ennakkotieto, joka tuli maaliskuussa, kertoi, että kertymä olisi 1 804
miljoonaa, ja tämä sitten lokakuun 2. päivänä maksuunpannun perusteella tullut tieto oli
1 794 miljoonaa eli ei suinkaan enemmän vaan jopa hieman vähemmän, mutta kutakuin-
kin se oli samoissa, eli ei ollut tullut mitään olennaista. Tämä on viimeksi tänään verojaos-
tossakin kysytty, eikä ole tullut mitään olennaista uutta tietoa budjettiriihen teon jälkeen,
eikä ole viikossa tullut, eikä muutenkaan ole olemassa mitään uutta julkista tietoa joistain
uusista taloista, joita tänne salamannopeasti nyt olisi sitten tullut ihan viime hetkillä. Eli
tällaista ei ole ollut, ja siksi kysyn, miksi tämä ylipäätään on ollut tarpeellista tehdä, koska
nämä kaikki samat tiedot ovat olleet käytettävissä aiemmin.

Toinen mielestäni hyvä kysymys tässä yhteydessä on se, että kun nyt tehdään näitä pal-
jon puhuttuja muutoksia näihin arvostuksiin, olisi hyvin viisasta ja maltillista pidättäytyä
kiinteistöveroprosentin jatkuvista nousuista, kunnes tämä uudistus tulee valmiiksi.

Olemme kysyneet myös, miksi sitten ylipäätään tehdä tällaista lakia, joka nyt sitten lo-
pulta, jos nämä korotukset jätetään ennalleen, ei oikeastaan johda mihinkään eikä auta yh-
täkään kuntaa. Miksi tarvitsee tehdä laki vain lainsäätämisen ilosta, sekin on jäänyt kaiken
kaikkiaan hieman epäselväksi.

Puhemies! Lopuksi voin tulla sinne, jos haluatte, esittämään tämän viimeisen kysymyk-
sen. [Ben Zyskowicz: En usko, että halutaan!]

Toinen varapuhemies Arto Satonen: Joo, edustaja voi jatkaa puheenvuoroaan pöntöstä.
[Puhuja siirtyy puhujakorokkeelle]

Lohdutettakoon edustajia sillä, että tämä on vain loppukysymys, mikä on mielestäni kui-
tenkin tärkeä. Nimittäin kun vähän meitä moitittiin siitä, miksi sitten tätä ylärajaa ei saisi
nostaa, kun meidän vastakysymyksemme oli, että miksi täytyy nostaa, kun se ei johda mi-
hinkään ja se on turhaa, niin olisin halunnut kysyä vielä: Hallitus itse perustelee tätä kiin-
teistöveron ylärajan nostoa omassa esityksessään sivulla 8 sillä, että kiinteistöveron alara-
joja ensinnäkin haluttiin korottaa, jotta voidaan kompensoida, ja sitten ylärajoja korote-
taan, koska halutaan tasaisesti muuttaa veron rakennetta, mikä siis tarkoittaa, että ylärajoja
perusteltiin aikoinaan alarajojen korotuksella. Nyt jos sitten alarajojen pakkokorotus pois-
tuu, miksi ihmeessä on sitten pakko tämä ylärajan korotus tehdä?

Tällaisia kysymyksiä meillä mielestäni, puhemies, ihan aiheellisesti on kysytty, ja siksi
on tärkeää, että meillä on mahdollisuus siinä lain toisessa käsittelyssä esittää koko paketin
hylkyä, ja siinä yhteydessä, toistan vielä, meillä on tarkoitus saattaa eduskunnan toivotta-
vasti hyväksyttäväksi ponsi, jossa sitten puututaan näihin asumiskustannuksiin ja tähän tie-
28



Pöytäkirjan asiakohta PTK 106/2017 vp
tynlaiseen sosiaaliseen ja alueelliseen oikeudenmukaisuuteen. Se on mielestäni tärkeä kan-
nanotto, ja toivottavasti se tiistaina etenee.

15.47 Ben Zyskowicz kok: Arvoisa herra puhemies! Edustaja Viitasta sitkeästi hämmen-
tää se kysymys, että miksi tämä kiinteistöveron alarajan korotus alun perin tuotiin tänne
eduskuntaan. Yritän taas kerran selostaa, mistä oli kyse.

Kun hallitus päätti puoliväliriihessä, että varhaiskasvatusmaksuja alennetaan ennen
kaikkea kannustinloukkujen vähentämiseksi ja lapsiperheiden tukemiseksi, niin tuo päätös
merkitsi laskennallisesti sitä, että kunnilta jäi maksutuloja saamatta noin 70 miljoonaa eu-
roa. Tässä tilanteessa hallitus ei tehnyt sitä vanhanaikaista, että olisi vain korotettu vero-
tuottoja, vaikka tämä on usein hyväksi — eli huonoksi — havaittu tapa rahoittaa erilaisia
menonlisäyksiä tai tulonvähennyksiä ja vaikka on sinänsä aivan totta, että esimerkiksi 70
miljoonan euron määrä mahtuu hyvin niin sanottuihin virhemarginaaleihin, kun arvioi-
daan kaiken kaikkiaan verotuottoja valtiolle tai kunnille.

No, joka tapauksessa, näin hallitus päätti, olla rehellinen, että kun kunnilta tuloja lähtee,
niin kunnille tuloja tuodaan lisää sillä, että kiinteistöveroa korotetaan. Kun sitten valtiova-
rainvaliokunnassa tätä esitystä käsiteltiin, niin siellä tuli esiin se, että näyttää siltä, että kiin-
teistöveron tuotto kehittyy sillä tavoin myönteisesti, että ilman tätä alarajan korotustakin
päästään niihin lukuihin, jotka merkitsevät, että ei tarvita tätä veronkorotusta. [Pia Viita-
sen välihuuto] — Ja edustaja Viitanen, tämä ei välttämättä ollut hirveän järkevää kaiken
kaikkiaan, mutta tämä on rehellinen selitys sille, mitä tapahtui. [Pia Viitanen: Arvostan re-
hellisyyttä!]

15.49 Krista Kiuru sd: Arvoisa puhemies! Ensinnäkin aloitan tästä kiinteistöveron koro-
tusesityksestä, joka tänään on käsiteltävänä. On syytä alkuun todeta, että tämän esityksen
matka tähän saliin on ollut varsin mielenkiintoinen. [Markku Rossi: Ihan normaali!] Aivan
normaalissa järjestyksessä on asiaa käsitelty ja löydetty edestämme nyt sellainen kiinteis-
töveron korotusehdotus, joka tosiasiassa tuottovaatimuksiltaan ei tule saavuttamaan sitä
esitettyä tuottoa, ja silti tänne eduskuntaan tuodaan suuren salin käsittelyyn torsoksi jäänyt
kiinteistöveron korotusesitys. Perustelen tätä näkökulmaa joillakin huomioilla.

Ensinnäkin hallitus esitti eduskunnalle lähetekeskustelussa, että kiinteistöveron alarajaa
nostettaisiin ja sen takia sitten myös ylärajaa nostettaisiin. Kun tätä esitystä sitten käytiin
valtiovarainvaliokunnassa läpi, huomattiin, että tähän esitykseen alarajojen korotuksesta
sisältyy monenlaisia ongelmia. Hallituspuolueet päättivät samana aamuna, kun asia valtio-
varainvaliokunnassa tuli viimeiseen ratkaisevaan käsittelyyn, että tätä alarajan korotusta ei
tehdä. [Markku Rossi: Näin oli!] — Näin oli. — Olen iloinen siitä, että hallituspuolueet
kuulivat tähän asiaan liittyvän kritiikin ja ottivat sen vakavasti. Lopputuloksena ollaan ti-
lanteessa, jossa alkuperäinen korotusehdotus alarajojen osalta ei mennyt läpi. Tällä samal-
la kannalla SDP on ollut, siltä osin onnistunut esitys.

Tämän esityksen ongelmaksi tulee se, että saliin tulee nyt esitys siitä, että kiinteistöve-
rojen ylärajaa nostettaisiin. Tarjottaisiin siis kunnille vapautta ja mahdollisuutta korottaa
kiinteistöveron ylärajoja. Nyt jokainen meistä joutuu kysymään, onko tämä ongelma, kos-
ka yleensä lakiahan muutetaan silloin, kun on kädessä joku huomattava ongelma. Minun
tiedossani ei ole tällaista ongelmaa, että kunnat olisivat suurilla joukoilla pyytäneet, että
tätä ylärajaa saataisiin korotettua. Pikemminkin ongelma on siinä, että alarajojen korotus
olisi koskenut noin 170:tä kuntaa, ja sen takia he kokivat, että tämän korotuksen tekeminen
29



Pöytäkirjan asiakohta PTK 106/2017 vp
kolmatta kertaa tällä hallituskaudella peräkanaa olisi suuri ongelma juuri siksi, että kiin-
teistöveroa on jo korotettu niin roimasti. Samaan aikaan tämä vaativa kuntakenttä näki
myös järkevänä, että alarajan korottaminen kolmatta kertaa tällä toimin ei ole myöskään
vastaus siihen, mitä lähdettiin hakemaan.

Kiinteistöveron korotusehdotushan tuli käsittääkseni hallituksen pöytään siksi, niin kuin
tässä on jo todistettukin, että vaka-maksujen eli näiden varhaiskasvatusmaksujen alentami-
sen johdosta syntyi kustannusvajetta se 70 miljoonaa, josta päätettiin hallituspöydässä 25
miljoonaa korvata tällä kiinteistöveron korotuksella. Tuntuu tosi pahalta. Se porukka, joka
kiinteistöveron alarajaa korottamalla — eli nämä 170 kuntaa — olisi käytännössä hankki-
nut tulot vaka-maksujen alentamiselle, olisi ollut se kuntakenttä, joka sitten olisi maksanut
kaikkien puolesta tämän varhaiskasvatusmaksujen alentamisen. Siltä osin ei olisi suoraan
verrannollisesti kohdennettu näitä kustannuksia siihen kenttään, joka sitten oikeasti tämän
uudistuksen maksaisi. Sanon tämän siitä huolimatta, että kannatan lämpimästi varhaiskas-
vatusmaksujen alentamista ja niiden poistamista pitkällä aikavälillä niin, että varhaiskas-
vatus olisi kokonaan maksutonta. Mutta ymmärrän kuntakentän kritiikin siitä, että varhais-
kasvatusmaksujen alentamisen kompensaatiota olisi pitänyt hakea jostakin muualta kuin
kiinteistöveroa korottamalla.

Nyt tullaankin siihen ongelmaan. Nyt kun kiinteistövero ei nouse, niin mistä tämä uu-
distus ja myöskin loppumiljoonat, jotka kiinteistöveron korottamisella oli tarkoitus hank-
kia, nämä rahat, sitten hankitaan, kun tämän ylärajan korottamisella tosiasiassa kassaan ei
merkittävää värähdystä kilahda? Tältä osin on turhaa täällä selittää, turhaa selittää, kun
budjetointia tehdään, että ne kerrat, kun aikaisemmin on kiinteistöveroa korotettu ja ennus-
te on jäänyt jälkeen todellisesta, lisää rahaa on tullutkin kiinteistöveron korottamisilla jo ai-
kaisemmin. Niitä valitettavasti tämän esityksen yhteydessä ei käsitellä, vaan me käsitte-
lemme täällä eduskunnassa tätä hallituksen nimenomaista ehdotusta, jonka tuotto-odotuk-
set ovat 66 miljoonaa. Siltä osin eduskunnassa kai on syytä kysyä, mistä nämä 66 miljoo-
naa sitten tosiasiassa otetaan, kun tällä käsittelyssä olevalla esityksellä niitä ei kerry.
[Markku Rossi: Verotulot kasvavat!]

Hyvä puhemies! Totean nyt tässä yhteydessä siis, että SDP:hän pitää kiinteistöveroa si-
nänsä hyvänä verona siksi, että se on omaisuuteen kohdistuva vero. Me olemme taannoin
myös itse korottaneet kiinteistöveroa, mutta sillä on myös huomattavia negatiivisia vaiku-
tuksia esimerkiksi vuokralla asuvien mutta myöskin kaikkien suomalaisten asumiskustan-
nuksiin. Tämä on ollut yhteinen hanke, että asumiskustannuksista ei tehdä liian kalliita täs-
sä maassa, minkä vuoksi on syytä kysyä aina vain uudelleen, onko harkittua, että kahden
vuoden aikana jo kolmatta kertaa kiinteistöveron korotusta harkittiin hallituksen piirissä.
Minusta on hyvä, että hallituksen joukot täällä eduskunnassa ovat pitäneet tiukkaa linjaa
tässä ja olette lähteneet siitä, että hallituksen tavoitteet 100 miljoonan veronkorotuksista
ovat jo täynnä ja siihen vedetään viiva. Tämä on minusta tässä kiinteistöveroasiassa aivan
oikea johtopäätös.

Mitä tulee siihen, mihin tämän esityksen hyväksyminen eduskunnassa johtaa, niin voi-
daan todeta, että turhaa sääntelyä, turhaa byrokratiaa, ja siltä osin hallituksen suuri kärki-
hanke on ollut kuitenkin byrokratiaa ja turhaa sääntelyä vähentää. Siltä osin SDP perään-
kuuluttaa tässäkin, että miksi ylipäätään tätä esitystä tänne tuodaan, kun sellaisia kuntia,
jotka haluaisivat ylärajalta vielä pyrkiä uudelle ylärajalle, tietääkseni ei ole, ainakaan tar-
vetta ei ole missään esittänyt vielä kukaan näistä kunnista.
30



Pöytäkirjan asiakohta PTK 106/2017 vp
Arvoisa puhemies! Ihan lopuksi totean sitten tästä toisesta käsittelyssä olevasta esityk-
sestä eli korkeammasta kiinteistöverosta tuulipuistoille. Totean ensinnäkin sen, että kiitos
myös siinä valtiovarainvaliokunnalle suuresta yhteistyöstä — myöskin oppositiossa voi
vaikuttaa tähän asiaan. Olen erityisen iloinen siitä, että valtiovarainvaliokunnassa haluttiin
tehdä yhteistyötä yli hallitusrajojen ja siltä osin saatiin tämä tuulipuistojen kiinteistöveron
korotus vietyä läpi niin, että myöskin kaikki näkökulmat otettiin huomioon. Siihen liittyy
kaksi lausumaa, jotka SDP sai tässä käsittelyssä läpi. Kiitän vielä kerran siitä, että tämä te-
kee nyt mahdolliseksi sen, että tätä korkeampaa kiinteistöveroa voidaan periä näillä tuuli-
silla alueilla, mikä varmasti mairittelee kuntalaisia ja kunnan päättäjiä siinä, että myöskin
hyötyä tuulipuistoista tulee, mutta se riittävällä tavalla ottaa huomioon myös sen, että tule-
vatkin tuotannon edellytykset voidaan pitkällä aikavälillä turvata. Tältä osin pidän sitä var-
sin tasapainoisena kokonaisuutena. Nyt kun valiokunnan puheenjohtaja on paikalla, niin
kiitän tästä myös Timo Kallia henkilökohtaisesti.

15.58 Satu Hassi vihr: Arvoisa puhemies! Haluaisin vielä tuoda esille eilen julkaistussa
VATTin blogissa, Valtion taloudellisen tutkimuskeskuksen blogissa, esitettyjä näkökohtia
siihen, korottaako kiinteistöveron korotus vuokria. Tämän VATTin blogin, joka on tietysti
netissä jokaisen luettavissa, logiikka on suunnilleen se, että niillä alueilla, esimerkiksi pää-
kaupunkiseudulla, joilla vuokrat ja asuntojen hinnat määräytyvät käytännössä sen mu-
kaan, mikä on vuokralaisten ja asunnonostajien kipuraja, kiinteistöveron korotus ei tätä ki-
purajaa nosta, ei nosta maksuhalukkuutta. Sen sijaan se on tulonsiirto kiinteistöjen omista-
jilta, asuntojen omistajilta ja vuokranantajilta kunnille. Muuttotappiopaikkakunnilla, jois-
sa tilanne on toinen, on enemmän vuokralaisen markkinat ja ostajan markkinat. Tilanne on
hyvinkin toinen, ja sen takia on hyvin tärkeää, että tässä keskustelussa on joka ryhmästä ha-
vaintojeni mukaan tuettu sitä ajatusta, että tehdään laajempi kiinteistöveron kokonaisuu-
distus, jossa tarkistetaan myöskin kiinteistöjen arvotusta. [Markku Rossi: Ehdottomasti!]

Sitten vielä tästä tuulivoimasta haluaisin todeta sen, että mielestäni on erittäin hyvä asia,
että valtiovarainvaliokunta on hyväksynyt ponnen, jossa todetaan, että kun tuulipuistojen
kiinteistöverotusta nostetaan, niin tämän korotuksen vaikutusta tuulivoimainvestointeihin
ja niiden kustannustasoon seurataan ja tarvittaessa ryhdytään toimiin, jotta meidän ener-
gia- ja ilmastopoliittiset tavoitteet toteutuvat ja uusiutuvan energian rakentaminen toteu-
tuu vähintään tavoitellulla tavalla.

16.00 Ari Torniainen kesk:  Arvoisa puhemies! Tässä salissa on nyt käyty käytännössä
lähes tarkalleen kaksi tuntia keskustelua siitä, miksi nyt päätetään, että kiinteistöverojen
alarajoja ei nosteta. Omasta mielestäni on nimenomaan vain hyvä asia se, että kiinteistöve-
rojen alarajoja ei nosteta, että ollaan eduskunnassa päädytty tähän ratkaisuun. En oikeas-
taan ymmärrä, mitä ongelmaa oppositio näkee tässä prosessissa, koska nyt on nimen-
omaan päästy hyvään lopputulokseen.

Tässä on tärkeää omasta mielestäni se, että kiinteistöveroista nyt ja myöskin tulevaisuu-
dessa päätetään kunnissa, nimenomaan kunnanvaltuustoissa. Siellä se päätöksenteko on ni-
menomaan lähellä ihmisiä.

Omasta mielestäni kiinteistövero ei ole ongelmaton asia. Siinä on ongelmakohtia, ja nyt
pitäisi pikemminkin katsoa tulevaisuuteen, kiinteistöverotuksen uudistukseen, miten sitä
tehdään. Siinä on tärkeää, että tontin ja rakennusten verotusarvo päivitetään siten, että kat-
sotaan sijaintiin perustuva maan arvo, rakentamiskustannukset, ikä, mikä rakennuksella
31



Pöytäkirjan asiakohta PTK 106/2017 vp
on, ja myöskin ne yksilölliset ominaisuudet, mitä kyseisellä rakennuksella on. Tässäkin
uudistuksessa sitten on omasta mielestäni tärkeää se, että meillä digitaalisuus huomioi-
daan siellä, että sijaintiin perustuvasta maan arvosta ja hinta-alueista laaditaan jatkuvasti
päivittyvää tietoa, hinnastoa ja niin poispäin. Sitten myöskin rakennuksen verotusarvo pe-
rustuu todelliseen kustannukseen sillä alueella. Omasta mielestäni se on tärkeää.

Se, mikä myöskin kiinteistöverossa ihmisiä keskusteluttaa aina, on se, mitä vastinetta
kiinteistöveroillaan [Puhemies koputtaa] kuntalainen saa. Siihen pitäisi kiinnittää enem-
män huomiota. Se vastine on eri kunnissa, kaupungeissa ja eri kaupunginosissa hyvinkin
erilaista.

16.02 Timo Kalli kesk: Arvoisa puhemies! Käsittelyn pohjana on valtiovarainvaliokun-
nan mietintöluonnos, jossa esitetään kolmen pykälän muuttamista. Mietinnössä kuvataan
hallituksen esitystä, mutta sitten tulee varsinainen valiokunnan mietintöluonnos. Nyt mo-
net keskusteluun osallistuvat tai osallistuneet hiukan sekoittavat näitä kahta asiaa. Minusta
olisi parempi, että enemmän keskityttäisiin käsittelyn pohjana olevaan valtiovarainvalio-
kunnan mietintöön, jossa selvästi lähdetään siitä, että se kompensaatio, jolla varhaiskasva-
tusmaksuja kompensoidaan, on jo täyttynyt 2018 osalta ja 2019 osalta [Riitta Myllerin vä-
lihuuto] vaje on 10 miljoonaa euroa. Itse henkilökohtaisesti uskon, että tällä laajemmalla
pohjalla tämä 10 miljoonaa tulee täyttymään. Siihen palataan sitten vuoden päästä, ellei
näin ole. Tämä on selkeästi mietinnössä tuotu esiin, ja toivottavasti jokainen tämän rekis-
teröi tällä tavalla.

16.03 Ville Vähämäki ps: Kunnioitettu puhemies! Totean vielä tuulivoimamietinnöstä
sen, että tämä sisältää siis kaksi lausumaehdotusta, joista ensimmäinen on oikein hyvä ja
kannatettava, mutta toinen, kun sitä lähemmin tutkii, on kyllä hiukan sekavan oloinen. Täs-
sä ehkä täytyisi vielä miettiä sitä, pitäisikö kyseistä lausumaehdotusta muokata eli täytyi-
sikö opposition tehdä siihen vastaesitys, jolla tämä saataisiin sitten oikeampaan suuntaan.
Tämä kuitenkin tulee ohjaamaan aika voimakkaasti meidän hallintokoneistoa, ja näin ol-
len voisi olla, että jonkunlainen toinen ehdotus voisi olla sopivampi.

16.04 Pia Viitanen sd: Arvoisa puhemies! Mitä tulee tähän tuulivoimaesitykseen, niin
kyllä me SDP:ssä olemme vakain tuumin ja harkiten tämänkaltaisia lausumia tänne esittä-
neet. Ideahan näissä on nimenomaan se, että hallituksella on velvollisuus kehitellä sellaiset
mallit tulevaisuudessa, joilla turvataan uusiutuvan energian, muun muassa tuulivoiman,
toimintaedellytykset, ja mielestäni tämä itse sanoma, mikä tässä on sisällä, on yksiselittei-
nen ja tärkeä sinänsä.

Todettakoon myös, kuten tuossa jo kävi ilmi, että olemme tässä sitten itse mietinnön
kanssa kyllä samaa mieltä emmekä jättäneet tähän juuri siksi vastalausetta, koska koimme,
että oli tärkeää, että esityksemme huomioitiin.

Mutta, puhemies, ihan minä tässä lopuksi nyt vielä sanon, että ei tämä keskustelu mie-
lestäni mitenkään turhaa ole, [Markku Rossi: Se jatkuu seuraavassa ponnessa!] vaikka va-
liokunnan puheenjohtaja viittasi siihen, että pitäisi puhua tästä jollakin tavalla erikaltaises-
ti. Nimittäin tässä nyt aivan lopussa tuli jälleen kerran tämä yksi tärkeä asia esille: hallitus-
puolueethan ovat sopineet niin, että mikäli nyt sitten tämä tuotto tästä ei jollakin tavalla
muutu parempaan suuntaan, niin he ovat sitoutuneet ensi vuonna edelleen etsimään tätä
edustaja Kallinkin mainitsemaa 10 miljoonan aukkoa. Ja tietenkin, jos nyt saa ennakoida
32



Pöytäkirjan asiakohta PTK 106/2017 vp
— tämän keskustelun nähneenä ja tämän tällaisen tietynlaisen jojoliikkeen, että ensin an-
netaan laki ja sitten onneksi perutaan huonot esitykset — niin jotta voitaisiin välttyä siltä,
että jälleen ensi syksynä tulee tämä hullu alarajan pakkonosto, joka sitten perutaan, kehot-
taisin jo nyt, että kannattaa etukäteen sitten katsoa ja harkita. Tämä ihan vain sellaisena ra-
kentavana toimena tähän keskustelun päätteeksi.

Yleiskeskustelu päättyi.

Eduskunta hyväksyi hallituksen esitykseen HE 96/2017 vp sisältyvän lakiehdotuksen sisäl-
lön mietinnön mukaisena. Lakiehdotuksen ensimmäinen käsittely päättyi.
33


