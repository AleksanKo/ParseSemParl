















































DEMC10A.tmp.xml


Pöytäkirjan asiakohta PTK 55/2019 vp
Pöytäkirjan asiakohta 

PTK 55/2019 vp

Täysistunto

Keskiviikko 23.10.2019 klo 14.00—17.34

3. Hallituksen esitys eduskunnalle vuoden 2019 kolmanneksi lisätalousarvioksi 
Hallituksen esitys HE 28/2019 vp
Lisätalousarvioaloite LTA 10/2019 vp
Valiokunnan mietintö VaVM 5/2019 vp

Ainoa käsittely

Puhemies Matti Vanhanen: Ainoaan käsittelyyn esitellään päiväjärjestyksen 3. asia. Kä-
sittelyn pohjana on valtiovarainvaliokunnan mietintö VaVM 5/2019 vp.

Asian käsittely alkaa yleiskeskustelulla, jossa on nopeatahtinen osuus, jolloin etukäteen
varatut puheenvuorot saavat kestää enintään 5 minuuttia. Puhemiesneuvosto suosittaa, että
myös nopeatahtisen keskusteluosuuden jälkeen pidettävät puheenvuorot kestävät enintään
5 minuuttia. Lisäksi myönnän harkitsemassani järjestyksessä vastauspuheenvuoroja.

Keskustelu

14.02 Johannes Koskinen sd (esittelypuheenvuoro): Arvoisa puhemies! Vuoden 2019
kolmas lisätalousarvio on suhteellisen laajan yksimielisyyden vallitessa käsitelty. Siihen
liittyy kuitenkin yksi eriävä mielipide, jossa esitetään lisäystä kunnille siirrettävään mää-
rärahaan.

Hallituksen esitys kuntien peruspalvelujen valtionosuuteen tehtävästä 237 miljoonan
euron korotuksesta koskee vuodelta 2020 aiennettavaa siirtoa kilpailukykysopimuksen to-
teuttamiseen liittyvästä kompensaatiosta. Kyseessä on kertakorvaus, joka maksetaan kun-
nille kuluvan vuoden marras- tai joulukuussa tasasuuruisesti 43,22 euron suuruisena sum-
mana asukasta kohden. Valiokunta pitää kompensaation aikaistusta perusteltuna kuntata-
louden heikon tilanteen vuoksi. Kuntien toimintamenot ovat kasvaneet, minkä lisäksi ve-
rokertymät ovat olleet ennakoitua pienemmät. Tämän arvioidaan johtuvan muun muassa
ennakonpidätykseen tehdyistä menettelymuutoksista ja kansallisen tulorekisterin käyt-
töönottoon liittyvistä tekijöistä, jotka vaikuttavat kertymien ajoitukseen. 

Kuntaliiton arvion mukaan kuntatalouden tila on heikentynyt kuluvana vuonna voimak-
kaasti. Erityisen voimakkaasti kevään ennusteesta ovat pudonneet kuntien verotulot. Myös
kuntatalouden menot ja investoinnit ovat kasvaneet odotettua nopeammin. Tilikauden tu-
los on painumassa tänä vuonna yhteensä 0,9 miljardia euroa alijäämäiseksi. Tätä ennen
kunnallisen kirjanpitohistorian heikoin tilikauden tulos nykytyyppisten tilinpäätösten aika-
na on ollut 0,4 miljardia euroa elikkä 400 miljoonaa euroa miinusmerkkinen, alijäämäinen
tilinpäätös vuonna 2012. Kuntien verotulokertymän lasku tänä vuonna on johtunut siis pit-
kälti tuloverotuksen järjestelmämuutoksista, ei niinkään suhdannekehityksen voimakkaas-
ta hiipumisesta. Vuoden alussa käyttöön otettu vuositulorajaan perustuva verokorttiuudis-
 Tarkistettu
4.0



Pöytäkirjan asiakohta PTK 55/2019 vp
tus sekä tulorekisteri synnyttivät kuntien verotilityksiin eräänlaisen rytmihäiriön, joka on
myöhentänyt verotulojen kertymistä.

Suuri tekijä tietysti on myös se, että kuntatalouden tilaa heikentävät juuri tänä vuonna
monet edelliseltä hallituskaudelta periytyvät valtionosuuksia leikkaavat päätökset. Tyypil-
lisesti ne liittyvät kilpailukykysopimuksen tai erilaisten säästölakien toimeenpanoon.
Kiky-leikkaukset ovat kuluvana vuonna täysimääräisiä, vaikka esimerkiksi lomarahaleik-
kauksesta saatu säästö kutistuu jo pois eikä työajan pidennys ole Kuntaliiton arvion mu-
kaan tuonut kuntiin sille asetettuja säästötavoitteita. Lisäksi kuntien verotuottojen kerty-
mistä on hidastanut jo useamman vuoden ajan palkansaajien sosiaalivakuutusmaksujen
nousu.

Summalukuinahan tämä näyttäisi siltä, että tuo peittäisi reilun neljänneksen kuntien ali-
jäämästä, mutta kuntakohtaisesti se ei ihan yhtä lohdullista paikkausta tee, koska kompen-
saatio maksetaan asukasmäärän pohjalta tasasuuruisena ja sitä menee myös niille kunnille,
jotka näillä näkymin tekevät positiivisen tilinpäätöksen tältä vuodelta. Mutta se helpottaa
kyllä tuntuvasti useimpien alijäämäkierteeseen joutuneiden kuntien taloustilannetta ja on
kovinkin positiivinen toimi. Ne isommat lääkkeethän tulevat ensi vuoden talousarvion yh-
teydessä, ja niistä keskustellaan sitten erikseen.

Hallitushan esitti tässä lisätalousarviossa myös tarkistuksia tuloarvioihin. Muun muassa
arvonlisäveron ja varainsiirtoveron tuottoarvioita korotetaan, kun taas ansio- ja pääomatu-
loveron sekä energiaveron tuottoarvioita alennetaan. Yhteenlaskettuna ja summattuna tu-
loarvioita alennetaan 443 miljoonaa euroa. Näillä muutoksilla valtionvelan määrän arvioi-
daan olevan tämän vuoden lopussa noin 107,4 miljardia euroa eli noin 44 prosenttia suh-
teessa bruttokansantuotteeseen.

Valiokunta esitti siis päätösehdotuksenaan, että eduskunta hyväksyy muuttamattomana
hallituksen esitykseen 28 näille valtiopäiville sisältyvän ehdotuksen vuoden 2019 kolman-
neksi lisätalousarvioksi ja että eduskunta hylkää lisätalousarvioaloitteen LTA 10 näille
valtiopäiville ja että eduskunta päättäisi, että vuoden 2019 kolmatta lisätalousarviota sovel-
letaan tämän kuun lopusta elikkä 31.10.2019 alkaen.

14.08 Timo Heinonen kok: Arvoisa herra puhemies! Hyvät edustajakollegat ja muut pai-
kallaolijat! [Mika Niikko: Lehdistö!] Meillä on käsittelyssä lisätalousarvio, jossa siis jon-
kin verran on pieniä muutoksia tuloarvioihin ja sitten tämä korjaus kunnille tulorekisteri-
uudistuksen vuoksi, jota varhaistetaan siis tämän vuoden puolelle jonkin verran helpotta-
maan vaikeaa kuntataloutta. Budjettiriihessähän hallitus päätti myös valtion lisätalousarvi-
osta, jonka mukaan kunnat saavat tänä vuonna tuon 237 miljoonaa euroa, jolla vältetään
kiky-sopimuksen mukaisten lomarahaleikkausten huomioiminen kahteen kertaan. Tästä
huolimatta meillä ensi vuoden talous kunnissa näyttää kyllä entistä huonommalta.

Valtion vuoden 2020 budjetti helpottaa kuntatilannetta mutta ei todellakaan tule ratkai-
semaan kuntatalouden alijäämäisyyttä. Kuntatyönantajien Jalonen totesi: ”Tämä ei kuiten-
kaan korjaa kuntatalouden alijäämää. Tiukasta taloustilanteesta kertovat kuntien käynnis-
tämät yt-neuvottelut, joista ovat nyt ilmoittaneet suuretkin kuntatyönantajat. Tämä on
poikkeuksellista.” Hän myös totesi: ”Kuntien on saatava uusiin tehtäviin ja velvoitteisiin
täysimääräinen valtionosuus niin, että todelliset kustannukset tulevat katetuksi.”

Oikeastaan tästä tulen siihen, millä tavalla nyt esimerkiksi hallitus on ratkomassa tätä
yhtä soten isoa kokonaisuutta eli vanhustenhoidon — kokoomuksenkin kannattamaa —
hoitajamitoitusta, minkä hallitus on nyt muuttanutkin henkilöstömitoitukseksi. [Pia Viita-
2



Pöytäkirjan asiakohta PTK 55/2019 vp
sen välihuuto] Tähän ei ole varattu rahaa, ei ensi vuodelle eikä tuleville vuosille. Kun tätä
asiaa jonkin verran selvitin, niin esimerkiksi vuonna 2023, kun henkilöstömitoituksen pi-
täisi tulla voimaan aprillipäivänä huhtikuussa, itse asiassa rahaa on tämä vasemmistohalli-
tus varannut budjettiin 70 miljoonaa euroa, kun pitäisi varata 250 miljoonaa. [Sanna Anti-
kainen: Juuri näin!] Eli tässä tulemme siihen tilanteeseen, että meillä itse asiassa kunnat
ovat tämäntyyppisen politiikan jälkeen entistä vaikeammassa tilanteessa. No mitä he esit-
tävät ensi vuodelle, kun jo tietynlaisia tiukennuksia ainakin ministeri Kiuru on puheissaan
sanonut vanhustenhoidon henkilöstötilanteeseen? He esittävät lisäystä 5 miljoonaa euroa.
No kokoluokan voi ymmärtää hyvin sillä, että tämä on vain hieman yli puolet siitä, mitä he
esittävät omien ministereidensä erityisavustajien palkkaukseen. Eli meidän vanhustenhoi-
don henkilöstön määrän lisäykseen osoitetaan vain hieman yli puolet siitä, mitä he esittä-
vät omien avustajiensa palkkaukseen. Eli tähän meidän kuntatalouden kokonaisuuteen on
tulossa merkittäviä isoja velvoitteita ilman todellista kestävää rahoituspohjaa. [Mikko Sa-
vola: Rakentavaa oppositiopolitiikkaa!] 

Arvoisa puhemies! Oikea ratkaisu on tietysti se, että näitä toimenpiteitä tehtäisiin niin,
että rahat riittävät tulevaisuudessa ja myös niin, että ei annettaisi lupauksia vanhuksille
eikä peruspalveluiden tarvitsijoille tai tehtäisi sellaisia toimenpiteitä, jotka vievät jopa kun-
tataloutta huonompaan suuntaan — mistä siis tässä Jalonenkin edellä mainitsi.

Arvoisa puhemies! Meidän hallitus otti varsin nöyrästi vastaan yhden virkamiehen kir-
jelmöinnin liittyen nuorten toivomiin kevytautoihin. No nyt on tullut toinen muikkari
EU:lta, [Antti Lindtmanin välihuuto] ja tämä koskee itse asiassa Rinteen hallituksen koko
talouspolitiikkaa. Nyt tietysti on kysymys siitä, otatteko tämän muistutuksen yhtä nöyrästi
vastaan ja ryhdytte toimenpiteisiin täyttääksenne näitä Euroopan unionin komission anta-
man muistutuksen vaateita vai onko tämä nyt teidän mielestänne pienempi asia kuin se ke-
vytautokysymys, jossa olitte nöyrästi EU:n edessä suurin piirtein rähmällänne. [Antti Lin-
dtmanin välihuuto]

Arvoisa puhemies! Suomi on saanut siis kovaa kritiikkiä EU:n puheenjohtajamaana en-
sin työstämästään EU:n budjettisuunnitelmasta, josta itse asiassa Financial Timesissa to-
dettiin, että ainoa saavutettu konsensus oli se, että lähes kaikki hallitukset vihaavat Suo-
men suunnitelmaa. Näin olette onnistuneet Euroopan unionin talouden hoidossa, ja sitten
kun katsomme, miten Suomessa on mennyt, [Puhemies: 5 minuuttia!] niin EU-komissio
pyysi Suomelta lisätietoja ensi vuoden alustavasta talousarviosta, ja itse asiassa valtiova-
rainministeri Mika Lintilä totesi, että ”meidän arviomme mukaan kyse ei ole erityisen va-
kavasta vakaus- ja kasvusopimuksen noudattamatta jättämisestä” — mutta on siis kuiten-
kin kyse siitä. [Puhemies: 5 minuuttia täynnä!] 

Arvoisa puhemies! Loppuun totean, että Suomi sai EU-komissiolta siis varoituksen jul-
kisesta rahankäytöstä. EU:n Suomelle antama varoitus koskee julkisten menojen lisäyksiä.
[Antti Rantakangas: 5 minuuttia!] Euroopan komissio on antanut Suomelle varoituksen,
jonka mukaan Suomen ensi vuoden budjetti voi olla Euroopan unionin budjettikurisääntö-
jen vastainen. Toivottavasti hallitus on tässä talouskysymyksessäkin yhtä suoraviivainen
kuin oli nuorten kevytautojen torppaamisessa. [Välihuutoja] 

Puhemies Matti Vanhanen: Myönnän pyydetyistä puheenvuoroista neljä seuraavaa, ja
sen jälkeen otamme debatin.
3



Pöytäkirjan asiakohta PTK 55/2019 vp
14.14 Pia Viitanen sd: Arvoisa puhemies! Tämä toimi, mitä tässä lisätalousarviossa teh-
dään, on varsin tarpeellinen, eli näitä kiky-palautuksia ennenaikaistetaan, millä helpote-
taan kuntien tilannetta edellisen hallituksen jäljiltä, eli voisi sanoa ja kiteyttää tämän sano-
malla, että tässä sitä nyt sitten edellisen hallituksen toimia paikkaillaan. Mutta hyvä, että
näin — on tärkeää, että kunnat saavat tämänhetkiseen tilanteeseen hieman helpotusta.
Tuossa tuli mieleen, kun kuuntelin edellistä puheenvuoroa, että taisi olla erilaiset mietteet
siellä kokoomuksessakin vuosi takaperin syksyllä, kun silloin vielä puheenjohtaja Orpo ta-
lousarviokeskustelussa totesi, että kuntatalous on vahvempi kuin 20 vuoteen. Näin vielä
viime syksynä sanottiin, ja nyt näemme tulokset. [Timo Heinonen: Nythän on eri hallitus!]
Eli valitettavasti kovin vahva tämä kuntatalous ei ole, ja tämä uusi hallitus onneksi nyt suo-
raan sanottuna paikkaa kokoomuksen jälkiä: nyt ei enää leikata, [Timo Heinonen: Päämi-
nisteri Sipilä totesi, että älkää sössikö taloutta!] nyt kuntien asema paranee 1,1 miljardilla
eurolla kaiken kaikkiaan ensi vuonna, ja tässä otetaan tälle vuodelle tämä ensimmäinen
paikkuuaskel. Tästä on, puhemies, kysymys. Ihan turha muuksi yrittää tätä asiaa muuttaa.
[Ben Zyskowicz: Turhaan haukutte kikyä, kun itse kannatitte sitä!]

Kaiken kaikkiaan olen hyvin tyytyväinen siitä linjasta, että esimerkiksi kunnissa mah-
dollistetaan taas ensi vuonna edellisen hallituksen lakkauttama, hyvin toimiva kuntakokei-
lu, kiitos siitä hallitukselle ja ministeri Harakalle. Esimerkiksi Pirkanmaalla, Tampereella,
tästä saatiin erittäin hyviä tuloksia. Oli todella suuri sääli, että edellinen hallitus lakkautti
tämän hyviä tuloksia tuottaneen kuntakokeilun. Kyllä aktiivimallit voimassa pidettiin,
mutta oikeat työllistävät toimet lakkautettiin. [Ben Zyskowicz: Joo, eihän edellinen halli-
tus työllisyyden eteen mitään saanut aikaan!] Nyt onneksi, kuntienkin kannalta, tämä kun-
tapohjainen kokeilu voi ensi vuonna jatkua, mikä on tietenkin tärkeää, koska jos työllisyys-
astetta saataisiin kunnissa paremmaksi, niin varmasti myös se taloustilanne sitä kautta hel-
pottaisi. [Ben Zyskowicz: Sitä odotellessa!]

Puhemies! Tässä vähän viitattiin tähän hallituksen linjaan. Täällähän on käyty niin väli-
kysymyksen yhteydessä kuin budjettikeskustelussakin siitä kovasti keskustelua, ja mieles-
täni on syytä ehkä kerrata se muutos, mikä tapahtui, kun kansa uurnilla kävi ja hallitus
vaihtui. Onhan tässä nyt nähtävissä, niin kuntapuolella kuin muuallakin, että nyt ollaan
siirrytty siitä oikeistolaisesta leikkauspolitiikasta politiikkaan, jossa satsataan koulutuk-
seen, [Timo Heinonen: Velanottopolitiikkaan!] satsataan pienten ihmisten toimeentuloon
ja tulevaisuusinvestointeihin. Eli suunta on muuttunut, ja se suunta on täysin oikea. Kokoo-
mukselta tietenkin voisi kysyä, mikä tämä hattutemppu olisi tai mitä he itse haluaisivat teh-
dä, kun he tuntuvat moittivan kovasti alijäämää mutta olisivat kovasti myös laskemassa ve-
roja, eivätkä samaan aikaan kertoisi, mistä leikataan. [Ben Zyskowicz: Lisätuloja työlli-
syyttä parantamalla!] Kiinnostaisi tietää, että kunniltako leikattaisiin vai koulutuksestako
leikattaisiin vai liikenneinvestoinneista, vanhustenhoivasta, eläkkeensaajien toimeentulon
parannuksista — mistä kokoomus leikkaisi, sitä emme ole kuulleet. [Ben Zyskowicz: Ei
mistään! — Timo Heinonen: Ei mistään!]

Mitä tulee budjetin talouslinjaan, joka on tässä suhdannetilanteessa lievästi elvyttävä,
niin pyydän huomiota sille tosiasialle, että esimerkiksi arvostettu talousasiantuntija Sixten
Korkman käytti puheenvuoron, jossa hän juuri kuvasi vallitsevaa taloustilannetta ja totesi,
että näissä olosuhteissa, jolloin korko on matala ja talous hiipuu, elvyttävä politiikka on pe-
rusteltua, ja sitähän hallitus juuri tekee. Muun muassa Martti Hetemäki, arvostettu henkilö,
totesi, että työttömiä oli jätetty heitteille, ja nyt esimerkiksi palkkatukea lisätään. Tässä on
paljon selkänojaa asiantuntijoilta näille hallituksen toimille. [Timo Heinosen välihuuto]
4



Pöytäkirjan asiakohta PTK 55/2019 vp
Se, mitä tulee komission kantaan, on aika mielenkiintoista. Nimittäin mehän täällä vii-
me viikolla budjettikeskustelussa toimme esiin tämän Reutersilta saadun tiedon, jonka mu-
kaan komissio oli nimenomaisesti sanonut, että nyt niiden maiden, joilla on varaa tehdä tie-
tyllä tavalla elvyttävää finanssipolitiikkaa, tulisi toimia, koska taloussuhdanne on se, mikä
on. Eli se, mitä komissio on tässä uutisessa viestinyt, on toki hieman erisuuntaista kuin
mitä kokoomus tuossa äsken tuntui edellisessä puheenvuorossaan korostavan. [Ben Zys-
kowicz: Ehkä ne eivät tarkoittaneet Suomea!] 

Puhemies! Tältä pohjalta jatketaan keskustelua. Tässä on tärkeä satsaus kunnille, ja us-
kon siihen, että hallituksen toimet myös esimerkiksi kuntakokeilujen suhteen antavat kun-
nille lisää toivoa. [Antti Lindtman: Selvästi kokoomuskin tukee tätä satsausta kuntiin!]

14.19 Tiina Elo vihr: Arvoisa puhemies! Kuten täällä on jo todettu, tällä lisätalousarviol-
la päätämme tosiaan, että kuntien ensi vuoden valtionosuuksien maksatusta aikaistetaan
siirtämällä kertaluonteinen 237 miljoonan euron valtionosuuksien lisäys tälle vuodelle.
Kyse on kiky-sopimuksen lomarahaleikkauksiin liittyvästä kompensaatiosta, jolla välte-
tään valtionosuuden vähentäminen kahteen kertaan kikyn takia. Tälle vuodelle siirrettävä
237 miljoonan euron summa vähennetään vastaavasti ensi vuoden valtionosuuksista, eli
tällä helpotetaan kuntien akuuttia kassakriisiä tänä vuonna. Se ei kuitenkaan sinällään auta
kuntien talousahdingossa ensi vuonna tai pidemmällä tähtäimellä.

Arvoisa puhemies! Suomen kuntatalous on heikoissa kantimissa, ja se on huolestutta-
vaa, koska kuntien taloudesta riippuu aivan olennaisesti se, pystyvätkö kunnat huolehti-
maan asukkaidensa terveydestä ja hyvinvoinnista, pystyvätkö kunnat tarjoamaan laadukas-
ta koulutusta ja varhaiskasvatusta sekä pystyvätkö kunnat torjumaan ilmastonmuutosta ja
suojelemaan ympäristöä. Taustalla on kuntien toimintamenojen kasvun kiihtyminen sa-
malla kun verokertymä on jäämässä ennakoitua pienemmäksi. Kuntien menoja kasvatta-
vat erityisesti väestön ikääntymisestä johtuva sosiaali- ja terveysmenojen kasvu sekä hal-
lituksen päättämät uudet, sinänsä tosi tarpeelliset toimenpiteet. Sen takia onkin tärkeätä,
että hallitus onnistuu nyt viemään sote-uudistuksen maaliin tällä kaudella, niin kuin olem-
me hallitusohjelmassa linjanneet.

Kunnille tulevat uudet tehtävät tarkoittavat suurelta osin asukkaille tärkeitä palveluita,
satsauksia lastemme ja nuortemme hyvinvointiin ja oppimiseen, satsauksia perustervey-
denhuollon vahvistamiseen ja vanhustenhoivan laadun parantamiseen. Esimerkiksi perus-
opetuksen laadun ja tasa-arvon vahvistamiseen osoitetusta 60 miljoonan euron summasta
57 miljoonaa kohdistuu kuntatalouteen. Hallitusohjelman mukaan kunnille tulevat tehtä-
vät kompensoidaan kunnille täysimääräisesti, ja tästä me tulemme hallituksessa pitämään
kiinni. [Ben Zyskowicz: No, se nähdään!] Kunnissa tehdään käytännössä se tärkeä työ,
jonka tuloksena ihmisten arki sujuu ja elämässä eteen tuleviin ongelmiin saa matalalla kyn-
nyksellä viipymättä apua.

Arvoisa puhemies! Kaikki, jotka ovat mukana päättämässä kotikuntansa ensi vuoden ta-
lousarviosta, tietävät, että kuntatalouden sopeutuspaine on suuri ja paine leikata asukkaille
tärkeistä palveluista on kova. Ilman uusia toimenpiteitä kuntatalouden lainanottotarpeeksi
on arvioitu 1,9—2,7 miljardia euroa tällä kehyskaudella. Tuloveroprosentin korotuspainet-
ta on melkein 90 prosentilla kunnista. Kuntatalouden vakautus vaatii sekä rakenteellisia
toimia että kuntien oman toiminnan kehittämistä. Samalla on vahvistettava kuntien tulo-
pohjaa. Työllisyyden parantaminen on tähän tärkeä keino, kuten edustaja Viitanen äsken
kuvasi. [Ben Zyskowicz: Sitä odotellessa!]
5



Pöytäkirjan asiakohta PTK 55/2019 vp
Arvoisa puheenjohtaja! Kuntien taloussuunnittelua on sotkenut verokertymäennusteen
arvioitu satojen miljoonien eurojen aleneminen. Tämän vuoden kertymän arvioidaan pai-
nuvan jopa 900 miljoonaa euroa aiemmin arvioitua alemmas. Verohallinnon tekemien sel-
vitysten perusteella kertymävaje johtuu suurimmaksi osaksi uudesta verokorttimuutokses-
ta sekä vuoden alussa käyttöön otetun kansallisen tulorekisterin ilmoitusongelmista, ja
nämä ovat sinänsä pysyviä muutoksia.

Arvoisa puhemies! Nostan vielä esiin kasvukaupunkien ja erityisesti metropolialueen
haasteet: Asuntopula ja kohtuuhintaisten asuntojen puute sekä suuret investointipaineet,
kun kouluja ja päiväkoteja on rakennettava kasvavalle lapsimäärälle ja myös korjattava si-
säilmaongelmaiset koulut ja päiväkodit. Tarvitsemme toimivaa joukkoliikennettä kestä-
vään liikkumiseen ja kasvavalle ikääntyvälle väestölle tarvittavat palvelut.

Palvelutarvetta kasvattavat myös kasvava maahanmuuttajataustaisen väestön määrä
sekä monenlaiset syrjäytymisen haasteet, jotka korostuvat erityisesti kaupungeissa. [Jussi
Halla-aho: Liittyvätkö toisiinsa?] Yli 60 prosenttia suomalaisista asuu kymmenellä kau-
punkiseudullamme. Ennustetaan, että vuonna 2040 suomalaisista 67 prosenttia asuu kau-
pungeissa. Kasvukaupungeilla on keskeinen rooli kestävän kasvun ja työllisyyden edistä-
misessä, ilmastonmuutoksen torjunnassa ja syrjäytymisen ehkäisyssä. Onkin tärkeää, että
tämä hallitus tekee myös vahvaa kaupunkipolitiikkaa. Ei unohdeta sitä myöskään tässä sa-
lissa. [Ben Zyskowicz: Olisiko konditionaali ollut paikallaan?]

14.24 Anu Vehviläinen kesk: Arvoisa puhemies! Olemme aina tässä salissa tienneet, että
te, edustaja Viitanen, harrastatte poliittista arkeologiaa, ettekä pettänyt tälläkään kertaa.
[Pia Viitasen välihuuto] Sen verran haluan todeta kyllä, että 2015, kun aloitimme Sipilän
hallituksen kanssa, oli tilanne se, että valtio otti lähes 7 miljardia euroa velkaa, ja kyllähän
se vain niin oli, että oli vastuullista, että ruvettiin myös julkista taloutta laittamaan silloin
kuntoon.

Sitten tähän itse asiaan. Ensinnäkin pidän erittäin hyvänä sitä, että hallitus elää ajassa ja
tämän lisätalousarvion kautta nyt tulee tämä 237 miljoonaa euroa kunnille. Se on enem-
män kuin tarpeen. Kuntatalous on mennyt vähän yllättäinkin huonoon kuntoon, ja täällä on
jo tuotu esille, että se johtuu osittain näistä rytmihäiriöistä ja teknisistä seikoista, jotka liit-
tyvät verotukseen, kuten tähän verokorttiuudistukseen ja tulorekisterin käyttöönottoon. Jos
ymmärrän oikein, niin kysymys on suomeksi sanottuna siitä, että ennakolta ei tiedetä riit-
tävän hyvin, ja tässä meillä on totta kai parannettavaa Verohallinnon osalta myös. Me
emme tiedä riittävän hyvin, minkä verran verotuloista tulee menemään minäkin vuonna
seurakunnille, kunnille tai valtiolle ja minkä verran verotusta tulee ihmiselle itselleen.
Tämä on se juurisyy tässä, mikä aiheuttaa ongelmaa.

Sitten poliittisista ongelmista: Ongelma on kyllä se, että me emme ole saaneet aikaisek-
si sote-uudistusta. Meillä on nyt seitsemäs hallitus, joka tekee sote-uudistusta, ja niin kauan
kuin sote on kuntien vastuulla, meillä tulee olemaan vaikeuksia kuntataloudessa. Se on
ihan selvä asia, ja näin tulee lähivuosinakin olemaan. Sen takia pidän erittäin hyvänä, että
tämä hallitus omassa hallitusohjelmassaan ja kunta- ja alueosaston vedolla valtiovarainmi-
nisteriössä tekee laajempaa tilannekuvaa tästä kokonaisuudesta — kuntataloudesta, palve-
luista, henkilöstön saatavuudesta — sekä ihan yksittäisen kunnan tasolla, kuntaryhmittäin
että kokonaisuutena. Tällaiselle tietopohjalle meillä kaikilla on varmasti erittäin paljon tar-
vetta.
6



Pöytäkirjan asiakohta PTK 55/2019 vp
Sitten otan esille perussuomalaisten vastalauseen tästä: Täällä on kiinnitetty huomiota
siihen, että harkinnanvaraisiin on esitetty vain 10 miljoonaa euroa. Se on totta, että 10 mil-
joonaa euroa esitettiin silloin, kun lähdettiin tämän vuoden budjettia valmistelemaan —
touko—kesäkuussa muistaakseni tein silloin esityksen siitä, mitä siihen esitetään. Silloin
puolitoista vuotta sitten kuntatalouden näkymä oli aika tavalla vielä hyvä, ja oli minusta jo
hyvä, että me saimme tämmöisen pienen puskurin tähän, jolloin voidaan kaikkein heikoim-
massa asemassa olevia kuntia auttaa. Kun kaivoin vähän tietoja, kävi ilmi, että edellisen
kerranhan meillä on ollut kuntien harkinnanvarainen avustus vuonna 2014, ja silloin sum-
ma oli 20 miljoonaa euroa. Meitä on monia, jotka muistamme aikoja, jolloin meillä on ol-
lut todellakin lähes puolet kunnista hakemassa harkinnanvaraista. Se on pikalaastaria, ei-
hän se voi auttaa kuin hetkellisesti, ja siinä on tiukat kriteerit, miten sitä annetaan sitten
eteenpäin.

Sitten otan vielä toisen asian: Tämä on ehkä pieni nyanssiasia, mutta täällä perussuoma-
laisten vastalauseessa sanotaan, että pitää vahvistaa valtiovarainministeriön kuntatalous-
osaston osaamista ja johtamista. Minun käsitykseni mukaan ensinnäkin valtiovarainminis-
teriössä ei ole kuntatalousosastoa. Kansantalousosasto on, mutta sitten on kunta- ja
alueosasto. Ajattelen kyllä, että kun kunta- ja alueosasto ei ole vastuullinen myöskään näis-
tä veromuutoksista, mitä siellä on tapahtunut, tästä rytmimuutoksesta, niin minä puolustan
tätä osastoa. He kyllä tekevät niillä tiedoilla, mitä saavat, mahdollisimman hyvää ja paras-
ta tulosta, ja kuten jo aiemmin sanoin, he ovat vetämässä tätä tärkeää työtä koko kuntaken-
tän ja kuntatalouden näköalasta. Toivon, että me voisimme antaa sille työlle kuitenkin kai-
ken tukemme.

14.29 Arja Juvonen ps: Arvoisa herra puhemies! Perussuomalaiset ovat hyvin huolis-
saan kuntatalouden tilasta. Todellakin käsittelemme tässä hallituksen esitystä tämän vuo-
den kolmanneksi lisätalousarvioksi, ja me esitämme tähän, että harkinnanvaraista val-
tionosuutta kasvatetaan siitä 10 miljoonasta 60 miljoonaan, ja se tulee tässä meidän vasta-
lauseessa hyvin esille.

Perussuomalaiset kantavat huolta myös tulevaisuudesta ja siitä, mitä ensi vuoden bud-
jetti tuo meille tullessaan. Me olemme kuulleet, ja kaikki täällä eduskunnassa ovat toivo-
neet, että me saamme hoitajamitoituksen, ja se maksaa, mutta myös hoivatakuu on tärkeä,
ja sitä, hallitus, olette tuomassa. Nämä molemmat asiat, henkilöstömitoitus — jollaista te
tästä hoitajamitoituksesta nimikkeenä käytätte — ja hoivatakuu, ovat tällä hetkellä riittä-
mättömästi budjetoituja, ja se on erittäin huolestuttavaa. Olette kertoneet kansalaisille ja
meille edustajille täällä, että hoivatakuu tuo sen tuhat lääkäriä lisää. Täällä puhutaan koko
ajan lääkäreistä ja siitä, että ihminen pääsee hoitoon seitsemän arkipäivän kuluessa, kun
hoivatakuu tulee, mutta todellisuus on ikävä kyllä toinen. Rahaa ei siellä ole, ja kun taus-
tamateriaaleja tutkii, niin siellähän puhutaan moniammatillisista tiimeistä, mikä tarkoittaa,
että sen kanssa, mitä ihmiset odottavat ja mitä Suomen sosiaali- ja terveydenhuolto kaipaa
— peruspalvelut kuntoon, lääkärillepääsy turvattava — käy niin, että itse asiassa sinne lää-
kärille ei sitten pääsekään vaan siellä sote-keskuksessa ohjataan moniammatillisen tiimin
luokse. Huolestuttaa erityisesti, oletteko johtaneet harhaan nyt jälleen kerran Suomen kan-
saa ja syöneet sananne. Kenenkä vastaanotolle se ihminen loppujen lopuksi pääsee? Pää-
seekö se sinne lääkärille viikossa, vai pääseekö se jonnekin moniammatillisen tiimin vas-
taanotolle, ja keitä ne henkilöt ovat? Suomessa suurin ongelma sosiaali- ja terveydenhuol-
lossa on tällä hetkellä se, että lääkärille ei pääse riittävän ajoissa, ja tämä asia pitää laittaa
7



Pöytäkirjan asiakohta PTK 55/2019 vp
kuntoon, mutta te tuotte nyt meille moniammatilliset tiimit. [Eduskunnasta: Vähän eri
asia!] Tämä minua mietityttää, että mitä tämä tarkoittaa.

Todellakin toimenpiteitä saamme tehdä paljon, ja muun muassa omassa kotikunnassani
Espoossa väestöä on tullut vuoden aikana 6 000 henkilöä lisää, ja kun lakisääteiset palve-
lut on kaikille toteutettava, niin mistä sitten kaikki tämä koostuu? Työpaikkoja ja verotu-
loa — se on sen kaiken ydin, ja sen eteen ponnistelemme. [Vastauspuheenvuoropyyntöjä]

Puhemies Matti Vanhanen: Nyt on avattu vastauspuheenvuoroille mahdollisuus.

14.32 Ben Zyskowicz kok (vastauspuheenvuoro): Arvoisa herra puhemies! Edustaja Vii-
tanen ei näytä lainkaan ymmärtävän, mistä taloudessa on kyse. Nykyinen hallitus pelaa
valtavalla riskillä, kun se laittaa kiinni yli tuhat miljoonaa euroa, yli miljardin siis, pysy-
viin menoihin ilman että sillä on mitään tietoa näistä tuloista. [Pia Viitasen välihuuto] Hal-
lituksen omien puheiden mukaan tämän yli miljardin laittaminen kiinni tarkoittaa sitä, että
jos käy ilmi, että sitten työllisyys ei kehitykään aiotulla tavalla ja se ei rahoitakaan näitä
menolisäyksiä, sitten arvioidaan jo tehtyjä menolisäyksiä. Niinköhän tulee käymään? Pää-
ministeri Rinne on sanonut, että ei niitä nyt ruveta avaamaan, keskustan edustajat ovat sa-
noneet, että ruvetaan avaamaan. Voisitteko, edustaja Viitanen, kertoa, kumpi on hallituk-
sen tarkoitus?

14.33 Maria Guzenina sd (vastauspuheenvuoro): Arvoisa puhemies! Hoiva, huolenpito
ja koulutus, ne todellakin Suomessa ovat kuntien kontolla, ja kun edustaja Juvonen tässä
harmitteli vaikeaa taloustilannetta myös oman kotikaupunkinsa osalta, niin täytyy sanoa,
että ilman tätä Rinteen hallituksen paikkaustoimenpidettä — jo tänä vuonna, ja etupainot-
teisesti sitten 1,1 miljardia euroa — Espoonkin talous olisi huomattavasti huonommissa
kantimissa. Hallitus on todellakin sitoutunut rahoittamaan kaikki uudet tehtävät täysimää-
räisesti valtionosuuksien kautta. Eikö tämä ole hyvä asia? [Leena Meren välihuuto]

Kun katson sinne kokoomuksen puolelle, yritän löytää sieltä vuosi sitten valtiovarain-
ministerinä toimineen Orpon kasvoja, mutta en näen hänen kasvojaan. Näen edustaja Zys-
kowiczin kasvot, ja toki näen myöskin edustaja Heinosen kasvot — molemmat hymyilevät
— [Timo Heinonen: Nimi mainittu!] ja kysyisin nyt teiltä: Miten noin niin kuin omasta
mielestä teillä meni vuosi sitten, kun te leikkasitte? Me nyt paikkaamme. Kumman linja on
oikea?

14.34 Leena Meri ps (vastauspuheenvuoro): Arvoisa puhemies! Kun tässä keskusteltiin,
että kenen linja on oikea, niin haluan kanssa osaltani tutkiskella historiaa. Muistellaan,
mikä tilanne oli silloin kun perussuomalaiset lähtivät hallitukseen 2015: Komissio oli lait-
tamassa meitä valvontaan. Olimme syöksykierteessä. Olimme Kreikan tiellä. [Antti Lindt-
man: Niin, ja lähditte leikkaamaan!] SDP oli vihreiden kanssa husannut hallituksessa
useamman vuoden, ja 100 000 uutta työtöntä oli saatu aikaiseksi. Jos se on saavutus, niin
hyvä näin. Nyt uudelleen on se tilanne, eli ketkä ovatkaan hallituksessa? Olisikohan näitä
samoja toimijoita, SDP etunenässä pääministeripuolueena. Ja taas alkaa komission varoi-
tusten linja. Että kun historiaa lähtee muistelemaan, on aina tietysti hyvä ottaa koko kirjo
esille.
8



Pöytäkirjan asiakohta PTK 55/2019 vp
Hyvinkään kaupunginhallituksen edustajana totean, että toki olemme tyytyväisiä, että li-
särahoitusta tulee, mutta huolissamme siitä, pitävätkö lupaukset siitä, että kun lisää tehtä-
viä tulee, rahoitus kanssa tulee. [Ben Zyskowicz: Sitä odotellessa!]

14.35 Antti Rantakangas kesk (vastauspuheenvuoro): Arvoisa puhemies! Perussuoma-
laisten puolelta kannetaan huolta kuntataloudesta, mikä on aiheellistakin. Mutta budjetti-
keskustelussa ei tullut selväksi, onko perussuomalaisten linja sama kuin mikä puheenjoh-
taja Halla-ahon linja on ollut 2011 Helsingin Sanomien vaalikoneessa, [Välihuutoja perus-
suomalaisten ryhmästä] jossa hän sanoi, että verotulojen tasausjärjestelmästä pitää luopua,
että se on vanhakantaista kepulaista aluepolitiikkaa ja että jokainen kunta tuottakoon ne
palvelut, mihin omat rahat riittävät. Kysymys siis kuuluu: onko perussuomalaisten linja
sama kuin mikä oli puheenjohtaja Halla-ahon linja 2011? [Leena Meri: Meidän linja löy-
tyy meidän ohjelmasta!] Toivottavasti se on muuttunut, mutta siinä keskustelussa se ei tul-
lut esille. Toivon, että sanotte yksiselitteisesti, kannatatteko te muitten puolueitten tavoin
tätä tasausjärjestelmää, joka on elinehto sille, että suomalaisissa köyhissä kunnissa pysty-
tään peruspalvelut tarjoamaan. Edustaja Kankaanniemi, vastatkaa te kunta-asiantuntijana:
oletteko te puolueena sitä mieltä, mitä kaikki muut puolueet ovat, vai oletteko te puheen-
johtaja Halla-ahon linjalla, joka on täysin eri mieltä kuin muut puolueet? [Välihuutoja pe-
russuomalaisten ryhmästä]

14.36 Iiris Suomela vihr (vastauspuheenvuoro): Arvoisa puhemies! Kuten edustaja
Guzenina hyvin nosti esiin, ensi vuonna nähdään 1,1 miljardin lisäpanos kuntien val-
tionosuuksiin, koska todellakin hallitus on tunnistanut, että lisärahalle on huutava tarve.

Tässä ollaan lämmöllä muisteltu sitä, kuinka viime hallitus kuulemma julkisen talouden
tervehdytti, mutta se ei ole mitään tervehdyttämistä, että siirretään valtionvelkaa kuntien
maksettavaksi ja kuntien kannettavaksi. [Ben Zyskowicz: Se oli sitä edellinen hallitus!]
Silloin nimenomaan on uhkana se, että leikataan peruspalveluista, leikataan koulutuksesta,
kaikesta siitä, joka pitää suomalaiset työkykyisinä ja joka pitää suomalaiset pinnalla.

Surullinen esimerkki viime vuoden ja viime kauden linjasta oli, kun lopetettiin työlli-
syyskokeilu, jossa pitkäaikaistyöttömiä menestyksekkäästi saatiin kaupungeissa työllistet-
tyä. Tampereellakin nimenomaan tähän vaikeimpaan ryhmään saatiin tartuttua, saatiin
nostettua yhä useampi työlliseksi. Se vahvisti meidän taloutta, mutta vahvisti se myös val-
tiontaloutta. Siksi nyt ollaan siirtymässä pitkäjänteiselle linjalle, jossa todella vahvistetaan
työllisyyspalveluita, [Puhemies koputtaa] pidetään kaikista huolta ja annetaan kunnille ra-
hat hoitaa ne peruspalvelut huolella.

14.37 Pia Lohikoski vas (vastauspuheenvuoro): Arvoisa puhemies! Kuntien taloustilan-
ne on viime vuosina heikentynyt huomattavasti, vaikka kunnat toteuttavat kansalaisille
erittäin tärkeitä lähipalveluita. Kuntien tulopohjaa ovat heikentäneet laskevat verotulot
sekä edellisen hallituksen päätökset leikata valtionosuuksia. Kuntaliitto on nostanut kiky-
sopimuksen yhdeksi keskeiseksi syyksi kuntien vaikeaan tilanteeseen. Samaan aikaan kun-
tien ja kuntayhtymien menot kasvoivat yli 3 prosenttia. Tänä vuonna epävarmuutta ja ta-
loudellista ahdinkoa ovat lisänneet ennakonpidätysmenettelyn muutokset ja tulorekisterin
ilmoitusongelmat. 
9



Pöytäkirjan asiakohta PTK 55/2019 vp
Nykyinen hallitus kasvattaa valtionosuuksia. Hallitus on päättänyt lopettaa kuntien val-
tionosuuksien leikkaukset tämän vuoden lopussa, ja nyt helpotetaan kuntien tilannetta ai-
kaistamalla osa tästä. Tämä on todella tärkeää, ja tämä on kunnille erityisen tärkeää.

14.38 Mikko Ollikainen r (vastauspuheenvuoro): Ärade talman, arvoisa puhemies!
Tämä käsittelyssä oleva valtion lisätalousarvio on todella tärkeä ja hyvä juttu. Monella
kunnalla on tosiaan, kuten täällä on mainittu, todella haasteelliset taloudelliset oltavat, ja
88 kuntaa on hakenut harkinnanvaraista rahoitusta. Että nämä 237 miljoonaa ovat todella
tärkeitä. Toimiessani kunnanjohtajana budjetoinnissa käytettiin Kuntaliiton teettämiä ve-
rokertymäennusteita, ja nyt tulorekisterin ongelmat romahduttivat ennusteita ja sotkivat
kuntien budjetointia, ja se lovihan oli 400 miljoonaa. Tämä näkyy nyt parhaillaan, kun bud-
jetteja tehdään, ja tästä johtuen myös on tärkeää, että tämä raha tulee. Peräänkuulutan kui-
tenkin, että kun tehdään näitä uudistuksia, niin on malttia uudistusten tekemisessä ja läpi-
viemisessä ja kunnollisia vaikutusarviointeja tehdään. Tiedän, että hallitus tulee tekemään
näitä tulevien neljän vuoden aikana, ja kuntien pitää luottaa, [Puhemies koputtaa] että uu-
distusten laskelmat pitävät tulevaisuudessa.

14.39 Sari Essayah kd (vastauspuheenvuoro): Arvoisa puhemies! 190 kuntakonsernia on
tekemässä alijäämäisen tilinpäätöksen, ja 88 on hakemassa tätä harkinnanvaraista apua,
jota on sitten jaossa se 10 miljoonaa, että siinä mielessä tämä on kyllä vähän alibudjetoitu
kohta. Toki harkinnanvarainen on aina sellainen, jolla nimenomaan haetaan tilapäisesti
apua, mutta nämä kuntien luvut kertovat siitä, että kyse on pitkäaikaisesta ongelmasta. Nyt
eivät vaikeuksissa ole vain pienet ja keskisuuret kunnat vaan myöskin maakuntien keskus-
kaupungit. Oikeastaan voisi sanoa, että Helsinkiä lukuun ottamatta myöskin kaikki maa-
kuntien keskuskaupungit ovat tekemässä alijäämäisiä tuloksia, ja alijäämät huitelevat siel-
lä kymmenissä miljoonissa. Ja mikä on vakavinta, niin tässä tilanteessa irtisanomisuhan
alla yt-neuvotteluissa on sote-henkilöstöä, kun joudutaan muutenkin miettimään, mistä ih-
meestä me löydämme sote-henkilöstöä. Elikkä nyt hallitus ei saa enää yhtään tehdä sellai-
sia päätöksiä, jotka lisäävät kuntien kuluja, jos niihin ei ole osoittaa valtionosuuksia, [Pu-
hemies koputtaa] ja tämä koskee nyt erityisesti tätä hoitajamitoituskysymystä myöskin, eli
meidän pitää kunnille varataan ne rahat, jotka niille kuuluvat näitten velvoitteitten täyttä-
miseen. [Ben Zyskowicz: Oikein! Hyvä puheenvuoro!]

14.40 Timo Heinonen kok (vastauspuheenvuoro): Arvoisa herra puhemies! Palaan tähän
EU-noottiin, ja tietysti talouden tilaa ja sitä tapaa, millä nyt Rinteen hallitus on asiaa hoi-
tamassa, kuvaa valtiovarainministeri Lintilän toteamus, että hallituksen arvion mukaan
”kyse ei ole erityisen vakavasta vakaus- ja kasvusopimuksen noudattamatta jättämisestä”,
eli hän myöntää, että ollaan rikkomassa näitä säädöksiä, ja tietysti se on vakava huomautus
EU:lta vain muutama kuukausi tämän hallituksen työn aloittamisen jälkeen. 

Tässä lisätalousarviossa olisin kyllä odottanut hieman panoksia lisää myös vanhusten-
hoitoon, sillä puheenjohtaja Lindtman totesi: ”Ensi vuonna tässä maassa ei kerta kaikkiaan
enää hyväksytä hoitajien alimitoitusta ympärivuorokautisessa hoidossa. Vihdoin tämä asia
laitetaan kuntoon.” [Antti Lindtman: Pitää paikkansa!] Suora sitaatti Huomenta Suomen
haastattelusta 17.9. [Ben Zyskowicz: 5 miljoonalla!] Mutta ensi vuodelle te olette varan-
neet 5 miljoonaa tähän, [Ben Zyskowicz: Silläkö se pannaan kuntoon?] ja 0,7:n henkilös-
10



Pöytäkirjan asiakohta PTK 55/2019 vp
tömitoitus vanhustenhoitoon maksaisi 250 miljoonaa. [Puhemies koputtaa] Mitä te, pu-
heenjohtaja Lindtman, tällä lausunnolla oikeastaan tarkoititte?

14.42 Antti Lindtman sd (vastauspuheenvuoro): Arvoisa puhemies! Edustaja Heinosen
ja muidenkin siellä kokoomuksessa kannattaa lukea se lausunnolle lähtenyt ehdotus hoita-
jamitoituksesta. Se tarkoittaa sitä, että ensi vuonna todella ne hoivayksiköt, joissa tällä het-
kellä alitetaan edes suositus — joita on noin sata — kerta kaikkiaan tulevat lainvastaiseen
tilaan. [Timo Heinonen: Siis 0,7?] Tämä on hyvin selkeä asia, ja uskon, että lukemalla sen
esityksen tämä selviää Heinosellekin. [Ben Zyskowicz: Puhutteko 0,7:stä? — Välihuutoja] 

Arvoisa puhemies! Vielä tähän talouden isoon kuvaan: Ehkä historiassa ei ole sellaista
tilannetta, jolloin tilannekuva kuntien taloudesta olisi epäonnistunut ennusteessa niin kuin
se epäonnistui tälle vuodelle. Sen takia vaaditaan poikkeuksellisia toimia, ja sen takia hal-
litus niitä nyt tekee. Olen iloinen siitä, että nyt kokoomuskin on asettunut sille kannalle ja
tukee tätä hallituksen esitystä eikä ole jättänyt vastalausetta. Arvoisa puhemies, tämä on
tärkeää, koska tarvitsemme kuntatalouteen korjaavia toimia jo tälle vuodelle. Olen iloinen,
että kokoomus on tälle kannalle asettunut.

14.43 Toimi Kankaanniemi ps (vastauspuheenvuoro): Arvoisa puhemies! Perussuoma-
laisten lähtökohta on se, että koko maa pidetään asumiskelpoisena, ja tämä edellyttää luon-
nollisesti tasausjärjestelmiä myös kuntatalouden osalta. Se on yksiselitteisen selvä asia. 

Edustaja Rantakangas, kyllä hämmästelen sitä, että te ette ole huolestunut tästä kuntata-
louden todella synkästä tilanteesta. Teidän kotikaupunkinne veroprosentti nousee painelas-
kelman mukaan hallitusohjelman perusteella tehdyn ohjelman mukaan 5,5 prosenttiyksi-
köllä yli 26 prosenttiin. [Leena Meri: Herranjestas, 5,5 prosenttia! — Eduskunnasta: Oho!]
Ja kuntien yhteenlaskettu velka nousee 20 miljardista 30 miljardiin vuoteen 2023 mennes-
sä eli tämän hallituskauden aikana. Nämä ovat niin vakavia lukuja, että nyt pitää ottaa to-
siasiat käteen ja tehdä päätöksiä tältäkin osin.

Kymmenissä kunnissa ja kuntayhtymissä käydään yt-neuvotteluja. Eivät kunnat ja kun-
tayhtymät käy niitä ihan tahallaan, [Puhemies koputtaa] vaan tilanne on vakava. [Leena
Meri: Niin, kannattaisi keskittyä niihin ennemmin kuin vanhoihin vaalikoneisiin!]

14.44 Esko Kiviranta kesk (vastauspuheenvuoro): Arvoisa puhemies! On tärkeää, että
hallitus on ajan tasalla ja kunnat saavat jo tänä vuonna lisää valtionosuuksia. Ensi vuonna-
han valtion toimenpiteiden vaikutus kuntatalouteen on 300 miljoonaa euroa plusmerkki-
nen. [Toimi Kankaanniemen välihuuto]

Oli erinomaista, että edustaja Kankaanniemi kunta-asiantuntijana käytti tämän puheen-
vuoron valtionosuuksien ja verotulotasauksen tärkeydestä. Rantakangas tuossa sanoi, että
2011 Halla-aho oli toista mieltä. [Leena Meri nauraa] Tarkistin, että hän oli vielä 2017:kin
toista mieltä. Harmi, että hän poistui salista emmekä saa kuulla, mitä mieltä hän on nykyi-
sin.

Sitten voisi todeta kristillisdemokraateille, että taisitte olla hallituksessa silloin, kun har-
kinnanvaraiset avustukset poistettiin vuonna 2014. [Antti Lindtman: Burn!]

14.45 Pia Viitanen sd (vastauspuheenvuoro): Arvoisa puhemies! Täällähän kyseltiin,
mikä linja on oikea. Senhän me tiedämme, että viime hallituksen linja oli se leikkauslinja,
mutta, puhemies, jotta voisin arvioida tätä kysymystä, minä kyllä haluaisin tietää, mikä on
11



Pöytäkirjan asiakohta PTK 55/2019 vp
kokoomuksen linja. [Ben Zyskowicz: No, vastataan!] Uskon, että Ben Zyskowicz tietää ja
ymmärtää taloutta kovastikin — uskon näin — mutta juuri siksi en voi ymmärtää, puhe-
mies, miksi kokoomus ei kerro, miten tämä yhtälö voisi olla mahdollinen: He samaan ai-
kaan moittivat kovin sanoin, että nyt tehdään alijäämää, ja varoittelevat, ja samaan aikaan
he ovat esittäneet mittavia veronkevennyksiä. Veroja siis ei kokoomuksen mielestä nyt
alenneta tarpeeksi. Se ei riitä, että pieni- ja keskituloinen eläkkeensaaja tai palkansaaja saa
veronkevennyksen. Viime viikolla autoverokin piti poistaa Heinosen mielestä. [Leena Me-
ri: Polttoainevero!] Ja samaan aikaan kokoomus ei kerro, mistä se leikkaisi. [Maria Guze-
nina: Kertokaa nyt, mistä leikkaisitte!] Leikkaisitteko koulutuksesta, vanhustenhoivasta,
eläkkeensaajien asemasta, mistä leikkaisitte? Ben Zyskowicz, te varmasti ymmärrätte ta-
loutta. Minä toivoisin, että tämän yhtälön selittäisitte, että mikä on kokoomuksen linja.
[Ben Zyskowicz: Heti kun saan puheenvuoron!]

14.46 Anna-Kaisa Ikonen kok (vastauspuheenvuoro): Arvoisa puhemies! Täällä edusta-
ja Viitanen aikaisemmin viittasi kansainväliseen suositukseen, että niiden, joilla on varaa
elvyttää, tulisi elvyttää. Totean, että siinä vain viitattiin vähän vakavaraisempiin Keski-Eu-
roopan talouksiin, joiden taloustilanne on aika paljon parempi.

Sinällään pidän hyvänä tätä lisätalousarvioesityksen kädenojennusta kunnille, koska
kuntien taloustilanne on tällä hetkellä poikkeuksellisen haastava. Jotta tätä voitaisiin saada
pysyvämmin parannettua, tarvitaan laajempaa otetta. Ensinnäkin verotilitysjärjestelmän
ongelmien korjaaminen on yksi. Toisaalta on myöskin työllisyyden kasvattaminen. Tämä
työllisyyskokeilu itse asiassa toteutettiin viime hallituksen aikana, ja olin itse Tampereella
pormestarina silloin käynnistämässä kokeilua. Velvoitteiden arviointia pitää käydä. Täällä
on nostettu muun muassa se, onko kunnilla mahdollisuutta ensi vuonna vielä näiden VOS-
lisäysten myötä nostaa tätä mitoitusta riittävästi, onko lääkäreitä saatavissa riittävä määrä,
jotta hoitotakuuseen päästään. Tästä käydään keskustelua juuri nyt. [Puhemies koputtaa]
Vielä kuntien erilaistuvien tarpeitten tunnistaminen ja kuntien talousjohtamisen vahvista-
minen. Ehkä tarvitaan jopa kriisiohjelma.

14.47 Arja Juvonen ps (vastauspuheenvuoro): Arvoisa herra puhemies! Todellakin kat-
son huolestuneena ensi vuoteen ja tulevaan kauteen. Olette luvanneet, että hoitajamitoitus
tulisi olemaan se 0,7, mutta kyllähän me kaikki sen ymmärrämme ja tiedämme, että se on
helpommin sanottu kuin tehty. Mistä te sieltä sitten säästätte, että me saamme sen 0,7:n?
Tarkoittaako se sitä, että yhä useampi ammattikoulutettu hoitaja, lähihoitaja, sairaanhoita-
ja joutuu miettimään, onko se hänen työpaikkansa vai korvataanko ammattikoulutettu hoi-
taja jollakin muulla?

Sitten nostan vielä esille kuntatalouden sitä kautta ajateltuna, kun meille on juuri tullut
Terapiatakuu-kansalaisaloite tänne eduskuntaan, ja pidämme sitä erittäin tärkeänä. Kysyn
teiltä: Aiotteko viedä sitä eteenpäin? Sillä tullaan tarvitsemaan valtaisia panostuksia, että
me saamme mielenterveyspalveluja, me saamme ihmisille apua ja me saamme nuorille ja
koululaisille sitä tukea ja turvaa, mitä he tarvitsevat, ja minua pelottaa, että sitä rahaa ei ole
tulossa. Mutta mitä te sanotte, tuotteko te tämän terapiatakuun? [Ben Zyskowicz: Kiuru an-
toi siitä katteettoman lupauksen!]

14.48 Antti Lindtman sd (vastauspuheenvuoro): Arvoisa puhemies! Uskon, että Ikonen
viittasi tähän Reutersin julkaisemaan keskustelupaperiin, jossa komissio nimenomaan viit-
12



Pöytäkirjan asiakohta PTK 55/2019 vp
taa siihen, että nyt jäsenvaltioiden pitäisi, pikemminkin kuin reagoida ennakoivasti, vasta-
ta finanssipolitiikalla tähän kasvun heikentymiseen. Täällä mainitaan kaksi maata, joiden
osalta varoitellaan — ne ovat Italia ja Kreikka — ja joiden pitää pitää huoli, että markki-
noiden usko säilyy. Suomi ei ole tässä joukossa, jota on varoiteltu. [Leena Meren välihuu-
to]

Arvoisa puhemies! Haluaisin myöskin kysyä sitä, mitä Viitanen tuossa kysyi mutta jo-
hon ei tullut vastausta, ja uskon, että edustaja Zyskowicz on valmis vastaamaan. Kokoo-
mus on siis moittinut hallituksen koulutuspanostuksia liian vaatimattomiksi ja toisaalta ha-
luaisi tehdä vielä isommat veronkevennykset ja toisaalta on moittinut hallitusta liiallisesta
alijäämästä — miten tämä yhtälö menee umpeen? [Antti Rantakangas: Ei mitenkään!] Zys-
kowicz, älkää nyt vain sanoko, että te olette se ensimmäinen oppositiopuolue, joka ottaa
käyttöön dynaamiset vaikutukset. [Puhemies koputtaa — Ben Zyskowiczin välihuuto] Jos
otatte, niin silloin kokoomus menee talouspolitiikan mutasarjaan.

Puhemies Matti Vanhanen: Kohta kuulemme vastauksen. Sitä ennen edustaja Honkonen.

14.50 Petri Honkonen kesk (vastauspuheenvuoro): Arvoisa herra puhemies! Kuten kaik-
ki tiedämme, kuntatalouden tilanne ei ole mikään helppo. Olemme tuolla kunta- ja terveys-
jaostossakin kuulleet tästä viime viikkoina, ja se totta kai varmasti meitä kaikkia täällä sa-
lissa todella huolettaa. Tämähän ei tule minään yllätyksenä, koska tämähän liittyy sosiaali-
ja terveyspalveluihin, aivan kuten edustaja Vehviläinen, sosiaali- ja terveysvaliokunnan
puheenjohtaja, perusteellisessa puheenvuorossaan edellä totesi, ja uskon, että siinä itse ku-
kin puolue voi tässä salissa tavalla tai toisella katsoa peiliin — sen peilin voi sitten valita
kyllä aivan itse. 

Mutta nyt todella kuntien taloutta vahvistetaan ja se vahvistuu. Isossa kuvassa on tär-
keää, että talouskasvun siipiä ei nyt katkaista. Niin kuin nähdään, työllisyys vahvistuu
edelleen, ja kun katsotaan valtiontalouden tilaa, niin nyt kun kokoomuksen 12-vuotinen
valtakausi on päättynyt ja sinä aikana valtionvelka on lähes kaksinkertaistunut tai ylikin,
niin on tärkeää, että pidetään kestävää talouskasvua yllä. Siinä mielessä mielestäni nämä
valtionosuuslisäyksetkin tulevat tarpeeseen, ja sieltä samasta verokertymästähän ne kunti-
enkin verot kertyvät, missä tietysti Sipilän hallituksella ja sen toimenpiteillä oli iso rooli. 

14.51 Ben Zyskowicz kok (vastauspuheenvuoro): Arvoisa herra puhemies! Ensin: Edus-
taja Lindtman, teiltä jäi vastaamatta edustajan Heinosen kysymykseen. Kun te olette Maik-
karissa sanonut, että ”ensi vuonna tässä maassa ei kerta kaikkiaan enää hyväksytä hoitajien
alimitoitusta” ja niin edelleen, [Antti Lindtman: Kyllä!] niin tällä 5 miljoonallako se on tar-
koitus hoitaa? Puhutteko 0,5:stä vai puhutteko 0,7:stä? Te ette vastannut. Nyt on tilaisuus
vastata.

Mitä sitten tulee tähän kysymykseen, niin ne panostukset, joita hallitus osoittaa koulu-
tukseen, varhaiskasvatukseen ja moneen muuhun hyvään tarkoitukseen, ovat meidän mie-
lestämme perusteltuja emmekä me ole niitä lainkaan vastustamassa tietystikään. Ongelma-
han on se, että hallitus ei pysty näitä menolisäyksiä rahoittamaan. Se ei pysty niitä rahoit-
tamaan, koska se ei ole valmis riittäviin toimiin työllisyyden parantamiseksi, [Pia Viitanen
pyytää vastauspuheenvuoroa] ja tämä tulee selviämään koko Suomen kansalle viimeistään
ensi keväänä. Kokoomus rahoittaisi nämä ajatukset, mitkä täällä tuotiin esiin, nimen-
13



Pöytäkirjan asiakohta PTK 55/2019 vp
omaan työllisyyden parantamisella. [Antti Lindtman: Dynaamisilla vaikutuksilla?] — Ei
kun työllisyyden parantamisella. Ei dynaamisilla, vaan työllisyyden parantamisella.

14.52 Iiris Suomela vihr (vastauspuheenvuoro): Arvoisa puhemies! Tässä salissa on mo-
neen kertaan todettu, että ne osat kokoomuksen työllistämissuunnitelmista, jotka eivät ole
leikkauksia pienituloisille työttömille, tämä hallitus on kyllä toteuttamassa: panostetaan
työllisyyspalveluihin, autetaan nimenomaan niitä ihmisiä, joilla on tarvetta päivittää osaa-
mista ja pyritään tätä kautta ihmisläheisesti parantamaan työllisyyttä. Tästä ei ole mitään
epäselvyyttä. [Ben Zyskowicz: Sitä odotellessa!]

Sen sijaan siitä on epäselvyys, miten toimii yhtälö, jossa halutaan vähentää alijäämää,
veroja ei saa nostaa, velkaa ei saa ottaa lisää, kaikkia panostuksia, mitä tämä hallitus tekee,
pidetään hyvinä ja samalla halutaan vielä lisää panostuksia. Miten tämä yhtälö voi toimia?
Se on kyllä mielenkiintoista, ja siksi odotankin opposition vaihtoehtobudjetteja. Muistan,
että niitä on ollut kiinnostavaa oppositiossa tehdä, ja siellähän me sitten näemme, miten
tämä tasapainotus itse kultakin sujuu. 

Se on hyvä asia, että nyt panostetaan todella ennaltaehkäisyyn, panostetaan siihen, että
saadaan pidettyä varhaiskasvatuksen ja peruskoulujen ryhmäkoot pienenä. Sitä kautta vä-
hennetään niitä terveysmenoja tulevaisuudessa. Pidetään kaikki hyvinvoivina, pidetään
kaikki työkykyisinä. [Puhemies koputtaa] Katsotaan pidemmälle tulevaisuuteen, ei vain
neljän vuoden talouden tasapainoon vaan kymmenen, kahden-, kolmenkymmenen vuoden
päähän. Se on oikea linja. [Ben Zyskowicz: Te katsotte tulevaisuuteen leikkaamalla lapsil-
ta eli ottamalla velkaa!]

14.53 Sanni Grahn-Laasonen kok (vastauspuheenvuoro): Arvoisa puhemies! Välillä
tuntuu, että tämä keskustelu on aika irti siitä kuntatodellisuudesta, missä eletään, siitäkin
huolimatta, että hyvin moni meistä on myöskin kuntapäättäjä. Tosiasia on se, että tällä het-
kellä kunnista tulee erittäin hälyttävää viestiä, eli on huolestuttava, kriittinen tilanne, jota
itsessään lisää se, että meillä on tiedossa uudet väestöennusteet, joiden mukaan syntyvyys
laskee ja ikääntyvän väestön myötä samanaikaisesti kustannukset kasvavat esimerkiksi so-
siaali- ja terveyspalveluissa. Kun me puhumme kuntatalouden tilasta, me puhumme hyvin-
vointiyhteiskunnan kaikkein tärkeimmistä ydinpalveluista, siis päiväkodeista, kouluista,
vanhustenhoivasta, mielenterveyspalveluista ja niin edelleen. Sen takia tämän pitäisi olla
politiikan teossa semmoinen ihan keskeinen teema, johon realismin kautta pureudumme
täällä.

Hämmentävän paljon käytätte aikaa kokoomuksen ruotimiseen ja edellisiin kausiin. Vii-
me kaudelta voidaan varmasti monista asioista meitä syyttää, mutta siitä ette voi syyttää,
etteikö olisi kuntatalouden tilaa otettu vakavasti. [Välihuutoja sosiaalidemokraattien ryh-
mästä] Silloin itse asiassa työllisyyskehityksen kautta päästiin luomaan tulevaisuudenus-
koa. Syntyi 140 000 uutta työpaikkaa Suomeen. [Puhemies koputtaa] Nyt se oleellinen ero
edellisen ja tämän hallituksen politiikassa on se, että työllisyystoimet puuttuvat, jolloin tu-
levaisuudenuskokin sieltä kunnista alkaa hiljalleen murtua, ja se näkyy, jos kuuntelee kun-
tia.

Puhemies Matti Vanhanen: Jos vastauspuheenvuorot venyvät kovin paljon yli minuutin,
siirrytään varsinaisiin puheenvuoroihin. 
14



Pöytäkirjan asiakohta PTK 55/2019 vp
14.55 Seppo Eskelinen sd (vastauspuheenvuoro): Arvoisa puheenjohtaja! Kuntatalous on
kriisissä, niin kuin on todettu, ja siihen on monta syytä. Kuntayhtymien ja kuntien meno-
kehitys kasvaa 4—5 prosenttia, siinä on yksi syy, mutta sitten ovat myös nämä verokortti-
uudistukset ja tulorekisterimurheet, mutta uskon, että ne 21—22 sitten omalta osaltaan oi-
kenevat.

On hienoa, että nykyinen hallitus on tarttunut kuntatalouden murheisiin kiinni ja korjaa
nyt kuntataloutta pikaisesti jo lisätalousarviolla ja ensi vuoden osalta on 1,1 miljardia kai-
ken kaikkiaan ja myös, niin kuin hallitusohjelmassa on todettu, kompensoi täysimääräise-
nä nämä tehtävälisäykset, mitä kunnille ollaan laittamassa. Tämä on sitä oikeata kuntapo-
litiikkaa. 

Mutta kuntatalouteen tarvitaan todennäköisesti tällä hallituskaudella pitkän aikavälin
kuntatalouden ohjelma. Siis jos ei sote-rahoitusmallia väliaikaisesti jollain muulla tavalla
rakenneta ennen vuotta 23, niin yksinkertaisesti kunnat ja kuntayhtymät eivät tätä meno-
kehitystä kestä. Tähän kuntatalouden isoon kuvaan joudutaan varmaan sitten tässä salissa
palaamaan tällä hallituskaudella.

Puhemies Matti Vanhanen: Myönnän vielä neljä vastauspuheenvuoroa, edustajille Ovas-
ka, Sarkkinen, Multala ja Vähämäki.

14.56 Jouni Ovaska kesk (vastauspuheenvuoro): Arvoisa herra puhemies! Ehkä syy sii-
hen, että kokoomukselta kysellään kantoja, on juuri se, että kun kuunteli alkuun edustaja
Heinosen puheenvuorot, niin ne ovat täysin ristiriidassa monen muun kokoomuslaisen pu-
heenvuorojen kanssa. Ylipäänsä kun katsoo tätä varsinaista asiaa, jossa puhutaan siis lisä-
talousarviosta, niin kokoomushan on tämän mietinnön takana myöskin ollut. Ja kun kuun-
telee puheenvuoroja taas edustajilta, niin puhe on täysin erilaista kuin se totuus, mitä esi-
merkiksi sieltä valiokunnan mietinnöstä käy ilmi. Eli kiitos kyllä perussuomalaisille siitä,
että he ponnekkaasti ovat yhden linjan takana ja vastalauseensa esittäneet. Kokoomuksesta
ei ota selvää, mitä mieltä se puolue asioista on. 

Mitä tulee sitten tähän varsinaiseen kuntatalouden kysymykseen, niin olen edellisen pu-
hujan kanssa täysin samaa mieltä: me tarvitsemme varmasti jonkinlaisen pelastusohjel-
man kunnille. Ensinnäkin puhuisin eroista suurten kaupunkien välillä — meillä on Helsin-
ki vastaan muut. Suuret kaupungit katsovat ensi vuoden talousarvioita vahvasti miinuksel-
la, hyvin vaikeita vuosia edessä, vaikka näin hyvä hallituksen esitys kuitenkin on tulossa.

14.57 Hanna Sarkkinen vas (vastauspuheenvuoro): Arvoisa puhemies! Kuntatalouden
tila todellakin on erittäin huolestuttava. Sen tiedostavat toivottavasti kaikki tässä salissa.
Hallitus helpottaa merkittävästi kuntatalouden tilannetta ensi vuonna, kun valtionosuudet
kasvavat yli miljardilla, kun valtionosuuksien leikkaukset lopetetaan, ja edustaja Grahn-
Laasoselle muistutuksena, että todellakin tämän vuoden kuntatalouden erittäin heikkoon
tilaan ovat suurena syynä aikaisemmin päätetyt kuntatalouden leikkaukset, jotka liittyvät
hyvin pitkälti kiky-sopimukseen ja muihin leikkaustoimiin.

Tämän vuoden kuntatalouden tilanne on erittäin huono, ja tänä vuonna tällä lisätalous-
arviolla sitä voidaan helpottaa, kun aikaistetaan ensi vuoden maksatuksia. Tämä on tärkeä
ratkaisu loppuvuoden osalta. Mutta vaikka ensi vuoden budjetti helpottaa kuntatalouden ti-
lannetta valtionosuuksien kasvatuksen myötä, niin kuntatalouden rakenteelliset ongelmat
eivät poistu. Erityisesti ikääntymisestä johtuvat ja väestöä menettävien kuntien taloudelli-
15



Pöytäkirjan asiakohta PTK 55/2019 vp
set ongelmat eivät poistu, ja sen takia sote-uudistus on äärimmäisen tärkeä ja akuutti saada
läpi.

14.59 Sari Multala kok (vastauspuheenvuoro): Arvoisa puhemies! Mikä on kokoomuk-
sen linja? No kokoomuksen linja on se, että tarvitaan työllisyystoimia. Se on kuntien kan-
nalta myös aivan ensisijainen asia, sillä myös kunnat elävät niistä verotuloista val-
tionosuuksien lisäksi.

Sitten tässä on aivan ehdottomasti todettava, että yhdyn niihin aiempiin puheisiin täällä,
joissa ollaan huolissaan kuntien taloudesta. On aivan selvää, että kuntien talous ei näytä ke-
hittyvän positiivisesti ensi vuonna ja sille on tehtävä jotain. Sinällään tämä ehdotus, mikä
nyt tässä pöydällä on, on positiivinen.

Se kuitenkin, mitä edustaja Heinonen ja itse myös kritisoin, on se, että tuntuu ettei hal-
lituksessa nyt ymmärretä sitä, että kun luodaan kunnille uusia velvoitteita — kuten esimer-
kiksi tämä hoitajamitoitus — ja osoitetaan niihin aivan riittämätön määrä rahaa, niin tämä
tulee entisestään heikentämään kuntataloutta tulevina vuosina. Kun katsotaan, miten val-
tionosuudet esimerkiksi lasketaan, niin ne lasketaan laskennallisesti — ei syntyneiden kus-
tannusten perusteella vaan laskennallisesti. Eli kun kunnissa näitä asioita hoidetaan eri ta-
voin, niin tämä tulee myös eri tavoin vaikuttamaan erilaisten kuntien kykyyn hoitaa palve-
lunsa tulevaisuudessa.

15.00 Ville Vähämäki ps (vastauspuheenvuoro): Kunnioitettu puhemies! Todellakin tä-
hän mietintöön sisältyy vastalause, ja vastalauseessa oli lausuma, jonka mukaan haluaisim-
me lisätä yleistä käsitystä kuntatalouden tilasta ja vahvistaa samalla VM:n kunta- ja
alueosaston osaamista ja johtamista sen takia, että tälle kunta- ja alueosastolle kuuluvat
kuntatalouden laskenta- ja analysointitehtävät, ja jotta tämän johtamisen ja osaamisen vah-
vistamisen jälkeen voidaan aloittaa sitten VTV:n suositusten mukaisesti kuntatalouden oh-
jauksen sääntökehikkojen luominen. Ne meillä ovat hiukan puutteelliset. Meillä on toki jo-
tain sääntöjä olemassa, mutta täytyisi vahvistaa yleisiä ohjausmekanismeja sekä kehittää
työkaluja kuntatalouden ohjaamiseksi viimeisimpien akateemisten tutkimusten pohjalta.
Samalla esitetään 50 miljoonaa lisää tähän tukeen, koska sitä tukea on haettu noin 100 mil-
joonaa.

Lopuksi totean vain sen, että täytyisi olla yhdet puheet. Jos siellä omassa kotikunnassa
on ollut hakemassa tällaista tukea kuntaansa, [Puhemies koputtaa] niin täytyisi sitten täällä
eduskunnassa toimia myöskin samaten.

Puhemies Matti Vanhanen: Palataan varsinaisiin puheenvuoroihin.

15.01 Toimi Kankaanniemi ps: Arvoisa herra puhemies! Lisätalousarvio on paikallaan,
ja siinä tämä 237 miljoonan euron aikaistaminen. Ehkä se aikaistuu hieman enemmän kuin
tammikuulta joulukuulle, eli täytyy todeta, ettei se kyllä mikään apu ole kuntien kriisiin
mutta kaunistaa tämän vuoden tilinpäätöksiä, jotka Kuntaliiton arvion mukaan olivat tässä
alkusyksyllä sellaiset, että näytti että vain Helsinki tekee tänä vuonna positiivisen tuloksen
ja kaikki muut Manner-Suomen kunnat negatiivisen. Tämä varmaan muuttaa nyt sitä lu-
kua jonkin verran. Tietysti tässä voi todeta, että tästä 237 miljoonasta Helsinki saa 28 mil-
joonaa, kun tämä jakotapa on tällainen. Helsinki siis tekee tämän päätöksen jälkeen vielä
enemmän ylijäämää kuin olisi tehnyt ilman tätä, ja tämä helpottaa muitten kuntien tilannet-
16



Pöytäkirjan asiakohta PTK 55/2019 vp
ta sitten vastaavasti vähemmän. Ymmärrän kyllä, arvoisa puhemies, että kun tällä 237 mil-
joonan potilla, joka on kikyyn liittyvä summa, estetään kahdenkertainen leikkaus kunnilta,
niin se pitää jakaa näin. Se on loogista. Mutta näin se menee, että rikkaat saavat tältäkin
hallitukselta enemmän kuin köyhät, ja näin siinä on käymässä.

Arvoisa puhemies! Hämmästelin kyllä tätä vasemmiston ja kokoomuksen riitelyä tääl-
lä. Tilannehan oli todella se, että kaudella 2011—2015 Suomeen tuli yli 100 000 uutta työ-
töntä, julkinen velka kasvoi aivan hirvittävästi, yt-neuvotteluja oli [Leena Meri: Joka viik-
ko!] kymmenissä kunnissa, ehkä sadassa kunnassa, veroprosentteja nostettiin melkein kai-
kissa kunnissa ja lisäksi valtion omaisuutta myytiin ruhtinaallisesti 3,3 miljardilla. Siitä
huolimatta talous meni syöksynä alaspäin, niin että — niin kuin edustaja Meri oikein sanoi
— 2015 Suomi oli konkurssin partaalla, täydellisessä ahdingossa. Ei olisi tarvinnut kuin
askel astua eteenpäin sillä tiellä, mitä edellisellä kaudella oli harjoitettu talouspolitiikkana,
niin olisimme olleet konkurssissa eli jonkinlaisessa selvitystilassa IMF:ään, Euroopan ko-
missioon ja niin edelleen. No se on mennyttä.

Tältä pohjalta teidän arvostelunne vuoden 2015 jälkeen on kyllä kaukana siitä, mikä on
rehellistä, avointa ja selkeää. Silloin oli pakko panna säästöjä ja ottaa tilannetta haltuun ja
tähdätä työllisyyden parantamiseen, ja siinä hallitus edellisellä kaudella onnistui 100 000
uuden työpaikan myötä. Perussuomalaiset olivat kaksi ensimmäistä vuotta mukana ja oli-
vat tekemässä niitä kipeitä päätöksiä, joista kaikkia emme olisi halunneet tehdä, mutta näin
kävi. Mutta tulos oli se, mikä nyt on, että työpaikkoja tuli.

Muuten niitten kahden vuoden aikana myös kuntatalous saatiin kuntoon. Vasta sen jäl-
keen kun meidät heitettiin ulos hallituksesta, kuntatalous lähti vähin erin kohti sitä, mikä ti-
lanne on nyt. Ja nyt se on todella synkkä.

Arvoisa puhemies! Tuossa äskeisessä vastauspuheenvuorossani totesin nämä synkät lu-
vut, eli että alle 6 000 asukkaan kunnissa veroprosentin korotuspaine on 5,5 prosenttiyk-
sikköä. Ne ovat näitä keskustalaisia pieniä kuntia, joissa siis tullaan tekemään kovia pää-
töksiä lähimmän kolmen vuoden aikana. Ja todellakin myös kuntien ja kuntayhtymien vel-
ka nousee 20 miljardista 30 miljardiin, ellei jotakin suunnanmuutosta tehdä. Se suunnan-
muutos ei onnistu sillä, että kunnat irtisanovat työntekijöitä tai korottavat veroja ja vero-
pohja rapautuu, eikä myöskään sillä, että jätetään kiinteistöt ja maanalaiset rakenteet kor-
jaamatta. Se on velan kasvattamista. [Puhemies koputtaa] 

Eli tilanne on todella synkkä, ja siksi perussuomalaisten vastalause on täysin paikallaan.
Annetaan nyt edes tuo 50 miljoonan helpotus tässä vaiheessa ihan uutena rahana niille kun-
nille, jotka ovat suurimmassa hädässä. Sehän menee kuntalaisten palvelujen turvaamiseen
eikä millekään kunnalle sinänsä.

15.07 Petri Honkonen kesk: Arvoisa herra puhemies! Tässä on paikallaan todeta vielä
näistä työllisyystoimenpiteistä muutama tosiasia, nyt kun kokoomuksen edustajat — jotka
tässä jo ovat valitettavasti kylläkin poistuneet paikalta — peräänkuuluttivat näitä työlli-
syystoimenpiteitä. 

Nyt jos verrataan edelliseen vaalikauteen, Sipilän hallitukseen, jolloinka saatiin histo-
riallinen parannus suomalaisten työllisyyteen — yhä useampaan perheeseen saatiin työtä
ja toimeentulo, ja tällä oli myös vaikutus kuntatalouteen, ja tosiaan tässähän oli taustalla
ennen kaikkea kiky-sopimus ja myös muita tärkeitä toimenpiteitä, jotka työllisyyttä paran-
sivat — niin nämä toimenpiteet eivät suinkaan olleet valmiita silloin, kun Sipilän hallitus
oli istunut vasta reilun sata päivää, niin kuin nykyinen maan hallitus on istunut. Siis tois-
17



Pöytäkirjan asiakohta PTK 55/2019 vp
tan: nykyinen maan hallitus on istunut vasta reilun sata päivää. Eivät Sipilän hallituksen
toimenpiteet olleet vielä silloin valmiita. Ne menivät seuraavalle vuodelle, ja vaalikauden
mittaan näitä toimenpiteitä sitten tuotiin hallituksen esityksinä tänne eduskuntaan ja saa-
tiin sitä työllisyyskehitystä paremmaksi. 

On mielestäni epärehellistä edellyttää, että meillä pitäisi ikään kuin olla nyt jo tässä vai-
heessa täällä tämän talon, eduskunnan, käsittelyssä valmiina iso tukku toimenpiteitä, [Lee-
na Meri: Komissiohan sitä valmistelee!] varsinkin kun mietitään, miltä tasolta nyt lähde-
tään liikkeelle. Sipilän hallitus lähti historiallisen korkean työttömyyden tasolta liikkeelle
työllisyyttä nostamaan, ja nyt voi sanoa, että on jäljellä — paikkakuntakohtaisia eroja toki
on — työttömyyden kova ydin, jonka saaminen työn piiriin on todella haastavaa. Näiden
ihmisten saaminen takaisin työn piiriin, kun monet ovat pitkään olleet vailla työtä, ei ole ol-
lenkaan niin helppoa kuin siinä tilanteessa, mistä Sipilän hallitus lähti liikkeelle. Tämä oli-
si nyt syytä muistaa, kun tästä työllisyydestä täällä salissa keskustellaan. [Anneli Kiljunen:
Hyvä puheenvuoro!]

15.09 Pia Lohikoski vas: Arvoisa puhemies! Kunnat tuottavat ihmisille niitä julkisia pal-
veluita, jotka ovat todella lähellä heidän arkeaan. Kunnat huolehtivat erittäin tärkeistä so-
siaali-, terveys-, koulutus-, vapaa-ajan ja teknisistä palveluista aina vauvasta vaariin. 

Kuntien taloustilanne on valitettavasti viime vuosina heikentynyt huomattavasti. Syk-
syllä julkaistun kuntatalousohjelman mukaan viime vuonna, 2018, vuosikate oli negatiivi-
nen 43 kunnassa, kun sitä edellisenä vuonna tällaisia kuntia oli vain neljä. Kuntien tulo-
pohjaa heikensivät laskevat verotulot sekä edellisen hallituksen päätökset leikata val-
tionosuuksia. Kuntaliitto on nostanut kiky-sopimuksen yhdeksi keskeiseksi syyksi kuntien
vaikeaan tilanteeseen. Samaan aikaan kuntien ja kuntayhtymien menot kasvoivat yli 3 pro-
senttia.

Myöskään tämän vuoden, 2019, osalta kuntataloudella ei ole mennyt hyvin. Tänä vuon-
na epävarmuutta ja taloudellista ahdinkoa ovat lisänneet ennakonpidätysmenettelyn muu-
tokset ja tulorekisterin ilmoitusongelmat. Pidemmällä aikavälillä alhainen väestönkasvu
vaikeuttaa monien kuntien tilannetta ja palvelujen tarve Suomessa eriytyy.

Arvoisa puhemies! Nykyinen hallitus kasvattaa valtionosuuksia. Hallitus on päättänyt
lopettaa kuntien valtionosuuksien leikkaukset tämän vuoden lopussa. Tämän johdosta val-
tionosuudet kasvavat yhteensä noin 1,1 miljardia euroa verrattuna tähän vuoteen. Val-
tionosuuden kasvusta suuri osa on leikkausten palautusta aiemmalle tasolle, ja lisäksi teh-
dään 166 miljoonan euron indeksikorotus peruspalvelujen valtionosuuteen. Lisäksi kunnil-
le annetut uudet tehtävät rahoitetaan täysmääräisesti hallitusohjelmassa sovitun mukaan, ja
tämä on todella tärkeää. Hallitus onkin toteuttamassa todella merkittäviä asioita, kuten esi-
merkiksi lasten subjektiivisen varhaiskasvatusoikeuden palauttamisen, ryhmäkokojen pie-
nentämisen ja muun muassa lastensuojelun jälkihuollon laajentamisen.

Arvoisa puhemies! Tänään täällä keskustellaan vuoden 2019 kolmannesta lisätalousar-
viosta, ja kysehän on yksinkertaisesti siitä, että tälle vuodelle päätettiin aikaistaa ensi vuo-
delta, 2020, maksettava kertaluontoinen 237 miljoonan euron valtionosuuksien lisäys. Täs-
sä lisäyksessä on siis kyse kiky-sopimuksen lomarahaleikkauksiin liittyvästä kompensaa-
tiosta. Tämä ei siis varsinaisesti ole ns. uutta rahaa, [Toimi Kankaanniemi: Ei todella-
kaan!] mutta se helpottaa kuntien tilannetta nyt, kun osa verotulojen maksatuksesta saattaa
siirtyä ensi vuoden puolelle teknisistä syistä johtuen. Tämä on erittäin tärkeä asia kunnille
ja kuntalaisten peruspalvelujen turvaamiselle.
18



Pöytäkirjan asiakohta PTK 55/2019 vp
15.12 Maria Guzenina sd: Arvoisa puhemies! Täällä ei salissa nyt enää ole yhtään ko-
koomuslaista. [Markku Eestilä: On!] — Anteeksi, on yksi kokoomuslainen täällä paikalla.
En kuitenkaan halua nyt häntä tässä kiusata tällä asialla. — Kuitenkin muistutan, että kyllä
se näin on, että jos se 0,7:n hoitohenkilöstömitoitus olisi silloin aikoinaan — olisi silloin ai-
koinaan — saatu vietyä eteenpäin, niin meillä olisi aivan erilainen tilanne tällä hetkellä
kunnissa. Ja sekin toivottavasti kokoomuksessa nyt tunnustetaan, että kun tämä hallitus nyt
lisää sinne kuntatalouteen mahdollisuuksia turvata vaikkapa vanhustenpalveluita, niin se
on hyvä asia. Kuulostaa siltä, että teidän mielestänne mikään, mikä SDP:n taholta tai Rin-
teen hallituksen taholta tehdään, ei ole hyvä asia, mutta tämä hallitus näin lyhyessä ajassa
on aidosti saanut jo aikaan sellaisia toimia, jotka ihan aidosti vaikuttavat. 

Vaikka nyt puhumme tässä lisätalousarviosta, niin vanhustenpalveluihin liittyen täytyy
sanoa, että kun meillä on rahaa niukasti jaettavana, niin silloin täytyy ottaa innovatiiviset
keinot käyttöön, ja nyt liikenne- ja viestintäministeri Marin on yhden tällaisen innovatiivi-
sen asian saanut vietyä eteenpäin näin lyhyessä ajassa, ja minä puhun nyt kotihoidon hen-
kilöstön parkkioikeudesta. Se vihdoinkin tulee. 12 vuotta sitä on odotettu, ja sitä eivät ai-
emmat liikenne- ja viestintäministerit saaneet aikaan, mutta sosiaalidemokraattinen liiken-
ne- ja viestintäministeri Marin on sen saanut aikaan. Ja kuulkaa, tämä helpottaa hoitohen-
kilöstön tilannetta siellä kunnissa. Se säästää myöskin rahaa, koska se säästää aikaa. Tämä
on valtavan tärkeä asia, ei ainoastaan hoitohenkilöstön kannalta vaan myöskin niiden hoi-
dettavien ikäihmisten ja muiden, jotka apua sinne kotiin tarvitsevat.

15.14 Tarja Filatov sd: Arvoisa puhemies! Hallitus ansaitsee todella kiitoksen siitä, että
se on suhteellisen ketterästi tuonut tämän esityksen, joka nyt meillä lisätalousarviossa on.
En itse asiassa muista, että tässä salissa olisi sinä aikana, kun minä olen eduskunnassa is-
tunut, kuntataloutta paikattu tällaisilla ylimääräisillä valtionosuuksilla, jos me olemme ol-
leet poikkeuksellisen sakkaavassa tilanteessa. [Toimi Kankaanniemi: Ei tämä ole ylimää-
räistä!] Siinä mielessä minusta tämä kyllä ansaitsee erityiskiitoksen. 

No mistä sitten johtuu, että kuntatalous on heikossa tilanteessa? Me kaikki tiedämme,
että tarpeet kasvavat enemmän kuin meidän yhteiskunnan resurssit, ja se tarkoittaa sitä, että
meidän on opittava tekemään asioita fiksummin, ja monta kertaa ne fiksummin tekemiset
ovat juuri niitä pieniä asioita, joihin mielestäni edustaja Guzenina tässä hyvin viittasi, joil-
la pyritään työn tuottavuuden nousuun ja pyritään siihen, että vaikkapa hoivassa olisi aikaa
enemmän ihmisille ja sille varsinaiselle hoivalle byrokratian sijaan. 

Tässä salissa on monta kertaa perätty, mitkä ovat ne työllisyystoimet, ja kokoomus pitää
sitä mielestäni ansiokkaasti esillä. Niin pitääkin pitää, koska se on keskeinen asia, jolla
Suomi selviää. Mutta myös se on tullut selväksi, että meillä on hyvin erilainen käsitys ko-
koomuksen kanssa siitä, mitä työllisyystoimet tässä ajassa ovat. Me tiedämme, että meillä
on pula osaavasta työvoimasta, ja silloin parasta työllisyyspolitiikkaa on lisätä koulutuspa-
noksia, lisätä esimerkiksi toisen asteen oppivelvollisuutta ja lisätä resurssia vaikkakin nyt
väliaikaisesti tällaisen tulevaisuushankkeen kautta sinne ammatilliseen koulutukseen, jot-
ta nuoret sieltä oikeasti valmistuvat eivätkä keskeyttäisi opintojansa. Yhtä lailla kun meillä
on rakennetyöttömyys työttömyyden kovaa ydintä — siellä on tällä hetkellä vähemmän
suhdanneluonteista työttömyyttä kuin vielä vaikka kolme vuotta sitten — silloin me tarvit-
semme palveluita. Ihmiset eivät työllisty automaattisesti ja itse. He tarvitsevat ihan kädes-
tä pitäen palvelua löytääkseen työpaikan, löytääkseen uuden ammatin ja koulutuksen, ja he
19



Pöytäkirjan asiakohta PTK 55/2019 vp
tarvitsevat myös sitä palkkatukea enemmän kuin normaalissa suhdannetyöttömyyden kor-
keassa vaiheessa. 

Mutta olkaamme rehellisiä sen suhteen, että jos katsotaan, mistä tämä kuntatalouden yl-
lättävä alhaisuus tällä hetkellä johtuu, niin se johtuu moneen kertaan sanotuista tulorekis-
teristä ja verokorttiuudistuksesta — niiden takia ennusteet ovat menneet pieleen — mutta
se johtuu myös suhdanteen heikkenemisestä, ja se suhdanteen heikkeneminen on alkanut jo
vuoden alussa. Se on se asia, johon meidän pitää suhtautua vakavasti, ja meidän pitää miet-
tiä keinoja, joilla me voimme tähän suhdanteeseen vaikuttaa, ja ollaan rehellisiä ja tunnus-
tetaan se, että Suomen työllisyys kehittyy kaikkein eniten sen mukaan, mitä tapahtuu kan-
sainvälisillä markkinoilla.

15.17 Mari Rantanen ps (vastauspuheenvuoro): Arvoisa puhemies! On pakko tarttua
edustaja Guzeninan puheisiin kotihoidon pysäköinnistä. Se on erinomainen asia, ja erito-
ten olen itse siitä hyvin iloinen, koska meiltä perussuomalaisilta lähti heti alkukaudesta kir-
jallinen kysymys asiasta ministeri Marinille, joka sitten sieltä omiin toimiinsa nappasi tä-
män ajatuksen, mikä oli erinomainen asia.

On kuitenkin pakko kysyä tässä kohtaa, onkohan joku pystynyt kirjoittamaan nämä
yleisperustelut lisätalousarviosta nauramatta, koska tämä lähtee siitä, että talouskasvu
näyttää vielä lähiaikoina myönteiseltä. Millä mittareilla näin mahtaa olla, kun kaikki asi-
antuntijat puhuvat aivan toiseen suuntaan?

Sitten kolmanneksi totean kyllä, että kuntatalous sekä valtiontalous sakkaavat meillä,
kuten tässä salissa hyvin tiedetään, ja kyllä minun täytyy sanoa, että tämä sana innovatii-
visuus, joka täältä tuli esiin, [Puhemies koputtaa] on perin erikoinen siinä mielessä, että sa-
maan aikaan lisätään henkilöitä, jotka siirtyvät tulonsiirroille ja palveluiden piiriin — tuo-
daan jopa ulkomailta asti — [Puhemies koputtaa] kun omatkin ovat pulassa palveluidensa
kanssa. 

Puhemies Matti Vanhanen: Kun vastauspuheenvuorot eivät pysy minuutissa, siirrytään
puhujalistaan.

15.18 Hannu Hoskonen kesk: Arvoisa herra puhemies! On aivan oivallista, että maan
hallitus reagoi kuntien vaikeaan taloustilanteeseen. Tämä kuntien vaikea taloustilannehan
ei tietenkään ollut yllätys kellekään. Se on kehittynyt, ja nyt sitä ruvetaan pikkuhiljaa oi-
kaisemaan. Se on totta, että se on pitkä ja kivinen tie, mutta sillä tiellä pitää vääjäämättä
mennä, ja on nimenomaan niin, että kunnathan ovat se instanssi, joka palvelut järjestää
kansalaisille. Se on kanssa syytä muistaa, että hallituksen ohjelman mukaan, jos valtio
määrää kunnille tehtäviä, se myös lähettää siihen rahat, niin että ei mennä enää kunnan
kukkarolle lisää ottamaan sieltä pois, kun se kuitenkin on ollut viime aikoina melkoisen
tuuletuksen kohteena.

Toivoisin kuitenkin, että ymmärrettäisiin tässä talossa sekin, kun puhumme elinkeino-
hankkeista, että monia hyviä hankkeita on tässä maassa vireillä. Viimeksi on käyty kovaa
keskustelua metsienkäytöstä. Toivoisin, että tässä asiassa Suomen eduskunnasta löytyisi
sitä suurta viisautta, että emme omia mahdollisuuksiamme pilaisi sillä, että asetamme eri-
laisia keinotekoisia esteitä sille, ettei metsienkäyttöä voitaisi lisätä. Otetaan esimerkiksi
vaikka tämä Kuopiossa vireillä oleva Finnpulp-hanke, joka on aivan megaluokan hanke,
valtavan iso hanke. Siinä yhteydessä on käyty keskustelua, jota minä olen suurella surulla
20



Pöytäkirjan asiakohta PTK 55/2019 vp
seurannut — siitäkin on käyty valtavaa peitsentaittoa, että se pitäisi lopettaa. En jaksa sitä
ymmärtää. Ja meillä on monta muuta, pienempää hanketta, jotka perustuvat nimenomaan
metsäteollisuuteen. Jos jonkun ihmisen tässä maassa on vaikea ymmärtää sitä tilannetta,
miksi metsäteollisuutta on tulossa, niin katsokaapa vaikka Ruotsia — meillä on erinomai-
nen verrokkikohde tuo läntinen naapurimme. Ruotsi hakkaa lähes kaiken vuotuisen kas-
vunsa joka vuosi. Siellä ei puhuta tällaista keskustelua ollenkaan, pitääkö rajoittaa jonkun
LULUCF:n tai jonkun muun takia. Ei sitä keskustelua käytännössä käydä. Ruotsi hakkaa
valtavat määrät, paljon enemmän suhteellisesti kuin Suomi. Siellä se ei ole ongelma, meil-
lä se tuntuu olevan valtava ongelma. Elikkä meillä kannattaa tehdä niitä kotiläksyjä hie-
man paremmin. Silloin me pärjäämme. 

Se on selvä asia, että jos me haluamme kansalaisten tilannetta parantaa, niin pitää olla
työtä, sitten pitää olla hyvät palvelut siellä kunnassa, missä he asuvat, ja — kolmas asia —
kun me vanhentuneen ikäluokan keskellä elämme täällä ja lapsia syntyy liian vähän, niin
tämän nousevan sukupolven puutos voidaan korjata vain sillä, että meillä ihmisille on töi-
tä. Nuoretparit kun asettuvat jonnekin asumaan ja saavat työpaikan, niin on hyvin toden-
näköistä, että he perustavat myös perheen siinä samalla ja rupeaa syntymään lapsia. Silloin
tämän kansakunnan iso ongelma elikkä ikääntyminen rupeaa pikkuhiljaa oikenemaan.
Mutta sillä tiellä pitää mennä koko ajan. Se on nimenomaan niin, että pitää uskaltaa inves-
toida, ottaa vastaan töitä, antaa lupia. Meillä on byrokratia viety tässä maassa valtavalle ta-
solle. Viime vaalikaudella sitä rohkeasti purettiin, yli 300 normia. Peräänkuuluttaisin sitä
edelleen, että kaikilla Suomen hallituksilla, nyt ja tästä eteenpäin, olisi sama tavoite elikkä
byrokratian purku.

15.21 Maria Guzenina sd (vastauspuheenvuoro): Arvoisa puhemies! Kiitoksia tästä vas-
tauspuheenvuorosta. — Kyllä täytyy sanoa nyt näin, että edustaja Rantasella oli aika rei-
pas tulkinta siitä, millä tavalla tämä kotihoidon henkilöstön parkkeerauslaki on lähtenyt
eteenpäin. Se nimittäin lähti eteenpäin jo 12 vuotta sitten — muistaakseni edustaja Ranta-
nen oli silloin demari [Leena Meri: Mutta hän tuli järkiinsä!] — niin että ehkä seurasitte
sitä median kautta. Siitä keskusteltiin hyvin paljon. Peräti 112 kansanedustajaa sen silloin
allekirjoitti tässä salissa, ja itse olin ensimmäinen allekirjoittaja. Se historia lähtee ihan
sieltä saakka. Myöskään se hallitus, jossa te istuitte, perussuomalainen hallitus, ei saanut
tätä aikaan, mutta nyt sosiaalidemokraattinen liikenne- ja viestintäministeri on tämän vie-
mässä maaliin, ja iloitaan siitä kaikki.

15.22 Markku Eestilä kok (vastauspuheenvuoro): Arvoisa puhemies! Edustaja Guzeni-
na otti esille tämän vanhustenhoidon ja kokoomuksen linjan. Jos minä oikein muistan näitä
valtiovarainministeriön ennusteita, niin vanhustenhuollon kustannukset nousevat, vaikkei
mitään tehdä, yli miljardin tämän vaalikauden loppuun mennessä. Se tarkoittaa silloin sitä,
että tämä lisätalousarvio, jossa kunnille on annettu rahaa, on täysin oikeasuuntainen. Niitä
joudutaan todennäköisesti jatkossakin miettimään, koska kunnathan pääsääntöisesti kanta-
vat vastuun vanhustenhoidosta, ja sen takia tarvitaan valtionosuuksia, jotta ne selviytyvät.
Tarvitaan myös verotulojen tasausjärjestelmää, koska koko maassa pitää kuntalaisille taa-
ta riittävät palvelut. Se lähtee jo perustuslaista.

Mitä tulee kiky-sopimukseen, niin yksi Suomen työllisyyspolitiikan menestyskulmaki-
vistä oli osittain kikyn ansiota, ja jos minä muistelen näitä Suomen Pankin taulukoita oi-
kein, niin 2014—2017 yksikkötyökustannukset paranivat Suomen osalta 6,5 prosenttia
21



Pöytäkirjan asiakohta PTK 55/2019 vp
meidän keskeisiin kilpailijamaihin verrattuna. [Puhemies koputtaa] Täältä löytyy työlli-
syyden paranemisen kova ydin.

Puhemies Matti Vanhanen: Puhujalista.

15.23 Jari Koskela ps: Arvoisa herra puhemies! Ensin haluan kiittää vanhempia kollego-
ja hyvästä historiantunnista. Tässä on ollut paljon hyödyllistä, opettavaista historiaa, mitä
tänään on tässä salissa puhuttu. Siinä olivat ne iloisemmat uutiset, ja sitten tietysti on tämä
aihe, mikä meillä on tänään, kun ollaan puhuttu kunnista. Tässä on tullut selväksi monta
faktaa, miljardi tälle vuodelle menee kunnilla pitkäksi. Helsinki taitaa olla ainut, joka to-
siaan jää plussan puolelle. On puhuttu 237 miljoonan kilpailukykysopimuksen kompen-
saatiosta, ja sekin on todettu, että se on siis kompensaatio. Se ei lämmitä kovin pitkään,
mutta tietysti se on tyhjää parempi.

Jo hetki sitten edustaja Eestilä mainitsi sanan ”perustuslaki”, ja ajattelin muutamalla sa-
nalla sieltä siteerata kohtia: Perustuslailla on suojattu kunnallinen itsehallinto, mikä mer-
kitsee kunnan asukkaiden oikeutta päättää kuntansa hallinnosta ja taloudesta. Itsehallin-
non periaatteeseen kuuluu, että kunta päättää itse tehtävistä, jotka se on itsehallintonsa no-
jalla ottanut hoitaakseen. Muuten kunnalle voidaan antaa tehtäviä vain lailla. Perustuslaki-
valiokunta on korostanut jo vakiintuneessa käytännössä, että kunnille osoitettavat tehtä-
vät, mitkä säädetään perustuslain 121 §:n 2 momentin mukaan lailla, eivät itsehallinnon
perustuslain suojan takia saa suuruutensa puolesta heikentää kuntien toimintaedellytyksiä
tavalla, joka vaarantaa kuntien mahdollisuuksia päättää itsenäisesti taloudestaan ja siten
myös omasta hallinnostaan.

Me tiedämme, että olemme juuri käyneet läpi nousukauden, ja nyt tässä vaiheessa kun-
nat ovat siinä tilassa, mitä tänäänkin täällä on monessa puheenvuorossa painotettu — hy-
vin raskasta kuultavaa. Ja nyt me tiedämme myöskin, että ennusteiden mukaan laskusuh-
danne on alkamassa. Tiedämme, että Saksassa ja myös länsinaapurissa kipuillaan jo nyt, ja
me olemme valitettavasti samassa junassa. Kunnat ovat yhteiskuntamme kivijalka, ja moni
asia on liitoksissa kuntien olemassaoloon tai siihen, miten kunnat kykenevät tuottamaan
niille annetut tehtävät, myöskin siis sote-palvelut ja hoitajamitoitus, joista tänään on täällä
moneen otteeseen puhuttu.

Perustuslaki muuten mainitsee 19 §:ssä hoitajamitoitukseen liittyen, että kaikki maam-
me asukkaat ovat tasavertaisia ja saavat saman hoivan ja suojan, mikä heille kuuluu, ja sil-
loin se 0,7 on tietysti hyvä asia ja suuntaa-antava, mutta se voi olla paljon suurempikin, ja
sitäkin sitten voisimme noudattaa. Nyt voidaan kyllä todeta, että näitä lakisääteisiä tehtä-
viä on 70 prosenttia, joten etenkin sote-puolella kuntien liikkumavara on aika kapea, ja sik-
si perustuslakia tuossa vähän siteerasin.

Olemme nyt, arvoisa puhemies, joutumassa sellaiseen tilanteeseen, että liian monessa
kunnassa ovat alkaneet tai alkavat yt-neuvottelut. Talous on siinä jamassa, että peruspal-
veluita ei voida kohta tuottaa. Tämä johtaa henkilöstön ylikuormitukseen, ja seuraukset
voivat olla monella inhimillisellä mittarilla mitattuna hyvinkin huolestuttavat — näitäkin
kokemuksia on tuolla maakunnissa jo tullut vastaan monessa kohtaa näitten toisten tehtä-
vien hoidon yhteydessä. Näin siis on jo monessa kunnassa käynyt, ja ikäviä loppuunpala-
misia on tapahtunut. Keinot on jo nyt kunnilla käytetty, ja pahin vaikuttaa olevan vasta
edessä. Tulemme lähiaikoina rikkomaan perustuslakia monessa kohtaa maassamme. Ja lo-
mautuksetkin kääntyvät meitä vastaan. Me tiedämme, että ylikuormittunut tilanne johtaa
22



Pöytäkirjan asiakohta PTK 55/2019 vp
ennenaikaisiin sairaseläkkeisiin ja vain lisää uupumusta ja samalla entisestään korkeita sai-
raspoissaololukuja. Tilanne on, etten sanoisi, kestämätön.

Tiedän, että tulemme palaamaan tämän syksyn aikana ja tulevan hallituskauden aikana
vielä monta kertaa kuntien asiaan. Nyt täällä ei ole valitettavasti ketään ministeriä paikalla,
keneltä voisin kysyä, mutta annan hallituksen suuntaan viestiä, että onko tässä nyt sellai-
nen näkökulma nähtävissä, että meidän runsaat 300 kuntaa tämän hallituskauden aikana
muuttuvat 200:ksi tai 100 kunnaksi. [Toimi Kankaanniemi: Näin käy!] Ilmassa on sellai-
nen henki, että maassa alkavat massiiviset kuntaliitosneuvottelut, ja siksi vaikka se, mitä
tuossa jo aikaisemminkin perussuomalaiset toivat esiin, [Puhemies koputtaa] että ehdo-
tamme 50 miljoonaa harkinnanvaraista korotusta momentille 28.90.30, on pieni apu tässä
tilanteessa, mutta se tulisi todella tarpeeseen. — Kiitoksia.

15.29 Leena Meri ps: Arvoisa puhemies! Edustaja Filatov totesi, että meidän tulee panos-
taa työn tuottavuuden nousuun, ja itse jäin miettimään, kuinka viime vuosina esimerkiksi
virkamiehenä ollessani minusta tuntui, että kunnan ja valtion virkamiehistä on otettu kyllä
jo kaikki irti. Siellä ei hirveästi kyllä ole enää, mitä ihmisten selkänahasta repiä. On ollut
erilaisia tehokkuus- ja tuottavuusohjelmia, jotka ovat käytännössä olleet henkilöstön vä-
hentämiseen tähtääviä. Muistan itsekin hyvin, kun olin maistraatissa lakimiehenä, kuinka
osastolla päämiesmäärät kasvoivat ja holhoustoimen edunvalvonnassa oli kolme henkikir-
joittajaa, lopulta olin minä yksin. Enempää ei oikein voi vähentää, niin että toivottavasti te
ette tuottavuudella tarkoita tätä, että lähdetään karsimaan henkilökuntaa, koska usein se
tarkoittaa juuri sitä.

Tästä kuntataloudesta: Haluan puhua Hyvinkään tilanteesta. Olen siellä nyt toista kautta
kaupunginhallituksessa, ja meillä on tälläkin hetkellä Hyvinkään talouden tasapainotus-
ryhmä perustettu, ja laskennallisesti meillä on tulossa alijäämää. Noin 2 prosentin korotus-
tarve kuntaveroon olisi, jos ottaisimme sen kokonaan kuntaveron korotuksena, mutta ym-
märrämme, että siinä on pito- ja vetovoimavoimakysymys siten, että se olisi katastrofaa-
lista kuntalaisille ja monille sellaisille, jotka taistelevat jo nyt toimeentulonsa kanssa. Tääl-
lä todettiin, että tämä on hieno ja historiallinen asia, että kunnille myönnetään nyt ylimää-
räistä rahaa. Varmasti näin, mutta minusta se on täysin aiheellista, koska tämä vajaus joh-
tuu hyvin pitkälle näistä uudistuksista koskien tulorekisteriä ja verokorttia, ja ainakin
meillä Hyvinkäällä talousjohtaja sanoi, että nämä laskelmat tehtiin 2017 juuri sen pohjalta,
että oletettiin, että tämä on tämä taso, niin että oikeastaan kunnat ovat olleet niin kuin vil-
pittömässä mielessä, ja siinä mielessä on aivan oikein, että tätä kompensaatiota tehdään.

Tuossa keskustan edustaja Ovaska hienosti minusta myönsi sen, että perussuomalaiset
ovat asiassa rehellisiä. Me arvostelemme sitä, että kunnat eivät nyt saa riittävästi harkin-
nanvaraista tukea haettavaksi, ja me esitämme siihen lisäystä, mutta täällä on ollut esimer-
kiksi kyllä kokoomus esillä, ja siinä ovat monet edustajat olleet oikeassa, että kokoomus
kyllä siitä räksyttää mutta ei ole sitten valiokunnassa halunnut tehdä muutosesitystä, mitä
kyllä suuresti ihmettelen. Valtiovarainvaliokunnan jäsenet varmaan sitten tietävät parem-
min siitä, mitä kaikkea siellä on ollut.

Edustaja Kankaanniemi toi minusta hyvin esille sen, missä tilanteessa oltiin viime kau-
della, silloinkin kun perussuomalaiset aloittivat hallituksessa. Eli meillä oli tilanne se, että
me olimme Kreikan tiellä. Suomi oli konkurssin partaalla, komissio läähätti meidän nis-
kaan, meillä oli tullut 100 000 uutta työtöntä, ja muistan, kun tv:stä harva se ilta katselin
uutisia ja yt:t oli aloitettu jossakin paikassa, ja ihan kauhulla katsoin, kun työttömyys vain
23



Pöytäkirjan asiakohta PTK 55/2019 vp
lisääntyi. Kunnat nostivat veroprosentteja, ja valtion omaisuutta myytiin, ja en jaksa olla
muistuttamatta, että silloin — SDP ja vihreät muun muassa hallituksessa — myitte Caru-
nan. Siitä tulee ihan valtavasti ihmisiltä postia, että vaikka kuinka vähennät sähkönkulu-
tusta, niin sähkölaskussa se kulutus on joskus pienempi kuin se Carunan verkkomaksu, ja
varmasti kansainväliset pääomasijoittajat hierovat käsiään. Älkää tehkö omaisuuden
myynnissä tällaisia virheitä enää.

Kuulosti todella huolestuttavalta tuo edustaja Kankaanniemen kertomus siitä, että on
selvitetty, että alle 6 000 asukkaan kunnissa tämä tarkoittaa 5,5 prosentin veronkorotusta,
juuri näissä pienissä kunnissa, ja juuri sinne olisi tarvittu varmasti lisää tätä harkinnanva-
raista tukea, ja siinä mielessä ihmettelen, että hallitus ei ole sitten vastannut tarpeeseen
reippaalla tavalla. Meidän tulee nyt huomata se, mistä täällä on puhuttu, että taas meillä on
kimpussa se vakavaraisuus, josta EU on nyt varoittanut. Tietysti olen sitä mieltä, että jo-
kainen maa päättää itse omista asioistaan, mutta nyt tulisi varmaan sitten miettiä, olemme-
ko me mukana siinä EU:ssa vai emme. Jos olemme ja aina vetoamme siihen, että näitä sää-
döksiä pitää noudattaa, niin miksi emme sitten kuuntele sitä, että sieltä tulee varoituksen
ääniä taloudenpidosta, ja kyllä olen itsekin tosi huolestunut tästä velkaantumisesta.

15.34 Inka Hopsu vihr: Arvoisa puhemies! Hyvät kollegat! Kuntaliitto on useaan ottee-
seen korostanut kuntatalouksien olevan kriisissä. Vuonna 2018 jopa 196 kunnan tulos jäi
miinukselle. Tämä on noin kaksi kolmasosaa kaikista suomalaisista kunnista. Kuntaliitto
on myös todennut, että uusia lakisääteisiä palveluja ei kuntatalous enää kestäisi. Tämän ti-
lanteen vuoksi hallitusohjelmaan on kirjattu, ettei uusia tehtäviä ilman korvauksia kunnille
anneta. Me kuntapäättäjät tiedämme, että tiukkaa tekee laadukkaasti hoitaa kuntien nyky-
tehtävätkin, ja tämä paine näkyy kunnissa juuri käynnistyvissä budjettineuvotteluissa. 

Suomalaisten kuntien osalta hallituksen kolmas lisätalousarvio tuleekin todella tarpee-
seen. Lisätalousarvio kompensoi kertaluonteisesti lomarahojen leikkauksia kunnille 237
miljoonaa euroa. Tämä helpottaa kuntien kassavajetta.

Kuntien verokertymä on jäämässä huomattavasti ennakoitua pienemmäksi. Osasyiksi
on arvioitu sekä verokorttiuudistusta että tulorekisterijärjestelmän käyttöönottoa. Ensi
vuoden verotuloarvioita on ollut aiempaa vaikeampi tehdä.

Kuntatalouden heikot näkymät eivät heijastu vain pienissä ja keskisuurissa kunnissa.
Myös suuret kunnat, kuten Espoo, ovat joutuneet taloutensa kanssa ahdinkoon. Kaupungin
kasvu on 5 000 asukkaan luokkaa vuodessa. Aiemmasta poiketen väkimäärän kasvu ei kui-
tenkaan enää tuo muassaan verotulojen kasvua. Kasvun edellytykset, suuret infrahankkeet
ja uusien asukkaiden vaatimien palvelujen, kuten koulujen ja päiväkotien, rakentaminen
sekä sisäilmaongelmaisten kohteiden korjaaminen, ovat täyttäneet investointiohjelmat tu-
leville vuosille. Espoossa reilussa kymmenessä vuodessa pelkästään koulu- ja päiväkoti-
investointien suuruus on yli miljardin, eikä tämäkään mahdollista kaikkien tarpeellisten
hankkeiden mahtumista mukaan. Kasvukaupungit ovat myös koko maan talouden veturei-
ta. Uusia työpaikkoja luovien yritysten synty ja kasvu pitää mahdollistaa niissä. Val-
tionosuuksien jako siis vaatii yhä uudistamista.

Kuntien velkaa on kertynyt runsaasti, ja velkamäärä yhä kasvaa. Velkaantumista pyri-
tään kunnissa hillitsemään käyttötaloudesta säästämällä, tässä huonosti onnistuen. Kunti-
en ja kuntayhtymien toimintakulut ovat kasvaneet 4,5 prosenttia tai sitä luokkaa, ja toimin-
tatuotoissa taas on pudotusta 3,4 prosenttia.
24



Pöytäkirjan asiakohta PTK 55/2019 vp
Kunnallisalan kehittämissäätiö KAKSin mukaan kolme neljästä eli 73 prosenttia kunta-
johtajista ei usko tavoitteen toteutumiseen kuntien rahoituksen kestävyydestä, oikeuden-
mukaisuudesta ja riittävyydestä. Erityisen epäluuloisia ovat juuri suurimpien kaupunkien
ja kuntien johtajat. Myös kuntien henkilöstö väsyy. Tämä viime vuosina menetetty luotta-
mus pitää korjata. 

Hallitus on tarttunut toimeen ja päättänyt lopettaa kuntien valtionosuuksien leikkaukset,
ja tähän osoitetaan 1,1 miljardia. Kuten täällä useampi on jo maininnut, nämä ovat tarpeel-
lisia mutteivät riittäviä toimenpiteitä. Tarvitsemme tiivistä vuoropuhelua kuntien kanssa ja
kuntatalouden aktiivisia pelastustoimia.

15.38 Aki Lindén sd: Arvoisa herra puhemies! Täällä ollaan käyty minusta hyvää keskus-
telua tästä hallituksen esityksestä, ja haluan omalta osaltani siitä lyhyesti mainita ja sen jäl-
keen kommentoida paria esille noussutta asiaa. En lähde toistamaan jo esitettyjä näkemyk-
siä, joita muun muassa edustaja Filatov ja edustaja Eskelinen tässä jokin aika sitten toivat
esille ja joissa minusta varsin selkeällä tavalla tuotiin esille kuntatalouden nykyinen tilan-
ne ja samalla se, että tämä nyt tehtävä ratkaisu on eräänlaista ensiapua. Me joudumme tar-
kastelemaan tätä laajaa kokonaisuutta täällä vielä tämän eduskuntakauden aikana varmasti
laajemmin uudelleen.

Minä otan esimerkiksi nyt sen asian, jonka edustaja Juvonen tuossa debatin aikana tote-
si, kun siinä ei ollut mahdollisuus sitä heti kommentoida: Hän nosti esille lääkärille pää-
syn. No se ei ole minunkaan mielestäni nyt tämän keskustelun ytimessä, mutta haluan nyt
kuitenkin korjata hänen näkemyksensä. Tällainen monesta eri ammatista koostuva tiimi,
moniammatillinen tiimi, ei millään tavalla ole vastakkainen sen kanssa, tuleeko potilaiden
päästä lääkäriin nopeasti vai ei. Minulla on omaa kokemusta siitä, että hyvällä lääkärin ja
hoitajan työparilla me pystymme niin paljon tehostamaan terveyskeskusten toimintaa, että
se on juuri se oikea malli. Oletankin vähän, että jos me olisimme puhuneet vain lääkärille
pääsystä, niin ehkä edustaja Juvonen olisi kritisoinut sitten sitä, että eikö puhuta lainkaan
hoitajalle pääsystä. Mutta nyt tämä kritiikki esitettiinkin sitten toisinpäin.

No toinen asia, jonka hän otti esille, oli tämä hoitajamitoituskysymys. Tässähän on hy-
vin selkeä linjaus, eli ensi vuonna astuu voimaan laki, joka on sitova, mutta se mahdollis-
taa siirtymäkauden vuoteen 2023 asti eräin tarkasti määritellyin edellytyksin, ja tuo 5 mil-
joonaa on tarkoitettu siihen tilanteeseen, että on vielä joitakin yksiköitä, joissa ei toteudu
edes se 0,5. 

Nämä nyt kommenttina ihan näistä kahdesta debatissa esiinnousseesta asiasta.
Yleisemmin vielä haluan todeta, että kun olen nyt kahdessa valiokunnassa, sosiaali- ja

terveysvaliokunnassa ja hallintovaliokunnassa, niin ne eroavat sillä tavalla toisistaan, että
hallintovaliokunnassa meillä on ollut erittäin syvällinen mahdollisuus päästä kiinni tiettyi-
hin toimintoihin, kuten poliisiin ja Rajavartiolaitokseen, koska ne ovat valtion suoria omia
toimintoja, joiden rahoitus tulee tästä keltaisesta budjettikirjasta, mutta mainitsisin, että
Rajavartiolaitoksen koko budjetti on samansuuruinen kuin HUSin Lastenklinikan ja että
koko poliisin budjetti on samansuuruinen kuin Espoon kaupungin sosiaali- ja terveystoi-
men, ja sosiaali- ja terveysvaliokunnassa meillä on yli 20 miljardin kokonaisuus, joka on
kunnissa. [Puhemies koputtaa] Sen takia tämä kuntien talous on nyt äärimmäisen tärkeä
asia, koska siellä ovat tärkeät palvelut.
25



Pöytäkirjan asiakohta PTK 55/2019 vp
15.41 Toimi Kankaanniemi ps: Arvoisa herra puhemies! Täällä on todettu, että kiky-so-
pimus olisi ollut kunnille negatiivinen pelkästään. Näin ei tosiasiassa ole. Kiky-sopimuk-
sella julkisen puolen lomarahoja leikattiin 30 prosentilla, niin kuin tiedätte hyvin. Se oli
säästöä kuntien palkkamenoissa. Lisäksi työnantajamaksuja siirrettiin työnantajilta työnte-
kijöille, ja se myös kevensi kuntien palkkamenoja — kuntien ja kuntayhtymien, koko kun-
tapuolen niin kuin valtionkin. Tämä siis tarkoittaa, että kunnille kiky-sopimus oli helpotus.
Ensi vuonna ei enää ole tätä. Se loppuu tämän vuoden loppuun, eli lomarahat maksetaan
ensi kesänä täysimääräisinä. No työnantajamaksujen osalta ei nyt ihan tarkkaan tiedä, mi-
ten käy, mutta näin kuitenkin on tapahtumassa. Eli kiky-sopimus oli myös helpotus talou-
den kannalta. 

Sitten on täällä sanottu, että tämä 237 miljoonaa olisi uutta rahaa kunnille. Ei todella-
kaan ole. Se on kiky-sopimuksesta johtuvan kertaluontoisen menon kompensaatio. Jos tätä
ei annettaisi kunnille, niin kunnat olisivat joutuneet maksamaan kahteen kertaan tämän 237
miljoonaa euroa, eli tämä ei ole siinä mielessä mitään uutta rahaa. 

Lisäksi kun otetaan tuo ensi vuoden valtion talousarviossa oleva 1,1 miljardin lisäys
kuntien valtionosuuksiin, niin sekään ei ole uutta rahaa kunnille siinä mielessä, että ensin-
näkin 312 miljoonaa on verotulomenetysten kompensaatiota, eli täällä päätetään, että teh-
dään verotukseen muutoksia, jotka vievät kunnilta 312 miljoonaa verotuloja, ja sen valtio
kompensoi. Näin pitää tehdäkin, mutta ei se mitään uutta rahaa ole. Sitten kiky-sopimuk-
sen lomarahaleikkaus korvataan, siis 285 miljoonaa euroa, koska ensi kesänä kunnat ja
kuntayhtymät maksavat lomarahat täysinä. Siitä tulee sadan prosentin meno, johon tulee
sitten valtionosuus kunnille, ja se korvataan näin. Ei mitään väljyyttä tule. Sitten peruspal-
velujen kustannustason nousun indeksitarkistus tehdään: hinnat ovat nousseet ja kunnille
tullut lisää menoja, ja niihin tulee valtionosuus, joka on 166 miljoonaa. Sitten tehdään la-
kisääteinen kustannustenjaon tarkistus menneitten vuosien kustannustenjaon muutoksen
perusteella. Kunnat saavat 102 miljoonaa lisää. Ei sekään ole uutta rahaa vaan korvaus kus-
tannuksista, jotka ovat syntyneet ja joihin kunnat eivät vielä ole valtionosuutta saaneet. Sit-
ten vielä asukasluvun muutokset tekevät pienen summan. Eli kaiken kaikkiaan ei tästä 1,1
miljardista kuntatalous tosiasiassa kevennystä saa juuri lainkaan — hyvin hyvin marginaa-
lisesti. Näin pitää juuri tehdä, että nämä korvataan, mutta ei todellakaan pidä antaa sitä nä-
kökulmaa, että nämä olisivat uutta rahaa, eikä varsinkaan tämä, mikä nyt siirretään ensi
vuodelta tälle vuodelle.

15.44 Pia Viitanen sd: Puhemies! Toivoisin kuitenkin, että edustaja Kankaanniemi pitäi-
si sitä hyvänä asiana, että toisin kuin edellinen hallitus, nyt ei leikata. Ja on välttämätöntä,
että hallitus on myös sitoutunut esimerkiksi siihen, että jos kunnille annetaan uusia tehtä-
viä, ne kaikki kompensoidaan sataprosenttisesti. Nämä ovat hyvin tärkeitä periaatteita, ja
uskoisin ja toivoisin, että myös edustaja Kankaanniemi näistä iloitsee. Toisaalta tiedän,
että seuraavassa puheenvuorossa kuntajaoston puheenjohtaja Tarja Filatov esittelee hie-
man lukuja mitä tulee näihin valtio—kunta-suhteisiin. Hänellä on tuolla hyvä graafi. Se ei
ole minulla, mutta te kuulette kohta siitä seuraavassa puheenvuorossa lisää.

Kun edustaja Kankaanniemi mainitsi kiky-sopimuksen ja kunnat, niin täytyy kyllä har-
mitella sitä, että oli se kunnille mitenpäin vain, niin sanon kyllä suoraan, että sitä emme voi
unohtaa, mitä se teki kuntatyöntekijöille. [Toimi Kankaanniemi: Te hyväksyitte sen kiky-
sopimuksen!] Se oli mielestäni kyllä aivan niin kuin sietämätöntä suorastaan, että kiky-so-
pimuksen myötä näiltä ahkerilta hoitajilta, lähihoitajilta, sairaanhoitajilta, opettajilta, polii-
26



Pöytäkirjan asiakohta PTK 55/2019 vp
seilta leikattiin lomarahat. Siinä meni kyllä monelta perheeltä aika ikäväksi sitten tietyt ke-
säsuunnitelmat.

Puhemies! Ennen kuin tässä ehditään taas kerran sanomaan, niin sanon jo valmiiksi, että
SDP:hän kannattaa sopimusyhteiskuntaa, mutta koskaan emme hyväksyneet sitä, että lo-
marahat leikataan. [Leena Meren välihuuto] Sehän oli seurausta siitä, että silloinen hallitus
nimenomaisesti uhitteli pakkolaeilla, eli siellähän oli pöytään jo tuotu vielä pahempia leik-
kauksia tyyliin sunnuntailisiä, sairaslomakorvauksia, kaikkea tätä. Eli pakkolakiuhkailu-
jen seurauksenahan kiky aikanaan syntyi tässä muodossaan. [Leena Meri: Tehän hyväk-
syitte sen!]

Puhemies! Oikeastaan pyysin tämän puheenvuoron siinä vaiheessa, kun ajattelin, että
keskustelu alkaa hiipua, ja sali näytti hyvin tyhjältä kokoomuksen osalta. Mielestäni oli
harmi, että kokoomus täältä katosi, koska tässähän nyt kävi, puhemies, sillä tavalla, että en-
sin esiteltiin väitteitä liittyen hallituspolitiikkaan ja sitten kadottiin, kun piti vastata siihen
kysymykseen, joka kokoomukselle esitettiin. Ja se kokoomukselle esitetty kysymys oli,
mikä on se linja, jos samaan aikaan — täällä käyttivät edustajat Zyskowicz ja Heinonen pu-
heenvuoroja — moitittiin alijäämää ja vaadittiin lisäveronkevennyksiä, mutta ei kuiten-
kaan kerrottu, mistä sitten leikattaisiin, jos kerran ollaan huolissaan alijäämästä ja lisäve-
ronkevennyksiä silti halutaan. Eihän tämä yhtälö vain toimi. Tähän olisimme halunneet ko-
koomukselta vastauksen, mutta varmasti tulemme kysymään sitä myös jatkossa.

15.47 Tarja Filatov sd: Arvoisa puhemies! Edustaja Kankaanniemi puhui uudesta ja van-
hasta rahasta. Olipa kyse uudesta tai vanhasta rahasta tai kompensaatiosta, niin tosiasia on
kuitenkin se, että valtion toimet suhteessa kuntatalouteen ensi vuonna ovat positiiviset.
Elikkä sieltä tulee lisää rahaa siihen nähden, mitä tällä hetkellä on, kun taas tänä vuonna
valtion toimet ovat voimakkaasti negatiiviset. Tämä on mielestäni se iso muutos, joka kan-
nattaa panna merkille — mutta ei se kuntataloutta pelasta. [Toimi Kankaanniemi: Ei!] Kyl-
lä siellä silti tarvitaan niitä toimia, joita tehdään kunnassa.

Kun viittasin tähän tuottavuuteen, niin edustaja Meri kyllä ymmärsi sen täysin väärin.
Viittasin esimerkkinä siihen, mitä edustaja Guzenina sanoi, että vaikkapa kun lähihoitajan
parkkipaikka löytyy siitä läheltä, niin työ on tuottavampaa, [Leena Meri: Ei kai nyt yksin
sillä työllisyyttä ratkaista!] koska hän ei joudu etsimään parkkipaikkaa, mikä on turhaa
suhteessa siihen tehtyyn hoivatyöhön. Meillä on paljon tällaisia sosiaalisia innovaatioita,
joita on keksitty eri kunnissa — jossakin on sähkölukot, jossakin on jotakin muuta — jotta
työ voidaan tehdä siten, että siihen ydintoimintaan ja hoivaan on enemmän aikaa. Tätä työ-
tä ja hyvien käytäntöjen vaihtoa me tarvitsemme huomattavasti enemmän, ja se on sitä vai-
kuttavuutta, jota kuntien palveluissa tarvitaan, mutta se on myös ydintyön tuottavuuden
nousua, koska silloin vähemmällä henkilöstöllä tai sillä samalla henkilöstöllä saadaan
enemmän palvelua niille asiakkaille ja ihmisille, jotka sitä palvelua tarvitsevat.

Sitten tässä ihmeteltiin sitä, että kun tämän lisäbudjetin perusteita on kirjoitettu, niin
niissä sanotaan, että talouskehitys on positiivista tai myönteistä, vai mikä se sana oli. Se-
hän on se, mitä sanaa käytetään silloin kun ollaan vielä plussan puolella. Sitten kun ollaan
negatiivisella puolella, ollaankin jo huomattavasti enemmän vaikeuksissa, ja toivottavasti
siihen emme joudu.

15.49 Hanna Huttunen kesk: Arvoisa puhemies! Täällä on puhuttu paljon euroista, ja
niin toki meidän lainsäätäjinä täytyy tässä salissa puhuakin. Olen itsekin kuntapäättäjä niin
27



Pöytäkirjan asiakohta PTK 55/2019 vp
kuntatasolla valtuuston puheenjohtajana kuin maakuntatasolla, ja ymmärrän tämän tus-
kan, mitä kunnissa tällä hetkellä koetaan. Olen itse ollut tekemässä talousarvioita ja olin
juuri perustamassa talous- ja tulevaisuustyöryhmää omaan kuntaan, ja joka kivi varmasti
käännetään, että päästään eteenpäin siellä kuntataloudessa.

Itse asiassa minulle ei ole mikään ihme, että kokoomus katosi täältä salista. Jotenkin mi-
nulla on koko ajan sellainen mielikuva ollut, että kokoomuksen intresseissä ei aina ole se
itsenäisten kuntien kuntayksikön olemassaolo vaan ehkä laajemmat kuntayksiköt ovat
heille enemmänkin tärkeitä. 

Itse koen vahvasti, ja myös meidän puolue keskusta kokee, että kunta on paljon enem-
män kuin tämmöinen juridinen yksikkö. Kunta on ihmisten yhteisö, se on demokratian pe-
ruskivi, se on elinvoiman edistäjä yhdessä paikallisten toimijoitten kanssa, ja kuntien ja
yritysten yhteistyö on itse asiassa aivan avainasemassa siinä, miten siellä maakunnissa pär-
jätään. Mitä vahvempia kuntia on, sen vahvemmat ovat myös tulevaisuudessa maakunnat.

Keskustalle myöskään kunnat eivät ole pelkästään palveluiden tuottamista varten. Toki
kunnan tärkeä tehtävä on tuottaa palvelut kuntalaisille. Keskustalle kunnat ovat myös tär-
keä kansalaisia yhdistävä taso. Keskustalle kunnat ovat ihmisten koti. Luotan vahvasti sii-
hen, että tässä hallituksessa, missä me istumme, tullaan edistämään myös vahvoja tulevai-
suuden kuntia.

15.51 Toimi Kankaanniemi ps: Arvoisa puhemies! On todella hienoa, että kotiapua an-
tava henkilö saa sen parkkioikeuden. Me olemme ajaneet sitä, kannatamme sitä lämpimäs-
ti ja toivomme, että se tulee pikaisesti voimaan.

Mutta sitten tästä tuottavuudesta: Tällä ratkaistaan ehkä pienen pieni osa, lähinnä isois-
sa kaupungeissa mutta ei valtakunnallisesti, niistä ongelmista, jotka ovat erityisen vakavia
pienissä kunnissa. Tuossa eilen luin Keskisuomalaisesta Kangasniemen kunnan — se on
kyllä eri vaalipiiriä — kunnallisuutisia viime maanantai-illalta, ja siellä päätettiin tehdä tä-
män vuoden loppuun mennessä selvitys kyläkoulujen lakkauttamisesta. Siellä kunnanhal-
litus teki esityksen kaikkien veroprosenttien tuntuvasta korottamisesta ensi vuoden alusta
ja lisäksi päätti aloittaa yt-neuvottelut koko henkilöstön kanssa. [Leena Meri: Oho!] Vii-
dentuhannen asukkaan maaseutukunnassa se on kyllä hätätila, jos ajatellaan, että koulut ja
kuljetukset lapsille lakkautetaan, verot korotetaan huippuun ja sitten vielä yt-neuvottelut
päälle. Ei ole helppoa. Tällainen tilanne on nyt tosiasiassa tuolla maakunnissa lukuisissa
kunnissa. Tuossa kuukausi sitten oli tietoa, että 48 kunnassa ja kuntayhtymässä on yt-neu-
vottelut menossa. Nyt niitä on varmaan jo huomattavasti enemmän. Tilanne on todella huo-
lestuttava tältä osin.

Arvoisa puhemies! Edustaja Viitanen kauniisti puhui näistä uusista tehtävistä ja niihin
tulevasta valtion täydestä rahoituksesta. Se oli jo edellisen hallituksen ohjelmassa vuonna
2015, ja itse olin siinä mukana sen verran, että tiedän, ettemme olisi hyväksyneet, ellei näin
olisi kirjattu. Kiitokset silloiselle ministerille — vaikkei hän vielä siinä vaiheessa ministe-
rinä ollut, kun tämä kirjattiin — että sitten tästä pidettiin kiinni. Mutta teidän hallituskau-
tenanne, 2011—2015, kuntien valtionosuuksia leikattiin [Pia Viitasen välihuuto] ja saattoi
tulla lisää tehtäviäkin, joihin ei valtionosuus tullut täytenä. Nyt on tulossa hallitusohjelman
mukaan varhaiskasvatuksen palauttaminen kaikille, ihan hyvä, ryhmäkokojen pienentämi-
nen, ihan hyvä, eli lisätehtäviä ja -menoja kunnille mittavasti. Hoitotakuu tulee, hoitajami-
toitus tulee, sotesta emme tiedä. Mutta sitä, miten paljon nämä tehtävät maksavat todelli-
suudessa kunnille, me emme kukaan tiedä, ja hallitus ei ole neljän vuoden kehyksissä va-
28



Pöytäkirjan asiakohta PTK 55/2019 vp
rannut näihin riittävästi varoja. Siinä on iso aukko, jopa ehkä satojen miljoonien aukko
Kuntaliiton laskelmissa [Puhemies koputtaa] ja hallituksen laskelmissa. Sitten on vielä op-
pivelvollisuuden pidentäminen, korjausvelka, palkkaratkaisut ja niin edelleen, jotka luo-
vat kovaa painetta kuntatalouteen.

15.54 Sari Sarkomaa kok: Arvoisa puhemies! Kokoomuksen politiikan keskeinen tavoi-
te on se, että siellä kunnissa, jokaisessa suomalaisessa kunnassa, asiat ovat niin, että ihmi-
selle voidaan järjestää ne tärkeät peruspalvelut: koulutus, varhaiskasvatus, vanhustenhuol-
to ja terveyspalvelut. 

Kun katsotaan nyt kuntataloutta, niin nähdään, kuinka nopeasti talous voi heikentyä. On
todella huolestuttavaa, että hallituksella ei ole uskottavaa ohjelmaa siitä, miten valtionta-
lous tasapainotetaan, miten työllisyystavoitteet saavutetaan. Kun katsotaan kuntatalouden
ongelmia, niin iso asia siellä on se, että työttömyyttä on paljon, ja se, että sosiaali- ja ter-
veydenhuollon uudistusta ei ole saatu tehtyä. Nyt on tärkeää, että nyt tehdään toimia eikä
odotella. Yhdyn siihen huoleen, mitä valtiovarainministeriön virkamiehet ovat esittäneet,
että niitä vaikuttavia työllisyystoimia ei ole. 

Hallitusohjelmassa on paljon hyvää ja kaunista. Hoitajia on luvattu lisää, mutta mikä on
tilanne? Reaalimaailmassa yt-neuvottelut kohtaavat tuhansia hoitajia. Kyllä toivoisin nyt
selkeytystä, en pelkästään tähän talouslinjaan ja työllisyyslinjaan vaan myöskin sosiaali- ja
terveyspolitiikkaan. Täällä edustaja Filatov todella hyvin nosti esille sen, että meidän täy-
tyy uudistaa toimia sosiaali- ja terveydenhuollossa, lisätä vaikuttavuutta, jotta meillä on
voimavaroja hoitaa ihan jokainen ihminen.

Ilostuin kovin, kun tuli tämä sosiaali- ja terveyskeskusohjelma. Tiedotustilaisuudessa
ministeri Kiuru lupasi todellakin, että tuhat lääkäriä tulee, ja hän sanoi, että rahaa on 70
miljoonaa lähdössä kentälle. Arvoisa puhemies, hän sanoi: ”Jos tällä ei palkata kaikkia nii-
tä lääkäreitä, jotka saadaan houkuteltua mukaan, niin millä sitten? Kyllä se niin kuin tässä
on.” Näin sanoi ministeri Kiuru. Mutta kun on ministeriön virkamieheltä kysytty ja asiaa
on tarkennettu, niin siellä todetaan, että tällä rahalla ei voi palkata edes yhtään lääkäriä,
vaan tämä tulee kehittämistoimiin. 

Jatkuvasti, tämä on siis vain yksi esimerkki, tulee hallitukselta hyviä lupauksia ja hyviä
tavoitteita, mutta sitten kun ryhdytään katsomaan, niin todellisuus on aivan toista. Toivoi-
sin nyt, kun täällä on hallituspuolueiden edustajia, että te nostaisitte esille vielä sen, millä
tavalla nämä tavoitteet uusista lääkäreistä ja todellakin tarpeellisista hoitajista voidaan to-
teuttaa, koska kun itse katson tätä budjettikirjaa [Puhemies koputtaa] — aikani loppuu —
niin täällä on esimerkiksi ensi vuodelle vain 5 miljoonaa euroa hoitajien palkkaamiseen
eikä täällä ole rahoja lääkäreiden palkkaamiseen. Toivon todellakin, että nyt vastaisitte sii-
hen, miten nämä ministeri Kiurun esittämät lupaukset oikeasti toteutetaan. 

15.57 Veikko Vallin ps: Arvoisa puhemies! Minä itse olin Tampereen kaupunginhallituk-
sessa pari vuotta ja edelleen valtuutettuna, ja täytyy sanoa, että osittain Tamperekin on ku-
ralla ja velkaantuu kriisikuntavauhtia tällä hetkellä. 

Yksi syy tietenkin, mitä tässä ei vielä ole käsitelty, on tämä haitallinen maahanmuutto-
politiikka, mitä Suomessa harjoitetaan, koska se sitten siirtyy tietenkin kuntiin, koska tie-
tyt kaupunginosat täyttyvät Tampereellakin maahanmuuttajien lapsista ja sitten pitää ra-
kentaa päiväkotia, koulua ja kaikkea sellaista, ja se kuormittaa muutenkin Tamperetta. Että
se on osittain siitä johtuvaa, ainakin Tampereella. 
29



Pöytäkirjan asiakohta PTK 55/2019 vp
Sitten Tampereella on myös itse aiheutettua päänsärkyä, eli tämmöiset täysin älyvapaat
investoinnit. Meillä rakennetaan ratikkaa ja kävely- ja pyöräilykeskustaa, ja kaupunki on
kokonaan revitty auki, ja siitä tulee sitten kustannuksia liian lyhyellä aikavälillä liian pal-
jon ja niin edelleen. 

Naapurikunta Ylöjärvi alentaa kuntaveroa samaan aikaan kun Tampere nostaa, niin et-
tei tämä niin kuin sillä lailla ole mikään kirous. Siellä tehdään asioita oikein, ja Tampereel-
la tehdään sitten väärin. 

Tampereella on myös tämmöinen hirveän vahva tai paksu byrokratia, voisi sanoa suoja-
työpaikkoja, jollain lailla varmaan poliittisia suojatyöpaikkoja tai politiikkaan liittyviä. On
Hiilineutraali Tampere -kahvitteluporukka, Kestävä Tampere -kahvitteluporukka ja täl-
laista näin, että tämmöistä aika niin kuin turhaa byrokratiaa, ja aika usein siellä sitten enti-
set poliitikot istuskelevat. Että kyllä Tampereella ainakin on peiliin katsomisen paikka. 

Meillähän on sosiaalidemokraattinen pormestari, ja se tietenkin tarkoittaa sitä, että ta-
loudenpito ei ole niin kuin ykkösosaamisaluetta. [Pia Viitanen: Ohhoh! — Anneli Kilju-
nen: Ettekö tekin ole luottamushenkilö Tampereella?]

15.59 Pia Viitanen sd: Arvoisa puhemies! Tämä menikin mielenkiintoiseksi, kun tuntuu,
että puheenparsi on hieman erilaista siellä Tampereella. Ellen ole pahasti erehtynyt, niin
perussuomalaiset ovat olleet mukana pormestarikoalitiossa ja tehneet yhdessä meidän
kanssamme tämän vuoden talousarvion ja eivät ainakaan vielä ole sanoutuneet siellä Tam-
pereella irti tästä pormestarikoalitiosta, kun hyväksymme tulevaa budjettia. Toki meillä
keskustellaan parhaillaan siitä, mitkä ne linjanvedot siellä ovat, ja toki keskustelu on sal-
littua. Koska pormestari on aika arvostettu, monessa asiassa uskottavuutta ja puolueisiin
katsomatta yhteiskunnallista arvovaltaa tai tämmöistä tietynlaista arvostusta nauttiva Lau-
ri Lyly, ihmettelen kovasti enkä kyllä ihan allekirjoittaisi sitä, että osaamista ei sieltä tahol-
ta löytyisi. Ainakin löytyy yhteistyökykyä, niin kuin tähän asti on löytynyt. Siinä mielessä
olen ollut hirveän iloinen, puhemies, ja sopii tähänkin saliin tämä keskustelu, että politiik-
kahan on arvovalintojen tekemistä. Mehän olemme tehneet ja tekemässä toivottavasti sel-
laisen arvovalinnan siellä, että me emme esimerkiksi suurentaneet lasten ryhmäkokoja
kouluissa tai päiväkodeissa, ja tämänkaltaisia olemme tehneet. Mutta, puhemies, tämä ei
ollut se alkuperäinen asia. Tietenkin tämä oli oikeastaan vähän vastauspuheenvuoro tuo-
hon edelliseen. 

Puhemies! Me kuulimme nyt kokoomuksen puheenvuoron äsken, mutta valitettavasti
edelleenkin jäi täysin epäselväksi se, mitä kysyimme tässä jo alkuun, heti keskustelun kär-
keen, että mikä on kokoomuksen oma linja. Eli siis, puhemies, minun on vain pakko sanoa,
että jokainen ymmärtää: Samaan aikaan kannetaan huolta alijäämästä ja samaan aikaan
vaaditaan veronkevennyksiä. Tehän olette niitä vaatineet enemmän kuin hallitus tekee. Te
olette halunneet kaikille painottuvia tuloveronkevennyksiä. Teille ei riitä se, että pieni- ja
keskituloiset saavat, niin kuin hallitus nyt on mielestäni oikein tekemässä. Ja muistin, että
esimerkiksi viime viikolla edustaja Heinonen sanoi, että autovero täytyy poistaa kokonaan
ja täytyisi kauheasti tehdä lisäveronkevennyksiä. Samaan aikaan te olette huolissanne ali-
jäämästä. Mutta sitten kuitenkin, kun kysymme, että no entä tarkoittaako tämä samaa kuin
mitä teitte viime kaudella, eli leikkasitte sitten koulutuksesta tai leikkasitte ihmisten perus-
turvasta, niin siihen teiltä ei oikein sitä vastausta tule. Eli kun puhumme, puhemies, talou-
desta, mistä ainakin edustaja Zyskowicz itsensä mielestä ymmärtää, niin ehkä sitten kui-
tenkin hän olisi täällä voinut selvittää tätä yhtälöä, kun hän kerran ymmärtää taloutta, että
30



Pöytäkirjan asiakohta PTK 55/2019 vp
miten tämä on mahdollista, että samaan aikaan tehdään hattutemppu, jossa alijäämää vä-
hennetään ja veroja kevennetään menoja leikkaamatta. Sitten toisaalta ehkä teidän vaihto-
ehtobudjetissanne tulemme näkemään dynaamisiavaikutuksia tai muuta, [Puhemies koput-
taa] mutta sen me tulemme sitten näkemään. Toivottavasti ette ihan sille tasolle mene
omassa argumentaatiossanne.

16.03 Anna Kontula vas: Arvoisa puhemies! Toisin kuin edustaja Vallin itse, en ole kah-
vitellut näissä kuntapolitiikan kahvikekkereissä, ja sen takia en toki tiedä sisäpiiritietoja.
Mutta kun Tampereella edelleen asun, niin aktiivisesti seuraan myös sen tilannetta ja poli-
tiikkaa ja korjaisin muutamia ongelmia analyysissa, kun käytitte Tamperetta esimerkkinä
kansallisesta kehityksestä.

Ensinnäkin maahanmuuton vaikutus kattavasti kansainvälisessä tutkimuksessa Ameri-
kan mantereelta Aasiaan on julkiselle taloudelle joko neutraali tai positiivinen — siis neut-
raali tai positiivinen — ja jos nyt ongelmaksi nähdään tässä syntyvyyden tilanteessa se, että
jossakin kaupungissa pitää rakentaa päiväkoteja lisää, niin kyllä minä vain kovasti ihmet-
telen. Mielelläni näkisin sen, että meidän pitäisi käyttää enemmänkin rahaa päiväkotien ra-
kentamiseen. Muistetaan kuitenkin, että Tampereella verrattuna muihin suuriin kaupunkei-
hin maahanmuuttajien osuus on verraten vähäinen, ja meidän tulisikin tässä tilanteessa olla
hieman huolissamme siitä.

Analyysi myös siitä, että Ylöjärven ja Tampereen taloudelliset erot johtuisivat näiden
kahden kunnan tekemistä poliittisista valinnoista, jää vähintäänkin puolitiehen, kun kuiten-
kin muistetaan, että toisaalta kysymys on selkeästi työpaikka- plus keskuskaupungista ja
toisaalta sellaisesta lähiökunnasta, johonka keskittyy korkeimman tulotason asukkaita. On
toki totta, että Ylöjärvi on tonttipolitiikallaan ja osin muullakin politiikallaan vetänyt par-
haansa mukaan puoleensa nimenomaan korkean tulotason perheitä ja asukkaita. Mutta näi-
den kahden kunnan tarkastelu ensinnäkin taloudellisesti erillään, kun toisessa käydään
töissä ja toisessa käyvät sitten rikkaat asumassa, ettei tarvitse mennä sinne vilkkaammille
kerrostaloalueille, on itsessään jo harhaanvievää, ja sitten niissä tapahtuvien taloudellisten
prosessien tarkastelu pelkästään kunnan päätöksen kautta tai edes ensisijaisesti kunnalli-
sen päätöksen kautta vie sekin vahvasti harhaan, kun taloudelliset kytkökset ovat niinkin
tiiviit kuin näiden kahden kunnan välillä ovat.

16.05 Sari Sarkomaa kok: Arvoisa puhemies! Mikä on kokoomuksen linja? Kokoomuk-
sen linja on työlinja, ja kyllä täytyy sanoa, että kylmää ja sydämetöntä on hallituksen poli-
tiikka, kun te siirrätte jo tiedossa olevat keinot lisätä työllisyyttä tulevaisuuteen. Puhutte,
että ehkä vuoden päästä teette näitä päätöksiä. Kun katsoo sitten tätä kirjaa, niin täällähän
on aika paljon esityksiä, jotka päinvastoin vähentävät työllisyyttä. Esimerkiksi kotitalous-
vähennyksen leikkaus vaikeuttaa ikäihmisten arkea ja vähentää työpaikkoja, ja se ei todel-
lakaan lisää työllisyyttä, ehkä harmaata taloutta. 

Ihmettelen, miksi vasta vuoden päästä. Minulla oli juuri lapsiryhmä täällä vierailulla, ja
eräs lapsi sanoi, että miksi te ette tee mitään, minun isälläni ja äidilläni ei ole työtä. En minä
hennonut sanoa, että sitten vasta vuoden päästä. Kokoomuksen eduskuntaryhmä teki esi-
tyksen, jossa oli todennettavasti se 30 000 työpaikkaa plus toinen 30 000 työpaikkaa, eli
hyvin todennäköisesti, jos ne päätökset tehtäisiin, saataisiin 60 000 uutta työpaikkaa. Toi-
von todella, että marssisitte nyt takaisin sinne Säätytalolle ja tekisitte nämä päätökset nyt
eikä sitten vasta mahdollisesti tulevaisuudessa.
31



Pöytäkirjan asiakohta PTK 55/2019 vp
Mitä meidän vaihtoehtobudjetissamme on? Se on työn alla, ja siitä ehdimme kyllä var-
masti, edustaja Viitanen, täällä keskustella. Selvä on, että me emme tule kiristämään pal-
kansaajien verotusta. Isolla osalla palkansaajia kiristyy palkkavero. Se koskee myöskin
eläkeläisiä, jotka maksavat ansiotuloveroa. Mielestäni tämä on väärin. Tässä tilanteessa
ahkeria suomalaisia ei pitäisi rokottaa yhtään enempää kuin mitä nyt tehdään.

Arvoisa puhemies! Ihan lopuksi sanon sen, että vaikka olenkin aika monta vuotta edus-
kunnassa työtä tehnyt kansanedustajana, niin minun on todella vaikea seurata, mikä on hal-
lituksen linja. Julkisesti ministerit kiistelevät siitä, kiristetäänkö verotusta vai leikataanko
tässä budjetissa olevia lisäyksiä ensi vuoden budjetissa. Jo ministerit ovat nyt epäluuloisia
eivätkä usko siihen, että teidän mahdolliset työllisyystoimenne vaikuttavat, ja nyt tehdään
leikkauslistoja ja veronkiristyslistoja. Toivoisin, että senkin takia marssisitte takaisin sin-
ne Säätytalolle ja pääministeri ottaisi ohjat käsiin ja päättäisitte, leikkaatteko te tulevaisuu-
dessa näitä menoja vai kiristättekö veroja vai olisiko sittenkin parempi keino se, että teki-
sitte toimia, joilla tulisi uusia työpaikkoja, ottaisitte sen työlinjan, mitä kokoomuksen edus-
kuntaryhmä kannattaa ja tekee. Tehkää toimia, että tulee työpaikkoja. Ei tarvitse kiristää
verotusta eikä leikata ihmisiltä.

16.08 Pia Viitanen sd: Arvoisa herra puhemies! Jos sallitaan, niin muistelen neljä vuotta
takaperin, kun silloinen uusi hallitus aloitti ja teki ensimmäisen lisätalousarvion — arvat-
kaapa, edustaja Sarkomaa, kuinka monta työllisyystoimea siinä oli? Niitä oli tasan nolla.
Tasan nolla. Niitä oli niin valtavasti kuin tasan nolla, [Toimi Kankaanniemi: Mikä oli työl-
lisyyden paraneminen?] ja muistamme, että tätä protestoimme. Oli kova pula silloin kai-
kista työllistämismäärärahoista, kaikesta tästä — niitä ei lisätty. 

Nyt sen sijaan, kun keväällä tehtiin ensimmäinen lisätalousarvio tämän hallituksen toi-
mesta, niin siellä esimerkiksi käynnisteltiin merkittäviä liikenneinvestointihankkeita ja las-
keskeltiin, että noin 10 000 työllistä lisää voisivat jo nämä kevätpuolella päätetyt hankkeet
pelkästään tuoda. Ministeri Harakkahan kuuntelee hyvin tarkkaan esimerkiksi arvostettua
Hetemäkeä ja on lisäämässä selkeästi palkkatukitoimia, mikä myös osaltaan parantaa tilan-
netta. Koko ajan tehdään, ministeri Harakkahan on esitellyt jo 25 toimea, joita hän tulee te-
kemään työllisyyden hyväksi ja tekee parhaillaan. Että ei tässä nyt tarvitse Säätytalolle
marssia todetakseen, että näin tapahtuu. Toimet ovat parhaillaan käynnissä, ja sitten syk-
syllä katsotaan sitä tilannetta, mihin täällä useasti ollaan viitattu.

Puhemies! Tästä työllisyydestähän käytiin välikysymyskeskustelukin jokin aika sitten,
ja vähän samoilla argumenteilla kokoomus oli liikenteessä. Silloin kyllä itse totesin, että ei
se olekaan niin, että kokoomusta eivät sinänsä tyydyttäisi nämä Harakan työllisyystoimet
tai muut, vaan ehkä kokoomuksen argumentissa se suurin juttu oli se, mitä sieltä hallituk-
sen työllisyystoimista puuttui. Ja senhän me tiedämme, mitä kokoomuksen mielestä sieltä
puuttui. Sieltä puuttui keppi. Sieltä puuttui keppilinja, sieltä puuttui aktiivimalli, sieltä
puuttui työttömän kyykyttäminen. Eli tämä tietynlainen aktiivimalli-ideologia, se kokoo-
muksen salarakas, sieltä työllisyystoimien joukosta puuttui, ja siksi täällä tehtiin jopa väli-
kysymys sitten tältä saralta kokoomuksen toimesta. Tästä oli kysymys. Ja nyt, kun minä
luin tätä mainittua listaa, edustaja Sarkomaa, mistä äsken puhuitte, että tämä on kokoo-
muksen työllisyyslista, niin siellä on muun muassa leikkaus työttömyysturvaan ja leikkaus
toimeentulotukeen. Auta armias, kyllä minä en ainakaan sellaisia ”työllisyystoimia” halu-
aisi allekirjoittaa.
32



Pöytäkirjan asiakohta PTK 55/2019 vp
16.11 Veikko Vallin ps: Puhemies! Minä olen vähän eri mieltä tästä, kun sanottiin, että
Tampereella tämä maahanmuutto on rikkaus. Me teimme siitä valtuustoaloitteenkin, että
tutkittaisiin tämän ei-työperäisen maahanmuuton kustannukset Tampereella, mutta sitä ei
haluttu sitten tehdä. Kouluista olen saanut sellaista signaalia — ihan apulaispormestarikin,
joka muuten on sosiaalidemokraatti, on minulle kertonut — että opettajien henkinen kuor-
ma kasvaa ja kouluissa on levottomampaa koko ajan. Tampereella on semmoinen tilastol-
linen fakta, että Tampere on muuttovoittokaupunki, mutta tietyssä ikäluokassa se on ollut
muuttotappiokaupunki. En tiedä nyt sitten ihan viimeistä tilastoa, mutta pienten lasten per-
heissä Tampereella on muuttotappiota ollut, eli on naapurikuntiin sitten muutettu, eli täl-
laisia työssäkäyviä, hyviä veronmaksajia muuttaa naapurikuntiin tai jonnekin muualle —
pääkaupunkiseudulle muuten muuttavat esimerkiksi kouluista valmistuneet myös hyvin
paljon.

Sitten, kun puhuttiin tästä, että olemme siinä koalitiossa: olemme antaneet — menee vä-
hän kuntapolitiikan puolelle — pormestarille kaksi vuotta aikaa oikaista tämä taloustilan-
ne, mutta ei siihen ole haluttu tarttua kunnolla, ja nyt sitten olemme jo eri mieltä siitä tilan-
teesta.

16.12 Mikko Lundén ps: Arvoisa herra puhemies! Minä en tahdo muistella vanhoja, että
kuka teki, mitä teki ja milloin teki, vaan tahdon katsoa vähän tulevaisuuteen. Minua hir-
veästi kiinnostavat — toimin itse Salon kaupunginhallituksessa nyt toista kautta ja kolmat-
ta kautta valtuutettuna — nämä hankeyhtiöt, joita perustellaan näitä nopeita raideyhteyk-
siä varten. Meillä tulee olemaan alijäämää nyt semmoinen about miinus 20 miljoonaa
suunnilleen, ja haluaisin tietää, mistä nämä radan vieressä olevat kunnat, jos ne liittyvät sii-
hen hankeyhtiöön, sitten ottavat ne rahat. Ottavatko ne lisää velkaa? Minulle tulee mei-
naan paljon yhteydenottoja kuntalaisilta, että miten tämä homma menee: vedetäänkö kou-
lut kiinni ynnä muut palvelut alas, ja otetaanko velkaa lisää, että saadaan vuoteen 2030
mennessä raideyhteydet? Tämä minua hirveästi kiinnostaa. Ymmärrän kyllä senkin, että
tähän kysymykseen ei varmaan tänään tule vastausta, mutta tämä minua hirveästi kiinnos-
taa, että mistä ne rahat tulevat kunnissa, jotka ovat esimerkiksi näitten tulevien raideyhte-
yksien varrella ja ovat niihin hankeyhtiöihin tulossa. — Ei muuta. Kiitos.

16.13 Toimi Kankaanniemi ps: Herra puhemies! Edustaja Viitaselle totean, että tulokset
kertovat aika lailla toista kuin mistä te puhutte. [Pia Viitasen välihuuto] Kun te olitte mi-
nisterinä silloin Kataisen ja Stubbin hallituksessa, Suomeen tuli 100 000 uutta työtöntä.
Viime kaudella, kun te olitte oppositiossa lääkkeitänne tarjoamassa, tuli 140 000 uutta työ-
paikkaa. [Pia Viitanen: Se edellinen hallitus olikin, hyvä edustaja Kankaanniemi, leikka-
ushallitus!] Kuinka te selitätte tämän, että niitten itseisarvoinen yhteissumma on 240 000
ihmistä? Se on valtava porukka. Se on valtava porukka, eli tulokset kertovat nyt kyllä siitä,
edustaja Viitanen, että teidän pitää mennä vähän peruskurssille ja opetella lukemaan näitä
tilastoja myös, eikä vain väittää sellaista, mikä ei pidä paikkaansa. [Pia Viitasen välihuuto]

Mitä tulee tähän kauteen, me emme vielä tiedä yhtään mitään, mutta sen me tiedämme,
että yhtään toimenpidettä hallitus ei vielä ole tehnyt. No, minä ymmärrän, että jos hallitus
on vähän yli sata päivää ollut vallassa, niin eihän se ole ehtinyt tekemään, mutta on se kyllä
asettanut seitsemän työryhmää miettimään työllisyystoimenpiteitä, ja niihin on sitten otet-
tu työmarkkinaosapuolet tekemään esityksiä. Ja senkin olen kuullut, että mitä työnantaja-
puoli esittää, sen työntekijäpuoli tyrmää, ja päinvastoin. Eli tällä hetkellä näyttää siltä, että
33



Pöytäkirjan asiakohta PTK 55/2019 vp
nuo seitsemän työryhmää eivät saa yhtään mitään aikaiseksi. Teille jää käteen vain palk-
katuki, ja kun me olemme nyt kuunnelleet pari kolme viikkoa valtiovarainvaliokunnassa
asiantuntijoita, niin olen jokaiselta kysynyt, että mikä on teidän kantanne palkkatuen työl-
lisyysvaikutuksiin nähden, ja vastaus on ollut muutamaa hallitusta lähellä olevaa asiantun-
tijaa lukuun ottamatta, että se on suurin piirtein nolla. Edes sillä STTK:n asiantuntijan mal-
lilla, jonka hän esitteli — eli jos kolminkertaistettaisiin määräraha, joka on nyt palkkatu-
keen varattu — ei saataisi kuin 44 000 uutta työpaikkaa, joista 8 000 tulisi avoimelle sek-
torille ja 36 000 tänne julkiselle puolelle ja järjestöihin. Se ei ole mitään todellista työllisy-
ydenhoitoa, vaan se on tilastojen hoitoa ja kaunistamista, mutta sillä tiellä hallitus nyt ete-
nee. 

Arvoisa puhemies! Toinen asia: Verotus kiristyy nyt väistämättä kuntatalouden takia.
[Sari Sarkomaa: Palkansaajilla kiristyy!] Te olette luvanneet ensi vuonna 70 prosentille tu-
lonsaajista veronkevennyksiä. Voi olla, että ensi vuonna tulee, mutta kahden seuraavan
vuoden aikana kuntaverotus näillä näkymin kiristyy useita prosenttiyksikköjä, ja se vie sii-
hen tilanteeseen, [Puhemies koputtaa] että kokonaisverotus, näillä 70 prosentillakin, kiris-
tyy.

16.17 Sari Sarkomaa kok: Arvoisa puhemies! Kokoomuksella ei ole salarakasta, mutta
jos me jotakin rakastamme ja jonkin eteen teemme työtä, niin se on sellainen yhteiskunta,
sellainen Suomi, jossa jokaisella on mahdollisuus tehdä töitä. [Pia Viitanen: Ihan samaa
mieltä!] Me tarvitsemme uusia työpaikkoja, tarvitsemme yrittäjyyttä. Työpaikat syntyvät
juuri erityisesti pk-yrityksiin. Kaikki toimenpiteet, joita täytyy tehdä, eivät ole helppoja,
mutta tekemättä ei voi jättää. [Pia Viitanen: Leikkaamatta ei voi jättää!] Ihmettelen, min-
kälaista yhteiskuntaa hallitus haluaa, kun jäädään odottelemaan. Jopa valtiovarainministe-
riön virkamiehet papereihinsa kirjoittavat huutomerkkejä, ovat huolissaan ja toteavat, että
”niitä odotellessa”. Toivon, että katse käännetään tulevaisuuteen ja ei ehkä enää muistella
menneitä vaan mietitään, mitä voitaisiin tehdä nyt, [Anneli Kiljunen: Menneisyydellä on
vaikutusta tähän päivään ja tulevaisuuteen!] jotta Suomeen saataisiin työpaikkoja eikä tän-
ne vierailulle tulevien pienten tyttöjen ja poikien tarvitsisi kysyä, mitä te teette, että minun
äitini tai minun isäni pääsisi töihin. [Pia Viitanen: Ei ainakaan leikattaisi työttömyystur-
vaa!] Toivon, että ryhdytte työntekoon. Jos te olette rehellisiä, niin kyllähän se Harakan lis-
ta on enemmän tavoitteita. Siinä ei juuri keinoja ole, eli se ei riitä mihinkään, mutta hyvä,
että on joku lista tehty.

Tiedän, että ilta on pitkällä ja keskustelu on pitkällä, mutta ihan näin sosiaali- ja terveys-
politiikan ammattilaisena totean: Tosi moni Tehystä, SuPerista ja Lääkäriliitosta ja tosi
moni sosiaali- ja terveyspalveluita käyttävä odottaa nyt, että se sosiaali- ja terveydenhuol-
lon uudistus saadaan tehtyä. Vaikka sote-soppaa on täällä keitetty, niin ei tällaista näin se-
kavaa tilannetta ole vielä aikaisemmin ollut. Eli toivon, että nyt pian selkeytetään, mitä se
sosiaali- ja terveyskeskusohjelma on, mitä sillä rahalla voi tehdä, miten asiassa edetään,
minkälainen esitys tuodaan eduskunnalle, koska pidän itse hyvin tärkeänä, että kunnalliset
päätökset voidaan tämän eduskuntakauden aikana tehdä, sellaiset päätökset, jotka aidosti
parantavat palveluita ja varmistavat yhdenvertaiset sosiaali- ja terveyspalvelut, semmoiset
palvelut, jotka suomalaisten on mahdollista rahoittaa.

Kun istuin itse sosiaali- ja terveysvaliokunnassa, niin neliraajajarrutuksessa silloinen va-
liokunnan puheenjohtaja, ministeri Kiuru, vastusti maakuntamallia, ja toivon, että viisas-
tutaan siitä eikä mennä nyt verot edellä ja hallinto edellä vaan oikeasti tuodaan sellaisia toi-
34



Pöytäkirjan asiakohta PTK 55/2019 vp
mia, että ihmiset pääsevät palveluihin. Toivon, että mahdollisimman pian hallitus selkeyt-
täisi, miten tässä edetään, koska päivä päivältä tämä tilanne menee sekaisemmaksi. Nyt me
mietimme, mikä se terveyskeskusohjelma on. Ministeri sanoo, että sillä saadaan tuhat lää-
käriä, ja virkamiehet sanovat, että siitä ei euroakaan saa käyttää lääkäreiden palkkaami-
seen. Tilanne on todella, todella sekava.

16.19 Pekka Aittakumpu kesk: Arvoisa puhemies! Tässä on ollut ihan hyvää keskuste-
lua kuntataloudesta ja monesta siihen liittyvästä. Itsekin kuntapäättäjänä kannan kuntien
taloudesta samaa huolta, joka tässä on tullut esille. Tässä on nyt tullut hyvin myöskin ku-
vattua eri puheenvuoroissa sitä, miten monitahoinen kokonaisuus on kyseessä, kun pu-
humme kuntien ja valtion taloudesta. Siihen vaikuttavat muun muassa hyvin ajankohtaise-
na asiana meidän syntyvyys, ikärakenteen muutos ja sosiaali- ja terveyspalvelut, ja erityi-
sesti kun kuntien taloudesta puhutaan, aivan oikein tässä on kiinnitetty huomiota meidän
työllisyyspolitiikkaan. 

Työllisyyden nostosta riippuu myöskin meidän hallituksen suunnittelemat menolisäyk-
set. Hallitus on ohjelmassaan sitoutunut siihen, mikä on meille keskustalle hyvin tärkeää,
että hallitus ei sulje mitään työllisyyttä edistäviä keinoja keinovalikoimansa ulkopuolelle
vaan olemme hyvin avoimesti valmiita tarkastelemaan, suunnittelemaan ja valmistele-
maan sellaisia keinoja, joilla työllisyysaste varmasti saadaan mahdollisimman hyvin nou-
semaan. 

Niin kuin tässä edustaja Kankaanniemi hyvin toi esille, viime kaudella todella 140 000
uutta työpaikkaa. Ei siihen tavoitteeseen silloin kovin moni uskonut, eikä hallituksella sil-
loinkaan ollut heti näin hallituskauden alussa kaikkia niitä keinoja käytössään ja ilmoitet-
tuna, vaan niitä tehtiin ja valmisteltiin rauhassa. Edellistä hallitusta ehkä joskus hiukan pe-
rusteettomastikin mutta varmasti välillä perustellustikin kritisoitiin asioiden ehkä liian no-
peasta valmistelusta, ja nyt tuntuu, että yritetään hoputtaa, että äkkiä, äkkiä. Me todella ha-
luamme rauhassa valmistella nämä työllisyyttä edistävät toimet, ja niitä on tulossa näiden
25 Harakan esittelemän toimen lisäksi. Me keskustassa pidämme aivan päivänselvänä, että
eivät ne vielä riitä vaan me tarvitsemme lisääkin, ja niitä on tulossa. 

Aivan samaa mieltä olen siitä, että sekä kuntien talouden että valtiontalouden kannalta
työllisyyttä on saatava lisättyä, ja olen erityisen iloinen siitä, että hallitus on ohjelmassaan
ja myöskin tässä talousarviossaan antanut hyvin myönteisen signaalin meidän yrittäjillem-
me, että yrittäminen ja yritteliäisyys edelleenkin kannattaa.

16.22 Jari Myllykoski vas: Arvoisa herra puhemies! Valitettavasti edustaja Vallin lähti
pois. Olisin hänelle kertonut, kuinka meillä Nakkilassa menee. Se olisi ollut erittäin tärkeä
informaatio tässä keskustelussa, ja vaikka meillä nyt ei näytä talousarvion osalta ensi vuon-
na hyvältä, niin en syytä kyllä kunnanjohtajaa siitä enkä hänen poliittista taustaansa. Mie-
lestäni on mauttomuuden huippu ottaa täällä eduskunnassa keskusteluun pormestarin tai
kunnanjohtajan poliittinen tausta, kun kuitenkin kunnassa tehdään budjettia yhteistyössä.
Ehkä se on sitten tämän ajan henki, että politiikkaa täällä koetetaan tehdä kynsin hampain
mistä asiasta hyvänsä. 

Toki vanhojen muisteluja on hyvä käydä, mutta kyllä edustaja Sarkomaalle voisin sa-
noa, kun sanoitte, että milloinkaan ei ole ollut niin sekaisin sote-soppa kuin nyt: Tämä hal-
litus kuitenkin antaa nyt sen tilanteen... Viime hallituskaudella olivat puurot ja vellit sekai-
sin, kun siinä harmonisessa tilanteessa, mikä oli aiemmin, että sovittiin ennen vaaleja, että
35



Pöytäkirjan asiakohta PTK 55/2019 vp
jatkamme tästä parlamentaarisesti yhdellä valmistelulla, kahden puolueen puheenjohtajat
tekivät sen diilin, että tähän tulikin maakuntalainsäädäntöä mukaan, jolloin, sanoisin, me-
nivät puurot ja vellit sekaisin ja emme päässeet siitä yksimielisyyteen. Kuka sanoo kenen-
kin olleen neliraajajarrutuksessa, jätän sen omaan arvoonsa — uskoisin, että näitä oli pe-
rustuslakivaliokunnassa ja sosiaali- ja terveysvaliokunnassa, joka sitten koetti pinnistellä
päästäkseen maaliin sen kritiikin jälkeen, jota perustuslakivaliokunta antoi niille harjoituk-
sille, joita hallitus toi eduskunnalle pohdittavaksi. 

Niille pienille tytöille ja pojille ehkä voisi sanoa, että hallituksen esityksestä eduskunta
tulee päättämään siitä, että niillekin työttömille, joilla ei nyt ole ehkä yksityiselle tai kun-
nalliselle puolelle suoraa töihinpääsyä, palkkatukien kautta mahdollistamme nopeamman,
paremman ja helpomman polun asettua työelämään ja tuoda ansioita kotiin heidän lastensa
hyvinvoinniksi. Subjektiivisen päivähoito-oikeuden osalta voidaan sanoa, että työttömille
isille ja äideille annetaan nyt mahdollisuus osallistua työnhakuun, niin että molemmat van-
hemmat voivat aktiivisesti hakea työtä lasten ollessa päivähoidossa ja sitä kautta myös saa-
massa esiopetusta, jolloin vaikka vanhemmilla on vähemmän resursseja, silti lapsista pide-
tään huolta. Sanoisin, että niillä on oikeastaan hyvä aloittaa sitä keskustelua, kun puhutaan
näille pienille suomalaisille.

16.25 Anna Kontula vas: Arvoisa puhemies! Edustaja Kankaanniemi täällä peräänkuu-
lutti tilastolukutaitoa, enkä voisi olla enemmän samaa mieltä. Aloittaa voisi vaikka niistä
työllisyystilastoista, joita edustaja Kankaanniemi täällä jo tarkasteli. Ihan perustason ym-
märrykseen kuuluu, että työllisyystilastojen valossa ei voi suoraan arvioida jonkun yksit-
täisen hallituksen toimia, koska työllisyystilastoihin vaikuttavat tietyn hallituksen toimia
enemmän muun muassa kansainvälinen suhdannekehitys ja erilaiset kulttuuriset ja yhteis-
kunnalliset tekijät. Itse asiassa hallituksen toimien arviointiin, jotka sinällään voivat olla
äärimmäisen tärkeitä ja pitkällä aikavälillä viedä kehitystä hyvään tai huonoon suuntaan,
on nimenomaan käytettävä ihan muita mittareita kuin yleisiä työllisyystilastoja, erityisesti
isossa kuvassa. 

Edustaja Sarkomaalle toteaisin, että olen hyvin onnellinen siitä, että yhdellekään työttö-
män lapselle, joita aika paljon tapaan, en ole joutunut kertomaan, että olisin eduskunnassa
lyhentänyt hänen mahdollisuuttaan päivähoito-oikeuteen tai saada ruokaa päiväkodissa sii-
nä kuin muutkin lapset, en ole joutunut kertomaan, että olen leikannut hänen perheensä
muutenkin niukkaa toimeentuloa ja sillä lailla vaikeuttanut sen taloudellista tilannetta, en
ole joutunut kertomaan, että minä olisin osallistunut systemaattisesti hänen opiskelumah-
dollisuuksiensa heikentämiseen, sen heikentämiseen, että hän voi kehittyä siksi, mitä ha-
luaa, ja tehdä sitä, mihinkä hänen kykynsä riittävät. Siitä olen kovin onnellinen. 

16.27 Tarja Filatov sd: Arvoisa puhemies! Tässähän on kovasti keskusteltu työllisyyden
paranemisesta, ja yhdyn täysin siihen, mitä edustaja Kontula tässä takana sanoi, että sitä on
vaikea arvioida, mitkä tosiasiassa ovat minkäkin hallituksen toimia. Mutta jos ajatellaan si-
tä, että työllisyys on parantunut tässä viimeisten vuosien aikana — ja se on hyvä lopputu-
lema — mutta samaan aikaan myös toimeentulotukimenot ovat kasvaneet, niin me itse
asiassa olemme aika kummallisessa yhtälössä. Me yleensä pyrimme siihen, että työllisyys
paranee, jotta köyhyys vähenee ja jotta pienituloisuus vähenee, mutta samaan aikaan kun
meillä on työllisyys parantunut, meillä ovat myös toimeentulotukimenot kasvaneet. Ja jos
me ajattelemme työllisyyttä esimerkiksi kannustinloukkujen näkökulmasta, niin toimeen-
36



Pöytäkirjan asiakohta PTK 55/2019 vp
tulotuki on se viheliäisin paikka, jonne joutua, koska sieltä on kaikkein vaikein päästä pois.
Sen takia minun mielestäni on tärkeää ollut arvioida esimerkiksi etuisuuspuolta, ja hallitus
on pyrkinyt juuri siihen, että näillä pienillä korotuksilla, vaikkapa esimerkiksi työmarkki-
natuen korotuksella, saataisiin edes muutama ihminen pois toimeentulotukiluukun puolel-
ta ja sitä kautta helpommin työllistymään. Muutoinkin koko tämä palveluprosessi tähtää
siihen, ja nämä isot sosiaaliturvauudistushankkeet, jotka ovat vasta tulossa. 

Kun tässä on puhuttu siitä, onko niitä työllisyystoimia jo nyt, niin sanotaan vaikka yksi
esimerkki, joka on työttömyysturvan lisäpäivien ikärajan nostaminen. Esimerkiksi Etla on
arvioinut, että sillä on noin 10 000 hengen työllisyysvaikutus. Eläketurvakeskus on ollut
hieman varovaisempi, mutta on selvää, että sille on laskettavissa tuhansien ihmisten työl-
lisyysvaikutus. Ja se päätös on olemassa jo nyt, ja se on myös tehty siellä kolmikannassa
yhteistyössä. Edustaja Kankaanniemi epäili, että kolmikannasta ei voi tulla mitään työlli-
syyttä parantavaa, mutta tämä on yksi esimerkki siitä, että sopimusyhteiskunta voi toimia,
jos sen halutaan toimivan, mutta se edellyttää hallitukselta aktiivista työskentelyä. Ei siten,
että kolmikannasta tulee kaksikanta, vaan siten, että hallituksella on siinä selvä tahto ja se
vie prosessia eteenpäin, mutta ei ulkopuolelta yksin pakottamalla. 

16.29 Pia Viitanen sd: Arvoisa puhemies! Tuo oli kyllä erinomainen puhe edustaja Fila-
tovilla tuossa edellä. Se kertoi varmasti juuri siitä suomalaisen yhteiskunnan vahvuudesta,
joka on perustunut sopimiseen, keskinäiseen luottamukseen ja yhdessä asioitten eteenpäin-
viemiseen. Arvostan kyllä kovasti noita näkökulmia. 

Täytyy kyllä vähän kehaista edustaja Kontulankin puheenvuoroa. Olin ajatellut pohtia
omassa puheenvuorossani vähän sitä samaa, mitä ihan oikeasti voisi vastata sille pienelle
tytölle tai pienelle pojalle, koska siitä varmasti olemme kaikki tässä salissa täsmälleen sa-
maa mieltä, huoli on yhteinen siitä, että meillä on liikaa työttömiä. Meidän täytyy saada ih-
misille työpaikkoja, ja kaikki haluamme sitä.

Mutta toden totta, jos keinot ovat niinkin erityyppiset, että kokoomus tarjoaisi lisäkep-
piä ja tarjoaisi leikkauksia työttömyysturvaan ja toimeentulotukeen, niin se ei taas sovi mi-
tenkään minun arvomaailmaani, koska itse näen myös niin, että mikäli samalla toisella kä-
dellä heikennämme muutenkin pienituloisten ihmisten asemaa, se on paitsi inhimillisesti
hyvin väärin, puhemies, mutta se on myös talouspoliittisesti hyvin epäviisasta, jos näin
voisi sanoa, sillä samalla syödään ostovoimaa, ja ei sekään varmasti talouden rattaita ko-
vin pitkälle edistä. 

Siksi olen ihan tyytyväinen siitä, että esimerkiksi hallitus on nyt valinnut veropolitiikas-
saan sen linjan, että veronkevennyksiä tehdään ja painotetaan niitä selkeästi nimenomaan
pienituloisille ihmisille, palkansaajille, eläkkeensaajille ja myös etuuksien saajille ja jäte-
tään hieman kauemmas ajattelusta esimerkiksi viime kaudelta niin tutut veronkevennykset
kaikkein hyväosaisimmille. Silloinhan oli kaikenlaisia miljoonaperintöjen veronkeven-
nyksiä, metsälahjavähennyksiä ja vaikka mitä, ja siihen tuntui silloin rahaa kovasti riittä-
vän. 

Puhemies! Tältä pohjalta haluan oikeastaan nostaa hattua siinä suhteessa edustaja Sar-
komaalle, vaikka eri mieltä asioista olemme, että vaikka täältä katosi koko kokoomus vä-
lillä, niin te tulitte urheasti saliin ja olette nyt puolustanut näkemyksiänne. Mikä meillä vie-
lä jäi saamatta ja mitä tulemme kysymään jatkossa, oli vastaus siihen, mikä on se yhtälö,
että samaan aikaan alijäämää moititaan ja veroja halutaan keventää lisää eikä suostuta ker-
tomaan, mistä leikataan. Tämä jäi vielä tässä keskustelussa valitettavasti avoimeksi. 
37



Pöytäkirjan asiakohta PTK 55/2019 vp
16.32 Aki Lindén sd: Arvoisa puhemies! Kaksi asiaa vielä tähän pitkään keskusteluun: 
Edustaja Kankaanniemi, käytitte minusta jokin aika sitten varsin hyvän puheenvuoron,

missä te kokeneena kuntatalouden tuntijana erittelitte tämän yksi pilkku ja niin edelleen
miljardia, mikä nyt sitten tässä valtionosuuksiin lisätään. Myös tunnette luonnollisesti tä-
män nyt käsiteltävänä olevan asian, joka on siirtoa ensi vuodelta tälle vuodelle. Mutta yh-
den yksityiskohdan haluaisin sanoa — oletan ja tiedän, että tiedätte tämänkin, mutta ha-
luan sen nyt tässä tuoda esille. Pelkästään ensi vuosi ei ole se, jolloin kikyn vaikutus lakkaa
ja tuo lisämenoja kunnille, vaan se, että ensi kesänä maksetaan täydet lomarahat, joudu-
taan rahoittamaan tämän vuoden tilinpäätöksessä yhdeksän kuukauden ajalta eli näiden
kertymäkuukausien ajalta, ja senkin takia on erityisen oikein, että me siirrämme ensi vuo-
delta tiettyjä tuloja valtiolta nyt kunnille tälle vuodelle, koska tämä taitekohta kohdistuu
itse asiassa aika voimakkaasti tälle vuodelle. Tämän halusin teille sanoa.

Haluan myös, niin kuin edustaja Viitanen äsken, liittyä siihen joukkoon, että pidin erit-
täin ansiokkaana edustaja Kontulan äsken käyttämää puheenvuoroa. Minusta oli hyvä, että
tuli tämä kansainvälisten suhdanteiden osuus täällä esille. Itsehän olen Varsinais-Suomen
vaalipiiristä, ja jos nyt katsomme sitä länsirannikon talousbuumia, sitä hyvää kehitystä,
joka siellä on ollut ja joka rakentuu pitkälti vientiteollisuuden varaan — telakoiden, auto-
teollisuuden — niin kyllähän jokainen ymmärtää, että ei se ole kiky-sopimuksen tai edel-
lisen hallituksen tekemien ratkaisujen aikaansaantia. Vuoden 2009 kansainvälisen finans-
sikriisin jälkeen kaikkien maailman telakoiden tilauskanta romahti. Saamani tiedon mu-
kaan maailman telakoilla oli yhteensä kaksi tai kolme laivaa tilauksessa. Sen jälkeen kun
kansainvälinen talous lähti voimakkaaseen buumiin, se, että meillä oli se osaaminen ja se
verkosto eivätkä ne olleet päässeet tuhoutumaan niinä vaikeina vuosina, antoi iskukyvyn,
jolla saatiin tämä uudelleen käyntiin. Ei sitä asiaa kiky-sopimus ratkaissut.

16.34 Toimi Kankaanniemi ps: Arvoisa herra puhemies! Kiitos edustaja Lindénille nois-
ta tunnustuksista ja myös tästä tarkennuksesta. Se piti juuri paikkansa lomarahojen osalta.

Tähän viimeiseen asiaan eli kiky-sopimuksen vaikutukseen muun muassa telakoilla niin
kuin muuallakin: kyllä väittäisin, että kyllä sillä aika lailla vaikutusta oli, mutta ei ainoana
tietenkään, vaan se on monista eri osista koostuva. Niin kuin sillä oli myös kuntatalouteen
vaikutusta, mistä aikaisemmin kerroin.

Arvoisa puhemies! Minä olen kyllä vahva sopimusyhteiskunnan kannattaja. Se on aivan
selvä asia. Esimerkiksi kolmikannalla on rakennettu kyllä tätä maata menneinä vuosikym-
meninä hyvin voimakkaasti ja tuloksellisesti. Mutta nyt kriisin päällä ollessa — voin sa-
noa, että on kriisi päällä, kun eilen kuuntelimme esimerkiksi valtiovarainministeriä tuolla
Säätytalolla, niin kyllä tilanne on vakava — ei kyllä voida odottaa, että kolmikannassa ke-
hitetään sellaisia ratkaisuja, hitaasti ja ehkä tuloksettomasti, jotka voitaisiin tehdä heti työl-
lisyyden parantamiseksi. Näitä ratkaisuja löytyy työelämän puolelta. Ei tarvita keppiä,
mutta tarvitaan kyllä voimakkaita otteita, ja kansa on antanut sen valtakirjan eduskunnalle
ja eduskunta hallitukselle, ja sen pitää johtaa. Sen korkeimman lipun pitää olla hallituksen
salossa eikä työmarkkinajärjestöjen tai muiden, jotka ovat etujärjestöjä ja ajavat vain tiet-
tyjen piirien etuja — mutta yhteistoiminnassa, se on selvä.

Te käytitte, edustajat Kontula ja Filatov, vai oliko Viitanen, työttömyyslukuja nyt kyllä
hyvin tarkoitushakuisesti. Kyllä tälläkin hallituksella on tietyt lukumäärät, kuinka paljon
pitäisi saada ihmisiä töihin. Miksi te väitätte, että ei niillä ole mitään merkitystä ja käytätte
niitä kuitenkin joka puheenvuorossanne sanoen, että hallituksen tavoitteena on 75 prosent-
38



Pöytäkirjan asiakohta PTK 55/2019 vp
tia, mikä tarkoittaa niin ja niin monta? Minusta jokaiselle yksilölle, jokaiselle työttömälle
ihmiselle se työpaikan saanti on äärimmäisen arvokasta, [Pia Viitanen: Juuri näin!] ja mitä
suurempi lukumäärä se on, sitä komeampaa ja tärkeämpää se on hänelle, hänen läheisil-
leen ja perheelleen ja koko yhteiskunnalle. Asia on aivan selvä.

Toimeentulotuen osalta yhdyn siihen, että se on se viimesijainen tuki, josta pitää ihmisiä
nostaa ulos ja ylös. Se on tärkeää.

Veroista vielä sen verran, että te korotatte polttoaineveroa ja te ajatte sellaista kuntapo-
litiikkaa, että kuntavero nousee. Molemmat ovat tasaveroja. No, kuntaverossa on nykyisin
tietty progressio, mutta periaatteessa se on tasavero, ja se iskee pienituloisiin todella pahas-
ti. Eli se, että te väitätte keventävänne pienituloisten verotusta, ei polttoaineveron eikä kun-
taveron kiristyksenkään [Puhemies koputtaa] näkökulmasta ole totta.

16.38 Pia Viitanen sd (vastauspuheenvuoro): Arvoisa puhemies! Minä olen kyllä päättä-
nyt, että silloin kun bensavero tulee keskusteluun perussuomalaisten taholta, en minä vain
silloin vaikene, vaan silloin minä kysyn ja muistutan, että kyllähän perussuomalaiset itse
hallituksessa ollessaan nostivat bensaveroa. Siellä perussuomalaiset äänestivät bensave-
ron noston puolesta, piste. Ja on aivan turha yrittää puhua näitä asioita toiseksi. Perussuo-
malaiset ollessaan hallituksessa hyväksyivät veroratkaisun, jossa lämmityskustannuksia
nostettiin ja kiinteistöveroa nostettiin ja tehtiin juuri näitä tällaisia veroja, jotka rasittavat
sitä pientä ihmistä, sillä erotuksella, edustaja Kankaanniemi — sillä erotuksella — että sil-
loin te myös leikkasitte pieniltä ihmisiltä sosiaalietuuksia samaan aikaan. Tämä hallitus
sentään parantaa niitä, parantaa perusturvaa, ja antaa myös helpotusta esimerkiksi työttö-
mälle tätä kautta. Eli pieni ero tässä nyt on, ja en minä sitä unohda, että perussuomalaiset
äänestivät bensaveron korotuksen puolesta. [Toimi Kankaanniemi: Ja te nostatte nyt sitä
vielä rajummin!] 

Toinen varapuhemies Juho Eerola: Mennään puhujalistaan. 

16.39 Sari Sarkomaa kok: Arvoisa herra puhemies! Ihan lopuksi tässä vielä haluan sa-
noa: 

Edustaja Viitanen, malttakaa mielenne. Opposition vaihtoehtobudjetti on tulossa saliin
keskusteluun. [Pia Viitanen: No niin!] Silloin voimme käsitellä koko sen kokonaisuuden,
mitä kokoomuksen eduskuntaryhmä esittää. Mutta kyllä se on se työlinja. Jos me teemme
toimia sen eteen, että Suomeen syntyy työpaikkoja, se on ainut ratkaisu julkisen talouden
tasapainottamiseen. Se on ainut ratkaisu siihen, että suomalaiset voivat elää hyvää ja täyttä
elämää. Silloin kun sitä työlinjaa ei ole, puuttuu kaikki, ja se kaikki kyllä puuttuu aika lail-
la tästä keltaisesta kirjasta.

Te sanotte, että ette ole ehtineet valmistella toimia työllisyyden edistämiseksi. Olette te
kuitenkin ehtineet valmistella toimia, jotka vähentävät työllisyyttä. [Pia Viitasen välihuu-
to] Tiedätte hyvin valtiovarainvaliokunnan jäsenenä — en mene asiantuntijalausuntoihin
vielä, kun mietintö ei ole valmis, mutta julkisuudesta olemme voineet lukea — että tässä
keltaisessa kirjassa on useita asioita, jotka vähentävät työllisyyttä. Niitä te olette ehtineet
tuoda. Samoin monet valtiovarainministeriön virkamiehet ovat sanoneet, että työllisyysta-
voite karkaa, kun tehdään toimia, jotka vähentävät työllisyyttä. Mutta tästä on tänään var-
masti keskusteltu.
39



Pöytäkirjan asiakohta PTK 55/2019 vp
Jos te ette nyt saaneet vastausta siihen, mikä on kokoomuksen linja, niin totean, että se
on työlinja. Ilman työtä ei ole mitään. Se on ainut keino ylläpitää suomalaista hyvinvoin-
tiyhteiskuntaa. Kyllä te todella isolla poralla poraatte hyvinvointiyhteiskunnan perustaa,
kun te odotatte ja annatte ihmisten olla työttömänä ja annatte menojen kasvaa. Toivon, että
nyt marssitte takaisin sinne Säätytalolle ja oikeasti teette niitä vaikuttavia toimia. [Pia Vii-
tanen: Tuletteko mukaan?]

16.41 Anna Kontula vas: Arvoisa puhemies! Edustaja Kankaanniemi, kommentoitte ti-
lastojen lukemista, joten vastasin tilastojen lukemiseen. Itse en käytä työllisyysastetta ku-
vaamaan minkään hallituksen toimien onnistumista taikka epäonnistumista. Jos muut niin
tekevät, niin sille en voi mitään, ja juuri siihen se tilastojenlukutaito varmaan olisi ihan pai-
kallaan. Se on eri asia kuin se, että hallituksen tavoitteena on työllisyysasteen nostaminen.
Se on eri asia kuin mitata hallituksen onnistumista työllisyysasteella.

Mitä tulee tähän ensi vuoden budjettiin, niin se kompensoi pienituloisille tasaverojen
nostot muilla veroratkaisuilla. Hallituksen toimien nettovaikutus pienituloisille on plus-
merkkinen. Ei pienituloisen niin kuin ei suurituloisenkaan kannalta ole relevanttia se, mis-
sä ne verot maksetaan, vaan relevanttia on se, paljonko siitä rahasta jää käteen. Ja tämän
hallituksen ensimmäisen budjetin vaikutusarvioiden mukaan käteen jää enemmän kuin
mitä jäi aikaisemmin. Budjetti on myös tuloeroja kaventava, niukalti mutta kuitenkin.

Edustaja Sarkomaa, budjetin työllisyysvaikutusten etumerkki on tällä hetkellä asiantun-
tijoiden mukaan epäselvä. Me emme tiedä, onko se miinus- vai plusmerkkinen. Siellä on
todennäköisesti työllisyyttä heikentäviä toimia ja todennäköisesti työllisyyttä parantavia
toimia. Kummat pääsevät voitolle, selviää varmaan tuossa kevään kuluessa. Nimenomaan
työllisyyden osalta me emme pysty tässä vaiheessa tekemään sellaisia arvioita, jotka olisi-
vat mitenkään valideja ja kestäviä. Täytyy jaksaa odottaa vielä muutama kuukausi.

16.43 Anneli Kiljunen sd: Arvoisa puhemies! Ajattelin, että en osallistu nyt tähän kes-
kusteluun, mutta halusin muutaman sanan kuitenkin sanoa, kun edustaja Sarkomaa on vah-
vasti kyseenalaistanut sosiaalidemokraattien sekä myös hallituksen työn linjaa. Tämä hal-
litus on ennen kaikkea työn linjalla, ja meidän painopisteemme on siinä, että me lähdemme
puuttumaan työelämän rakenteisiin ja vahvistamaan niitä. Tämä hallitus on luonut muun
muassa 25 toimenpiteen ohjelman, jota tällä hetkellä työstetään vahvasti jo ministeriössä,
ja esityksiä tulee jo tämän syksyn aikana myös eduskuntaan.

Kokoomuksen työn linjaa voi tulkita viime kaudelta siten, että hallitus loi epävarmuutta
työmarkkinoilla monilla eri toimenpiteillä. Se myös heikensi työttömien työttömyysturvaa
ja vaikeutti opiskelijoiden asemaa heikentämällä opiskelijoitten sosiaaliturvaa ja ajoi myös
opiskelijat työmarkkinoille, jotta he selviäisivät omasta toimeentulostaan. Sitä kautta ko-
ko, voisiko sanoa, osaamista heikennettiin, työelämän turvallisuutta heikennettiin, toi-
meentuloa heikennettiin. Aivan kuten edustaja Filatov totesi, niin samanaikaisesti kun
yleinen kansainvälinen työllisyystilanne vahvistui ja työllisyys myös Suomessa parani,
mikä oli erittäin hyvä asia, näitten hallituksen toimenpiteitten johdosta työttömien toi-
meentulo heikkeni sekä myös toimeentulotukiasiakkaitten määrä kasvoi. Tämä ei vaikut-
tanut ainoastaan työttömiin itseensä vaan myös heidän perheisiinsä, ja sitä kautta voi sa-
noa, että me saimme sosiaaliturvan näkökulmasta sellaisen maailman, että meidän pitää
tässä hallituksessa vahvasti puuttua nyt siihen, ja näin me myös teemme.
40



Pöytäkirjan asiakohta PTK 55/2019 vp
16.44 Pekka Aittakumpu kesk: Arvoisa puhemies! Vielä muutama sananen tähän mie-
lenkiintoiseen keskusteluun. Tässä on nyt tullut hyvin esille se, että kyllähän tämä hallitus
tekee sellaista pienen ihmisen politiikkaa, jossa nimenomaan pienituloisten ja myöskin
keskituloisten toimeentuloa ja elämisen edellytyksiä monella tavalla vahvistetaan. On huo-
mioitava myös se, että me vahvistamme erilaisia palveluita ja ne ovat monelle ihmiselle
hyvin merkittäviä ja tärkeitä. Nythän me juuri pieni- ja keskituloisia varten teemme vero-
tukseen kevennyksiä ja myöskin parannamme etuisuuksia.

Tässä työllisyysasiassa, josta tässä on hyvin keskusteltukin, on aivan totta sekin, että
meillä on tällä hetkellä paljon sellaista työtä, jolle ei löydy tekijää. Siksi kun ajattelemme
asioita hiukan pitemmällä aikavälillä emmekä pelkästään vuoden tai kahden tai yhden vaa-
likauden vaan pitemmällä, vuosikymmenienkin aikavälillä, niin on erityisen merkityksel-
listä, että hallitus monella tavalla parantaa koulutusta ja tutkimusta. Se tulee näkymään
meillä työelämässä. Esimerkiksi kotikaupungissani Oulussa on paljon sellaista työtä, jolle
ei tällä hetkellä tekijää löydy, ja koulutuksesta löytyy tähän ratkaisuja. Se, että hallitus on
nyt valmistelemassa monia työllisyystoimia ja niitä valmistellaan rauhassa, on erinomai-
nen asia.

16.46 Tarja Filatov sd: Arvoisa puhemies! Vielä tähän työllisyyskeskusteluun sen ver-
ran, että itsekin varon käyttämästä työllisyysastetta enää nykyisin minään mittarina, koska
me tiedämme, että meidän työelämän rakenteet muuttuvat nopeasti. Esimerkiksi jos kat-
soo edellistä neljää vuotta, niin silloin meillä oli vaihe, jolloin työllisyysaste oli noussut jo
voimakkaasti, ja edellinen hallitus silloin sanoi, että se on hyvä tulos ja se on nyt niin kuin
saavutettu. Samaan aikaan kuitenkin tehtyjen työtuntien määrä oli vähentynyt, ja kuiten-
kin ne tehdyt työtunnit ovat sitä lisätyötä. Elikkä usein nämä mittarit kulkevat sillä tavalla,
että jos ei tiedä, mitä joku mittari mittaa, niin sitä voidaan käyttää myös väärin poliittisessa
keskustelussa.

Toivoisinkin, että tämän hallituksen yksi saldo olisi se, että arvioitaisiin — en väitä, että
niin on, mutta arvioitaisiin — onko työllisyysasteen vaikutus makrotaloudellisena mittari-
na enää samanlainen, yhtä relevantti kuin aikaisemmin, sen vuoksi, että meillä työelämäs-
sä on tapahtunut isoja muutoksia. Yhä edelleen meillä on vakituisessa, pysyvässä työsuh-
teessa noin 70 prosenttia työntekijöistä, mutta sen 30 pirstalaisen prosentin sisällä on ta-
pahtunut lisää pirstaloitumista, ja tämä aiheuttaa sen, että itse asiassa työllisten määrä ei ole
enää samanlainen kansantaloudellinen hyvä kuin se on ollut joskus aikaisemmin.

Jos mietitään, mitkä ovat niitä hallituksen isoja panostuksia, niin esimerkiksi professori
Matti Pohjolan tutkimuksen mukaan Suomessa vuoden 1860 jälkeen tapahtuneesta talous-
kasvusta — eli siis jo pitkän, pitkän aikavälin mukaan, mutta kiihtyneesti nyt — kaksi kol-
masosaa on syntynyt ideoista, teknologiasta ja innovaatioista ja yksi kolmasosa koulutuk-
sesta. Eli koulutuksella on iso merkitys innovaatiopolitiikan rinnalla, ja molempiin tämä
hallitus panostaa. Mutta niille ei voi laskea tällä hetkellä eksaktia työllisyysvaikutusta, jol-
laista täällä on perätty. Mutta sen me tiedämme, että niillä on positiivista työllisyysvaiku-
tusta.

Yleiskeskustelu päättyi ja asian käsittely keskeytettiin.
41


	3
	14.02
	14.08
	14.14
	14.19
	14.24
	14.29
	14.32
	14.33
	14.34
	14.35
	14.36
	14.37
	14.38
	14.39
	14.40
	14.42
	14.43
	14.44
	14.45
	14.46
	14.47
	14.48
	14.50
	14.51
	14.52
	14.53
	14.55
	14.56
	14.57
	14.59
	15.00
	15.01
	15.07
	15.09
	15.12
	15.14
	15.17
	15.18
	15.21
	15.22
	15.23
	15.29
	15.34
	15.38
	15.41
	15.44
	15.47
	15.49
	15.51
	15.54
	15.57
	15.59
	16.03
	16.05
	16.08
	16.11
	16.12
	16.13
	16.17
	16.19
	16.22
	16.25
	16.27
	16.29
	16.32
	16.34
	16.38
	16.39
	16.41
	16.43
	16.44
	16.46


