















































DEM375F.tmp.xml


Pöytäkirjan asiakohta PTK 29/2016 vp

 Tarkistettu
4.0

Pöytäkirjan asiakohta 

PTK 29/2016 vp

Täysistunto

Keskiviikko 30.3.2016 klo 14.01—16.13

10. Hallituksen esitys eduskunnalle laiksi valtion oikeusapu- ja edunvalvontapiireistä
Hallituksen esitys HE 26/2016 vp

Lähetekeskustelu

Puhemies Maria Lohela: Lähetekeskustelua varten esitellään päiväjärjestyksen 10. asia.
Puhemiesneuvosto ehdottaa, että asia lähetetään lakivaliokuntaan.

Keskustelu

15.46 Eeva-Maria Maijala kesk: Arvoisa puhemies! Esityksen tavoitteena on muuttaa
oikeusaputoimistojen organisaatiota muun muassa virastojen hallinnollisia tehtäviä keskit-
tämällä. Ei liene yllätys, että aina kun puhutaan keskittämisestä, alan tutkia esitystä erityi-
sen tarkasti. 

Hallinnon keskittäminen hallituksen esityksen mukaisesti ei sinällään ole ongelma, jos
muutokset tulevat elävään elämään esityksen kaltaisina. Hallintotehtäviä keskitettäessä on
oltava kuitenkin erityisen tarkkoina, että vapautuvat resurssit tulevat menemään asianajo-
ja edunvalvontatyöhön vastaisuudessakin, ei siis niin, että tulevina vuosina vähitellen pal-
velut alkavat keskittyä hallintoa seuraten. Esityksen mukaan toimipaikkoja ei lakkautettai-
si. Tämä on hyvä esitys, mutta tämä täytyy muistaa myös tulevina vuosina. Oikeusaputoi-
mistojen verkostoa ei ole mahdollista karsia vaarantamatta ihmisten perusoikeuksia. 

Perustavanlaatuinen muutos oli yleisen edunvalvonnan siirtyminen vuoden 2009 alusta
oikeusaputoimistojen tehtäväksi. Yleisen edunvalvonnan piirissä on usein ihmisiä, joilla
on esimerkiksi kehitysvamma tai jokin mielenterveyden häiriö, vanhuudenheikkous tai
vastaava. Monesti heille on jo elämänhallinnan kannalta tärkeää tuntea henkilökohtaisesti
oma edunvalvoja ja päästä vähällä vaivalla tapaamaan häntä ja keskustelemaan asioista
kasvotusten. Pitkien välimatkojen alueilla tällaisten henkilöiden mahdollisuudet liikkua
edunvalvojan luokse on huomioitava tarkasti. 

Arvoisa puhemies! Toivon valiokunnan käsittelyssä myös harkittavan, tulisiko oikeus-
apu- ja edunvalvontapiirin johtajalta, tehtävän haltijalta, perusoikeusvaikutusten vuoksi
edellyttää ylempää oikeustieteellistä korkeakoulututkintoa eräiden lausuttujen esitysten
mukaisesti.

Keskustelu päättyi.

Asia lähetettiin lakivaliokuntaan.


