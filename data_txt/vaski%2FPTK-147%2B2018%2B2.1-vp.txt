















































DEM7FE6.tmp.xml


Pöytäkirjan asiakohta PTK 147/2018 vp
Pöytäkirjan asiakohta 

PTK 147/2018 vp

Täysistunto

Torstai 24.1.2019 klo 16.01—17.34

2.1. Suullinen kysymys sote-uudistuksen säästötavoitteen toteutumisesta (Anneli Kiljunen 
sd)

Suullinen kysymys SKT 236/2018 vp

Suullinen kyselytunti

Puhemies Paula Risikko: Aloitetaan. Sosiaalidemokraattinen eduskuntaryhmä, edustaja
Kiljunen, olkaa hyvä.

Keskustelu

16.01 Anneli Kiljunen sd: Arvoisa puhemies! Eilen hallituksen sote-esitys sai jälleen
kylmää kyytiä, tällä kertaa talouspolitiikan arviointineuvostolta. Talouspolitiikan arvioin-
tineuvosto toistaa jälleen, että sote-uudistuksen 3 miljardin euron säästön toteutuminen on
hyvin epätodennäköistä. Tämän lisäksi he toteavat, että tiukka säästötavoite voi vaarantaa
palveluiden laadun ja ihmisten mahdollisuuden saada tarvittavat palvelut. Nämä ovat va-
kavaa viestiä. Arviointineuvosto sanoo taloudesta sanatarkasti näin: ”Koska kustannus-
säästöt ovat hyvin epävarmoja, niiden käyttäminen uudistuksen tärkeänä perusteena on ky-
seenalaista.” Arvoisa valtiovarainministeri Orpo, miten suhtaudutte tähän talouspolitiikan
arviointineuvoston hyvin vakavaan kritiikkiin?

16.03 Valtiovarainministeri Petteri Orpo (vastauspuheenvuoro): Arvoisa puhemies!
Ensinnäkin suomalaisten terveyspalveluiden osalta pidän vielä suurempana riskinä sitä,
että uudistusta ei saada eteenpäin, paljon suurempana riskinä, kun katsoo, kummoiset haas-
teet meillä on 2020-luvulla. Tunnistan arviointineuvostosta heidän huolensa, jonka he ovat
aikaisemminkin tuoneet esille, ja ennen kaikkea se toteaa myöskin sen, että on vaikea ar-
vioida säästöjä. Mutta siinä on kyse siitä, että kun uusi järjestelmä rakennetaan, ajetaan si-
sälle, toimeenpannaan maakunnissa suomalaisten huipputekijöiden toimesta, niin siinä rat-
kaistaan viime kädessä se, toteutuvatko säästöt, luodaanko ne uudet maakunnan kokoiset
järjestämisalueet, joissa hoitoonpääsy on sujuvaa, joissa palveluketjut pelaavat, joissa se
tuotanto on tehokasta, joissa hyödynnetään tiedonkulkua, nykyaikaisia tapoja. Siellä rat-
kaistaan viime kädessä se, että tämä toteutuu, ja minä uskon suomalaisiin ammattilaisiin,
että he tekevät hyvän soten, kunhan nyt saadaan vain täältä talosta päätös ulos.

16.04 Anneli Kiljunen sd (vastauspuheenvuoro): Arvoisa puhemies! Alun perin sote-uu-
distuksen tavoitteena oli, että jokaiselle suomalaiselle voitaisiin taata paremmat palvelut,
jotta ihmiset pääsisivät lääkäriin ja tulisivat hoidetuiksi. Tämä oli meidän kaikkien yhtei-
nen tavoite. Mutta tämä ei ole kuitenkaan toteutumassa, sillä perustuslakiasiantuntija, pro-
fessori Juha Lavapuro toteaa muun muassa näin: ”ehdotus näyttää johtavan siihen, että pal-
 Tarkistettu
4.2



Pöytäkirjan asiakohta PTK 147/2018 vp
jon palveluja tarvitsevien ihmisten asema vain heikkenee eli eriarvoistuminen oikeastaan
vain lisääntyykin”. Samoin perustuslakiasiantuntija, professori Tuomas Ojasen mukaan
”perusasetelmassa on paljon ongelmia, riittävien sosiaali- ja terveyspalveluiden yhdenver-
taisessa takaamisessa kaikille ihmisille, ja erityinen huolenaihe näyttää liittyvän paljon pal-
veluita tarvitseviin”. Arvoisa pääministeri, voitteko hallituksenne puolesta luvata, että
tämä uudistus turvaa jokaiselle ihmiselle paremmat sosiaali- ja terveyspalvelut?

16.05 Pääministeri Juha Sipilä (vastauspuheenvuoro): Arvoisa puhemies! Ensinnäkin
näistä taloudellisten vaikutusten arvioinneista. Se on aina vaikeaa, kun arvioidaan tulevai-
suutta. Arviointineuvosto on itsekin todennut, että kilpailukykysopimuksen arviointi heil-
lä meni pieleen — samoiten meni työllisyysasteen arviointi pieleen. Tässäkin tehdään nyt
tällä hetkellä alustaa, siten että me ikään kuin kaavoitamme 18 tonttia ja niihin rakenne-
taan talot, ja se lopputulos riippuu siitä, kuinka hyvät rakentajat me saamme sinne raken-
tamaan ja millä innolla sitä toimeenpannaan ja rakennetaan. Me annamme nyt raamit, ja
minä uskon, että maakunnista löytyy siihen hyvät ja innokkaat rakentajat. Uudistuksen läh-
tökohta on se, että palvelut paranevat ja kustannukset pienenevät, ja tämä kaikki antaa sille
erinomaiset edellytykset. Mutta niiden arviointi eteenpäin on äärimmäisen vaikeaa, aina-
kin lupausten antaminen siitä, koska se riippuu siitä, kuinka hyvin me kaikki toimeenpa-
nemme tämän hyvän uudistuksen.

Puhemies Paula Risikko: Pyydän nyt niitä edustajia, jotka haluavat esittää lisäkysymyk-
siä, ilmoittautumaan painamalla V-painiketta ja nousemalla seisomaan. 

16.06 Johanna Ojala-Niemelä sd (vastauspuheenvuoro): Arvoisa rouva puhemies!
Tämä soten käsittely on ollut niin, voi sanoa melkein, pitkäpiimäistä, että ne tavoitteet ovat
kyllä jo moneen kertaan unohtuneet, ja onkin hyvä palauttaa ne mieleen. 

Ensimmäinen oli terveyserojen kaventaminen. Meillä hyvin toimeentuleva, koulutettu,
hyvältä asuinalueelta tuleva mies elää melkein 10 vuotta pitempään kuin mies, jolla on al-
hainen koulutus, joka tulee huonommalta asuinalueelta tai jolla on pieni tulotaso. 

Saumattomat hoitoketjut tuli toteuttaa, ylikansallisia yhtiöitä suitsia, samoin kustannus-
ten tasoa hillitä. No, nyt arviointineuvosto on arvioinut, että on täysin kyseenalaista, tule-
vatko nämä tavoitteet toteutumaan. Oman maakuntani osalta ollaan leikkaamassa sote-ra-
hoitusta 33 miljoonaa euroa. Eli nämä päättäjät ovat heti sen edessä, että taksoja ja maksu-
ja on korotettava tai palveluja leikattava. 

Arvoisa ministeri, onko tässä jäljellä enää mitään näistä soten alkuperäisistä tavoitteis-
ta?

16.08 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! — On jäljellä. Tämä kysymys, joka oikeutetusti opposition toimesta noste-
taan nyt kyselytunnin pääkysymykseksi: haluan muistuttaa siitä, että hallituksen puolelta
tässä esityksessä ei ole sen isossa kuvassa esitetty muutoksia kesän 2018 jälkeen. Viimei-
simmän tilannekuvan hallituksen tahtotilasta antoi vastineemme, jonka toimitimme sosiaa-
li- ja terveysvaliokunnalle perustuslakivaliokunnan käsittelyn jälkeen. Ensimmäiset osat
tästä lakikokonaisuudesta on toimitettu eduskunnalle jo keväällä 2017. Siitä huolimatta,
että käsittelyssä on nyt ikään kuin uusina kysymyksinä, mihin kaikkeen tämä vaikuttaa, on
tärkeä muistuttaa, että mitään uusia tietoja hallituksen puolelta emme ole antaneet, vaan
2



Pöytäkirjan asiakohta PTK 147/2018 vp
tämä prosessi on nyt vahvasti eduskunnan ja sen valiokunnan käsissä. Näihin mainittuihin
erinomaisen tärkeisiin seikkoihin esityksen vaikutuksista ja esityksen vastaamisesta alku-
peräisiin tavoitteisiin hallitus vastaa: kyllä, esitys tulee vastaamaan näihin, sen arvion te-
kee viime kädessä perustuslakivaliokunta ja sosiaali- ja terveysvaliokunta.

Puhemies Paula Risikko: Ja ministeri Orpo täydentää vielä.

16.09 Valtiovarainministeri Petteri Orpo (vastauspuheenvuoro): Arvoisa rouva puhe-
mies! Jos tulevan uudistuksen lopullisia talouslukuja on vaikea arvioida, kuten arviointi-
neuvosto sanoo, niin sen voin sanoa, että jos ei uudistusta tehdä, niin on aivan varmaa, että
kunnissa, sairaanhoitopiireissä, kuntayhtymissä joudutaan tekemään leikkauksia, koska
nykyinen rakenne on tehoton. Lukemattomat kunnat ja kuntayhtymät ovat ajautuneet tilan-
teeseen, jossa voimavarat eivät riitä ihmisten peruspalveluiden, sosiaali- ja terveyspalve-
luiden tuottamiseen. Jos tämä ei mene läpi, niin silloin me jatkamme nykyjärjestelmällä x
vuotta, ja se tarkoittaa leikkauksia sosiaali- ja terveyspalveluihin. 

Uudistus pitää tehdä. Tässä on kuitenkin ne perusraamit, jotka ovat lähes jokaisen edus-
kuntaryhmän hyväksymiä, mennään tällä eteenpäin. Luotetaan, niin kuin sanoin, suoma-
laisiin huippuosaajiin sosiaali- ja terveyspalveluissa. Tuetaan hyvää johtamista, kun tätä
uudistusta lähdetään tekemään, tuetaan sitä työtä, mitä maakunnissa jo tehdään, yli puolue-
rajojen hyvää yhteistyötä. Nyt on vain aika tehdä määrätietoisesti päätöksiä ja turvata sitä
kautta suomalaisten tärkeät sosiaali- ja terveyspalvelut.

16.10 Eero Heinäluoma sd (vastauspuheenvuoro): Arvoisa puhemies! Todellakin, ta-
voitteet olivat erittäin oikeat siinä, miten huolehditaan jokaisen suomalaisen pääsystä ter-
veydenhuoltoon, ja nykyistä paremmin. Mutta nyt on kyllä käynyt niin, että joka ikinen
viikko on tullut uutta ja huolestuttavaa tietoa näiden tavoitteiden toteutumisesta. 

Eduskunnan tarkastusvaliokunta kävi osaltaan lävitse tätä talouspuolta, että ovatko
nämä säästöt toteutumassa. Ja masentava totuus on, että kaikilla sisään kävelleillä asian-
tuntijoilla oli yhteinen viesti. Heidän käsityksensä on, että tällä mallilla, jonka hallitus on
valinnut, näitä säästöjä ei tulla tavoittamaan. Jopa yksityisen puolen toimijat, jotka ovat nyt
tarjonneet palveluita, sanovat, että nämä hallituksen viimeiset muutokset heidän kannal-
taan johtavat siihen havaintoon, kun erikoissairaanhoito ja perusterveydenhuolto uudel-
leen eriytetään, että he eivät näe, että säästöjä tulee. Siis viestit ovat todella huolestuttavia. 

Siksi kysyn, miten tämä Ahvenanmaan tieto nyt vaikuttaa asiaan. Nyt on kerrottu, että
hallituksessa on erimielisyys siitä, miten Ahvenanmaan asiat hoidetaan tässä yhteydessä.
[Puhemies koputtaa] Voiko se vielä vaarantaa tämän koko uudistuksen?

16.11 Pääministeri Juha Sipilä (vastauspuheenvuoro): Arvoisa puhemies! Ahvenan-
maakin liittyy sote-uudistukseen sillä tavalla, että tässä muuttuu rahoituksen rakenne, ja
Ahvenanmaa täytyy ottaa tässä valmistelussa huomioon. Hallitus on käynyt Ahvenan-
maan maakunnan kanssa keskusteluja, ja virkamiehillä on ollut kaksi erilaista käsitystä sii-
tä, pitäisikö tämä asia hoitaa tällä vaalikaudella vai vasta seuraavalla vaalikaudella. Meillä
on kaksi käsitystä virkamiehiltä, ja nyt odotamme sitä, mitä perustuslakivaliokunta tästä
sanoo, ja toimimme tietysti sen mukaisesti.

Täällä on viitattu moneen kertaan perustuslakivaliokunnan käsittelyyn, ja minusta me
olemme vähän liukkailla jäillä kansanedustajina silloin, koska perustuslakivaliokunta on
3



Pöytäkirjan asiakohta PTK 147/2018 vp
se ylin elin Suomessa, jolla on ihan suvereeni valta siihen, miten perustuslakia tulkitaan.
Nyt nämä asiat ovat perustuslakivaliokunnan käsittelyssä. Meidän pitäisi antaa aivan eh-
doton työrauha perustuslakivaliokunnalle tehdä työnsä loppuun, ja sitten toimimme taas
sen mukaisesti, niin kuin olemme tähän saakkakin toimineet.

16.12 Mika Niikko ps (vastauspuheenvuoro): Arvoisa rouva puhemies! Alkuperäisiin ta-
voitteisiin kuuluu terveyserojen kaventamisen lisäksi myös se 3 miljardin euron säästö täs-
tä tulevasta kustannuskehyksestä, eikö niin? Ja tästä säästötavoitteesta noin 1,7 miljardia
oli terveyspalveluiden säästöt. Siitä taas kun mennään alaspäin, 700 miljoonaa pitäisi sääs-
tää vanhusten palveluista. Nämä olivat niitä alkuperäisiä tavoitteita. Sitten kun me kuulim-
me valtiovarainvaliokunnassa asiantuntijoilta, niin kaikki olivat yksimielisiä siitä, että näi-
tä säästöjä ei tulla tällä mallilla saavuttamaan. Me emme saaneet tietää edes miljarditark-
kuudella, kuinka paljon kustannukset tulevat kasvamaan. Elikkä tämä kelkka kääntyi ai-
van toisinpäin kuin se, mitä hallitus alkujaan lähti tavoittelemaan elikkä kustannuskehyk-
sen säästöjä. 

Kysynkin arvoisalta ministeriltä sitä, mitä te sanotte niille kotihoitajille ja niille
omaishoitajille ja monelle muulle, jotka kotona tekevät tätä arvokasta työtä. Nimittäin 40
prosenttia ympärivuorokautisten asumispalveluiden asiakkaista pitäisi siirtää kotihoitoon
tulevaisuudessa, jotta ne säästöt saadaan. Mitä te sanotte niille, jotka tällä hetkellä vaihta-
vat alaa juuri sen takia, että tälläkään hetkellä se [Puhemies koputtaa] resurssi ei riitä, mitä
he tarvitsevat työssään? 

16.14 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Niille ihmisille, jotka hoitavat omaistaan, vastaan mielelläni, että tämän uu-
distuksen myötä esimerkiksi omaishoidon tuen piiriin pääsemisen reunaehdot yhdentyvät
ja yhdenmukaistuvat. Sen sijaan että nykyisin eri kunnissa asuvat, naapurikunnissakin,
voivat saada eri kriteerein euroja ja tukea omaishoitajuudelleen, jatkossa nuo reunaehdot
ovat koko maakunnan kokoisia. 

Lisäksi tiedostan, että kaikki eduskuntapuolueet ovat olleet sitoutuneita siihen tavoittee-
seen, johon sote-uudistus osaltaan pyrkii rakenteiden osalta: että me vahvistamme kotiin
vietäviä palveluita ja yhteiskunnallista muutosta laitosvaltaisesta hoidosta kohti kotona
olevaa turvallista asumista. Tämän uudistuksen säästövaikutukset eivät ole yksiselitteisiä
arvioida, emmekä voi väittää suomalaisille, että rakenteet tuottaisivat säästöä, vaan jos
saamme vihdoin kymmenen vuoden valmistelun tai pidemmänkin ajanjakson kuluttua yh-
teisen käsityksen siitä, mikä on palveluiden organisaatio ja hallinto, on sen jälkeen mah-
dollisuus paljon paremmin keskittyä palveluiden sisällön tehokkuuteen ja myöskin työnte-
on parantamiseen [Puhemies koputtaa] näissä rakenteissa. On osoitettu, [Puhemies: Aika!]
että mahdollista se kyllä on.

16.15 Outi Alanko-Kahiluoto vihr (vastauspuheenvuoro): Arvoisa puhemies! Ministeri
Saarikko, minusta te nimenomaan nyt sivuutatte tämän kysymyksen rakenteista. 

Jos katsoo eilen ilmestynyttä talouden arviointineuvoston lausuntoa ja sitten toisaalta
VATTin lausuntoa, niin niissä molemmissa kiinnitetään huomiota siihen, että tämä kehys,
jolle sote-uudistus rakentuu, on epäuskottava nimenomaan säästöjen kannalta. Koska maa-
kunnille ei anneta verotusoikeutta, niillä ei ole mahdollisuutta ikään kuin pitkällä aikajän-
teellä suunnitella omia palveluitaan, omaa tuotantoaan sillä tavalla, että palvelut turvattai-
4



Pöytäkirjan asiakohta PTK 147/2018 vp
siin kaikille kansalaisille ja samalla olisi mahdollisuus itse pohtia, mistä niitä säästöjä tu-
lee. Samaan aikaan asiantuntijat varoittavat, että kun maakunnilla tulee olemaan liian pie-
net resurssit, niin kaikkein eniten kärsivät nämä paljon palveluita tarvitsevat ihmiset. Tästä
valtiosääntöoppineet varoittavat teitä. Ja samaan aikaan te tuotte sitten asiakasmaksulain,
joka edelleen lisää sadoilla euroilla vuodessa näiden kaikkein köyhimpien, kaikkein eniten
sairastavien ihmisten kuluja. [Puhemies: Aika, kysymys!] Ihmetyttää, miksi te ette kuun-
tele ketään asiantuntijoita vaan viette tätä uudistusta härkäpäisesti eteenpäin.

16.16 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Tähän kovaan syytökseen vastaan toki mielelläni. 

Ensinnäkin mitä tulee näihin kustannusarvioihin: Hallitus on käyttänyt niiden valmiste-
lussa muun muassa Nordic Healthcare Groupia, joka on tehnyt ehkä Suomen tunnetuimpia
konsulttiarvioita nykytilan ja tämän uudemman mallin vertailussa. On myös totta, kuten jo
aiemmin totesin, että kustannusten arviointi ei ole erityisen helppoa, varsinkin — mitä täs-
sä keskustelussa ei välttämättä aina muisteta mainita — kun joka tapauksessa Suomessa
niiden yhteisten varojen tarve, joita käytetään sosiaali- ja terveyspalveluihin, tulee kasva-
maan merkittävästi. Me tulemme joka tapauksessa tarvitsemaan valtavasti lisää euroja suo-
malaisten iäkkäiden ihmisten palveluihin ennen muuta. Liki jokaisessa maakunnassa me
kohtaamme uudenlaisen tilanteen väestön huoltosuhteessa, ja se tarkoittaa, että me käy-
tämme joka tapauksessa enemmän rahaa. Nyt kysymys kuuluu, kuinka paljon enemmän
me joudumme käyttämään kuin nyt, enkä ole aivan varma edustajan puheenvuoron jäl-
keen, toivotteko te, että toteutamme tehokkaampaa taloutta, vai toivotteko nimenomaan,
että käyttäisimme vielä enemmän rahaa näihin palveluihin.

16.18 Hannakaisa Heikkinen kesk (vastauspuheenvuoro): Arvoisa rouva puhemies! Su-
rullista tässä keskustelussa, mitä käydään tässä salissa ja myös tämän talon ulkopuolella,
on se, että tuo tuleva maakunta- ja sote-uudistus nähdään mörkönä sen takia, mikä on val-
litseva tilanne nyt. Tässäkin äsken puheenvuorossa puhuttiin ylikansallisten yhtiöitten tu-
levasta ryöstökalastuksesta, ja pelotellaan, että tämä markkinamalli tämän mahdollistaa.
Mutta, hyvät ihmiset, tätä tapahtuu jo nyt. Ja juuri tämän takia me tarvitsemme maakunta-
ja sote-uudistuksen, jossa meillä on maakunta antamassa raamit sille, kuka toimii ja miten
toimii.

Toinen asia on se, että kuka arvioi sen, mitä tapahtuu, jos tätä uudistusta ei tehdä. Tällä
hetkellä väitän — ja uskon, että moni perustuslakiasiantuntija on samaa mieltä — että ih-
miset eivät ole tasa-arvoisessa asemassa sosiaali- ja terveyspalvelujen saavutettavuudessa.
Tämän takia me teemme tämän uudistuksen. [Puhemies: Kysymys!] Ja kysymys ministe-
rille: mitä me voisimme tehdä, että julkisuudessa puhuttaisiin asioista oikeilla nimillä ja
tiedettäisiin ja muistutettaisiin, minkä takia Suomi tarvitsee tämän uudistuksen 14 vuoden
teon jälkeen?

16.19 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Keskityn ensisijaisesti tukemaan sitä — en niinkään uudistukseen liittyvää
julkisuuskuvaa, mikä toki on sekin tärkeää — mutta ehkä suomalaiset eniten tältä talolta
odottavat sitä tietoa, tuleeko tätä uudistusta vai ei. Ja jokaiseen kysymykseen olen parhaan
kykyni mukaan yrittänyt tässäkin salissa vastata, kun on tiedusteltu tämän uudistuksen
mahdollisia vaikutuksia. Se on tosiseikka, että riskitön ei koskaan ole mikään näin iso uu-
5



Pöytäkirjan asiakohta PTK 147/2018 vp
distus, mutta olemme yrittäneet parhaan kykymme mukaan myös perustella, miksi tätä isoa
uudistusta tarvitaan ikääntyvässä Suomessa, jossa sen lisäksi iso muuttuva tekijä on vaik-
kapa sairaala- ja terveyskeskuskiinteistöt, joissa tiedämme olevan paljon korjaamistarvet-
ta, puhumattakaan palveluiden sisällöstä ja opposition aivan oikein esille nostamasta ih-
misten eriarvoisuuden torjumisesta terveyserojen näkökulmasta.

Yksityisen ja julkisen terveydenhuollon ja sosiaalipalvelun osalta haluan todeta saman,
mikä ehkä kysymyksissäkin on jo noussut esiin: Yksityisiä terveyspalveluita ja sosiaalipal-
veluita on jo Suomessa. On kuntia, joissa pitkälti yli puolet palveluista toteutetaan ostoina
yksityiseltä. Tämä uusi malli poikkeaa [Puhemies koputtaa] siltä osin, että jatkossa ihmiset
saavat valita julkisen ja yksityisen väliltä. Ainoan ehkä isomman poikkeuksen tekee Hel-
sinki, edustaja Alanko-Kahiluodon kotikaupunki. Täällä juurikaan [Puhemies: Aika!] yk-
sityisiä palveluita ei julkisella rahalla ole ostettu, [Puhemies koputtaa] ja se on johtanut sii-
hen, että ihmiset omalla rahallaan [Puhemies koputtaa] hankkivat yksityisiä palveluita
poikkeuksellisen paljon.

Kysymyksen käsittely päättyi.
6


