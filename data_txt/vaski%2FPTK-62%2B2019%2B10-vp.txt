















































DEM391D.tmp.xml


Pöytäkirjan asiakohta PTK 62/2019 vp
Pöytäkirjan asiakohta 

PTK 62/2019 vp

Täysistunto

Tiistai 12.11.2019 klo 14.01—20.37

10. Hallituksen esitys eduskunnalle laeiksi sairausvakuutuslain 11 luvun 10 §:n sekä eräi-
den muiden lakien muuttamisesta

Hallituksen esitys HE 39/2019 vp
Valiokunnan mietintö StVM 8/2019 vp

Ensimmäinen käsittely

Toinen varapuhemies Juho Eerola: Ensimmäiseen käsittelyyn esitellään päiväjärjestyk-
sen 10. asia. Käsittelyn pohjana on sosiaali- ja terveysvaliokunnan mietintö StVM 8/2019
vp. Nyt päätetään lakiehdotusten sisällöstä.

Valiokunnan puheenjohtaja, edustaja Vehviläinen.

Keskustelu

16.32 Anu Vehviläinen kesk (esittelypuheenvuoro): Arvoisa puhemies! Käsittelyssä ole-
va sosiaali- ja terveysvaliokunnan mietintö 8/2019 valtiopäiviltä sisältää valiokunnan kan-
nanotot hallituksen esitykseen 39/2019 valtiopäiviltä. Hallituksen esityksessä ehdotetaan
muutettaviksi sairausvakuutuslakia, työttömyysturvalakia, lapsilisälakia, elatustukilakia ja
toimeentulosta annettua lakia. Etuisuuksia korottavat muutokset on tarkoitettu tulemaan
voimaan ensi vuoden alussa. 

Useisiin eri etuisuuslakeihin tehtävillä muutoksilla pyritään vähentämään eriarvoisuut-
ta, painottamaan ensisijaisia etuuksia ja parantamaan lapsiperheiden, erityisesti yksinhuol-
tajaperheiden ja monilapsisten perheiden, toimeentuloa. Toimet sisältyvät pääministeri
Antti Rinteen hallitusohjelmaan, jonka mukaan hallitus puuttuu määrätietoisesti köyhyys-
ja syrjäytymisriskiin. 

Valiokunta pitää ehdotettuja parannuksia ensisijaisiin etuuksiin tarpeellisina pienitulois-
ten toimeentulon parantamiseksi ja toimeentulotuen tarpeen vähentämiseksi. Sosiaalitur-
vajärjestelmän kokonaisuuden kannalta on tarkoituksenmukaista siirtää painopistettä vii-
mesijaisesta toimeentulotuesta ensisijaisiin etuuksiin. 

Sairausvakuutuslain mukaisia vähimmäispäivärahoja eli sairauspäivärahaa, vanhem-
painpäivärahaa ja erityishoitorahaa ehdotetaan korotettaviksi 20 eurolla kuukaudessa. Vä-
himmäismääräinen päiväraha nousee 716,50 euroon kuukaudessa. Korotus koskee myös
vähimmäismääräistä kuntoutusrahaa. Vähimmäismääräisten päivärahojen korotus lisää
valtion menoja yhteensä 4,4 miljoonalla eurolla.

Myös työttömyysturvalain mukaista peruspäivärahaa ja työmarkkinatukea ehdotetaan
korotettaviksi 20 eurolla eli 716,60 euroon kuukaudessa. Peruspäivärahan määrä muodos-
taa ansiopäivärahan perusosan, joten peruspäivärahan korottaminen nostaa myös ansiopäi-
värahaa ja vuorotteluvapaakorvausta. Esityksen mukaan arviolta 80 prosentilla ansiopäi-
värahan saajista etuus nousee 11 eurolla kuukaudessa ja noin 20 prosentilla 33,10 eurolla
 Tarkistettu
4.0



Pöytäkirjan asiakohta PTK 62/2019 vp
kuukaudessa. Työttömyysturvan korotus lisää valtion menoja perusturvan etuusmenojen
osalta arviolta 48 miljoonalla eurolla ja ansioturvan osalta 15 miljoonalla eurolla. Työ-
markkinatuen korotus lisää kuntien menoja arviolta 9,6 miljoonaa euroa. Lisäksi Työlli-
syysrahaston menojen arvioidaan nousevan 3,6 miljoonaa euroa. 

Arvoisa puhemies! Hallituksen esityksen mukaan työttömyysturvan peruspäivärahan ja
sen myötä ansiopäivärahan korotuksella voi olla negatiivisia työllisyysvaikutuksia. Valio-
kunta korostaa, että esityksen pääasiallisena tavoitteena on vähentää köyhyyttä ja eriarvoi-
suutta painottamalla ensisijaisen etuusjärjestelmän merkitystä etuuden saajien toimeentu-
lossa. Etuusmuutoksella voi olla niin negatiivisia kuin myönteisiäkin työllisyysvaikutuk-
sia. Valiokunta katsoo, että etuuskorotusten työllisyysvaikutukset olisi syytä pyrkiä arvioi-
maan nyt esitettyä tarkemmin, vaikka nyt esitettyjen korotusten vaikutukset työllisyyteen
ovat todennäköisesti vähäisiä. 

Päivärahaetuuksien korotukset vähentävät viimesijaisen toimeentulotuen tarvetta. Toi-
meentulotukimenojen arvioidaan alenevan noin 6,4 miljoonaa euroa. Toimeentulotukiriip-
puvuuden vähentyminen voi osaltaan kannustaa työn vastaanottamiseen. Valiokunta kiin-
nittää kuitenkin huomiota siihen, että etuuskorotukset voivat vähentää myös yleisen asu-
mistuen määrää. Esityksen mukaan ehdotukset vähentävät yleisen asumistuen määrää 6,72
euroa korotettua etuutta saavaa henkilöä kohden niissä ruokakunnissa, joiden tulot ylittä-
vät täyteen asumistukeen oikeuttavan tulorajan. Valiokunta pitää myönteisenä, että henki-
löillä, joiden tulot jäävät alle täyteen tukeen oikeuttavan tulorajan, kuten yksin asuvilla,
täyttä työmarkkinatukea tai peruspäivärahaa saavilla, korotus ei vaikuta asumistuen mää-
rään. 

Sairausvakuutuslain mukaisia vähimmäismääräisiä päivärahoja on korotettu viimeksi
vuoden 2018 alusta 616 euroon kuukaudessa ja vuoden 2019 alusta työmarkkinatuen tasol-
le 696,50 euroon kuukaudessa. Työttömyysturvan peruspäivärahaa ja työmarkkinatukea
on viimeksi korotettu 100 euron suuruisella tasokorotuksella vuoden 2012 alusta lukien.
Vuosina 2015—2019 perusturvaan ei kuitenkaan ole tehty indeksikorotuksia, mikä on pie-
nentänyt erityisesti työttömän perusturvan tasoa. Nyt ehdotetut korotukset kompensoivat
osittain indeksijäädytysten ja leikkausten vaikutusta. 

Valiokunnan saaman selvityksen perusteella sairausvakuutuslain mukaiset vähimmäis-
päivärahat ja työttömyysturvan perusturva eivät kuitenkaan nyt ehdotettujen korotusten
jälkeenkään välttämättä takaa kohtuulliseksi katsottua vähimmäiskulutusta. Valiokunta pi-
tää välttämättömänä, että perusturvaetuuksien ja etuuksiin kytkeytyvien palvelujen kehit-
tämistä ja toimeentulotukiriippuvuuden vähentämistä jatketaan sosiaaliturvan uudistami-
sen yhteydessä. Perusturvan tarkoituksena on mahdollistaa kaikille riittävä toimeentulo ja
elintaso. 

Lapsiperheiden aseman parantamiseksi esityksessä ehdotetaan korotettavaksi monilap-
sisten perheiden lapsilisiä 10 eurolla kuukaudessa neljännestä lapsesta alkaen, lapsilisän
yksinhuoltajakorotusta 10 eurolla kuukaudessa ja elatustukea 7 eurolla kuukaudessa. Sa-
malla yksinhuoltajan toimeentulotuen perusosaa korotetaan niin, että lapsilisän yksinhuol-
tajakorotuksesta hyötyvät myös toimeentulotuen varassa olevat perheet. Muiden kuin yk-
sinhuoltajien kohdalla lapsilisien ja elatustuen korotukset vähentävät maksettavan toi-
meentulotuen määrää. Lapsilisien korotusten arvioidaan lisäävän valtion menoja 26,5 mil-
joonalla eurolla ja perusosan toimeentulotukimenoja 1,5 miljoonalla eurolla. Elatustuen
korottaminen lisää valtion menoja 9 miljoonalla eurolla ja vähentää toimeentulotukimeno-
ja 0,7 miljoonalla eurolla. 
2



Pöytäkirjan asiakohta PTK 62/2019 vp
Hallituksen esityksen perusteluiden mukaan yksinhuoltajaperheet, monilapsiset perheet
sekä pienten, alle 3-vuotiaiden, lasten perheet kohtaavat toimeentulovaikeuksia muita
useammin. Valiokunta pitää hyvänä, että lapsilisän korotukset kohdistetaan kaikista suu-
rimmassa köyhyysriskissä oleville yksinhuoltajaperheille ja monilapsisille perheille. Myös
elatustuen korottamisella on pieni eriarvoisuutta ja tuloeroja vähentävä vaikutus erityisesti
yksinhuoltajaperheelle ja niissä eläville lapsille. Sairausvakuutuslain mukaisten päivära-
hojen nostaminen 20 eurolla nostaa myös vähimmäismääräisiä vanhempainpäivärahoja ja
erityishoitorahaa, mikä parantaa kaikkien pienituloisten lapsiperheiden asemaa ja vähen-
tää toimeentulotuen tarvetta. 

Valiokunta kiinnittää kuitenkin huomiota siihen, että kaikkien lapsiperheiden tulonsiir-
tojen arvo on heikentynyt 1990-luvulta lähtien ja että lapsilisien reaalitaso on noin 30 pro-
senttia pienempi kuin 1990-luvulla. Lapsilisien indeksisuojan puuttumisen vuoksi lapsili-
sien taso jää jälkeen kustannustason kehityksestä. Valiokunta pitää välttämättömänä, että
toimia pienituloisten lapsiperheiden toimeentulon parantamiseksi ja lapsiperheköyhyyden
vähentämiseksi jatketaan. 

Valiokunnan mietintöön sisältyy vastalause. 

16.41 Kim Berg sd: Arvoisa puhemies! Hallituksen esityksessä ehdotetaan hallitusohjel-
man mukaisesti useisiin eri etuuslajeihin muutoksia, joilla pyritään vähentämään eriarvoi-
suutta, painottamaan ensisijaisia etuuksia ja parantamaan lapsiperheiden, erityisesti yksin-
huoltajaperheiden ja monilapsisten perheiden toimeentuloa. Näillä esityksillä hallitus
puuttuu lupaustensa mukaisesti määrätietoisesti köyhyys- ja syrjäytymisriskiin. Hallitus
huolehtii kaikkien suomalaisten elintason kehityksestä ja tasaisemmasta tulonjaosta. Huo-
mioon otetaan entistä paremmin huono-osaisuuden riskitekijät ja huono-osaisuuden ylisu-
kupolvisuus. 

Sosiaali- ja terveysvaliokunta pitää ehdotettuja parannuksia ensisijaisiin etuuksiin tar-
peellisina pienituloisten toimeentulon parantamiseksi ja toimeentulotuen tarpeen vähentä-
miseksi. Sosiaaliturvajärjestelmän kokonaisuuden kannalta on tarkoituksenmukaista siir-
tää painopistettä viimesijaisesta toimeentulotuesta ensisijaisiin etuuksiin. 

Sairausvakuutuslain mukaisia vähimmäispäivärahoja on viimeksi korotettu vuoden
2018 alusta 616 euroon kuukaudessa ja vuoden 2019 alussa työmarkkinatuen tasolla
696,50 euroon kuukaudessa. Työttömyysturvan peruspäivärahaa ja työmarkkinatukea on
viimeksi korotettu 100 euron suuruisella tasokorotuksella vuoden 2012 alusta lukien. Vuo-
sina 2015—2019 perusturvaan ei kuitenkaan ole tehty indeksikorotuksia, mikä on pienen-
tänyt erityisesti työttömän perusturvan tasoa. Nyt ehdotetut korotukset kompensoivat osit-
tain indeksijäädytysten ja -leikkausten vaikutusta. 

Arvoisa puhemies! Hallituksen esityksen perusteluiden mukaan yksinhuoltajaperheet,
monilapsiset perheet sekä pienten, alle 3-vuotiaiden, lasten perheet kohtaavat toimeentulo-
vaikeuksia muita useammin. Sosiaali- ja terveysvaliokunta pitää hyvänä, että lapsilisän ko-
rotukset kohdistetaan kaikista suurimmassa köyhyysriskissä oleville yksinhuoltajaperheil-
le ja monilapsisille perheille. Myös elatustuen korottamisella on pieni eriarvoisuutta ja tu-
loeroja vähentävä vaikutus erityisesti yksinhuoltajaperheillä ja niissä elävillä lapsilla. Sai-
rausvakuutuslain mukaisten päivärahojen nostaminen 20 eurolla nostaa myös vähimmäis-
määräisiä vanhempainpäivärahoja ja erityishoitorahaa, mikä parantaa kaikkien pienitulois-
ten lapsiperheiden asemaa ja vähentää toimeentulotuen tarvetta.
3



Pöytäkirjan asiakohta PTK 62/2019 vp
Arvoisa puhemies! Sosiaali- ja terveysvaliokunta kiinnitti mietinnössään huomiota
myös siihen, että kaikkien lapsiperheiden tulonsiirtojen reaaliarvo on heikennyt 1990-lu-
vulta lähtien ja että lapsilisien reaalitaso on noin 30 prosenttia pienempi kuin 1990-luvulla.
Lapsilisien indeksisuojan puuttumisen vuoksi lapsilisien taso jää jälkeen kustannustason
kehityksestä. Valiokunta piti välttämättömänä, että toimia pienituloisten lapsiperheiden
toimeentulon parantamiseksi ja lapsiperheköyhyyden vähentämiseksi jatketaan myös jat-
kossa.

16.45 Arja Juvonen ps: Arvoisa herra puhemies! Hyvät kansanedustajat! Hallituksen esi-
tyksessä on kannatettavia asioita, mutta siellä on myös seikkoja, joihin me perussuomalai-
set olemme esittäneet vastalauseen.

Hallituksen esitys korottaa lapsilisiä kolmannesta ja neljännestä lapsesta lähtien. Perus-
suomalaisten mielestä korotuksen olisi tullut olla ensimmäisestä lapsesta lähtien, ja tässä
meidän vastalauseessamme on mukana myös pykälämuutosesitys, jolla me esitämme, että
lapsilisä korottuisi ensimmäisestä lapsesta alkaen, ja myös lausuma, jonka esittelen jo täs-
sä mutta toki myös myöhemmin. Perussuomalaisten jättämään vastalauseeseen sosiaali- ja
terveysvaliokunnassa on yhtynyt myös kokoomus, kokoomuksen sosiaali- ja terveysvalio-
kuntaryhmä.

Perussuomalaiset kantavat huolta syntyvyyden laskusta sekä lapsiperheköyhyydestä
Suomessa. Lapsiperheiden asema on heikentynyt merkittävästi 1990-lukuun verrattuna, ja
THL:n tutkimuksen mukaan köyhyysaste on kolminkertaistunut vuodesta 1995 vuoteen
2007, minkä jälkeen se on pysynyt noin 10 prosentin tasolla koko 2010-luvun. Vuonna
2014 köyhiä lapsiperheitä oli 63 400 ja niissä eli 126 000 lasta. THL:n mukaan pikkulap-
siperheiden köyhyys on vaarallisinta, sillä se heijastuu kaikkein useimmin vielä aikuisiäl-
läkin. Köyhyys periytyy. Siksi on huolestuttavaa, että köyhyys on nyt kasvanut juuri pien-
ten lasten perheissä. Yhteiskunnan tuki lapsiperheille ei noussut kasvun vuosina, mutta la-
mavuosina 1990-luvun alussa ja 2010-luvulla lapsiperheiltä on leikattu. Verovuosina
2015—2017 voimassa olleen ansiotuloverotuksen lapsivähennyksen voimassaoloa ei jat-
kettu vuodesta 2018 eteenpäin, mutta myöskään lapsilisiin ei tehty vastaavaa korotusta. Pe-
russuomalaiset katsovat, että lapsivähennys tulisi palauttaa ansiotuloverotukseen. Lapsili-
sien kohdalla olisi perusteltua ja oikeudenmukaista, että lapsilisän korottamiseen talousar-
viossa varattu 6 miljoonaa euroa kohdennettaisiin siten, että sillä korotettaisiin ensimmäi-
sen lapsen lapsilisää. Siten se kohdistuisi kaikille lapsiperheille.

Perussuomalaisten mielestä on tärkeää antaa yhteiskunnassa sellainen signaali, että lap-
sia kannattaa tehdä tähän Suomenmaahan ja että yhteiskunta tukee lapsiperheitä jo ensim-
mäisen lapsen syntymästä lähtien — ja antaa kaikille lapsiperheille se korotus. No, nyt hal-
litus sen sijaan on korottamassa lapsilisiä ainoastaan sellaisille monilapsisille perheille,
joilla on vähintään neljä lasta. Perussuomalaiset korostavat sitä, että kaikki lapsiperheet
ovat toki yhtä tärkeitä, mutta me haluamme lähettää sen signaalin, että ensimmäisestä lap-
sesta lähtien lapsilisä nousisi.

Erityisesti ensimmäisen lapsen hankintaan tulisi lisätä yhteiskunnan tukea. Tulee antaa
todellakin se signaali, että yhteiskunta kannustaa perheen perustamiseen ja turvaa kaikkien
lapsiperheiden toimeentulon. Haluamme kannustimena korottaa ensimmäisen lapsen lap-
silisää nykyisestä tuntuvasti, eikä hallituksen lapsilisän korottamiseen varaama 6 miljoo-
naa euroa riitä alkuunkaan. Kysymys on rahasta, mutta 6 miljoonaa euroa ei riitä. Perus-
suomalaiset esittävätkin lausumaa siitä, että hallituksen tulisi selvittää lapsilisään tuntuva
4



Pöytäkirjan asiakohta PTK 62/2019 vp
korotus jo ensimmäisestä lapsesta alkaen. Valitettavasti hallitus ei kannattanut tätä meidän
esitystämme, mutta esitystä kannattivat sen sijaan kokoomus ja perussuomalaiset tässä
vastalauseessaan.

Lisäksi me esitämme pykälämuutosta, joka kuuluu siten, että lapsilisä on lasta kohden
95,82 euroa kalenterikuukaudessa, ja tässä on huomioituna se pieni korotus, joka on siis
yhteensä se 6 miljoonaa euroa kaiken kaikkiaan — mikä ei kuitenkaan alkuunkaan riitä, me
tarvitsemme tuntuvampia korotuksia. Mutta tämä on hyvä alku, ja toivoisin kyllä, että hal-
litus tekisi töitä sen eteen, että selvittäisi myös sen, että korotus olisi mahdollinen jo ensim-
mäisestä lapsesta alkaen. — Kiitos.

16.50 Anu Vehviläinen kesk (vastauspuheenvuoro): Arvoisa puhemies! Edustaja Juvo-
sen puheenvuorossa oli monia hyviä elementtejä. Sen verran ehkä täsmennän, kun saimme
sinne sosiaali- ja terveysvaliokuntaan, jossa molemmat olemme, myös sosiaali- ja terveys-
ministeriöstä selvityksen, mitä maksaisivat nämä laajennukset tämän lapsilisän osalta, että
jos laitettaisiin 10 euron lisäys heti ensimmäisestä lapsesta lähtien, niin se tekisi 65 miljoo-
naa euroa lisää, ja sitten jos laitettaisiin 10 euron korotus kaikista lapsista, jotka saavat lap-
silisää, lähes miljoona lasta, niin se olisi 120 miljoonaa euroa lisää. Haluankin kysyä edus-
taja Juvoselta: onko teillä teidän vaihtoehtobudjetissanne tämä esitetty 65 miljoonaa euroa
tähän esitykseen 10 euron korotuksesta ensimmäisestä lapsesta lähtien?

Toinen varapuhemies Juho Eerola: Ja edustaja Juvonen. Sen jälkeen puhujalistaan.

16.50 Arja Juvonen ps (vastauspuheenvuoro): Kiitos, arvoisa puhemies! Ja kiitos valio-
kunnan puheenjohtajalle hyvästä kysymyksestä. Perussuomalaiset esittävät, että selvite-
tään toimia, jotta voidaan tehdä korotus jo ensimmäisestä lapsesta lähtien. Me ymmärräm-
me toki sen, että 10 euron korotus on paljon ja se on rajattu tällä hetkellä siihen kolmanteen
ja neljänteen lapseen ja että tällaisia korotuksia ei varmasti ole heti mahdollista tehdä. Se
on iso korotus, totta kai, mutta se signaali ja se yhdenvertaistaminen lapsiperheiden välillä
on tärkeä. Eli kyllä me perussuomalaiset näemme, että yhteiskunnassa on tehtävä toimia
sen eteen, että ihmiset uskaltavat tehdä lapsia ja lapsiperheet pärjäävät, ja se signaali, mikä
annetaan tällä hallituksen esityksellä, että tuetaan vain kolmansia ja neljänsiä lasten lapsi-
perheitä ja siitä eteenpäin, on meidän mielestämme sellainen, että siihen tulee kiinnittää
huomiota. Ja kun täällä puhutaan erityisesti siitä, että syntyvyys laskee, niin näkisimme,
että on tärkeää, että sen eteen myös toimitaan, ja se on tämä signaali, jonka haluamme an-
taa.

Toinen varapuhemies Juho Eerola: Ja puhujalistaan.

16.52 Minna Reijonen ps: Arvoisa herra puhemies! Lapsilisät ovat perheille erittäin tär-
keitä asioita, erittäin merkittäviä. Tästä varmasti olemme me kaikki sosiaali- ja terveysva-
liokunnassa täysin yhtä mieltä. 

Perussuomalaiset pitävät tärkeinä kaikkia lapsiperheitä, ja katsomme, että olisi hyvä, jos
korotettaisiin ensimmäisen lapsen lapsilisää. Nythän hallitus esittää, että korotetaan neljän-
nestä lapsesta alkaen lapsilisää. Jos se korotus tehtäisiin jo ensimmäisestä, se koskisi kaik-
kia lapsiperheitä. Se olisi tasapuolisempi ja koskettaisi kaikkia lapsiperheitä. On merkittä-
vää tukea perheitä, turvata perheiden toimeentuloa. Olisi siis perusteltua, että selvittäisim-
5



Pöytäkirjan asiakohta PTK 62/2019 vp
me, miten korottaminen olisi mahdollista kaikille lapsiperheille. Tästä on jätetty vastalau-
se, johon myös kokoomus on yhtynyt. 

Kannatan edustaja Juvosen tekemää vastalausetta, pykälämuutosesitystä ja lausumaeh-
dotusta.

16.53 Noora Koponen vihr: Arvoisa puhemies! Esityksessä ehdotetaan muutettaviksi
sairausvakuutuslakia, työttömyysturvalakia, lapsilisälakia, elatustukilakia ja toimeentulo-
tuesta annettua lakia.

Sairausvakuutuslain mukaisia vähimmäismääräisiä päivärahaetuuksia korotettaisiin.
Korotus koskisi vähimmäismääräisenä maksettavaa sairaus- ja vanhempainpäivärahaa
sekä erityishoitorahaa. Korotus koskisi myös vähimmäismääräistä kuntoutusrahaa. Myös
työttömyysturvalain mukaisen peruspäivärahan määrää korotettaisiin, mikä koskee myös
peruspäivärahan kanssa samansuuruista työmarkkinatukea. Lapsiperheiden aseman paran-
tamiseksi, kuten tässä useassa keskustelussa jo kävi ilmi, esitetään korotettavaksi monilap-
sisten perheiden lapsilisiä neljännestä lapsesta alkaen. Myös lapsilisän yksinhuoltajakoro-
tusta ja elatustukea korotettaisiin. Toimeentulotuesta annettua lakia muutettaisiin niin, että
lapsilisän yksinhuoltajakorotuksen 10 euron suuruisesta korotuksesta hyötyisivät myös
toimeentulotukea saavat perheet.

Arvoisa puhemies! Yksi yhteiskunnan tärkeimmistä tehtävistä on huolehtia lapsista ja
nuorista mutta myös heikoimmassa asemassa olevista. Näillä muutoksilla tukea ja huolen-
pitoa saataisiin kohdennettua sitä eniten tarvitseville perheille sekä pyritään vähentämään
eriarvoisuutta. Näin voidaan kohdentaa toimia myös köyhyys- ja syrjäytymisriskin torju-
miseen.

16.55 Mia Laiho kok: Arvoisa puhemies! Hallituksen lakiesityksessä ehdotetaan useisiin
eri etuuslakeihin muutoksia, joilla pyritään vähentämään eriarvoisuutta, parantamaan lap-
siperheiden, erityisesti yksinhuoltajaperheiden ja monilapsisten perheiden, toimeentuloa.
Nämä ovat kannatettavia asioita.

Hallituksen esityksessä sairausvakuutuslain mukaisia vähimmäispäivärahoja eli sai-
rauspäivärahaa, vanhempainrahaa ja erityishoitorahaa korotettaisiin 20 eurolla kuukaudes-
sa, ja korotus koskisi myös vähimmäismääräistä kuntoutusrahaa ja myös työttömyysturva-
lain mukaista peruspäivärahaa, ja työmarkkinatukea ehdotetaan korotettavaksi 20 eurolla
kuukaudessa.

On huomattavaa, että hallituksen esityksen mukaan työttömyysturvan peruspäivärahan
ja sen myötä ansiopäivärahan korotuksella voi olla negatiivisia työllisyysvaikutuksia, ja
sen takia tilannetta onkin tarpeen seurata jatkossa. Korotukset ovat kuitenkin sen verran
pieniä, että voisi olettaa, ettei niillä mitään merkittäviä vaikutuksia olisi. Päivärahaetuuk-
sien korotukset voivat kuitenkin vähentää viimesijaisen toimeentulotuen tarvetta.

Lapsiperheitä koskevat muutokset ovat tervetulleita. Esityksessä lapsilisän yksinhuolta-
jakorotusta nostetaan 10 eurolla. Se ei ole paljon, mutta yksinhuoltajille pienikin on tar-
peen, ja yksinhuoltajat ovat kuitenkin selkeässä riskissä köyhyyden suhteen ja myöskin
lasten syrjäytymisen suhteen. Elatustukea nostetaan 7 eurolla kuukaudessa ja lisäksi moni-
lapsisten perheiden lapsilisiä 10 eurolla kuukaudessa.

Nythän hallituksen esityksen perusteluissa jo mainitaan, että yksinhuoltajaperheet, mo-
nilapsiset perheet sekä pienten, alle 3-vuotiaiden, lasten perheet kohtaavat toimeentulovai-
keuksia muita useammin. Hallitus on päättänyt kohdentaa lapsilisän korotuksen vasta nel-
6



Pöytäkirjan asiakohta PTK 62/2019 vp
jännestä lapsesta alkaen, ja kokoomus olisi kuitenkin sitä mieltä, että kannattaisi kohden-
taa jo ensimmäiselle lapselle, koska ensimmäisen lapsen kohdalla hankinnat ovat usein
suurimmat ja myöskin menot sitä kautta suurimmat, ja saataisiin samalla signaali, että lap-
sia me haluamme, meidän yhteiskuntaamme lapset ovat tervetulleita, ja voitaisiin tukea
niitä nuoria perheitä. Täällähän nimenomaan mainittiin, että alle 3-vuotiaiden lasten per-
heet ovat selkeässä riskiryhmässä.

Lapsilisät ovat myöskin jääneet jälkeen, eli tulonsiirtojen reaaliarvo on heikentynyt
1990-luvulta lähtien, ja lapsilisien reaalitaso on noin 30 prosenttia pienempi kuin 1990-lu-
vulla. Ja kun tiedetään esimerkiksi pääkaupunkiseudulla asumiskulujen nousu ja yleisen
hintatason nousu ja erilaiset harrastusmaksut, niin lapsilisät ovat jääneet jälkeen ja lapsi-
perheiden tilanne on tullut haasteellisemmaksi. Ja sen takia tässä, vaikka kysymys on suh-
teellisen pienestä korotuksesta, yhdymme perussuomalaisten esittämään vastalauseeseen,
että lapsilisä neljännestä lapsesta kohdistettaisiin kuitenkin jo ensimmäiseen lapseen. Sil-
loinhan se kohdistuu myös niille perheille, joilla on useampi lapsi. Me haluaisimme kan-
nustaa kuitenkin lasten hankintaan ja huomioida myöskin sen, että ne tarpeet tulevat en-
simmäisestä lapsesta lähtien, on kuitenkin hankittava erilaiset tarvikkeet ja muut. Kysy-
mys on tietenkin rahasta, mutta kysymys on myös arvoista: kuinka paljon olemme valmiita
lapsiin panostamaan ja lapsiperheiden palveluihin. Syntyvyyttä ei saada nousuun, ellem-
me me oikeasti näytä myöskin konkreettisesti, millä tavalla lapset ovat tänne tervetulleita.
Raha ei sitä tietenkään ratkaise, mutta se on tärkeä tuki ja myöskin apu silloin, kun lapsia
saadaan. Tiedämme kuitenkin, että lapsi tuo mukanaan myöskin menoja rakkauden lisäksi.

17.01 Anu Vehviläinen kesk: Arvoisa puhemies! Ensin asiasta, johon viittasin jo tuossa
esittelypuheenvuorossa: myös tässä hallituksen esityksessä nostetaan työttömän perustur-
vaa eli työmarkkinatukea ja sitten työttömän peruspäivärahaa 20 eurolla kuukaudessa. To-
dellakin on niin, että kun me teemme perusturvaan korotuksen, niin se samalla juridisesta
kytköksestä johtuen nostaa myös ansiosidonnaisen työttömyyspäivärahan tasoja. Ja kuten
toin esille, 80 prosentilla ansiosidonnaisen saajista tämä korotus on 11 euroa kuukaudessa,
mutta 20 prosentilla se on 33 euroa ja risat kuukaudessa. Terveyden ja hyvinvoinnin laitos
THL kiinnitti omassa lausunnossaan valiokunnassa huomiota tähän kytkökseen ja sanoi,
että perusturvan laajojen tasokorotusten tekeminen on osittain myös tästä syystä hankalaa,
koska se heti nostaa myös ansiosidonnaisen osuutta. Itse ajattelisin, että tätä asiaa olisi
hyvä tarkastella siellä sosiaaliturvan uudistamisen parlamentaarisessa työryhmässä. En
ajattele, että se kytkös pitäisi kokonaan poistaa. Ymmärrän, että on niin, että työntekijä,
joka kuuluu johonkin kassaan, aina omalta osaltaan on maksamassa vakuutusmaksuja,
mutta tämä ero, mikä tässä tulee, on aika iso.

Arvoisa puhemies! Itse asiassa tulin tänne korokkeelle puhumaan lapsilisän nostosta.
On juuri niin, kuten täällä on jo useampaan kertaan todettu, että tämä lapsilisän 10 euron
korotus koskee nimenomaan monilapsisia perheitä neljännestä lapsesta alkaen ja sitten
myös yksinhuoltajavanhempaa — eli tämä on kyllä perusteltua sosiaali- ja terveysministe-
riönkin näkökulmasta siinä mielessä, että kaikista heikoimmassa asemassa ovat monilap-
siset perheet ja yksinhuoltajaperheet. Itse jaan tämän näkemyksen, että jos rahaa rajataan,
niin sitä kohdennetaan sinne, missä sille on eniten tarvetta.

Mutta toistan todellakin sen, mitä tässä debatissakin jo tuli esille: jos olisimme tehneet
tämän 10 euron lisäyksen heti ensimmäisestä lapsesta maksettavaan lapsilisään, niin se oli-
si merkinnyt 65 miljoonaa euroa lisää kustannuksia, ja jos olisi tehty korotus jokaiseen lap-
7



Pöytäkirjan asiakohta PTK 62/2019 vp
silisään, niin se olisi 120 miljoonaa euroa. Puhutaan jo aika isoista summista. Siksi haluan
kokoomuksenkin osalta kysyä, kun yhdyitte tähän perussuomalaisten vastalauseeseen,
onko teidän vaihtoehtobudjetissanne varattu rahoitus näihin laajennuksiin lapsilisän osalta.

Mutta sitten, arvoisa puhemies, itse ajattelen samalla tavalla, että lapsilisäjärjestelmän
kehittäminen kokonaisuudessaan on kyllä tarpeellista, joten siinä jaan opposition huolen.
Meidän pitäisi löytää keinoja, joilla kehitetään tätä koko itse järjestelmää ja myös rahoitus-
ta: mistä niitä kestäviä keinoja kaiken kaikkiaan löytyisi. Itse olen ajatellut seuraavaa, jos-
ta nyt teen tavallaan niin kuin esityksen harkittavaksi, kun nyt on tosiasia, että meillä syn-
tyvyys on pienentynyt ja paljon vähemmän syntyy lapsia. Jos katsotaan ihan viimeisiä vuo-
sia, vuodesta 2017 vuoteen 2018, lapsia syntyi 2 700 vähemmän. Tämän vuoden ennuste
myös on, että lapsia syntynee vähän yli 2 000 vähemmän kuin edellisenä vuonna. Itse ajat-
telen, että voisi olla hyvä yhteinen näkemys, että me käyttäisimmekin täältä lapsilisämo-
mentilta — jossa on tällä hetkellä 1,37 miljardia euroa lapsilisiin varattua rahaa — tätä niin
sanottua ikäluokkien pienentymisestä johtuvaa rahoitusta lapsilisäjärjestelmän kehittämi-
seen kokonaisuudessaan. Itse asiassa meillä on täällä tällä hetkellä käsittelyssä valtion nel-
jäs lisätalousarvio. Siellä on esitys, jossa tältä momentilta vähennetään 13 miljoonaa euroa
— varmastikin juuri siitä syystä, että lapsilisän tarve on tälle vuodelle ennakoitua vähem-
män. Minun logiikkani kulkee niin, että jos me pystymme vähentämään, niin me pystyi-
simme samalla tavalla sieltä myös lisäämään rahoitusta lyhentämättömänä itse lapsilisäjär-
jestelmään.

Katsoin vähän tämmöisenä sormiharjoitteluna, mitä tämä voisi tarkoittaa. Täsmällisesti
ottaen lapsilisä on se noin 95 euroa ensimmäisestä lapsesta ja sitten aina suurin piirtein sin-
ne 170 euroon asti, mitä se koko välys on. Jos laskettaisiin vaikka niin, että lapsilisä on 100
euroa kuukaudessa ja jos syntyisi 3 000 lasta vähemmän, se tarkoittaisi 3,6 miljoonaa eu-
roa vuositasolla. Kun lapsilisää maksetaan siihen saakka, kun lapsi täyttää 17 vuotta, niin
voisi arvioida, että koko lapsilisäkaaren aikana säästö olisi kaiken kaikkiaan tämän 3 000
vähenemän osalta noin 60 miljoonaa euroa. Eli puhutaan aika merkittävistä summista kai-
ken kaikkiaan. Itse asiassa tilastot, Kelan tilastotkin, kertovat, että meillä viime vuonna
maksettiin lapsilisää ensimmäistä kertaa alle miljoonasta lapsesta. Tämä on ensimmäinen
kerta, kun Suomessa mentiin alle miljoonan tässä lapsilisäasiassa. Toisaalta tilastot kerto-
vat myös sen, että eniten lapsilisää maksetaan yhden lapsen perheisiin, koskaan aikaisem-
min ei ole ollut niin paljon yhden lapsen perheitä lapsilisän saajina.

Täällä meidän mietinnössämme tuli esille, että lapsilisien reaalitaso on nyt noin 30 pro-
senttia pienempi kuin 1990-luvulla. Tämä herättää väistämättä kysymyksen lapsilisän in-
deksisidonnaisuudesta, mitä varmaan moni muukin ajattelee. Itse ajattelen sillä tavalla, että
jos me lähdemme yhdessä kehittämään tätä lapsilisäjärjestelmää paremmin lapsiperheitä
tukevaksi, niin tämä indeksikysymys tulisi tässä kohtaa yhdessä myös arvioida. [Kimmo
Kiljunen: Mutta ei taitettua indeksiä sinne!]

17.08 Ari Koponen ps: Arvoisa herra puhemies! Syntyvyyden lasku ja lapsiperheköy-
hyys ovat asioita, joista pitää olla huolissaan. Kaikki lapsiperheet ovat tärkeitä, ja tästä
syystä olisi tärkeää tukea perheitä paremmin jo ensimmäisestä lapsesta lähtien, ja juuri sii-
hen pitäisi lisätä yhteiskunnan tukea. Meidän tulee antaa sellainen signaali, että yhteiskun-
ta kannustaa perheen perustamiseen ja turvaa kaikkien lapsiperheiden toimeentulon. Pe-
russuomalaiset haluaisivat kannustimena korottaa jo ensimmäisen lapsen lapsilisää tuntu-
vasti nykyisestä. Hallituksen lapsilisään varaama 6 miljoonaa euroa ei riitä kunnolliseen
8



Pöytäkirjan asiakohta PTK 62/2019 vp
vaikuttavuuteen. Mitäpä jos hallitus peruisi puoluetukien täysin turhan 6 miljoonan koro-
tuksen ja siirtäisi sen vaikkapa juuri lapsilisiin? Näin rahat käytettäisiin järkevästi. Eli täs-
sä oli yksi malli, mistä voi sitä rahaa jo ottaa. — Kiitos.

17.10 Mikko Kinnunen kesk: Arvoisa herra puhemies! Eduskunta keskustelee tällä vii-
kolla lapsiystävällisen Suomen rakentamisesta, ja tämä hallituksen esitys on jo pieni vas-
taus siihen.

Keskustan tavoitteena on, että erityisesti lapsiperheköyhyyttä saadaan vähennettyä.
Tehtävät etuuskorotukset kohdistuvat pääosin heikoimmassa asemassa oleviin ihmisiin.
On toki syytä muistaa, että vähimmäistasoisia päivärahoja nostettiin viime vaalikaudella ja
nekin vaikuttivat osaltaan perheiden tilanteisiin, mutta aivan kuten edustaja Laiho täällä sa-
noi, lapsi tuo mukanaan niin rakkautta kuin menoja. Eri puolilla Suomea asuu monta yk-
sinhuoltajaperhettä ja monilapsista perhettä köyhyysrajan alapuolella, ja lapsilisien reaali-
arvo on laskenut 30 prosenttia 90-luvulta. Tässä esityksessä korotetaan siis monilapsisten
perheitten lapsilisiä ja yksinhuoltajakorotusta. Nämä korotukset sovittiin hallitusneuvotte-
luissa kohdistettavan nimenomaan näihin perheisiin, koska tutkimusten mukaan köyhyys-
riski on näissä perheissä suurin, eli jaettavissa oleva raha kohdistettiin sinne, missä sitä eni-
ten tarvittiin.

Olen samaa mieltä täällä monen edustajan kanssa siitä, että pitemmällä juoksulla on
hyvä tarkastella lapsilisäjärjestelmää kokonaisuutena ja korottaa laajemmin ja kattavam-
min kaikkien lapsien lapsilisää. Lapsilisä on kaikkein tehokkain tapa tukea lapsiperheitä ta-
loudellisesti, ja siksi juuri se on se oikea väline. Edustaja Vehviläinen nosti hienon ehdo-
tuksen siitä, että lasten vähetessä säästyvä summa käytettäisiin nimenomaan lapsilisäjär-
jestelmän kehittämiseen, ja kannatan tätä ehdotusta lämpimästi.

Toki voimme tukea lapsiperheitä monella tavalla. Tarvitaan myös konkreettista apua
koteihin ja joustoja työelämään. On tärkeää, että teemme kaikkemme, että lapsiperheet —
kaikenlaiset lapsiperheet — voivat hyvin.

17.13 Jani Mäkelä ps: Arvoisa puhemies! On totta kai aina kannatettavaa, kun lapsiper-
heiden etuuksia korotetaan. Se on lähtökohtaisesti selvää. Tällä nykyisellä syntyvyydellä
Suomessa me tarvitsemme ne kaikki lapset, suomivauvat, jotka tänne voidaan saada. Jos
kysymys on se, onko 65 tai 120 miljoonaa iso vai pieni raha tämän tavoitteen edistämi-
seen, niin jos sellaisella rahalla tämän maan syntyvyysongelmat saataisiin ratkaistua, niin
olisi kannattanut panostaa siihen jo viime vuonna. 

Kannatan lämpimästi edustaja Juvosen tekemiä muutosehdotuksia, joissa keskeinen si-
sältö on se, että rahaa panostettaisiin erityisesti ensimmäisen lapsen hankkimisen tukemi-
seen, koska yleensä suurin kynnys perheen perustamiseen on sen ensimmäisen lapsen han-
kinta. Se on se kohta, johon yhteiskunnan pitäisi kehittää jonkinlainen sisäänheittotuote,
tarjous, josta ei voi kieltäytyä.

Vakavastikin puhuen perheen perustaminen on iso päätös ja monen asian summa. Siinä
on yhdistettävä olosuhteita sekä asennetta. Yhteiskunta voi auttaa omalta osaltaan molem-
missa, rahalla ehkä konkreettisemmin, mutta työllisyys ja asumisen, elämisen ja liikkumi-
sen hinta tietysti sen taloudellisen tilanteen kokonaisuudessaan lopulta ratkaisevat. Asen-
teesta kuitenkin kaikki lopulta lähtee. Meidän pitäisi torjua itsekkyys ja ilmastoahdistus.
Tästä aiheesta varmaan keskustellaan lisää keskustelussa perheystävällisestä Suomesta.
9



Pöytäkirjan asiakohta PTK 62/2019 vp
17.14 Sami Savio ps: Arvoisa puhemies! Lapsiperheiden taloudellinen toimeentulo on
erittäin tärkeää, ja erityisen tärkeää se on näissä nykyisissä ennätysalhaisen syntyvyyden
oloissa. Tämä käsittelyssä oleva hallituksen esitys lapsilisien tasokorotuksiksi on hyvä toi-
menpide, mutta valitettavasti tämä esitys kohdistuisi siis vain vähintään nelilapsisiin per-
heisiin. 

Perussuomalaiset pitävät olennaisen tärkeänä asiana, että lapsilisien korotukset kohdis-
tuisivat kaikkiin perheisiin, siis myös yksi-, kaksi- ja kolmilapsisiin perheisiin. Tästä syys-
tä edustajamme valiokunnassa ovatkin tehneet tämän muutosehdotuksen. Se ei kuitenkaan
saanut valiokunnassa taakseen riittävää tukea, mutta toivottavasti lähestyvässä täysistunto-
äänestyksessä se saa taakseen enemmistön.

Arvoisa puhemies! Lapsiperheiden taloustilannetta parantaakseen hallituksen tulisi ot-
taa toimenpidelistalleen myös vuosina 2015—2017 voimassa olleen tuloverotuksen lapsi-
vähennyksen palauttaminen. Sipilän hallitus kuitenkin päätti syksyllä 2017 poistaa tämän
hyvin toimineen verovähennyksen perussuomalaisten tuolloin tekemästä vastaesityksestä
huolimatta. 

Me olemme esittäneet johdonmukaisesti tämänkin jälkeen vaihtoehtobudjeteissamme,
että eduskunta palauttaisi lakiin tuloverotuksen lapsivähennyksen. Se toisi merkittävää ve-
rohyötyä kaikille tietyn tulorajan alle jääville lapsiperheille. Parhaimmillaan nettohyöty
voisi olla vuodessa jopa 400 euroa pieni- tai keskituloiselle perheelle. Tämä lapsivähen-
nyksen palauttaminen kuuluu myös tänä vuonna meidän vaihtoehtobudjettiimme.

17.16 Aki Lindén sd: Arvoisa puhemies! Edustaja Vehviläinen käytti hetki sitten erin-
omaisen puheenvuoron, ja itselläni on hieman samoja asioita tässä, mutta näin tärkeässä
asiassa se ei varmasti ole pahitteeksi.

Se, että suullisessa puheenvuorossa esittelee lukuja, ei tietenkään ole koskaan helppoa
kuuntelijoille, mutta haluan nyt todeta seuraavaa: Vuonna 2017 Kansaneläkelaitoksen
vuosikirjan mukaan Suomessa maksettiin lapsilisiä 1,366 miljardia, siis 1 366 miljoonaa
euroa. Keskimäärin lasta kohti se oli 112,85 euroa, ja reaaliarvo vuonna 2000 vastaavasti
oli 136,58 euroa, joten alennusta vuodesta 2000 on ollut 17,4 prosenttia. Täällä on tuotu
esille myös pidemmän aikavälin 30 prosentin alentuminen. Vuonna 2017 lapsilisiin oikeut-
tavia lapsia oli 1 003 635, ja kuten edustaja Vehviläinen totesi, viime vuoden tilastot ker-
tovat, että ollaan menty ensimmäisen kerran nyt alle miljoonan. Näistä lapsista 166 000 eli
16,6 prosenttia oli yhden vanhemman perheissä. Kaikista lapsiperheistä 43,5 prosenttia oli
yhden lapsen perheitä, 38,7 prosenttia kahden lapsen perheitä, 12,9 prosenttia kolmen lap-
sen perheitä, ja neljä lasta tai enemmän oli 5 prosentissa kaikista perheistä.

Nyt kun puhumme lapsilisistä, me kaikki ymmärrämme, että jos meillä on käytettävissä
6 miljoonaa tai jos kymmenenkin miljoonaa olisi, niin se on summa, jonka kohdentamista
täytyy miettiä tarkoin. Minun mielestäni silloin ei ole oikein kohdentaa sitä kaikille, koska
se tuottaa alle yhden euron per lapsi kuukaudessa lapsilisään. Sen takia tässä hallituksen
esityksessä se on kohdennettu nyt eri tavalla, mikä täällä on tuotu moneen kertaan esille.

Minun mielestäni sitä todellista keskustelua pitää sitten ryhtyä käymään siitä, niin kuin
täällä on tuotu esille, onko meillä käytettävissä 65 miljoonaa euroa, onko meillä käytössä
120 miljoonaa vai onko meillä käytössä 200 miljoonaa euroa, mikä tarkoittaisi sitä, että
lapsilisien reaaliarvo nousisi sille tasolle, mikä se on aikanaan ollut. Nämä ovat niitä todel-
lisia isoja kysymyksiä, ja itse enteilen, että muutamien vuosien kuluttua Suomessa — täy-
10



Pöytäkirjan asiakohta PTK 62/2019 vp
sin siitä riippumatta, minkälainen koostumus hallituksella kulloinkin on — me joudumme
tämän vähenevän syntyvyyden oloissa myös tällaisen keskustelun käymään.

17.19 Arja Juvonen ps: Arvoisa herra puhemies! Perussuomalaisten mielestä lapsiper-
heitä voi tukea verotuksellisin keinoin. Kuten edustaja Savio tuossa jo kertoi ja edustaja
Mäkelä myös, perussuomalaisilla on ollut jo useammassa vaihtoehtobudjetissa sisällä tämä
ansiotuloverotuksen lapsivähennyksen palauttaminen, ja sitä tulemme esittämään myös
tässä tulevassa vaihtoehtobudjetissamme. Elikkä perussuomalaiset katsovat, että lapsivä-
hennys tulisi palauttaa ansiotuloverotukseen. Siinä olisi yksi keino, millä lapsiperheitä voi-
si tukea.

On muistettava se, että tasavero on kaikille samanlainen, on sitten lapsiperheen äiti tai
isä tai eläkeläinen, ikääntynyt. Ruoka, asuminen, liikkuminen ja lämmitys maksavat kai-
kille yhtä paljon. Hintojen korotukset ja verojen korotukset osuvat kyllä kipeästi niihin pie-
nituloisiin ihmisiin, ja monesti he ovat juurikin lapsiperheitä, he ovat yksinhuoltajaperhei-
tä, he ovat ikääntyneitä. 

Me perussuomalaiset kannatamme yksinhuoltajille tehtyjä korotuksia, elikkä me emme
esitä niihin mitään muutoksia tässä meidän vastalauseessamme. Haluamme vain antaa sen
signaalin, että jokainen syntyvä lapsi on tärkeä ja jokaista lapsiperhettä tulisi tukea. Oli-
simme nähneet mieluummin, että tuki annetaan yhdenvertaisesti, reiluuden nimessä jo en-
simmäisestä lapsesta eteenpäin. Silloin se olisi signaali siitä, että haluamme tukea kaikkia
lapsiperheitä.

Olemme tänään puhuneet paljon sosiaali- ja terveysvaliokuntaan tulevista asioista, ja
sitten tässä on näitä meidän mietintöjämme. On kyllä niin, että samassa veneessä olemme
ja joudumme pohtimaan keinoja, millä tavalla lapsiperheköyhyyttä vähennetään, millä ta-
valla perheitä tuetaan arjessa jaksamisessa, että isä voi olla lasten kanssa, äiti voi mennä
työelämään, lapsilla on hyvä varhaiskasvatus ja maksut ovat kohtuulliset. Kyllä näiden toi-
mien eteen joudumme täällä tekemään vielä monta monituista vuotta töitä. 

17.21 Kimmo Kiljunen sd: Arvoisa puhemies! Useissa puheenvuoroissa täällä on viitat-
tu siihen, että syntyvyyden aleneminen johtaa siihen, että lasten suhteellinen määrä suoma-
laisessa yhteiskunnassa laskee, ja tässä annettiin lukujakin, että lapsilisienkin määrä piene-
nee jo alle miljoonan, alle miljoona lasta saa siis lapsilisiä suomalaisessa yhteiskunnassa.
Tämä on siis fakta tämä syntyvyyden kautta tapahtuva luonnollisen väestönkasvun lasku.

Minusta sosiaali- ja terveysvaliokunnan puheenjohtaja Vehviläinen teki tässä hyvinkin
innovatiivisen aloitteen. Hän on pohdiskellut asiaa, ja kun on ilmiselvää, että lasten luku-
määrän väheneminen tuo säästöä lapsilisissäkin, niin eikö olisi järkevintä, että se ikään
kuin sen lapsilisäjärjestelmän sisällä käytettäisiin, jolloin me pääsisimme nostamaan niitä
lapsilisiä, olletikin ja erityisesti kun tilanne on se, että lapsilisien reaaliarvo on laskenut sit-
ten 90-luvun, viimeisen 25 vuoden aikana kolmasosalla, mikä on tietysti merkittävä hei-
kennys tässä suhteessa? Sen takia lapsilisiin pitäisi satsata ja panostaa.

Tässä oli minullekin jonkinlainen uutinen. Olin kuvitellut, että lapsilisissä on olemassa
indeksijärjestelmä ihan aidolla tavalla, saman tyyppinen kuin kansaneläkkeissä eli kulutta-
jahintaindeksiin sidottu indeksi, mutta olen ymmärtänyt, että se onkin poistettu tässä. Sinä
aikana kun minä itse olen ollut kahdeksan vuotta poissa täältä eduskunnasta, niin tämä jär-
jestelmä on tästä hävinnyt. Kannatan siinäkin ainakin sosiaali- ja terveysvaliokunnan pu-
heenjohtajan ajatusta, että kannattaisi harkita tämän indeksin palauttamista, jolloin sitten
11



Pöytäkirjan asiakohta PTK 62/2019 vp
lapsilisien taso säilyisi edes kuluttajahintojen nousun verran, ja kannattaisi tuoda sitten
nämä tasokorotukset tarpeita huomioiden, ehkä painottaenkin tiettyjä perherakenteita, vah-
vemmin esille.

Mutta se, että suomalaisessa yhteiskunnassa on nostettu niin suuri häly ja huoli — ehkä
huoli-sana on väärä tässä, mutta häly — ylipäätään tästä syntyvyyden laskusta, on sikäli
tarpeetonta, että me puhumme väistämättömästä ilmiöstä. Tämä on ihan täysin luonnon-
mukainen ilmiö, että hyvinvoinnin noustessa väistämättä hedelmällisyys laskee. Mehän
tiedämme hyvin, että hedelmällisyys on sidoksissa kuolleisuuteen, ennen kaikkea lapsi-
kuolleisuuteen, ja silloin kun päästään sellaisia rakenteita kehittämään yhteiskunnissa,
joissa tämä lapsikuolleisuus vähenee, ylipäätään kuolleisuus muuttuu, niin se muuttaa
väistämättömästi syntyvyyttä. Siinä on se räjähdysmäisen väestökasvun vaihe parin suku-
polven ajan, 50 vuoden ajan, jolloin lapsikuolleisuus laskee mutta syntyvyys säilyy edel-
leenkin korkeana. Tätä väestöräjähdystä parhaillaan Afrikka elää, ja Suomi eli lähes sata
vuotta sitten saman tyyppistä tilannetta. Eli demografisella analyysilla globaalisti me
näemme, että tämä on väistämätön ilmiö kaikissa hyvinvointi-... [Anna Kontula: Paitsi
Suomessa ei ole hyvinvointi noussut!] — Te voitte, edustaja Kontula, käyttää oman pu-
heenvuoronne jossain välissä. — [Puhemies koputtaa] Joka tapauksessa tämä on hyvin-
vointiyhteiskuntien ilmiö, että syntyvyys laskee, ja siihen meidän täytyy vain sopeutua
kaikkien järjestelmien osalta. En avaa tätä keskustelua eläkejärjestelmän osalta, josta pal-
jon on puhuttu. Kaikkien järjestelmien osalta tähän joudutaan palaamaan, ja se on fakta.

17.25 Merja Mäkisalo-Ropponen sd: Arvoisa puhemies! Tämän lakiesityksen tavoittee-
nahan on vähentää eriarvoisuutta, painottaa ensisijaisia etuuksia ja parantaa lapsiperhei-
den, erityisesti yksinhuoltajaperheiden ja monilapsisten perheiden, toimeentuloa. 

Tässä lakiesityksessä on kysymys suunnanmuutoksesta, sillä nyt hallitus puuttuu mää-
rätietoisesti köyhyys- ja syrjäytymisriskiin. Tämän hallituksen tavoitteena on huolehtia
kaikkien suomalaisten elintason kehityksestä ja tasaisemmasta tulonjaosta. Sosiaaliturva-
järjestelmän kokonaisuuden kannalta on tarkoituksenmukaista siirtää painopistettä viime-
sijaisesta toimeentulotuesta ensisijaisiin etuuksiin. Tosin on itsestään selvää, ettei tämä la-
kiesitys suinkaan riitä köyhyyden poistamiseen. Ei sillä edes riittävästi vähennetä sitä köy-
hyyttä, ja sen takia tehokkaita ja vaikuttavia toimenpiteitä on edelleen jatkettava. Mutta nyt
ollaan käännetty kelkkaa sinne oikeaan suuntaan menemään.

Kyllä minäkin olen erityisen huolissani lapsiperheköyhyydestä, koska sehän on kasva-
va ongelma yhteiskunnassa. Arvioidaan, että tällä hetkellä yli 11 prosenttia kaikista lapsis-
ta elää köyhissä perheissä. Kuten täällä on esimerkiksi valiokunnan puheenjohtaja Vehvi-
läisen suullakin tullut todettua, niin kaikkien lapsiperheiden tulonsiirtojen reaaliarvohan
on heikentynyt 1990-luvulta lähtien ja lapsilisien reaaliarvo on noin 30 prosenttia pienem-
pi kuin 1990-luvulla. Sekin on tullut esille, että nimenomaan lapsilisien indeksisuojan
puuttumisen vuoksi lapsilisien taso on jäänyt jälkeen kustannustason kehityksestä.

Kuten sanoin, on välttämätöntä jatkaa toimia pienituloisten lapsiperheiden toimeentu-
lon parantamiseksi ja lapsiperheiden köyhyyden vähentämiseksi, sillä monista tutkimuk-
sista tiedämme, että lapsena koettu köyhyys heijastuu kielteisesti usein sinne aikuisikään
saakka.

17.27 Mia Laiho kok: Arvoisa puhemies! Täällä oli monilla keskustelua näistä lapsilisis-
tä ja monilapsisista perheistä, että mieluummin olisivat laittaneet sen lapsilisän korotuksen
12



Pöytäkirjan asiakohta PTK 62/2019 vp
monilapsisten perheiden sijaan jo ensimmäiselle lapselle. Sen takia olemme yhtyneet tä-
hän perussuomalaisten tekemään vastalauseeseen. Monilapsisilla perheillähän on varmasti
myöskin tarvetta lapsilisälle, mutta heidän tilanteensa ovat hyvin moninaiset, ja suoraan ei
voida vetää myöskään johtopäätöstä, että heidän tilanteensa tai ongelmat perheessä johtu-
vat lapsilisän vähyydestä. Siinä on aika monta tekijää, jotka siihen vaikuttavat. Sen sijaan
tiedetään, että jo ensimmäisestä lapsesta alkaen tarvitaan niitä varoja tarvikkeiden hankki-
miseen.

Mutta otan tosi ilolla vastaan puheenjohtaja Vehviläisen ehdotuksen siitä, että pienene-
vien syntyvyyslukujen perusteella voitaisiin tarkastella lapsille kohdennettavia muita etui-
suuksia tai tätä indeksisidonnaisuutta, koska todellakin lapsilisät ovat jääneet merkittäväs-
ti jälkeen ja niihin ei ole tehty mitään merkittäviä korotuksia. Sen takia tämä asia toivotta-
vasti etenee ja päästään tarkastelemaan lapsilisiä vielä tällä hallituskaudella.

17.29 Joonas Könttä kesk: Arvoisa herra puhemies! Tässä keskustelussa olen ensinnä-
kin nauttinut tästä monipuolisesta ja hyvästä, rakentavasta otteesta niin oppositio- kuin hal-
lituspuolueidenkin osalta ja tunnistanut ehkä ne kaksi suurta linjaa: ensinnäkin lapsiperhe-
köyhyyden ja toisaalta huolen tästä isänmaamme väestörakenteesta ja tulevasta kehityk-
sestä. 

Täytyy minunkin yhtyä näihin kehuihin, joita puheenjohtaja, edustaja Vehviläinen on
täällä saanut tälle ajatukselleen, että ajattelisimme niin, että kun esimerkiksi nyt tässä lisä-
talousarviossa ”säästimme” 13 miljoonaa euroa, niin tämä ikään kuin käyttämätön vara las-
kettaisiin jopa niille 17 vuodelle, kun lapset tukea saavat. Minusta tämä ajatus on kerta
kaikkiaan nerokas, ja ehkä voisimme jopa jalostaa sitä siten, että vuosi 20 olisi niin sanottu
nollavuosi, josta lähtisimme miettimään näitä niin sanottuja säästöjä, jotka sitten voitaisiin
kohdentaa, ei ehkä kaikille lapsiperheille vaan eniten tukea tarvitseville, jotta siitä olisi
suurin hyöty, koska kuitenkin on näin, että jos puhutaan vain muutamista miljoonista tai
hieman yli toisesta kymmenestä miljoonasta, niin silloin kun sen jakaa kaikille, niin se
hyöty ei välttämättä niin suuri ole — olkoonkin, että kaikki lisäpanostukset lapsiperheille
ja heidän toimeentulolleen ovat erittäin, erittäin tervetulleita.

No, sitten se toinen iso kysymys, mitä meidän tulee täällä pohtia jo nyt, ei pelkästään tu-
levaisuudessa, niin kuin edustaja Lindén sanoi, on tämä isänmaan väestökehitys, joka on,
kuten nyt on nähty tilastojen perusteella, aika hälyttävä. Meillä on tulevaisuudessa maa-
kuntakeskuksia, jotka kasvavat, ja vuonna 2040 ennusteiden mukaan vain pääkaupunki,
joka kasvaa — siis vain pääkaupunki, joka kasvaa. Tämä kehitys ei varmasti ole koko Suo-
men edun mukainen eikä tämän rakkaan isänmaan edun mukainen. Tässä meidän tulisi
pohtia erilaisia keinoja, miten me saamme tuettua lapsiperheitä, miten me saamme tuettua
sitä, että he, jotka haluavat perustaa perheen, sen pystyvät perustamaan, ja miten me saam-
me tällaisen lapsimyönteisen yhteiskunnan aikaan. 

Meillä tulisi olla myös tulevaisuususkoa niille nuorille, joilla ei välttämättä ole vielä
kumppania, tai jos on kumppani, niin ei ole välttämättä työpaikkoja, tai jos on kumppani ja
työpaikat, niin ei välttämättä ole uskoa siihen, onko meillä nyt kaikki edellytykset siihen,
että voimme lapsen hankkia. Tätä meidän pitää ennen kaikkea parantaa. Kysymys ei aina
ole siitä, etteikö lasta haluaisi, vaan siitä, että koetaan, ettei tilanne ole riittävän vakaa, työ-
paikka tai työllisyystilanne ei ole vielä riittävä, jos on vaikka vuoden tai kahden määräai-
kaisuus tai vain toisella tulevalla vanhemmalla on työpaikka. Tämä on niin iso kokonai-
suus, että täällä salissa pitää puhua ennen kaikkea tästä, kuinka me vastaamme tähän väes-
13



Pöytäkirjan asiakohta PTK 62/2019 vp
töongelmaan tai -haasteeseen, jonka edustaja Kiljunenkin hyvin toi esiin. Toivon, että täs-
tä käydään erillinen keskustelu.

17.32 Kim Berg sd: Arvoisa puhemies! Halusin kanssa itse kommentoida tätä perussuo-
malaisten esitystä, missä kaikille lapsiperheille maksettaisiin 10 euroa jo ensimmäisestä
lapsesta lähtien. Henkilökohtaisesti ehdottomasti kannattaisin tätä, ja uskon, että aika moni
tässä salissa olisi tämän kannalla. Sitä en taas kannata, että se nykyinen määräraha, mikä
tähän esitykseen on varattu, jaettaisiin kaikille lapsille, koska se laskelmien mukaan olisi
noin 94 senttiä, jos en väärin muista, ja olen sitä mieltä, että siitä tulisi lähinnä pahaa miel-
tä. Mutta jos nyt sitten palataan tähän esitykseen, että 10 euroa maksettaisiin jo ensimmäi-
sestä lapsesta lähtien, niin sittenhän meidän pitäisi miettiä sitä, mistä määrärahat tähän saa-
taisiin. Tässä salissa kuulee valitettavan paljon sitä kritiikkiä hallitusta kohtaan, että halli-
tus nyt vain tuhlaa koko ajan ja käyttää liikaa rahaa, ja sitten välillä tulee esityksiä siihen
suuntaan, että käytetäänkin liian vähän rahaa.

Tässä esityksessä on nyt minun mielestäni ansiokkaasti hallitus lähtenyt siitä, että juuri
yksinhuoltajaperheet, monilapsiset perheet sekä pienten, alle 3-vuotiaiden, lasten perheet
kohtaavat kaikista eniten toimeentulovaikeuksia, ja sen takia ollaan lähdetty tähän esityk-
seen nämä perheet edellä. Tässä on tullut siitä monia hyviä puheenvuoroja, ja ehdottomasti
tätä työtä on jatkettava, ja itsekin innolla kannatan sitä valiokunnan puheenjohtaja Vehvi-
läisen esitystä, että voitaisiin mahdollisesti nämä niin sanotusti säästetyt määrärahat siirtää
näihin lapsilisien korotuksiin jatkossa. Meidän on kuitenkin huomioitava myös se, että —
jos en nyt tässä nopeasti laskettuna ole saanut väärää käsitystä — tässä puhutaan nyt kym-
menien miljoonien eurojen lisämäärärahasta, mikäli jo ensimmäiselle lapselle tämä 10 eu-
roa maksetaan, ja siihen ei edes edustaja Koposen ansiokas esitys tästä 6 miljoonasta eu-
rosta vielä riitä. Siinä mielessä pitää huomioida nytten se, että hallitus on lähtenyt hyvin
tässä liikenteeseen, ja muistetaan se, että työtä on jatkettava edelleenkin tämän tärkeän
asian puolesta.

17.34 Anna Kontula vas: Arvoisa puhemies! En kannata lapsivähennystä, koska lapsivä-
hennys on sellainen tapa tukea lapsiperheitä taloudellisesti, jossa kaikkein köyhimmät lap-
siperheet jäävät tuen ulkopuolelle, ja minusta on nurinkurista toteuttaa lapsiperheiden ta-
loudellista tukea sillä tavoin, että ne, jotka tukea eniten tarvitsisivat, jäävät sitten sitä il-
man. Jos lapsiperheitä haluttaisiin tukea verotuksellisin keinoin, niin sellainen voisi olla
esimerkiksi joidenkin lapsiperhetuotteiden alennettu alv taikka verovapaus. Tällöin se lap-
silisän tavoin osuisi kaikkiin lapsiperheisiin ja olisi tulonsiirto lapsettomilta kansalaisilta
lapsiperheille. Mutta lapsivähennys sinällään on harvinaisen epätoimiva ja epäjärkevä tapa
tukea perheitä, jos tavoitteena on vähentää lapsiköyhyyttä. Meillähän perinteisesti lapsi-
perheitä on tuettu ensisijaisesti kattavan palvelujärjestelmän kautta ja universaalin lapsili-
sän kautta, ja nämä ovat molemmat loogisia ratkaisuja tilanteessa, jossa meillä on yhteis-
vastuu eläkkeistä: on loogista, järkevää ja oikeudenmukaista, että meillä on yhteisvastuu
myös niistä tulevista eläkkeiden maksajista. Mutta jos tilanteessa, jossa muutenkin koko
ajan kitistään siitä, että valtio kuluttaa liikaa, lähdettäisiin erikseen toteuttamaan yksin-
omaan hyvätuloisia lapsiperheitä tai veroja maksavia perheitä hyödyttäviä verouudistuk-
sia, niin se ole missään tapauksessa sosiaalipoliittisesti järkevä ratkaisu.

Mitä tulee sitten tähän syntyvyyteen, niin ei ole olemassa näyttöä siitä, että rahan anta-
minen lapsiperheille saisi ihmiset tekemään enemmän lapsia. Päinvastoin on näyttöä siitä,
14



Pöytäkirjan asiakohta PTK 62/2019 vp
että lapsia syntyy paljon olosuhteissa, joissa rahaa on hyvin vähän, ja tosiasiallisesti tällä
hetkellä me emme tiedä, mistä Suomen nopeasti alenevat syntyvyysluvut tarkalleen ottaen
johtuvat. Minun oma veikkaukseni siitä, mikä saattaisi tehota, on, että olisi sellaiset toi-
met, jotka tekevät yhteiskunnasta ylipäätään lapsimyönteisemmän, jolloinka lapsen saami-
nen ei sulkisi aikuista ulos siitä arjesta, jossa hän on aikaisemmin elänyt, ja siten se vähen-
täisi sitä kynnystä. Ja tietysti se keino syntyvyyden nostamiseen, minkä me varmasti tie-
dämme toimivaksi, on eläkkeiden poistaminen. Lopetetaan meidän eläkejärjestelmä, niin
syntyvyys takuulla lähtee nopeasti nousuun, koska sellaisissa maissa, joissa vanhuudentur-
vaa ei ole, [Puhemies koputtaa] lapsia tehdään paljon.

17.37 Mari Rantanen ps: Arvoisa puhemies! On pakko tarttua heti tähän edelliseen pu-
heenvuoroon. Se nyt on ainakin kaiketi selvää, että jos meillä täällä Suomessa esitellään sa-
nomalehden kannessa punaisella ruksilla peitettyjä vauvoja, niin se ei ainakaan tuo tätä il-
mapiiriä yhtään lapsiperhemyönteisemmäksi. Ja sitten on hyvä huomioida, että myöskään
verovähennykset eivät koskaan ole pelkästään hyvätuloisille vaan siellä on ihan tavallisia
työssä käyviä, pienipalkkaisiakin ihmisiä.

Tähän väestöpyramidiin sen verran, että vuonna 2018 meillä on syntynyt 1,4 lasta per
nainen. On kyllä tähän väestökehitykseen nähden erikoista, että tämä lapsilisä otetaan vas-
ta neljännestä lapsesta. On hyvä tässä yhteydessä tuoda esiin, että esimerkiksi Virossa on
vauvabuumi, kun on lähdetty tukemaan nimenomaan ensimmäisestä lapsesta lähtien, ja
myöskin paljon parjattu Puola on kunnostautunut lapsiperhepolitiikassansa erinomaisesti
siten, että heillä on jopa korkeampi lapsilisä kuin meillä täällä Suomessa. Se on 120 euroa
ensimmäisestä lapsesta lähtien, ja Maailmanpankin mukaan lapsiperheköyhyyttä on siellä
saatu vähennettyä lähes 12 prosentista 3 prosenttiin.

Kyllä sillä merkitystä on, millä tavoin me tuemme täällä ja kannustamme myöskin sii-
hen. Kun tänä päivänä nuoret työssä käyvät ihmiset tekevät usein pätkätyötä, osa-aikatyötä
ja kokevat huolta omasta toimeentulostaan, niin tietyllä tapaa kyllä yhteiskunnalla on vel-
vollisuus tässä kohtaa auttaa. Nimenomaan nyt kun puhutaan siitä, että meillä puuttuu
maastamme vauvoja, niin laskennallisesti kaiketi kolme lasta olisi semmoinen sopiva mää-
rä, jolloin tämän kansakuntamme maksajat ja jäsenet pysyisivät jatkossakin riittävissä
määrissä, jotta yhteiskuntaa voidaan ylläpitää. Tuntuisi siltä, että olisi mukavampi ja jär-
kevämpi panostaa ehkä sinne alkuvaiheeseen kuin sitten loppuvaiheeseen, sillä monilapsi-
sia perheitä meillä ei ole niin paljon eikä varmasti niitä, jotka haluavat välttämättä siitä
kahdesta neljään nostaa, mutta sen sijaan yhdestä kahteen tai mahdollisesti kolmeen nos-
tajia olisi sillä tuella, mitä voimme tässä maassa osoittaa. — Kiitos.

Puhemies Matti Vanhanen: Edustaja Koponen. Avaamme samalla tuon vastauspuheen-
vuoromahdollisuuden, koska vaikuttaa siltä, että tämä keskustelu on saanut debatin luon-
teen. Sen jälkeen mennään minuutin puheenvuoroihin. 

17.40 Ari Koponen ps: Arvoisa herra puhemies! On upea huomata, että edustaja Berg
tarttui heti tähän 6 miljoonan syöttiin eli siihen, että poistetaan aivan tarpeettomat puolue-
tuet. Koska hän myös kertoi, että se ei ole riittävä, niin mitä jos lisätään siihen, oliko se nyt
7 miljoonaa täältä hallituksen erityisavustajista? Eli siinä saadaan taas korotettua näitä lap-
silisiin käytettäviä varoja. 

Hienoa, että hallituspuolue kuuli heti huudon.
15



Pöytäkirjan asiakohta PTK 62/2019 vp
17.41 Anu Vehviläinen kesk (vastauspuheenvuoro): Arvoisa puhemies! Edustaja Kontu-
lalle: Myöskään minä en usko siihen, että taloudellisilla poppakonsteilla syntyvyys kasvai-
si, eli ajattelen sillä tavalla samoin, mutta olen täysin vakuuttunut, kun meidän tilastomme
ja tutkimuksemme kertovat, että meillä on todellista lapsiperheköyhyyttä tässä maassa, että
siihen pitää pystyä vastaamaan lapsilisäjärjestelmän kautta. Kuten mietinnössä tosiaankin
todetaan, niin reaaliarvo on 30 prosenttia alhaisempi kuin 1990-luvulla. Sen takia pidän
tärkeänä, että pystytään kehittämään tätä lapsilisäjärjestelmää paremmin, niin että se pys-
tyy todellakin vastaamaan tähän lapsiperheköyhyyteen. Konkreettisesti se näkyy siellä vä-
hävaraisissa perheissä siinä, pääsevätkö lapset harrastamaan, voiko ostaa samanlaisia tar-
vikkeita kuin jollakin kaverilla, ja tämä on minusta todella tärkeä asia.

17.42 Arja Juvonen ps (vastauspuheenvuoro): Arvoisa herra puhemies! Sen verran edus-
taja Bergin kommenttia joudun korjaamaan, että perussuomalaiset jakaisivat tämän nyt
hallituksen esittämän 6 miljoonaa euroa jo ensimmäisestä lapsesta lähtien. Eli meillä ei ole
suinkaan täällä mitään selkeää 10 euron korotusta, koska sitä ei tämä hallituksen esitys ole
antamassa, vaan se on se 6 miljoonaa euroa, minkä me jakaisimme mielestämme tasapuo-
lisemmin.

Nuoret pelkäävät perustaa perheitä tänä päivänä. On totta, ettei varmasti mikään raha
heitä siihen lapsentekoon kannusta. Meidän täytyy tehdä sellaista politiikkaa täällä, että
nuoret uskaltavat perustaa perheitä. Muun muassa ilmastopolitiikka ja pelotteleminen sil-
lä, että maailma kuolee ja elämä on mahdotonta, aiheuttaa pelkoa nuorissa: he ajattelevat,
että he eivät tee lapsia tällaiseen maailmaan. 

Perussuomalaiset puuttuisivat verotuksen keinoin palauttamalla lapsivähennyksen. Se
olisi meidän keinomme [Puhemies koputtaa] lapsiperheköyhyyden ennaltaehkäisemiseen. 

17.43 Kimmo Kiljunen sd (vastauspuheenvuoro): Arvoisa puhemies! Edustaja Kontula
hieman sarkastisesti lopetti puheenvuoronsa siihen, että kun kumotaan eläkejärjestelmä,
niin silloin pitemmällä juoksulla saadaan nopeastikin syntyvyys nousemaan. Tämä oli sar-
kasmia, luonnollisesti, mutta se pitää tietysti sisällään totuuden siemenen. Näinhän se on,
että niissä yhteiskunnissa, joissa tämä vanhuudenturva on hoitamatta ja joissa ei ole yhtei-
söllisesti, yhteiskunnan tasolla varmistettu sitä, että iäkkäämmätkin ihmiset tulevat toi-
meen ja pärjäävät, tämä ylläpitää tietysti suurta perhekokoa ja suurta syntyvyyttä. Tämä-
hän on tietenkin fakta. 

Sitten kun yhteiskunnat kehittyvät, niin kuin me olemme jo pitkälle kehittyneitä yhteis-
kuntia, väistämättömästi globaalitasolla me olemme jossain vaiheessa siinä tilanteessa, että
globaali väestönkasvu tyrehtyy. Sen on pakko tyrehtyä, koska täällä maapallolla on rajal-
liset resurssit. Me olemme jo nyt siinä tilanteessa, että kiihtyvä väestönkasvu on taittunut.
Globaalimitassa Afrikka on vielä tässä suhteessa onneton maanosa. Mutta meidän täytyy
Euroopassa yksinkertaisesti sopeutua siihen, [Puhemies koputtaa] että syntyvyys laskee ja
sitten tämä tilanne tasapainottuu pitkälti maahanmuuton kautta. 

17.44 Anna Kontula vas (vastauspuheenvuoro): Arvoisa puhemies! Edustaja Vehviläi-
selle: Jottei jää väärää käsitystä, niin minä kannatan lapsilisien reipasta kasvattamista ja si-
tomista mahdollisimman anteliaaseen indeksiin. Tässä tilanteessa meillä pitäisi olla siihen
sekä varaa että myöskin huutava tarve. Valitettavasti tähän ei ole eduskunnasta vielä enem-
16



Pöytäkirjan asiakohta PTK 62/2019 vp
mistöä löytynyt, mutta ehkä jonakin päivänä löytyy. Uskon, että vasemmistoliitto ei aina-
kaan pane hanttiin.

Miksi nämä pienet rahat, jotka nyt hallitusneuvotteluissa oli lapsiperheille käytettävis-
sä, käytettiin niin kuin ne käytettiin? Sen takia, että lapsiköyhyys on yksinhuoltajaperheis-
sä ja monilapsisissa perheissä tilastollisesti kaikkein suurinta, jolloinka, kun rahaa oli vä-
hän, ne työnnettiin sinne, missä niistä saattaisi olla eniten hyötyä. Mutta selvää on, että lap-
siköyhyyttä ei poisteta pelkästään lapsiperheille suunnatulla rahalla, jos köyhyys jatkaa
elämää muualla rakenteissa. 

17.45 Mikko Kinnunen kesk (vastauspuheenvuoro): Arvoisa herra puhemies! Täällä on
tullut hyviä ehdotuksia. Otan myöskin kantaa tuohon lapsivähennykseen. Yksi näkökul-
ma, mikä ei ole vielä tullut esille, on se, että jos sellaisissa lapsirikkaissa kunnissa, joissa on
paljon lapsia, toteutetaan lapsivähennys, tulot edelleen vähenevät, ja siellä on paljon sitä
palvelun tarvetta ja tuottamista. Sen vuoksi myöskin minä kannatan ennemmin tätä reilum-
paa lapsilisien korotusta ja indeksiin sitomista. Ja olen samaa mieltä, että meidän täytyy
luoda sitä toivoa, että nuoret uskaltavat sitoutua ja perustaa perheitä ja saada lapsia, ja on-
kin tärkeää, että me puhumme myönteisesti lapsista ja perheistä. 

Puhemies Matti Vanhanen: Myönnän vielä vastauspuheenvuorot edustajille Suomela,
Berg, Rantanen ja Kiljunen. Sitten siirrytään puhujalistaan.

17.46 Iiris Suomela vihr (vastauspuheenvuoro): Arvoisa puhemies! Ehkä tässä kohtaa on
hyvä huomata, että puhutaan jossain määrin eri asioista, kun puhutaan lapsiperheköyhyy-
den ratkaisemisesta ja toisaalta syntyvyydestä eli ikään kuin kaikkien nuorten mahdolli-
suuksista ja innosta lasten hankkimista kohtaan. Ja vielä kolmantena asiana on syytä nos-
taa esiin, että oikeastaan ei pitäisi puhua lasten hankkimisesta, koska asiaan liittyy paljon
monisyisempiä syitä kuin se, että yhtäkkiä ryhdyttäisiin vain lapsia hankkimaan ja sitten
niitä ikään kuin automaattisesti siunaantuisi. Sen tähden on syytä kiinnittää huomiota en-
nen kaikkea lapsettomien tukipalveluihin ja muihin palveluihin, joilla pyritään varmista-
maan, että ne ihmiset, jotka lapsia haluavat saada, pystyvät todellakin sen tekemään. Tä-
mähän on viime vuosina mennyt erinomaisesti eteenpäin, kun itsellisten naisten, naispari-
en ja monien muiden ryhmien oikeudet hedelmöityshoitoihin ovat parantuneet. Tällaiseen
toimintaan on syytä pyrkiä jatkossakin, jotta jokainen, joka haluaa perheellistyä, saa siihen
parhaan mahdollisen tuen. Ja sitten se lapsiperheköyhyys on toki erillinen haaste, [Puhe-
mies koputtaa] jota myös on pyrittävä ratkaisemaan tämän kaiken rinnalla.

17.47 Kim Berg sd (vastauspuheenvuoro): Herra puhemies! Haluaisin nyt vielä, edustaja
Juvonen, tämän selvittää, ettei se jää epäselväksi. Nostin tuossa puheenvuorossani esille
nämä kaksi vaihtoehtoa: jos olen ymmärtänyt oikein, niin jos tämä summa jaetaan, niin se
on noin 94 sentin korotus per lapsi, ja jos ei jaeta, tarvitaan lisää rahaa, jos halutaan se 10
euroa myös ensimmäistä lapsesta lähtien. Jos nyt saisi vielä tähän illan päätteeksi vastauk-
sen siihen, lähteekö teidän esityksenne nyt siitä, että se jaetaan, mikä käytännössä tarkoit-
taa sitä, että jokaiselle lapsiperheelle tulee 94 sentin korotus per lapsi. [Arja Juvonen pyy-
tää vastauspuheenvuoroa]

Puhemies Matti Vanhanen: Vastauspuheenvuoro, edustaja Juvonen.
17



Pöytäkirjan asiakohta PTK 62/2019 vp
17.48 Arja Juvonen ps (vastauspuheenvuoro): Arvoisa herra puhemies! Yhtään sitä raha-
summaa vähättelemättä, kyllä se lähtee. Te esititte 6:ta miljoonaa euroa korotusta kolman-
nesta ja neljännestä lapsesta eteenpäin, ja meidän perussuomalaisten kanta, johon myös ko-
koomus yhtyy, oli se, että korotus annettaisiin ensimmäisestä lapsesta lähtien. Mutta toki 6
miljoonaa euroa on pieni rahasumma tässä mittakaavassa jaettavaksi, ja kysymys onkin sii-
tä signaalista, minkä me haluamme antaa. 

Elikkä me lähtisimme korottamaan sitä ensimmäisestä lapsesta, ja me myös esitimme
sitä lausumaa, jolla toivomme, että kiinnitetään huomiota siihen, millä tavalla voidaan nos-
taa tuntuvasti lapsilisiä myös ensimmäisestä lapsesta lähtien. Meidän vaihtoehtobudjetis-
samme tulemme myös esittämään keinoja, niin kuin täällä on käynyt useassa puheenvuo-
rossa ilmi. Elikkä lapsivähennyksen palauttaminen, joka on 70 miljoonaa euroa kaiken
kaikkiaan, on yhtenä meidän asialistallamme. Elikkä verotukselliset keinot ja tuki [Puhe-
mies koputtaa] sitä kautta.

17.49 Mari Rantanen ps (vastauspuheenvuoro): Arvoisa puhemies! Todettakoon nyt täs-
sä vielä selvennykseksi, että minäkään en ajattele niin, että pelkällä rahalla tämä asia rat-
keaa, kun puhutaan lapsiperheiden tuesta ja syntyvyydestä, mutta sen sijaan asenne, tuki ja
työelämän järkevä joustavuus ja pysyvyys ovat varmasti niitä asioita, jotka ehkä tähän vai-
kuttavat. 

Mutta todella tässä asiassa kannattaa katsoa muihin maihin. Sitten kun katsotaan sekä
väestöpyramidia mutta myöskin lapsiperheköyhyyttä, niin siellä on ihan hyviä ajatuksia —
kuten totesin, tuo Puola muun muassa tässä lapsiperheköyhyyden vähentämisessä.

Sellaista asennetta pidän kyllä ikävänä, että kun tästä meidän väestöpyramidiasiasta ja
suomalaisista lapsiperheistä puhutaan, niin tähänkin tuodaan tuo maahanmuutto. Tätäkin
asiaa halutaan nyt maahanmuutolla sitten korjata. Mikä vika on suomalaisissa?

17.50 Kimmo Kiljunen sd (vastauspuheenvuoro): Arvoisa puhemies! Te katkaisitte tä-
män debattivaiheen, ja kun minä olen tuossa listalla ensimmäinen, minä mielelläni vastaan
vähän perusteellisemmin tähän juuri esitettyyn kysymykseen, minkä edustaja Rantanen
tässä teki.

Puhemies Matti Vanhanen: Siirrytään puhujalistaan.

17.51 Kimmo Kiljunen sd: Arvoisa puhemies! Katsotaan nyt näitä tilastoja aivan viimei-
siltä vuosilta. Mehän olemme nähneet sen yllättävän nopeankin muutoksen Suomessa, että
todellinen, luonnollinen väestönkasvu Suomessa on pysähtynyt. Viime vuonna meillä syn-
tyi noin 50 000 lasta ja kuolleisuus oli 52 000, eli kuolleisuus on Suomessa korkeampaa
kuin syntyvyys. 

Edustaja Rantanen oli siitä huolissaan ja toi luvun 1,4, joka on hedelmällisyys yhdellä
naisella keskimäärin tällä hetkellä, ja lähti siitä liikkeelle, että mielellään nostettaisiin se
3:een. Minä epäilen hyvin vahvasti, että se ei ole tämän salin päätöksillä saatavissa aikai-
seksi. 

Totesin jo muutamassa puheenvuorossa aikaisemmin: tämä on väistämätön ilmiö, että
väestönkasvu hakee sen optimitasonsa, ja se ei siitä vaan sitten nouse. Jossain vaiheessa
globaali järjestelmä on siinä tilanteessa, että väestönkasvu yksinkertaisesti pysähtyy. Tämä
on se luonnollinen prosessi, jonka kanssa me olemme tekemisissä näissä hyvinvointiyh-
18



Pöytäkirjan asiakohta PTK 62/2019 vp
teiskunnissa. Kun meillä kuitenkin on tarvetta lapsille ja tätä tapahtuu, niin globaalimitas-
sa rajat menettävät yhä enemmän merkitystään. Ihmiset asuvat tällä maapallolla eri kulmis-
sa, ja nämä entiset, perinteiset kansallisvaltioiden rajat eivät enää ole niitä esteitä, jotka es-
tävät sitä normaalia väestön tasoittumista. Sen takia maahanmuutto on Suomessa juuri se
ilmiö, joka tällä hetkellä ylläpitää meillä nettoväestönkasvua. Tämä maahanmuutto on ol-
lut 13 000 viime vuonna, mikä nostaa ja ylläpitää tämän väestötason Suomessa. Tämä on
luonnollinen, upea ilmiö myöskin suhteessa siihen, että me puhumme monista ongelmista,
jollainen tämä lapsiluvun supistuminen on, ja tätä kautta tässä maahanmuutossa on tämä-
kin erittäin positiivinen piirre sen lisäksi, että sillä on paljon muitakin positiivisia piirteitä.
[Arja Juvonen: Mistä rahat?]

Puhemies Matti Vanhanen: Tässä otsikon mukaan keskustellaan sairausvakuutuslain 11
luvun 10 §:n muuttamisesta.

17.53 Anna Kontula vas: Arvoisa puhemies! Vielä haluaisin kyseenalaistaa useasti tässä
keskustelussa esitetyn huolen siitä, että suomalaisten syntyvyys on vähenemässä ja että
perheet eivät tekisi riittävästi lapsia. Ei ole olemassa mitään sellaista objektiivista mittaria,
minkä verran Suomessa pitäisi asua ihmisiä. Jos suomalaiset eivät halua tehdä enempää
lapsia ja jos yhä harvempi haluaa perheellistyä, niin sitten väestö täällä joko vähenee taik-
ka kasvaa maahanmuuton seurauksena, jompikumpi. Minun nähdäkseni se ei sinällään ole
ongelma, vaan sitten meillä on vain enemmän lääniä per henkilö, kun ihmisiä on vähem-
män. [Arja Juvonen: Eläkkeenmaksajia on vähemmän!] Sen sijaan ongelma on se, jos
meillä on yhteiskunnassa paljon ihmisiä, jotka haluaisivat perheellistyä mutta joille se ei
syystä tai toisesta ole mahdollista. Se on oikea yhteiskunnallinen ongelma, oikea hyvin-
vointia ja ihmisten onnellisuutta laskeva ongelma, josta meidän pitää olla huolissamme, jos
näin on, ja pyrkiä löytämään siihen ratkaisua.

No mitä ne ratkaisut sitten voisivat olla? Kun tuolla maailmalla matkatessaan katsoo,
missä lapsia tehdään ja mikä niitä paikkoja yhdistää, niin siellä on semmoisia ilmiöitä, jot-
ka Suomessa eivät ole vielä parhaalla mahdollisella tolalla, kuten se, että perheellisen on
mahdollista tehdä työtä, eli nämä kaksi asiaa ovat sovitettavissa, tai se, että aikuiset osaa-
vat iltaelämässä käyttäytyä niin, että lapset voi ottaa ravintolaan mukaan tarvitsematta pe-
lätä, että he näkevät jotain sopimatonta, tai se, että vanhemmilla on lähipiirissään sellaiset
luontaiset sosiaaliset verkostot, että perheneuvola ei ole se ainoa paikka, josta voi hakea
apua, ja että lapsen saatuaan lapsen kanssa ei jää yksin. Väitän, että tästä maailmasta ei just
sen yksinäisempää ihmistä löydykään kuin sellainen pienen vauvaikäisen tai taaperoikäi-
sen lapsen äiti, joka asuu tuolla jossain lähiössä ja jolla ei ole autoa ja joka rospuuttoaikaan
syksyllä vaunujen kanssa ei pääse sieltä yhtään mihinkään liikkumaan eikä näe ketään,
paitsi hyvin, hyvin väsyneen puolisonsa ehkä — jos hänellä sellainen on — iltaisin, kun
tämä on tehnyt liikaa ylitöitä sen takia, että toinen puoliso on vielä kotona pienen lapsen
kanssa. Nämä ovat ne tekijät, joiden vuoksi monet suomalaiset kyselyiden mukaan eivät
koe mielekkääksi tehdä lapsia, tehdä sitä ensimmäistä lasta tai tehdä kovin suurta perhettä,
koska sitä sellaista elämää ei vain jaksa kovin pitkään. Näihin meidän poliitikkoina olisi
tietysti hyvä puuttua.
19



Pöytäkirjan asiakohta PTK 62/2019 vp
Puhemies Matti Vanhanen: Nyt ovat jo kaksi viimeistä puheenvuoroa olleet muusta kuin
lapsilisästä, mutta tasapuolisuuden nimissä edustaja Mäkelä käyttää oman puheenvuoron-
sa. Vetoan, että sen jälkeen pysytään otsikon mukaisessa aiheessa. 

17.56 Jani Mäkelä ps: Arvoisa puhemies! Keskustelu kyllä osaltani liittyy siinä mielessä
lapsilisään, että se on kuitenkin sellainen keino, millä tätä suomalaista syntyvyyttä var-
maan kaikkien mielestä jollain tavalla saadaan nousemaan, ja kaikki myöskin tunnustavat
sen ongelman, että syntyvyys on liian alhainen. 

Edustaja Kontulalle sanoisin kommenttina, että tuo esitetty on varsin erikoinen kuva
Suomesta, joka kuitenkin tunnetaan ehkä eräästä maailman parhaista neuvolajärjestelmis-
tä, varhaiskasvatuksesta ja koulutusjärjestelmästä, joka on tasapuolisin maailmassa kaikil-
le lapsille, eli en ymmärrä nyt tätä kurjuuden kuvaa, joka on luotu. Toisaalta varsin objek-
tiivinen mittari sille syntyvyydelle, joka täällä tarvitaan, on se, että pitäisi olla tulevaisuu-
dessakin työntekijöitä maksamaan tulevat eläkkeet ja hoitamaan vanhukset. Sosiaalijärjes-
telmämme kesto- ja kantokyky vaatii sitä. 

Sen vuoksi, että suomalaisen yhteiskunnan ja kulttuurin jatkuvuus turvataan, meidän pi-
tää tehdä näitä poliittisia päätöksiä, joilla perheen perustaminen tulee mahdollisemmaksi ja
ihmisten kannalta houkuttelevammaksi.

Yleiskeskustelu päättyi ja asian käsittely keskeytettiin.
20


	10
	16.32
	16.41
	16.45
	16.50
	16.50
	16.52
	16.53
	16.55
	17.01
	17.08
	17.10
	17.13
	17.14
	17.16
	17.19
	17.21
	17.25
	17.27
	17.29
	17.32
	17.34
	17.37
	17.40
	17.41
	17.42
	17.43
	17.44
	17.45
	17.46
	17.47
	17.48
	17.49
	17.50
	17.51
	17.53
	17.56


