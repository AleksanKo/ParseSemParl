















































DEM623D.tmp.xml


Pöytäkirjan asiakohta PTK 105/2018 vp
Pöytäkirjan asiakohta 

PTK 105/2018 vp

Täysistunto

Tiistai 23.10.2018 klo 14.06—18.17

12. Hallituksen esitys eduskunnalle laeiksi Euroopan unionin suorista tuista maataloudelle 
annetun lain ja maatalouden tukien toimeenpanosta annetun lain muuttamisesta

Hallituksen esitys HE 196/2018 vp

Lähetekeskustelu

Ensimmäinen varapuhemies Mauri Pekkarinen: Lähetekeskustelua varten esitellään
päiväjärjestyksen 12. asia. Puhemiesneuvosto ehdottaa, että asia lähetetään maa- ja metsä-
talousvaliokuntaan.

Lähetekeskusteluun varataan enintään 30 minuuttia. Mikäli puhujalistaa ei ehditä anne-
tun ajan puitteissa käydä loppuun, asiakohdan käsittely keskeytetään ja sitä jatketaan tä-
män päivän istunnossa muiden asiakohtien tultua käsitellyiksi. Jos keskustelu asiasta puo-
lestaan päättyy ennen sille varatun määräajan päättymistä, siirrytään päiväjärjestyksen seu-
raavaan, 13. asiaan.

Keskustelu

18.05 Anne Kalmari kesk: Arvoisa herra puhemies! Valiokunnassamme on useasti kes-
kusteltu siitä, että silloin kun tekniikkaa olisi käytettävissä, asiat pitäisi tehdä mahdollisim-
man modernilla tavalla, jolloin voisimme säästää hallinnon kustannuksia ja myös helpot-
taa viljelijän työtaakkaa. Niinpä olemme monesti miettineet sitä ja ehdottaneet ministeri-
ölle, että paikan päällä tehtävistä valvonnoista tulee mahdollisuuksien mukaan siirtyä ny-
kypäivän it-välineitten hyväksikäyttöön aivan älykännyköistä lähtien. Siksi olen erittäin
kiitollinen, että ministeriössä on nyt otettu tämä varteen ja uusia tekniikoita — satelliitti-
kuvia, miehittämättömiä ilma-aluksia ja paikkatiedon sisältäviä valokuvia — voi jatkossa
käyttää valvontoihin. Tämä säästää viljelijöiltä lukuisia työpäiviä ja auttaa meitä karsi-
maan hallinnon kustannuksia.

Toinen iso asia, kohtuullisen kokoinen asia tässä esityksessä on se, että poistetaan byro-
kratiaa myös aktiiviviljelijän määritelmän osalta. Siellä EU:n päässä on tällainen kieltolis-
ta ollut henkilöistä tai organisaatioista, jotka eivät maataloustukea voisi saada, kun omis-
tavat esimerkiksi maneesin tai golfkenttiä tai muuta, ja minusta on hienoa, että tällaiset tur-
hakkeet nyt sieltä otetaan pois. Jos oikeaa viljelyä on, niin se on aivan sama, mitä muuta
tällainen henkilö omistaa.

Mutta ihan tähän samaan yhteyteen haluaisin nostaa sen, että kun Euroopan unionin uusi
maatalouslainsäädäntö sitten myöhemmin neuvotellaan, niin siellä meidän täytyy ottaa va-
kavasti sellainen aktiiviviljelijän määritelmä, jossa jokaisen viljelijän täytyisi saada maa-
taloustuloa esimerkiksi kolmen vuoden periodilla. Meille ei ole hyötyä siitä, että annamme
tukea sellaisille asioille, joista ei tule lisäarvoa. Toivon, että tämäkin asia aikanaan menee
maaliin.
 Tarkistettu
4.0



Pöytäkirjan asiakohta PTK 105/2018 vp
Keskustelu päättyi.

Asia lähetettiin maa- ja metsätalousvaliokuntaan.
2


