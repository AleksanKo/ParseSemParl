















































DEM974E.tmp.xml


Pöytäkirjan asiakohta PTK 99/2017 vp
Pöytäkirjan asiakohta 

PTK 99/2017 vp

Täysistunto

Torstai 5.10.2017 klo 16.00—22.01

8. Lakialoite laiksi alkoholilain 14 §:n muuttamisesta
Lakialoite LA 34/2017 vp Päivi Räsänen kd ym.

Lähetekeskustelu

Toinen varapuhemies Arto Satonen: Lähetekeskustelua varten esitellään päiväjärjestyk-
sen 8. asia. Puhemiesneuvosto ehdottaa, että asia lähetetään sosiaali- ja terveysvaliokun-
taan.

Tämän asian yhteydessä sallitaan keskustelu myös päiväjärjestyksen 9. asiasta.

Keskustelu

19.39 Päivi Räsänen kd (esittelypuheenvuoro): Arvoisa puhemies! Tässä lakialoitteessa
ehdotetaan, että luvanvaraisessa vähittäismyynnissä myytävien alkoholijuomien alkoholi-
pitoisuus alennettaisiin nykyisestä 4,7 prosentista 3,5 tilavuusprosenttiin. Tällä muutoksel-
la tuettaisiin sitä alkoholilain tarkoitusta, joka on ilmaistu ihan alkoholilain 1 §:ssä, jonka
tarkoituksena on alkoholin kulutusta ohjaamalla ehkäistä alkoholipitoisista aineista aiheu-
tuvia yhteiskunnallisia, sosiaalisia ja terveydellisiä haittoja. Ja kun eduskunta nyt on saa-
nut käsiteltäväkseen alkoholilain kokonaisuudistuksen — se on sosiaali- ja terveysvalio-
kunnan käsittelyssä — niin toivon, että tämä aloitteeni otetaan siellä myös tarkasteluun
hallituksen esityksen rinnalla. Hallitushan esittää, että alkoholipitoisuuden rajaa nostettai-
siin 4,7:stä 5,5 prosenttiin.

Perustelen nyt tätä lakialoitettani itse asiassa hallituksen esityksen omilla perusteluilla,
ja haluan tässä, arvoisa puhemies, lukea hallituksen esityksestä 100/2017 perustelun, jossa
todetaan näin: "Jos alkoholin kulutusta ja alkoholihaittoja haluttaisiin vähentää alkoholi-
lainsäädännöllä, siihen olisi käytettävissä tehokkaita keinoja. Tehokkain tiedossa oleva
keino olisi luvanvaraisessa vähittäismyynnissä myytävien alkoholijuomien alkoholipitoi-
suuden alentaminen. Markkinoiden toimivuuden kannalta prosenttiraja voisi olla sama
kuin Ruotsissa eli yli 3,5 tilavuusprosenttia alkoholia sisältävät alkoholijuomat myytäisiin
Suomessa vain Alkon myymälöissä. Arvioiden mukaan alkoholin kokonaiskulutus vähe-
nisi tämän toimenpiteen seurauksena noin litran absoluuttisena alkoholina laskettuna 15
vuotta täyttänyttä asukasta kohti ja vastaavasti alkoholihaitat vähenisivät esimerkiksi si-
ten, että noin 350 alkoholin aiheuttamaa kuolemaa vältettäisiin vuosittain." Ja sitten tässä
hallituksen esityksessä vielä todetaan: "Tämä toimenpide toteuttaisi käytännössä yksinään
WHO:n" — eli Maailman terveysjärjestön — "kansantautien ehkäisyn ja hoidon toiminta-
ohjelman tavoitteen vähentämällä alkoholin kokonaiskulutuksen noin kymmeneen litraan
vuoteen 2025 mennessä, vaikka uudistuksessa samalla purettaisiin esimerkiksi anniskelua
rajoittavia normeja." Näin siis hallituksen omassa esityksessä, sen perusteluissa, mutta sil-
 Tarkistettu
4.2



Pöytäkirjan asiakohta PTK 99/2017 vp
ti poliittinen johtopäätös oli aivan toiseen suuntaan, eli sellainen esitys, jossa esityksen pe-
rusteluissa todetaan, että alkoholihaittoja ja alkoholikulutusta sillä esityksellä lisättäisiin.

Eli, arvoisa puhemies, mielestäni nämä hallituksen alkoholilakiesityksen perustelut ovat
niin hyvät ja vakuuttavat, että en tässä yhteydessä nyt käytä muita perusteluja edes puol-
taakseni tätä oman esitykseni eteenpäinviemistä.

19.43 Sari Tanus kd: Arvoisa puhemies! Kannatan edustaja Räsäsen ehdotusta ja ihan
lyhkäisesti vain sanon, että Lääkäriliiton näkemyksen mukaan siis ruokakaupoissa, kios-
keissa, huoltoasemilla ja niin edelleen myytävien alkoholijuomien pitoisuusrajaa tulisi pi-
kemminkin laskea nykyisestä 4,7:stä 3,5:een kuin nostaa sitä. Tämä on siis Lääkäriliiton
ajatus ja kanta — nimenomaan liiton, joka edustaa niitä terveydenhuollon toimijoita, jotka
näkevät siellä päivystyksissä, terveyskeskuksissa, sairaaloissa, eivätkä vain päivystyspo-
liklinikoilla vaan osastoilla, sen tilanteen, minkä alkoholi aiheuttaa. Samoin on, jos me
ajattelemme lastensuojelua, paloviranomaisia ja niin edelleen. Myös poliisien joukosta tuli
aivan hiljakkoin yhteydenotto, siis nimenomaan käytännön työssä, ongelmien keskiössä
olevilta poliiseilta kyselyä, eivätkö alkoholijuomat kaiken kaikkiaan voisi olla Alkossa, ja
jos jotain, niin vain aivan miedot juomat ruokakaupoissa ja kioskeissa. He näkevät aikaisin
aamusta, myöhään illasta ja yöaikaan kodeissa ne realiteetit, mitä alkoholi saa aikaan. Ja
niin kuin sanottu on, Ruotsissa he ovat siis päätyneet näihin miedompiin, kevyisiin oluihin
ruokakaupoissa ja kioskeissa, ja Ruotsin viranomaiset ovat ilmaisseet huolensa Suomen
suunnitelmista nostaa vahvuutta. Ja se, joka on yhtään tietoinen asioista, ymmärtää kyllä,
että esimerkiksi humaltuminen on täysin erilaista, jos juo esimerkiksi vahvaa olutta kuin
jos juo mietoa, 3,5-prosenttista. Sitä oikeastaan ei voi juoda niin paljon, että humaltuisi sii-
nä määrin kuin lyhyessä ajassa jo sitten noilla vahvemmilla. Että kyllä minusta tätä muu-
tosta kannattaa ilman muuta harkita. Itse kannatan sitä lämpimästi.

19.45 Antero Laukkanen kd: Arvoisa herra puhemies! Tätä edustaja Räsäsen tekemää
ehdotusta on erittäin helppo kannattaa ihan puhtaasti järjen ja kansanterveyden näkökul-
mista käsin. Euroopassa alkoholinkäyttöä ollaan voimakkaasti suitsimassa uudenlaisella
sääntelyllä perustuen yksinomaan järkisyihin ja siihen, minkälaisia seurannaiskuluja alko-
holinkäyttö tuottaa yhteiskunnassa. Haittojen maksuseuraukset ovat huomattavasti suu-
remmat kuin myynnistä saadut hyödyt. Näin myös Suomessa on.

Kun itse tulen taustasta, jossa alkoholinkäyttö on ollut kohtalaisen runsasta, ja olen niitä
haittoja paljon nähnyt, niin ei ole myöskään vaikea olla yhtä mieltä tämän esityksen kans-
sa. Jos hillitsemme saatavuutta, kiinnitämme huomiota siihen tuotteeseen, joka myynnissä
on, ja vielä suitsimme mainontaa, niin uskon, että tätä hyvää kehitystä, joka erityisesti Suo-
men nuorten joukossa tällä hetkellä alkoholinkäytön suhteen on, voimme tukea ja edistää
tällä tavalla kaikista parhaiten.

Olen saanut paljon yhteydenottoja liittyen alkoholilain uudistukseen, ja kaikki ovat ol-
leet sitä mieltä, että se on tarpeeton. Olen myös tehnyt tämmöistä omaa katugallupia, eli
kun olen tuhansien grillien ystävä, niin olen kysynyt grilleillä olevilta ihmisiltä, mitä he
ovat mieltä tästä. Ja yllättäen kaikki sanovat: täysin tarpeeton muutos, kyllä minä ne juo-
mani saan, jos vahvempana haluan, nykyisellä tavalla alkoholimyymälästä. Ei ole mitään
syytä laajentaa tätä saatavuutta 350 pisteestä yli 5 000:een.
2



Pöytäkirjan asiakohta PTK 99/2017 vp
19.47 Jani Mäkelä ps: Arvoisa puhemies! Tästä alkoholilaista on nyt keskusteltu paljon
tässä salissa, ja uskoisin, että useimmat argumentit tähän asian liittyen on jo kuultu, mitä
niitä mahdollisia argumentteja nyt sitten on. Itse lähtisin siitä realiteetista, että meillä ei ole
sellaisen puhtaan pöydän mahdollisuutta, ettei alkoholia käytettäisi ollenkaan ja alkoholi-
haitoista päästäisiin kokonaan eroon. Kyllä meillä alkoholia tulee vastaisuudessa olemaan,
ja maailma ympärillä tarjoilee sitä alkoholia myös suomalaisille EU:n kautta, halusimme
sitä tai emme. Emme voi estää sitä alkoholin maahantuontia kokonaan.

Mitä tulee tähän lakialoitteeseen alkoholilain 14 §:n muuttamisesta, niin minusta se vä-
hän kalskahtaa sellaiselta menneen maailman ajattelumallilta. Siinä maailmassa juurikin
suomalaisten alkoholinkäyttö pääsi vääristymään vuosikymmeniksi, kun siitä tehtiin sel-
laista kiellettyä hedelmää, että holhotaan aikuisia ihmisiä ja kavennetaan heidän oikeuk-
siaan eli ratkaistaan niiden ongelmaa, joilla kiistämättä ongelma on, rajoittamalla niiden
elämää, joilla ongelmaa ei ole. Tällä tavalla samalla estetään suomalaisen alkoholikulttuu-
rin tervehtyminen.

Kaupoissa myytävien juomien alkoholiprosentin laskemista nykyisestä on mielestäni
hyvin vaikea perustella, koska toteutuessaan se vaikuttaisi todennäköisesti räjäyttävästi
Viron ja muiden Baltian maiden alkoholin tuontiin, verkon kautta suoritettaviin etäostoi-
hin ja lisäisi Alkon myyntiä vastaavalla tavalla, ettei siitä olisi käytännössä mitään hyötyä,
päinvastoin saatettaisiin menettää verotuloja ulkomaille. On myös odotettavissa, että niin
sanottu kotivalmistus ja jopa pimeät markkinat lähtisivät sen myötä nousuun, vaikka tus-
kin ihan kieltolain kaltaisiin ennätyksellisiin alkoholinkulutuksen määriin päästäisiin vielä
tällä kiristyksellä, pitäisi kiristää vielä tuntuvasti.

Minä en halua, että suomalaisten alkoholinkäytön tapoja vääristetään entisestään, vaan
olisin paljon enemmän sillä kannalla, että vapautettaisiin hallitusti ja asteittain esimerkiksi
vahvat oluet kauppaan ja siirryttäisiin kohti eurooppalaista juomakulttuuria.

19.49 Mikko Savola kesk: Arvoisa herra puhemies! Alkoholi on tunteita herättävä asia.
Tästä käytiin keskustelua varsinaisen alkoholilain lähetekeskustelussa. Silloin keskustel-
tiin pitkään, argumentteja tuli puoleen ja vastaan.

Näissä lakialoitteissa oltaisiin menossa nyt aika paljon eri suuntaan kuin hallituksen esi-
tys oli. Itse haluan kyllä korostaa tavallisen kansalaisen vastuuta omasta alkoholinkäytös-
tään. Minä en jaksa uskoa sitä, että jos alkoholiprosentti nyt laimennettaisiin siihen 3,5 pro-
senttiin, niin se toisi merkittäviä hyötyjä suomalaiselle kansanterveydellekään. Nimittäin
tämä tulisi lisäämään alkoholin tuonnista lisääntyviä ongelmia ensinnäkin sen suhteen, että
tuonti Baltian maista ja pimeät markkinat lisääntyisivät. Entistä enemmän tuotaisiin hal-
vemman verotuksen maista tai verovapaata alkoholia ulkomailta Suomeen, ja pimeiden
markkinoiden kautta se menisi. Toinen, ehkä merkittävämpi kysymys on se, että tämä tu-
lisi kyllä keskittämään meillä päivittäistavarakauppaa erittäin radikaalisti. Jos kaikki 3,5
prosentin yli menevät oluet olisivat vain Alkoissa myynnissä, meillä käytännössä vain
isommissa taajamissa päivittäistavarakaupat menestyisivät, koska silloin ihmiset ohjautui-
sivat niihin, kun he haluaisivat alkoholituotteita ostaa.

En minäkään nyt kannata sitä, että väkevät alkoholit, oikeasti väkevät alkoholit, olisivat
päivittäistavarakaupassa. Ne kuuluvat Alkoon. Siellä kuuluu olla kossut ja ginit ja niin
edelleen. Mutta kun puhutaan oluesta, niin siinä kuitenkin tämä maltillinen linja, mikä hal-
lituksella on, tämä esitys, on mielestäni kannatettava, enkä lähtisi nyt ainakaan laimenta-
3



Pöytäkirjan asiakohta PTK 99/2017 vp
maan enää sitä esitystä, [Puhemies koputtaa] mikä tämä pohja on ollut, mistä lähdetään
nostamaan 5,5 prosenttiin.

19.51 Rami Lehto ps: Arvoisa puhemies! Lakialoitehan minun mielestäni on sellainen
mieto kieltolaki elikkä mennään taas kohti tällaista säännöstelyä, kun ajatellaan, että aikoi-
naan, kun oli kieltolaki meillä, oli hirveä salakuljetus Virosta, kun tuotiin alkoholia, ja oli
järjestyshäiriöitä ja kaikkea muuta härdelliä. Kieltolain aikaan muistaakseni yli 40 poliisia
kuoli virantoimituksessa, niin että oli aika rauhatonta aikaa.

Mutta sitten kun ajatellaan sitä, että minun mielestäni tämä ei vähennä ongelmakäyttä-
jien alkoholinkulutusta ja se voi siirtää heitä enemmän käyttämään joitain muita laittomi-
akin aineita, jos ei sitä Alkoa ole vieressä, niin sitten kun huumeita on nykyään niin paljon
tarjolla ja lääkkeitäkin saat joka kulmalta, niin siirrytään sitten niihin, moni ajattelee.

Sitten kun pitää mennä Alkoon ja moni haluaa, että vähän makua on siinä oluessa enem-
män, kohtuukäyttäjäkin, niin sitten se ajatteleekin: no, tuossahan onkin 7-prosenttista olut-
ta vieressä, miksen minä ota sitä, tai sitten otan jotain muuta. Mutta sitten kun se ongelma-
käyttäjä lähtee hakemaan sitä vahvempaa olutta Alkosta, niin se katsoo, että se keppanan
hinta onkin nelosen kanssa saman verran, en otakaan sitä keppanaa. Otanko nelosen, no, en
ota nelosta, kun tuohan Koskenkorva tulee sitten vielä halvemmaksi, hinta—prosentti-suh-
de. Se ongelmakäyttäjä ottaa sitten sitä vahvempaa sieltä. Minusta mennään vähän väärään
suuntaan tässä.

Sitten täytyy miettiä, minkä takia kohtuukäyttäjien pitää kärsiä ongelmakäyttäjien takia.
En kannata tätä lakialoitetta.

19.53 Päivi Räsänen kd: Arvoisa herra puhemies! Tässä ei ole kysymys kieltolaista, edel-
leenkin kolmosolut ja nelosolut olisivat aivan laillista tavaraa, mutta saatavuutta tässä kyl-
lä rajoitettaisiin. Mutta saatavuuden rajoitus on juuri se keino, jota Maailman terveysjär-
jestö suosittelee, jota suosittelee myös talousjärjestö OECD aivan Suomelle annettuna suo-
situksena. Ja eivät nämä perustelut, joita tässä olen käyttänyt, ole mitään mututuntumaa tai
oma mielipiteeni, vaan ne perustuvat hallituksen esitykseen. Siellä hallituksen esityksen
perusteluissa sanotaan, mitkä olisivat ne vaikutukset, jos näin toimittaisiin: 350 kuolemaa
vähemmän vuodessa. Mielestäni se on kyllä aika merkittävä hyöty, vaikka täällä ei pidetty
sitä kovin merkittävänä hyötynä. Jos vertaa sitä siihen hallituksen esitykseen, jossa tätä al-
koholipitoisuutta ollaan nostamassa, se tarkoittaa 150 kuolemaa lisää. Mielestäni 500,
mikä tulee erotukseksi näistä, 500 ihmishenkeä on todella merkittävä määrä, ja kyllä sil-
loin tämä esitys on mielestäni hyvin perusteltu.

Täällä puheenvuoroissa myös vaadittiin sitä, että pitäisi ikään kuin alkoholipolitiikka
kohdentaa vain ongelmakäyttäjiin eikä olla holhoamassa koko väestöä, mutta tässä nimen-
omaan kansanterveyden asiantuntijat — WHO, OECD, Lääkäriliitto — toteavat aivan yk-
siselitteisesti, että se kaikkein kustannustehokkain ja vaikuttavin tapa vähentää suurkulu-
tusta ja vähentää haittoja on nimenomaan koko väestöön kohdistuvat toimenpiteet. Eli jos
me yritämme kohdistaa vain siihen ongelmakäyttäjien ryhmään, niin sillä ei saada sitä tu-
losta aikaan. Sitä paitsi heitä on noin 500 000. Se on iso määrä, todella iso määrä suoma-
laisia. Humalajuomisen [Puhemies koputtaa] riskeille altistuvia suomalaisia on yli miljoo-
na, 1,2 miljoonaa.
4



Pöytäkirjan asiakohta PTK 99/2017 vp
19.55 Sari Tanus kd: Arvoisa herra puhemies! Mietin vain, että jos ei olisi alkoholista ky-
se, niin mitä muuta lakiesitystä voitaisiin viedä eteenpäin, sellaista lakiesitystä, jossa on
tiedossa, että se noin 500 ihmiskuolemaa vuosittain aiheuttaa. En osaa kuvitella Suomessa
mitään muuta lakiesitystä, mitä oltaisiin viemässä eteenpäin, jos sanotaan, että tämän hinta
on noin 500 henkeä per vuosi.

Toinen asia, mistä haluaisin sanoa, on, että rakkaassa naapurimaassamme Ruotsissa on
siis tämä tilanne. Kun me monessa asiassa otamme mallia Ruotsista, niin Ruotsissa nimen-
omaan on se tilanne, että siellä on miedot lähikaupoissa.

Sitten jos ajattelemme sitä, että monta kertaa puhutaan Viron tuonnista ja hyvinkin suu-
rin sanoin, niin Viron tuonti itse asiassa on hyvin pieni osa kokonaiskulutuksesta. Ja kun on
sanottu, että minkä verran verotuloja menetettäisiin, jos Virosta tuotaisiin edelleenkin tai
jonkun verran enemmän sieltä tuotaisiin, niin se on pieni ripsaus euroja, mitä me tarvitsem-
me käyttämään näitten haittojen hoitamiseen.

Lähikaupoista ei saa montaa muutakaan asiaa, mitä itse kukin meistä haluaisi ostaa siitä
kulmakaupasta, eli kyllä joutuu menemään erikoiskauppoihin tai isompiin marketteihin ja
niin edelleen. Mutta tosiasia on, että pitkälti se, mitä siitä lähikaupasta tai kioskista saa,
määrittelee, kuinka suuret ovat ongelmat esimerkiksi lapsiperheissä, mitä perheenäiti tai
mitä perheenisä saa siitä muutaman kymmenen tai sadan metrin päästä. Tai sitten, jos me
ajattelemme ikäihmisiä, niin ikäihmisten alkoholinkäytöstä ja ikäihmisten ongelmista al-
koholin suhteen on puhuttu tässä maassa aivan liian vähän. Eivät he lähde ehkä Helsinkiä
kauempaa Viroon hakemaan, vaan se, mitä lähikaupasta saa, määrittää, kuinka suurissa on-
gelmissa [Puhemies koputtaa] monet ikäihmiset Suomessa ovat alkoholin suhteen.

19.57 Jani Mäkelä ps: Arvoisa puhemies! Jos nyt kuvittelisin itseni siihen asemaan, että
kaupassa olisi 4,7 prosentin oluen sijaan 3,5 prosentin olutta, niin todennäköisin skenaario
olisi se, että jollei Alkoa ole lähistöllä, ostaisin muutaman pullon sitä olutta enemmän, eli
ei se käytetyn alkoholin määrä siitä mihinkään muuttuisi.

Mutta nyt, kun tässä sallittiin keskustelu myös tuosta alkoholilain 25 §:n muuttamisesta,
niin otan myös siihen tässä samassa kantaa.

Eli aivan ensimmäiseksi täytyy todeta, että olen ehdottomasti sitä mieltä, että ravintolan
varmaankin suorastaan kannattaa tarjota alkoholiton vaihtoehto alkoholillisille juomille.
Aina kun mennään jonnekin ravintolaan ja siellä tarjotaan alkudrinkki, tervetuliaismalja,
niin tulee pyydettyä se holiton aivan siitä syystä, että on autolla liikenteessä eikä voi sitä al-
koholillista juoda. Se harmittaa, että sellaisia joutuu pyytämään, sen Pommacin sieltä, mut-
ta sitten vasta harmittaisikin, kun sitä juomaa ei olisi saatavilla eli jäisi kokonaan ilman
juomaa, kun pyytää alkoholittoman. Eli varmaan tällainen tarve on olemassa, mutta en kui-
tenkaan lähtisi lakialoitteen tekijöiden tavalla pakottamaan yrittäjiä tällaiseen käytäntöön.
Yleensäkään ravintolayrittäjät eivät voi maassamme hyvin, koska alkoholinkäyttö kotona
on lisääntynyt, kun elinkeinonharjoittajan niskassa on kosolti alaa vaikeuttavaa sääntelyä.
Ihmiset ovat katsoneet helpommaksi kuluttaa alkoholia kotona, sitten ehkä pari annosta ra-
vintolassa, vaikka terveellinen ja kansantaloudellisesti paras tapa olisikin kuluttaa se alko-
holi anniskelupaikassa. Niinpä on vaikea kannattaa oikeastaan minkäänlaista lisätaakkaa ja
sääntelyä ravintolayrittäjien niskaan ainakaan millään muilla kuin liiketaloudellisilla pe-
rusteilla.
5



Pöytäkirjan asiakohta PTK 99/2017 vp
Toinen varapuhemies Arto Satonen:  No niin, nyt kun edustaja Tanuksen lakialoite, jota
myöskin tässä yhteydessä voidaan käsitellä, nousi esille edustaja Mäkelän toimesta, niin
me voimme tehdä sellaisen muutoksen, että edustaja Tanus voi tässä yhteydessä esitellä
oman lakialoitteensa ja sen jälkeen jatkamme keskustelua näistä molemmista aloitteista.

19.59 Sari Tanus kd (esittelypuheenvuoro): Arvoisa puhemies! Ensiksikin haluaisin sa-
noa kiitokset niille monille kansanedustajille, jotka ovat kannattaneet tätä lakialoitetta, jot-
ka ovat allekirjoittaneet tämän lakialoitteen, ja allekirjoituksia on joka puolueesta ja joka
ryhmästä.

Tässä on siis kyse lakialoitteesta alkoholilain vähimmäisjuomavalikoimapykälän muut-
tamisesta siten, että siihen lisättäisiin kaksi lausetta. Eli voimassa olevan alkoholilain 4 lu-
vun 25 §:ssä säädetään vähimmäisjuomavalikoimasta, ja siis nyt voimassa olevan alkoho-
lilain tämän pykälän mukaan anniskelupaikassa tulee olla saatavana riittävä valikoima
mietoja alkoholijuomia sekä kohtuuhintaisia alkoholittomia juomia. Tällä hetkellä alkoho-
lilaissa ei ole siis tarkemmin määritelty, minkälaisia alkoholittomia juomia tulee olla saa-
tavilla tai mikä on riittävä määrä. Ja tästä johtuen tarjonta rajoittuu vielä aivan liian usein
vain veteen, virvoitusjuomiin tai kahviin. Tällä lakialoitteella ehdotetaan nimenomaan
muutettavaksi alkoholilakia siten, että anniskelupaikalla myydyistä alkoholituoteryhmistä
olisi saatavilla myös alkoholiton vaihtoehto. Eli esimerkiksi panimotuotteisiin kuuluvista
oluesta, siideristä ja long drinkistä ja viinien tuoteryhmään kuuluvista puna-, valko- ja kuo-
huviinistä olisi saatavilla myös alkoholiton vaihtoehto. Tätä alkoholitonta vaihtoehtoa ei
kuitenkaan vaadittaisi, mikäli sellaista ei ole markkinoilla saatavana.

Tällä lakialoitteella tuetaan nimenomaan alkoholilaille asetettua tarkoitusta, mikä on al-
koholin kulutusta ohjaamalla ehkäistä alkoholipitoisista aineista johtuvia yhteiskunnalli-
sia, sosiaalisia ja terveydellisiä haittoja. Aloitteen tarkoituksena on vain varmistaa alkoho-
littomien tuotteiden vähimmäistarjonnan riittävä kattavuus ja laadukkuus, eikä se näin ol-
len aiheuta kohtuuttomia lisävaatimuksia anniskelupaikan omistavalle taholle.

Jos perusteluja ajattelemme, niin Terveyden ja hyvinvoinnin laitoksen mukaan alkoho-
lin liikakäyttö on yksi keskeisimmistä suomalaisen yhteiskunnan terveysuhista. Se on tul-
lut moneen kertaan tässäkin salissa todettua. Alkoholin runsas käyttö lisää sairastavuutta ja
pahentaa monien sairauksien oireita. Ja alkoholiin liittyvät kuolemansyyt ovat viime vuo-
sina olleet työikäisten yleisin kuolemansyy. Julkiselle taloudelle alkoholihaittojen tuomat
lisäkustannukset ovat useita miljardeja euroja vuodessa. Alkoholihaittojen määrä on suo-
rassa suhteessa alkoholin kokonaiskulutukseen, niin kuin hyvin on tullut moneen kertaan
esiin. Näin ollen alkoholihaittojen vähentämiseen tuleekin pyrkiä mahdollisimman moni-
puolisin keinoin. Näitä keinoja valittaessa on tärkeä kiinnittää parempaa huomiota myös
ihmisten kulutuskäyttäytymiseen ja sitä kautta pyrkiä löytämään keinoja haittavaikutusten
vähentämiseksi.

On totta, että ihmiset ovat kasvavassa määrin kiinnostuneita myös alkoholittomista tuot-
teista, ja tässäkin asiassa tarjonta lisää kysyntää. Tarjonta lisää kysyntää. Tiedustelimme
suoraan Alkosta tätä tilannetta. Alkohan lanseerasi asiakkaiden toiveesta myymälöissään
oman alkoholittomien tuotteiden konseptin keväällä 2015 — Alkolla on valikoimissaan al-
koholittomia valkoviinejä, punaviinejä, kuohuviinejä, alkoholittomia oluita, alkoholitto-
mia siidereitä, mocktaileja, miksereitä ja mehuja — ja tämän konseptin myötä alkoholitto-
mien juomien myynti lähes kaksinkertaistui vuonna 2015 vuoteen 2014 verrattuna, tämä
alkoholittomien juomien myynti nousi 95,3 prosenttia. Alko myi viime vuonna eli vuonna
6



Pöytäkirjan asiakohta PTK 99/2017 vp
2016 alkoholittomia juomia lähes puoli miljoonaa litraa, kasvua edellisvuoteen oli 26,9
prosenttia. Alkon alkoholittomien juomien valikoima on kasvanut vuoden 2016 tasosta eli
94 tuotteesta 121 tuotteeseen, eli myös alkoholittomien juomien valikoima Alkossa on kas-
vanut 29 prosenttia.

No, mikä olisi sitten kohderyhmä? Anniskelupaikkojen alkoholittomien juomien kohde-
ryhmään eivät todellakaan kuulu vain he, jotka eivät käytä alkoholia lainkaan. Ajoneuvol-
la liikkuminen, työ, raskaus, jokin lääkitys tai sairaus eivät sovi yhteen alkoholin käytön
kanssa, minkä vuoksi halutaan alkoholiton vaihtoehto. Toiset haluavat ajoittaa alkoholipi-
toisten juomien nauttimisen vain tiettyihin erityistilanteisiin, rajoittaa muutoin itse alkoho-
lin kulutustaan tai alkoholittomalla valinnallaan olla vain tukemassa toista, jolle alkoholi-
juomat ovat kehkeytymässä ongelmaksi.

Anniskelupaikalla myytävät laadukkaat alkoholittomat juomat mahdollistaisivat sen,
että isompi osa asiakkaista voisi valita alkoholittoman vaihtoehdon alkoholillisen sijaan.
Vaikka alkoholittomien tuotteiden valikoimat ovat anniskelupaikoissa lisääntyneet, on va-
likoima tarpeeseen ja lisääntyvään kysyntään nähden kuitenkin edelleen liian suppea.
Lainsäädännöllä tulisi vakiinnuttaa tuotteiden saatavuus kaikissa anniskelupaikoissa — ja
tästä voin kyllä sanoa, että itselläni on vuosien varrelta todella paljon kokemusta, samaan
aikaan kun sanon, että toki monissa ravintoloissa on huomioitu eri asiakasryhmät ja sieltä
löytyy tavallisesti kysyttäessä alkoholittomia vaihtoehtoja, mutta edelleen yllättävän pal-
jon on niitä, joissa todella se on sitten vesi, kahvi tai se limppari.

Kyllä tiedän, että teistä kansanedustajistakin joku, jolta kysyin allekirjoitusta tähän
aloitteeseen, sanoi: "No, onhan siellä vettä." No, vesi vanhin voitehista, kyllähän on vettä.
Mutta eikö olisi nykyaikaa ja tätä päivää, että erilaisille kuluttajille, myös meille, jotka ha-
luaisimme niitä alkoholittomia vaihtoehtoja, olisi tarjolla muutakin kuin vettä, limpparia
tai useasti sitä ehkä jo vähän kärventynyttä kahvia. Tämä tulee usein vastaan tuossa esi-
merkiksi lähisporttibaarissa, missä näitä lätkä- eli jääkiekko-otteluita yritän katsella, ja kat-
selen sitten niitä metrien pituisia hienojen pullojen täyttämiä hyllyjä. Eli siellä valikoimaa
on kyllä kymmenittäin, kun on alkoholipitoisista juomista kyse, mutta alkoholittomat jää-
vätkin sitten kyllä hyvin suppeaan valikoimaan.

Sitten, jos ajatellaan tätä alkoholipolitiikkaa ja siitä käytävää keskustelua, niin sehän liit-
tyy tai painottuu usein vahvasti alkoholin saatavuuteen ja siihen hintaan, ja se onkin ihan
ymmärrettävää. Mutta vaikka näillä tekijöillä onkin erittäin keskeinen rooli kulutuksen
määrässä ja sen myötä alkoholin käytöstä aiheutuvien haittavaikutusten vähentämisessä,
unohtuu keskustelusta usein alkoholin merkittävä rooli sosiaalisissa tilanteissa. Alkoholi
liittyy vahvasti sosiaaliseen kanssakäymiseen, ja usein sosiaalinen paine vaikuttaa alkoho-
lin käyttöön ja kulutuksen määrään. Monesti puhutaan sosiaalisen paineen merkityksestä ja
vaikutuksesta nuorten juomiseen ja juomatottumuksiin, mutta sillä on painava merkitys
myös vanhemmissa ikäryhmissä. Kuluttajalla on suurempi kynnys valita alkoholiton vaih-
toehto, vaikka tähän olisi tahtotilaa, mikäli tarjolla on vain vettä, virvoitusjuomia ja kah-
via. Alkoholittomiin tuotteisiin panostamisen ja niiden lisäämisen kautta voitaisiin vähen-
tää myös sosiaalisten tilanteiden myötä tulevaa alkoholin kulutusta.

Näin ollen laadimme tämän lakialoitteen nimenomaan niin, että kun nykyisin vähim-
mäisjuomavalikoimaa koskevassa lakipykälässä sanotaan, että anniskelupaikassa tulee
olla saatavana riittävä valikoima mietoja alkoholijuomia sekä kohtuuhintaisia alkoholitto-
mia juomia, niin tähän lisäisimme kaksi lausetta: "Anniskelupaikan alkoholijuomavalikoi-
man tuoteryhmistä tulee olla saatavilla myös kuhunkin tuoteryhmään kuuluva alkoholiton
7



Pöytäkirjan asiakohta PTK 99/2017 vp
vaihtoehto. Tuoteryhmään kuuluvaa alkoholitonta vaihtoehtoa ei vaadita, mikäli tällaista ei
ole markkinoilla saatavilla."

Niin kuin aiemmin totesin, tämä ei tuo mitään merkittävää hankaluutta eikä kuluerää an-
niskelupaikan omistajalle ja siellä toimiville, vaan on hyvin yksinkertaisesti toteutettavis-
sa. Ja niin kuin sanottu, alkoholittomien tuotteiden valikoima on laajentunut. Alkoholitto-
mia tuotteita saadaan jo monin paikoin, mutta valitettavasti edelleenkin on aivan liian pal-
jon anniskelupaikkoja, missä kaikkia asiakasryhmiä ei huomioida riittävästi.

Ajattelen myös niin, että vaikka tämä sinänsä lakipykälänä esittää kahta lausetta, lisäys-
tä, tähän yhteen kappaleeseen, niin esimerkiksi kun illalliselle suunnitellaan menyytä ja
sinne suunnitellaan hyvää, sopivaa esimerkiksi valko- tai punaviiniä ja monta kertaa on sit-
ten kauniisti myös ruokalista kirjoitettu, joka siitä lautasen viereltä löytyy, niin toivoisin,
että toimijat ottaisivat kopin myös sillä tavalla, että ruokalistan perään tulisi myös vaihto-
ehto alkoholittomasta valkoviinistä ja alkoholittomasta punaviinistä, ja myös sillä tavalla,
että kun tänä päivänä monta kertaa tarjoilijat kertovat menyystä ja eri tuotteista ja esittele-
vät myös sitten, mikä puna- tai valkoviini siihen kuuluu, niin toivon mukaan siihen tulisi
aivan tavaksi esitellä, että alkoholittomana vaihtoehtona meillä on tarjolla tämä tai tämä
viini, jotta sitten siinä vaiheessa, kun tarjoilija tulee paikalle, ei tule turhaa härdelliä, kun
kysytään onko alkoholitonta vaihtoehtoa. Yllättävän usein, itse asiassa myös tämän talon
ruokatarjoilussa, päivällistarjoilussa on ollut tilanteita, että alkoholittomana vaihtoehtona
on ollut se vesi. Sitten joku muu on löytynyt jostakin muualta. Ei ole kauankaan, kun olin
teatterin ensi-illassa: teatteriravintolan kauniilla tiskillä oli kyllä viinipulloja useampiakin,
mutta se kahvi ja vesi olivat ainoina alkoholittomina vaihtoehtoina.

Meillä on monia mahdollisuuksia ohjata alkoholin käyttöä. Viini on viisasten juoma,
niin on sanottu, ja ajattelen tähänkin lakiesitykseen liittyen, että tarjonta lisää kysyntää. On
tätä päivää huomioida eri asiakasryhmät. "Ajan, en ota" on yleinen slougani, jota toivoisi
useamman toteuttavan. Se tulee ehkä helpommin toteutettua useammalla, jos sitä alkoho-
litonta vaihtoehtoa on tarjolla. Raskaus, lääkitys tai tietyt sairaudet — on monia tilanteita,
milloin todella se alkoholi ei sovi. Ajattelen myös heitä monia, jotka työssään hyvin usein,
ehkä useampia kertoja viikossa, joutuvat tilanteisiin, joissa on alkoholia tarjolla. On ihan
viisasta ja järkevää myös itse miettiä ja rajoittaa omaa alkoholinkäyttöä sillä tavalla, että
ehkä jättää sen alkoholipitoisen juoman joihinkin tiettyihin tilanteisiin, ehkä juhlatilantei-
siin, tai ainakin olisi järkevää, että aika ajoin myös he, jotka enemmänkin alkoholia käyt-
tävät, voisivat valita sen alkoholittoman vaihtoehdon.

Toivoisin, että lukisitte tämän lakialoitteen. Niin kuin sanoin, kaikista puolueista ja ryh-
mistä on allekirjoituksia, ja kiitän siitä. Toivon, että tämä lakipykälä voisi toteutua ja myös
osaltaan olla edistämässä sitä, että alkoholista ja sen käytöstä aiheutuvia haittoja voisimme
olla vähentämässä ja tietyllä tavalla tekemässä reilummaksi ja oikeammaksi myös juoma-
kulttuuria. — Kiitos.

20.14 Mikko Savola kesk: Arvoisa herra puhemies! Kuuntelin kyllä tarkkaan edustaja
Tanuksen esittelyä tästä alkoholilain 25 §:n muutoksesta, ja kyllä kieltämättä melko lailla
absurdilta tuntuisi se, että meillä ravintolayrittäjät velvoitettaisiin tarjoamaan joitakin tiet-
tyjä juomia. Kyllähän se vain niin on, että sen mukaan, mitä tuotteita ostetaan, niitä myös-
kin tarjolle sinne ravintoloihin tuodaan. Ja kyllähän tuo alkoholittomien vaihtoehtojen laa-
juus on lisääntynyt erittäin paljon tässä viime vuosien aikana. Itsekin hyvin useasti tyk-
kään alkoholittoman vaihtoehdon ottaa. Sitä ehkä kritisoin eniten tuossa puheessa, että taas
8



Pöytäkirjan asiakohta PTK 99/2017 vp
on tämä kuluttajan oma vastuu jätetty aivan sivuseikaksi tämän aloitteen laatimisessakin.
Kyllähän sitä ennalta tietää, haluaako sen alkoholillisen vai alkoholittoman vaihtoehdon
ottaa, kun sinne ravintolaan menee: onko kuskina, onko raskaana ja niin edelleen. Kyllä se
yleensä siinä tiedossa on.

Mutta mitä näihin kahteen aloitteeseen ja tähän alkoholipolitiikkaan kaiken kaikkiaan
tulee, niin siihenhän meidän pitää pyrkiä, että alkoholinkulutusta olisi enemmän niissä val-
votuissa olosuhteissa, nimenomaan ravintoloissa, koska se myös parantaa kansantaloutta ja
työllisyyttä enemmän kuin siellä kotioloissa. Sen vuoksi meidän pitää pystyä muuttamaan
tätä meidän kulttuuria siihen suuntaan, että ravintoloihin mentäisiin ehkä myös hieman ai-
kaisemmin mutta niin, että myös pystyttäisiin nauttimaan ne alkoholijuomat mieluummin
siellä kuin kotona. Se on hyvä, että tällä alkoholilain kokonaisuudistuksella vaikutetaan nyt
ravintoloitten aukioloaikoihin ja myös niihin yrittäjän toimintavapauksiin siellä, koska se
parantaa nimenomaan tätä puolta.

Mutta summa summarum: Näitä molempia aloitteita, jotka täällä ovat, on hieman vai-
kea kannattaa. Keskustelua tästä tietysti tulee, [Puhemies koputtaa] ja sosiaali- ja terveys-
valiokunta sitten tämän kokonaisuuden katsoo.

20.16 Esko Kiviranta kesk: Arvoisa puhemies! Minut kirvoitti pyytämään puheenvuo-
ron tämä edustaja Räsäsen lakialoite, jonka myös edustaja Tanus on allekirjoittanut. Täällä
eduskunnassahan on käsittelyssä alkoholilain muutos, jota jo puidaan sosiaali- ja terveys-
valiokunnassa ja jonka sisällön kannalta ratkaisevassa käsittelyssä täällä täysistunnossa
hallitus avoimen ystävällisesti sallii kansanedustajien, myös hallituspuolueitten kansan-
edustajien, äänestää mieluiseksi kokemansa prosenttiluvun puolesta. Siksi kysyisinkin
edustaja Räsäseltä: Mikä teidät erityisesti saa suhtautuman myönteisesti tämän enintään
3,5 tilavuusprosenttia etyylialkoholia sisältävän alkoholijuoman sallimiseksi päivittäista-
varakaupassa? Kun te olette lääkäri, niin onko siinä jokin erityisen hyvä perustelu, että on
juuri tämä 3,5 prosenttia? Minusta alkoholiton vaihtoehto on silloin tällöin ihan hyvä vaih-
toehto, ja luulisi teidän kannattavan vain nimenomaan sitä.

20.17 Olavi Ala-Nissilä kesk: Arvoisa herra puhemies! Hallitushan on tehnyt esityksen,
joka on mielestäni ihan maltillinen kompromissiesitys uudistaa myöskin hyvin vanhaa al-
koholilainsäädäntöä tavalla, joka purkaa byrokratiaa. Kannatan kaikilta osin sitä. Jos va-
liokunnassa sitten löytyy vielä jotain, jolla voidaan byrokratiaa purkaa ja edistää todella,
niin kuin edustaja Savola sanoi, ravintolassa tapahtuvaa alkoholin juontia kotijuonnin si-
jaan, niin sehän on hyvä asia.

Itse asuin kuusi vuotta Luxemburgissa, jossa niin sanottu tiukka viina oli kaikissa kau-
poissa läsnä. En nähnyt siellä mitään erityisiä ongelmia syntyneen. Kysymys on myöskin
pitkälle alkoholikulttuurista, joka myöskin suomalaisten nuorten keskuudessa on selvästi
muuttunut terveempään suuntaan, ja se on todella hyvä asia.

Puhemies! Mihin minusta pitäisi puuttua, niin Ruotsin- ja Tallinnan-laivojen voimak-
kaaseen alkoholin verovapauteen. Kun siihen liittyy myöskin merenkulun tukea, niin nyt
nämä laivathan, jotka ovat muuttuneet osittain tavarataloiksi ja osittain kylpylöiksi, kilpai-
levat epäterveellä tavalla kotimaan ravintoloiden ja kylpylöiden kanssa ja sillä tavalla syö-
vät suomalaisia työpaikkoja ja luovat epäterveen kilpailutilanteen ainakin tämän verotuen
suhteen. Minusta pitäisi nyt asiaa katsoa todellakin sillä tavalla, että sitä voitaisiin myös-
kin muuttaa.
9



Pöytäkirjan asiakohta PTK 99/2017 vp
20.19 Antero Laukkanen kd: Arvoisa herra puhemies! Ei ole kovin montaa kymmentä
vuotta siitä, kun yhteiskunnassa lähes kaikkien puolueiden ihanteisiin kuului raittius. Puo-
lueilla oli erilaisia omia raittiusryhmiä, niitä tuettiin voimakkaasti, ja ne olivat hyvin kes-
keisiä toimijoita puolueiden sisällä. Sittemmin aika on muuttunut ja ollaan lähdetty siitä
ajatuksesta, että kun kaikki vapautetaan, niin sitten kaikki osaavat juoda oikein. Näinhän
tämä asia ei käytännössä mene. Sen tähden ainoa oikea tapa on hyvällä tavalla hillitä alko-
holin saatavuutta ja laittaa se sillä tavalla valvottuihin paikkoihin myyntiin, joista sitten ne
ihmiset, jotka kokevat, että vahvempia juomia tarvitsevat, voivat niitä hakea.

Minusta tämä alkoholikeskustelu Suomessa on aina ollut vähän vaikea taiteenlaji, mutta
kuitenkin nämä tosiasiat pitäisi hyvin selkeästi kaikkien tunnustaa eikä kuvitella, että yht-
äkkiä tämä maa, kun sellaista ei ole näköpiirissä, jotenkin olisi oppinut käyttämään alko-
holia sillä tavalla, että siitä ei syntyisi haittoja. Nyt kun sen myötä, että olemme EU:ssa,
monia näitä virastoja on Suomessa ja täällä on paljon työntekijöitä Euroopasta, suurin ih-
metyksen aihe, mikä heillä on, on tämä juomiskulttuuri, joka Suomessa on, ja ei se aina-
kaan saatavuuden lisäämisellä muutu.

20.21 Päivi Räsänen kd: Arvoisa puhemies! Edustaja Kiviranta kysyi, miksi juuri 3,5
prosenttia. No tähän on kolme perustelua. Ensinnäkin se on juuri se raja, jota hallituksen la-
kiesityksessä ehdotetaan toteamalla, että se olisi se tehokkain keino tällä hetkellä, myös
Terveyden ja hyvinvoinnin laitoksen selvittämä keino vaikuttaa näihin alkoholihaittoihin.
Myös Lääkäriliitto on useaan kertaan ehdottanut tätä 3,5 prosentin rajaa, ja se on sama ra-
ja, mikä on Ruotsissa käytössä. Eli siitä on kokemuksia ja siitä on myös asiantuntijoiden
suosituksia.

En ole kieltolain kannalla, eikä tässä esityksessäni ole kieltolaista kysymys. Täällä jos-
sakin puheenvuorossa viitattiin siihen, että alkoholikulttuuri on varsinkin nuorten keskuu-
dessa muuttunut, ja se on totta, että meillä on viime vuosina edetty hyvään suuntaan. Tämä
suunta on kyllä hyvin pitkälti sen ansiota, että meillä on viime vuosina noudatettu aika hy-
vää alkoholipolitiikkaa. Eli meillä on viisi perättäistä alkoholiveron korotusta vuodesta
2008 lähtien, kaksi läpivietyä lakimuutosta, joissa alkoholin mainontaa on rajoitettu, ja
nämä ovat vaikuttaneet myönteisellä tavalla sekä alkoholin kulutukseen että sitten haittoi-
hin. Nyt ei pitäisi vaarantaa tätä myönteistä kehitystä niillä esityksillä, joita hallitus on teh-
nyt.

Tehokkaimmat keinot vaikuttaa alkoholihaittoihin ja alkoholin kulutukseen ovat hinta,
saatavuus ja mainonta. Tässä ovat ne keinot, ja niitä tulisi käyttää.

20.23 Sari Tanus kd: Arvoisa herra puhemies! Edustaja Savolalle sanoisin, että kyllä,
useimmiten nainen tietää, jos on raskaana, useimmiten ihminen tietää, jos käyttää joitakin
lääkkeitä tai jos on jotenkin sairaana sillä tavalla, että alkoholi ei sovi tilanteeseen. Sen si-
jaan useinkaan ei ole tiedossa, mitä sieltä kuppilasta tai ravintolasta saa [Mikko Savola:
Mutta ei sitä lailla voi määrätä!] tai saako sieltä alkoholittomia vaihtoehtoja. Itse tosin olen
sanonut väelle, että menkää ja kysykää, älkääkä vain hiljakseen harmitelko, jos sieltä ei
löydy mitään tilanteeseen haluttua juhlistavaa juomaa, esimerkiksi alkoholitonta valkovii-
niä tai punaviiniä tai alkoholitonta olutta tai alkoholitonta siideriä, vaan menkää ja esittä-
kää toive, että seuraavalla kerralla tällainen juoma löytyisi. Samoin ajattelen, että jos po-
rukka menee syömään tai muuten istumaan, iltaa viettämään ja siellä on iso osa, jotka ha-
luavat alkoholillista, mutta muutamat sitten, jotka syystä tai toisesta haluaisivat sen alko-
10



Pöytäkirjan asiakohta PTK 99/2017 vp
holittoman vaihtoehdon, niin kyllä minusta se olisi ihan normaali asia, että sellainen löy-
tyisi.

Useasti tässäkin talossa pyrin laittamaan itseni toisen saappaisiin ja ajattelen tätä asiaa
myös niin, että jos itse haluaisin laittaa ravintolan pystyyn eli avata ravintolan, niin siihen
tarvitaan kuitenkin tietyt luvat ja minulle sanottaisiin, että joo, alkoholillisia tuotteita kyllä
voit myydä jatkossa, jos huolehdit sitten myös, että on yksi vaihtoehto, yksi alkoholiton
olut ja yksi alkoholiton siideri, alkoholiton valkoviini ja alkoholiton punaviini, jos minulla
niitä monia alkoholillisiakin vaihtoehtoja on. Että siinä mielessä minulle tämä tuntuu ihan
normaalilta käytännöltä, että jos ravintolan avaan tai jonkun muun kuppilan, niin siihen yh-
teyteen tulee myös huomioida tällainen asiakasryhmä. [Puhemies koputtaa] Se ei ole iso
satsaus. Se on tahtotilasta kiinni.

20.25 Päivi Räsänen kd: Arvoisa puhemies! Mieleeni jäi, että, edustaja Savola, te sanoit-
te, että on absurdia, jos yrittäjälle säädetään, mitä juomia tulee olla tarjolla. Mutta muistu-
tan, että tälläkin hetkellä alkoholilaissa säädetään, että anniskelupaikassa tulee olla saata-
vana riittävä valikoima mietoja alkoholijuomia ja kohtuuhintaisia alkoholittomia juomia.
Eli tälläkin hetkellä yrittäjälle näitä säädöksiä annetaan, ja itse pidän kyllä tätä edustaja Ta-
nuksen tekemää aloitetta kannatettavana enkä liian raskaana taakkana myöskään yrittäjää
ajatellen. Mutta on totta, että myös asiakkaiden kannattaisi olla aktiivisempia eli aina ra-
vintolassa myös pyytää sitä alkoholitonta vaihtoehtoa. Sillä tavalla ne kuluttajien toiveet
myös paremmin yrittäjälle tulevat, myös näissä olosuhteissa, kun edustaja Tanuksen hyvä
lakiehdotus ei ole vielä voimassa.

20.27 Hannakaisa Heikkinen kesk: Arvoisa herra puhemies! Kyllä minä tässä uskon
niin päin, kuten tuossa edustaja Räsäsen puheen loppuosassa sanottiin, että kyllä kuluttaji-
en valinnoista koostuu se, mitä ravintoloissa tarjotaan. Ja jos siellä joitakin tuotteita halu-
taan, niin kyllä noheva yrittäjä ne tarjolle laittaa.

Tämä hallitus on päinvastoin pyrkinyt purkamaan turhaa byrokratiaa. Edustaja Räsänen
kuvasi, miten tällä hetkellä alkoholilaissa määrätään miedoista alkoholijuomista ja alkoho-
littomista. Olen ehdottomasti sitä mieltä, että se riittää, ja loput siitä, minkälaisen tarjon-
nan yrittäjä muodostaa, muodostuu siinä kanssakäymisessä, kuinka asiakkaat haluavat eri-
laisia tuotteita ja yrittäjä niihin haluaa vastata. En missään nimessä halua, että byrokratiaa
lisätään siten, että olisi tietty repertuaari, mikä jokaisella yrittäjällä pitäisi olla. Tässä yh-
teydessä en kyllä voi kannattaa tätä edustaja Tanuksen lakialoitetta.

20.28 Mikko Savola kesk: Arvoisa herra puhemies! Pakko vielä puuttua tähän aloittee-
seen, koska täällähän lakialoitteessa vaaditaan, että kuhunkin tuoteryhmään kuuluva alko-
holiton vaihtoehto tulisi olla. Nyt kun mietitään sitten, mitä kaikkia alkoholijuomia meillä
on — olutta, siideriä, breezeriä, lonkeroa, kossua, viskiä, konjakkia ja niin edelleen, kai-
ken maailman, mitä on — niin kyllähän käytännössä tämmöisen aloitteen läpimeno tar-
koittaisi sitä, että sitten rupeaisi valikoima pienenemään myös sieltä toiselta puolelta.

Kyllähän tässä yrittäjän vapaus yrittää on kaikista avainasemassa. Se on hyvä asia, että
sieltä alkoholittomia vaihtoehtoja löytyy, siitä ollaan varmasti aivan samaa mieltä. Jokai-
nen meistä tykkää välillä sen ottaa, mutta emme me voi pakottaa yrittäjää siihen, että jot-
kut tietyt tuoteryhmät on sieltä vain löydettävä. Kyllä me jokainen löydämme ne tapamme
juhlistaa ja sieltä löytyy niitä erilaisia vaihtoehtoja. Kun niitä kysytään, niin kyllä ne yrit-
11



Pöytäkirjan asiakohta PTK 99/2017 vp
täjät sitten myös niitä tarjoavat. Minä ainakin uskon siihen, että yrittäjällä on vapaus yrit-
tää niin kuin haluaa. Byrokratiaa on pyritty purkamaan ja sitä puretaan niin alkoholilain-
säädännön osalta kuin monien muitten yrittämisen esteiden osalta, niin ei vaikeuteta yrit-
täjien elämää yhtään sen enempää.

Olenpa aivan varma, että jos tämmöinen lakiesitys nyt oikeasti läpi menisi ja se tuonne
yrityksille tosielämään menisi, niin ei sieltä kyllä kovin hyvä laulaisi meitä kansanedusta-
jia kohtaan, että me jälleen jonkun uuden tällaisen säädöksen olisimme täällä keksineet,
millä ei sitten sen todellisuuden kanssa niin hirveästi tekemistä ole.

Täytyy kiittää edustaja Tanusta ja edustaja Räsästä siitä, että olette tehneet tällaiset la-
kialoitteet, että pääsemme keskustelemaan alkoholipolitiikan eri puolista, ja tämä ei ole ol-
lut ollenkaan niin tunteita herättävää keskustelua kuin mitä se joku viikko sitten oli. Me
olemme pystyneet asiallisesti puhumaan asioitten molemmista eri puolista. Sosiaali- ja ter-
veysvaliokunta sitten saa alkoholilakiesityksen käsiteltyä, se tulee saliin ja äänestämme
omantuntomme mukaan ja jatkamme eteenpäin hyvässä yhteisymmärryksessä.

20.30 Sari Tanus kd: Arvoisa herra puhemies! Täytyy vielä edustaja Savolalle sanoa, että
todella alkoholittomia kossuja tai alkoholittomia konjakkeja ja niin edelleen ei löydy, ja
tässä sanottiinkin kyllä niin, että jos sellaisia ei ole, niin ei tarvitse yrittää jostakin hankkia
tai ruveta tekemään.

Millä tavalla sitten ravintolayrittäjät reagoisivat, jos tällainen lakipykälä menisi, ja toi-
von mukaan menee, läpi: sanoisin, että edistykselliset, aikaansa seuraavat ravintoloitsijat
— siis osa jo nykyisistä ravintoloitsijoista — toteaisivat, että se ei muuta millään tavalla
heidän toimintaansa, koska heillä on esimerkiksi se alkoholiton olut, alkoholiton siideri ja
alkoholiton puna- ja valkoviini, kun tässä oli, että tiettyihin isoihin tuoteryhmiin liittyen
olisi yksi alkoholiton vaihtoehto.

Sitten kun oli puhe tästä, että lisäisi byrokratiaa, niin minä nyt en oikein millään muotoa
tässä yhteydessä ymmärrä, että byrokratiaa lisäisi, jos siellä todella yksi alkoholiton vaih-
toehto pitäisi olla. Päinvastoin, jos ajattelen tätä nykyistä lakipykälää, että anniskelupai-
kassa tulee olla saatavana riittävä valikoima, sitten voisi ruveta keskustelemaan, kuinka
monen ihmisen mielestä on oikeasti riittävä alkoholiton valikoima, jos siellä on vettä, jos
siellä on kahvia ja jos siellä on limpparia. Eli täyttyykö tämä nykyisen lakipykälän tarkoi-
tus sillä? Onko nykyisen lakipykälän teksti todella riittävä sitä lisääntyvää, suurenevaa ja
nykyisinkin varsin suurta asiakasryhmää ajatellen, jotka syystä tai toisesta haluavat alko-
holittoman vaihtoehdon? Onko se silloin riittävä, jos siellä on vettä, kahvia ja limpparia?
Minun mielestä se ei ole, eli siinä mielessä tämmöinen kahden lauseen lisäys vain selkeyt-
täisi tätä pykälän tarkoitusta.

Keskustelu päättyi.

Asia lähetettiin sosiaali- ja terveysvaliokuntaan.
12


