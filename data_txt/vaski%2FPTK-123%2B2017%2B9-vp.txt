















































DEMFC1E.tmp.xml


Pöytäkirjan asiakohta PTK 123/2017 vp
Pöytäkirjan asiakohta 

PTK 123/2017 vp

Täysistunto

Torstai 23.11.2017 klo 16.00—19.30

9. Lakialoite laiksi takuueläkkeestä annetun lain 8 §:n muuttamisesta
Lakialoite LA 93/2017 vp Sari Tanus kd ym.

Lähetekeskustelu

Ensimmäinen varapuhemies Mauri Pekkarinen: Lähetekeskustelua varten esitellään
päiväjärjestyksen 9. asia. Puhemiesneuvosto ehdottaa, että asia lähetetään sosiaali- ja ter-
veysvaliokuntaan.

Keskustelu

19.14 Antero Laukkanen kd:  Arvoisa herra puhemies! Tämä lakialoite esittää takuu-
eläkkeestä annetun lain 8 §:n muuttamista sillä tavalla, että takuueläke nousisi 45 euroa
kuukaudessa. Tämä on myös osa kristillisdemokraattisen eduskuntaryhmän vaihtoehto-
budjettia.

Tämän päivän Suomessa köyhyyden riskissä olevia on viimeisimmän tiedon mukaan
noin 700 000. Tämä tarkoittaa sitä, että noin 700 000 henkilöä on tilanteessa, jossa he voi-
vat vajota niin sanottuun tilastolliseen köyhyyteen, mikä tarkoittaa sitä, että heidän tulonsa
on alle 60 prosenttia mediaanitulosta. Toimeentulon piirissä on tällä hetkellä 400 000 ih-
mistä ja niin sanottuja köyhiä noin 300 000 ja sitten näistä köyhistä vielä syrjäytyneisyy-
teen vajonneita on noin 100 000. Nämä tiedot ovat eilisestä Eduskunnan köyhyysryhmän
järjestämästä seminaarista, jossa aiheena oli Suomi 100 vuotta — köyhyyden kehitys.

Viimeiset 20 vuotta tuloerot ovat kasvaneet. Se tarkoittaa siis sitä, että kaikki eduskun-
nassa olevat ryhmät ovat omana aikanaan osallistuneet tämän ilmiön sallimiseen ja tapah-
tumiseen eli meillä kaikilla on poliittinen vastuu siitä, mitä Suomessa tapahtuu. Siis viimei-
set 20 vuotta tuloerot ovat kasvaneet. Uusi ilmiö on se, että alueelliset erot, tuloerot kau-
punkien sisällä alueellisesti nyt kasvavat. Se on uusi ilmiö, että suurissa kaupungeissa on
todella köyhiä kaupunginosia, joista voidaan nähdä, että siellä syrjäytyminen on erityinen
ongelma.

Arvoisa puhemies! Pienituloisten eläkeläisten toimeentuloa tulee parantaa hallituksen
esitystä enemmän. Tällä hetkellä takuueläke on noin 760 euroa, ja tämän esityksen jälkeen
se olisi hieman päälle 800 euroa. On arvioitu, että jos Suomessa tällainen perustulon tyyp-
pinen järjestelmä tulisi, noin vähän yli 1 000 eurolla ihminen pystyisi Suomessa elämään
sillä tavalla, että hän ei olisi tukien piirissä. En tiedä, pääsemmekö tässä asiassa koskaan
eteenpäin, mutta se lisää meidän tuskaamme, että näiden erilaisten tilastotietojen saaminen
on tänä päivänä huomattavasti helpompaa kuin aikaisemmin ja meidän on helppo seurata
tätä köyhyyden kehittymistä myös. Tämä meidän esityksemme maksaisi noin 51 miljoo-
naa euroa, mutta se myös vähentäisi toimeentulotukimenoja ja myös lisäisi verotuottoja,
jolloin kokonaisrasite olisi 38 miljoonaa euroa.
 Tarkistettu
4.1



Pöytäkirjan asiakohta PTK 123/2017 vp
Arvoisa puhemies! Oma äitini, 89-vuotias, teki ahkerasti töitä koko työelämänsä. Hänel-
lä oli keskimäärin kolme kokoaikaista työtä kaiken aikaa. Silti hänen eläkkeensä on hie-
man alle 800 euroa. En usko, että tämä yhteiskuntamme siihen tuhoutuisi tai taloudellisesti
murenisi tai joutuisi suureen taantumaan tai peräti köyhtyisi, jos näiden pieneläkkeiden
määriä päättäisimme systemaattisesti nostaa, esimerkiksi asettaisimme jonkun ajatuksen,
että viiden vuoden sisällä nostamme niitä tiettyyn tasoon. Uskon, että se olisi oikein. Suo-
mi juhlii nyt 100:aa vuotta omaa aikaa, itsenäisyyttä, ja minusta voisi olla hyvä tällainen
päätös tehdä. En tiedä, löytyykö siihen sitten eduskunnan enemmistöä, mutta jotenkin se
tuntuisi oikealta, että ne ihmiset, jotka ovat rakentaneet tätä maata erityisesti sotien jälkeen
erittäin vaikeissa olosuhteissa ja tilanteissa, saisivat myös kokea sitä hyvinvointia, jota tänä
päivänä voimme kokea, ja siksi tämä takuueläkkeen vaatimatonkin korotus jollakin tavalla
heitä auttaisi. — Kiitos.

19.19 Hannu Hoskonen kesk:  Arvoisa herra puhemies! Tämä lakialoite takuueläkkeen
nostamisesta hieman hallituksen esittämää enemmän on ihan hyvin perusteltu eläke-esi-
tys, mutta mielestäni tähän takuueläkeasiaan pitäisi Suomen eduskunnan paneutua, aivan
kuten edustaja Laukkanen äsken puheenvuorossaan mainitsi. Tämä on sellainen asia, että
meillä kansaneläkettä saavia, hyvin pientä eläkettä saavia lienee noin 100 000 ihmistä Suo-
messa tällä hetkellä. Suuri osa ihmisistähän nauttii jonkinasteista työeläkettä, toiset parem-
paa, toiset huonompaa, mutta työeläke on tietenkin se pääasiallinen linja — työeläke tai
työkyvyttömyyseläke, jonka työn perusteella on elämänsä aikana hankkinut. Tämän takia
puheet tässä talossa siitä, että jokaiselle ihmiselle tulisi saada töitä ja aito työpaikka, ovat
aivan perusteltuja jo pelkästään sen takia, että ihmisen ei tarvitsisi hyvin, hyvin pienellä
eläkkeellä vanhuudenpäiviään viettää, vaan hänellä olisi edes jonkinasteinen työeläketur-
va sitten, kun eläkkeelle jää. Tämän takia kaikki toimet, jotta työtä saataisiin työttöminä
oleville ihmisille yhä enemmän lisää, ovat hyvin perusteltu tavoite, ja toivon, että eduskun-
ta ottaa sen edelleen, jatkossakin vakavasti.

Mikä taso takuueläkkeellä, vähimmäiseläkkeellä pitäisi olla — se on vähän paikkakun-
takohtaista, millä pärjää ihminen. Helsingissä ei pärjää varmasti sillä 1 000 eurolla. Vaik-
ka takuueläke olisi 1 000 euroa kuukaudessa, niin eihän sillä pärjää täällä, mutta jossakin
Ilomantsissa, missä asuminen on halpaa ja pystyy elintarvikkeita kohtuullisen edullisesti
ostamaan ja luonnonantimia käyttämään, käymään marjassa ja sienessä ja niin edelleen,
varmasti sillä 1 000 euron eläkkeellä pärjää kohtuullisen hyvin. Elikkä tämä on kovin paik-
kakuntasidonnaista, miten eläkkeellä pärjää. Joka tapauksessa tämä nykyinen takuueläke,
760 euroa kuussa: hyvä, että se on saatu tälle tasolle nostettua ja hallitus on sitä edelleen
korottamassa. Olen aina ihmetellyt, että sen vastustajia tässäkin talossa kuitenkin aina on
— että sitä ei saisi korottaa — koska minusta se on omalla laillaan kansallinen häpeä, että
tätä pienintä eläkettä ei nosteta kerralla. Se maksaisi noin 200—300 miljoonaa lisää rahaa,
jos nostettaisiin vaikka 1 000 euroon tuo kuukausieläke, minimieläke. 

Joka tapauksessa tämä on sellainen asia, johon eduskunnan tulisi paneutua, koska ihmi-
sen elämän viimeisten vuosienkin, eläkevuosien, soisi olevan kohtuullisen arvokkaita niin,
että ihminen pystyy sinä aikana vielä elämästään nauttimaan ja vaikka vähän matkustele-
maankin. Mutta tämä nykyinen takuueläketaso, 760 euroa, on todellakin liian vähän. Ym-
märrän sen, että valtiontalouden paineet ovat ankarat ja velan varassa elämme, mutta sitten
kun meillä jonain päivänä sattuisi sitä maksukykyä enemmän olemaan, niin pidän sitä mie-
lestäni arvokkaana ja hyvin tavoittelemisen arvoisena tilanteena, että tämä takuueläkeasia
2



Pöytäkirjan asiakohta PTK 123/2017 vp
pantaisiin kerralla kuntoon. Työeläkkeethän menevät omia ratojaan, ja sen takia toivon,
että — kun tässä opposition kansanedustajan kanssa kahdestaan olemme paikalla, puhe-
miehen lisäksi — tässä nykyisen opposition ja nykyisen hallituksen linjan välille syntyy
lämmin yhteistyö, jolla tämä pienten eläkkeiden asia pikkuhiljaa saadaan kuntoon, koska
hyvin pienillä eläkkeillä eläville ihmisille se yksikin 10 euroa on iso summa. Toivon, että
takuueläkettä todella korotetaan ja saadaan jonain päivänä syntymään tilanne, että tuo ta-
kuueläke nousee vaikka sinne 1 000 euron tienoille, mikä mielestäni olisi semmoinen mi-
nimaalisen hyvä summa. Tällä aloitteellahan sitä asiaa ei korjata, mutta edustaja Tanuksen
ja muiden allekirjoittamassa lakialoitteessa on se hyvä puoli, että tämä asia tulee keskuste-
luun, ja toivon hartaasti, että jonain päivänä se keskustelu sitten muuttuu oikeaksi päätök-
seksi tässä talossa.

19.23 Satu Taavitsainen sd: Arvoisa puhemies! Kiitos siitä, että tässä myöskin hallitus-
puolueen edustaja toteaa tämän eläkeläisten köyhyyden, todella surkean tilanteen ja sen,
että se asia pitää korjata. 

Toivoisin, että puhuisimme myös muusta kuin takuueläkkeen korottamisesta, vaikka
siis tämä aloite on erittäin kannatettava. Mutta ihan tällaisena ehdotuksena nyt sinne halli-
tusrintamaan: voisimmeko hyvin pikaisesti laatia toimenpideohjelman eläkeläisköyhyy-
den vähentämiseksi ja eläkeläisten toimeentulon turvaamiseksi ja kiinnittää tässä toimen-
pideohjelmassa erityistä huomiota ikääntyneiden naisten ja pieniä työeläkkeitä saavien
asemaan näiden takuueläkeläisten lisäksi ja tässä ohjelmassa, osana tätä kokonaisuutta,
selvittäisimme vaihtoehdot tasokorotuksen tekemiseksi kansaneläkkeeseen ja verotuksen
muuttamiseksi sekä selvittäisimme eläkkeensaajien asumistuen, palvelujen ja palvelumak-
sujen vaikutuksen heidän taloudelliseen tilanteeseensa? Toivoisin, että tällainen ohjelma
päätettäisiin tehdä yhdessä kaikkien puolueitten kesken nyt mahdollisimman pikaisesti ja
että saisimme sen jo vaikka ensi keväänä käsittelyyn ja näin ollen parantamaan pientä elä-
kettä saavien asemaa.

Sitten aivan loppuun, puhemies: Olen huolissani myös tulevaisuudesta, sillä tämä nuo-
risotyöttömyys, mikä nyt on, teettää sen, että tulevaisuudessa meillä on erittäin paljon köy-
hiä eläkeläisiä. Meidän nuorille ei tällä hetkellä kerry eläkettä, koska he eivät ole töissä, ja
tämä on tulevaisuutemme erittäin suuri uhkakuva.

19.26 Hannu Hoskonen kesk: Arvoisa puhemies! Kiitoksia edustaja Taavitsaiselle ra-
kentavista sanoista. Kun hallitus on tällä kaudella tehnyt monia monia toimenpiteitä, joilla
uusia työpaikkoja on saatu aidosti syntymään, ja olen kuullut oppositiosta ikävä kyllä ko-
vin paljon vastustavia puheenvuoroja näitä toimenpiteitä vastaan, ymmärrän toki, että sii-
nä on se politiikan jargoni takana, pitää vastustaa vaikka vastustamisen ilosta, mutta se va-
kava asia tässä on se, että tällainen köyhyyttä torjuvan ohjelman laadinta taikka toiminta-
ohjelmien miettiminen — miten tälle asialle voitaisiin tehdä aidosti toimenpiteitä niin, että
ihmisten asema paranisi — on aivan kannatettava ajatus. 

Mutta samaan syssyyn pitää sanoa ja samalla kertaa on tunnustettava se, että meidän pi-
täisi tänä päivänä Suomessa tehdä sellainen ohjelma, jolla tarkastetaan tämän yhteiskun-
nallisen keskittämisen ja yksiin paikkoihin keskittymisen todellinen kustannus. Eihän ole
enää mitään järkeä tässä maassa, kun kaikki halutaan tänne pääkaupunkiseudulle ja jokai-
nen järkevä ihminen tietää, että esimerkiksi vuokrat ovat tässä kaupungissa sillä tasolla,
että esimerkiksi vaikka nyt nuori sairaanhoitaja tavallisella palkalla on suurin piirtein heli-
3



Pöytäkirjan asiakohta PTK 123/2017 vp
semässä niiden kulujen ja asumiskulujen ja muiden kustannusten kanssa. Nippa nappa sil-
lä pienellä aloittelevan sairaanhoitajan palkalla pärjää — tai bussikuski, ja sama koskee jo-
tain rakennusmiestä, ketä tahansa.

Näin, jos me lähdemme torjumaan köyhyyttä jollakin ohjelmalla, niin meidän on pakko
tunnustaa, että tämä suomalaisen yhteiskunnan kehittämissuunta on väärä. Tällä me aiheu-
tamme sen, että suomalaiset ihmiset menettävät omistamiensa asuntojen arvon muualla
Suomessa, kun sen sijaan täällä joutuu asumaan pienessä yksiössä, jota pidän kyllä jo jon-
kunasteisella kokemuksella täällä kansanedustajana ollessa pienessä yksiössä asuvana
epäinhimillisenä asuinmuotona, kun siinä pienessä kopperossa joutuu olemaan. Tosin tätä
tuskaa helpottaa se, että kun pitkät työpäivät on, niin se uni kyllä maistuu sitten sitä mukaa
ja se pienikään asunto ei siinä tapauksessa haittaa, [Puhemies koputtaa] mutta jos koko elä-
män siinä eläisin, niin... Tässä asiassa olemme edustaja Taavitsaisen kanssa samoilla lin-
joilla ehdottomasti.

19.28 Satu Taavitsainen sd: Arvoisa puhemies! Kyllä, ehdottomasti olemme edustaja
Hoskosen kanssa samalla linjalla tästä keskittämisestä. Minä itäsuomalaisena kansanedus-
tajana toivon todella sitä, että enemmänkin hajautetaan ja tehdään vahvaa aluepolitiikkaa
niin, että meillä on siellä Itä-Suomessa, Pohjois-Suomessa, ihan joka paikassa hyvä asua ja
elää, tehdä työtä tai olla eläkkeellä. Tällä hetkellähän erityisesti moni eläkeläinen on huo-
lissaan siitä tuolla meidän Itä-Suomessa, että asuntojen arvot alkavat alentua, kun väki vä-
henee, ja ei ole uusia tulijoita, kun ei ole työpaikkoja, jolloin eläkeläiset, jotka haluavat
muuttaa vaikka keskustaan parempien palvelujen ääreen, eivät saa sitä omakotitaloaan
maaseudulta myytyä ja ovat loukussa. Tämä liittyy eläkeläisköyhyyteen ja tähän takuu-
eläkkeen nostamiseenkin niin, että he eivät pysty eläketuloillaan sitä omakotitaloa ja sen
kustannuksia enää maksamaan erityisesti siinä tilanteessa, jos jäävät leskeksi yksinään.
Mikäli tämä keskittämiskehitys Suomessa jatkuu, niin nämä ihmiset ovat todella tukalassa
tilanteessa, kun jäävät loukkuun asuntojensa kanssa, joihin heillä ei ole varaa. Elikkä toi-
von, edustaja Hoskonen, että saat hallituspuolueissa tätä aluepolitiikkaa vahvemmin ajet-
tua niin, että saamme työpaikkoja ja aluetaloutta vahvistettua Itä- ja Pohjois-Suomessa.

Keskustelu päättyi.

Asia lähetettiin sosiaali- ja terveysvaliokuntaan.
4


