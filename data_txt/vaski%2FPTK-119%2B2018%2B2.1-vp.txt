















































DEM581.tmp.xml


Pöytäkirjan asiakohta PTK 119/2018 vp
Pöytäkirjan asiakohta 

PTK 119/2018 vp

Täysistunto

Torstai 22.11.2018 klo 16.00—19.08

2.1. Suullinen kysymys lapsistrategiasta (Joona Räsänen sd)
Suullinen kysymys SKT 187/2018 vp

Suullinen kyselytunti

Toinen varapuhemies Tuula Haatainen: Edustaja Joona Räsänen.

Keskustelu

16.01 Joona Räsänen sd: Arvoisa puhemies! Viime aikoina on puhuttu paljon lapsista, ja
parhaillaan vietämme Lapsen oikeuksien viikkoa. Viime viikolla taas uusi väestöennuste
kertoi meille, että Suomeen syntyy yhä vähemmän vauvoja ja moni syli jää vaille toivottua
lasta. Näin pienen tyttären isänä tuntuu hyvältä, että oikeastaan kaikki puolueet ovat otta-
neet nyt lasten asiat ja perheiden asiat vakavasti esille. Ne ovat niitä tulevaisuuskysymyk-
siä. Pelkkä puhe ei kuitenkaan riitä, vaan tarvitsemme konkreettisia tekoja täällä meiltä,
jotka salissa olemme.

Arvoisa perheministeri, Suomi tarvitsee kokonaisvaltaisen lapsistrategian. Hallitus on-
kin käynnistänyt tänä vuonna oman valmistelutyönsä asian suhteen. Tätä työtä ei tehdä
kuitenkaan parlamentaarisesti. Eikö olisi ollut järkevää, että näin merkittävässä asiassa,
joka ulottuu vaalikausien yli ja koskee tärkeimpiä henkilöitä eli lapsia, oltaisiin lähdetty
parlamentaarisesti liikenteeseen, oltaisiin kytketty kaikki puolueet tähän yhteiseen työhön
mukaan?

16.02 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Edustaja Räsänen, minulle teidän puheenvuoronne tärkein osa liittyi siihen,
että oppositiopuolue sosiaalidemokraatit selvästi niin ikään tavoittelee Suomeen strategi-
aa, jolla tästä maasta tulisi pitkällä aikajänteellä lapsiystävällisempi ja perheiden kannalta
monella tavoin kestävämpi. Se on tärkein tieto, että me nautimme laajaa poliittista yhteis-
ymmärrystä tämän asian merkittävyydestä ja myös sen hoidosta, ei niinkään lyhytjänteisil-
lä vaalilupauksilla itse kultakin vaan laajasti sitoutumalla yhteiseen isompaan tavoiteti-
laan.

Tuota strategiaa ei ole tarkoitettu tämän hallituksen strategiaksi. Tämä hallitus mandaa-
tillaan laittoi liikkeelle sen valmistelun, ja sen pohjan on tarkoitus hyödyttää seuraavaa hal-
litusta. Meidän painopisteemme on ollut perhepalveluiden muutoksessa, josta erityisesti
kerron mielelläni lisää. Lapsistrategia on jotakin enemmän. Ja mikäli tuota halutaan vah-
vistaa esimerkiksi parlamentaarisella kaikkien puolueiden tapaamisella, olemme yhteis-
työssä kollegaministeri [Puhemies koputtaa] Grahn-Laasosen kanssa tähän enemmän kuin
valmiita.
 Tarkistettu
4.0



Pöytäkirjan asiakohta PTK 119/2018 vp
Toinen varapuhemies Tuula Haatainen: Pyydän niitä edustajia, jotka haluavat esittää li-
säkysymyksiä, ilmoittautumaan painamalla V-painiketta ja nousemalla seisomaan.

16.04 Joona Räsänen sd (vastauspuheenvuoro): Arvoisa puhemies! Jotta Suomi olisi to-
della maailman lapsiystävällisin maa, niin se vaatii monia uudistuksia liittyen vaikkapa
perhevapaiden uudistamiseen, etenemiseen kohti maksutonta varhaiskasvatusta, kokonais-
koulupäivää, harrastustakuuta ja myös oppivelvollisuuden pidentämistä. Nämä ovat asioi-
ta, joihin me täällä salissa voimme suoraan vaikuttaa. Erityisen tärkeää on tässä ilmapiiris-
sä muuttaa työmarkkinoilla vallitsevaa ilmapiiriä. Siinä keskeisessä roolissa on juuri per-
hevapaiden uudistaminen, joka tällä hallituskaudella valitettavasti jäi teiltä tekemättä.

Olisin kysynyt pääministeriltä. Arvoisa pääministeri, eilisessä EK:n vaalitentissä kaikki
puolueet, te mukaan lukien, lupailivat aika mittavia panostuksia tämän perhevapaauudis-
tuksen tekemiseen. Puhuitte muistaakseni 200 miljoonasta. Olisinkin kysynyt: Mihin ne
rahat unohtuivat tällä kaudella, kun teillä kuitenkin rahaa riitti esimerkiksi moniin tehotto-
miin verenkevennyksiin? Eikö tämä olisi pitänyt jo tällä kaudella hoitaa, kun nyt taas niin
auliisti lupaillaan, mitä tulevaisuudessa ollaan tekemässä?

16.05 Pääministeri Juha Sipilä (vastauspuheenvuoro): Arvoisa puhemies! Jos talous oli-
si teidän jäljiltänne ollut kunnossa, niin olisimme pystyneet tekemään paljon muitakin
asioita. [Naurua] Valitettavasti 100 000 työtöntä ja 6 miljardia vajaa valtiontalous eivät an-
taneet mahdollisuuksia tehdä niitä tarpeellisia uudistuksia, vaan ne pystytään tekemään
seuraavalla kaudella, kun nyt talouden pohja on laitettu kuntoon, julkinen talous on suurin
piirtein tasapainossa ensi kaudella. Nyt pystytään tekemään hyvä perhevapaauudistus, nyt
pystytään tekemään hyvä sosiaaliturvan uudistus ja parantamaan perheiden asemaa, paran-
tamaan perusturvaa. Se pystytään tekemään ensi kaudella, kun nyt asiat on laitettu kun-
toon.

16.05 Sanna Marin sd (vastauspuheenvuoro): Arvoisa puhemies! Kyllä minä olen pa-
hoillani tästä pääministerin ylimielisestä otteesta [Välihuutoja] tämän erittäin vakavan ja
ison haasteen edessä, missä me olemme. Jokainen meistä on huolissaan siitä, että Suomeen
syntyy liian vähän lapsia, ja huolissaan siitä, että meidän nuoret ihmiset kokevat, että he ei-
vät voi syystä tai toisesta perhettä perustaa. Eikö meidän yhdessä pitäisi etsiä ratkaisuja,
joilla me voimme luoda sellaisen ilmapiirin ja tulevaisuudennäkymän meidän nuorillem-
me, että he uskaltavat perustaa tähän maahan perheen?

Kun nuorilta on kysytty, mitkä ovat ne keskeiset syyt ja huolet, he ovat kertoneet, että
keskeisimmät syyt ovat huolet omasta taloudesta, omasta toimeentulosta ja työmarkkinoi-
den näkymästä. Me tiedämme, että perhevapaauudistus on tehtävä, jotta naisten työmark-
kina-asema paranee ja toimeentulo paranee ja perheillä on sitten myös parempi tulevaisuus
edessään. Onko hallitus valmis tarttumaan tähän isoon kysymykseen jo nyt eikä siirtämään
seuraavan hallituksen tehtäväksi tätäkin isoa uudistusta?

16.07 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Yhdyn, edustaja Marin, teidän hyvin luomaanne tilannekuvaan siitä, millai-
sia syitä kenties löytyy taustalta siinä, että lapsilukumme on historiallisen alhainen, kun
katsotaan tänä vuonna syntyviä vauvoja. Valitettavasti yksittäisenä vastauksena mikään ei
taida riittää ratkaisemaan tätä tai kääntämään suuntaa. Tähän liittyy kaikki lähtien asenteis-
2



Pöytäkirjan asiakohta PTK 119/2018 vp
ta ja työelämäkysymyksistä aina perheiden etuuksiin ja ehkä maailman yleiseen epävar-
muuteenkin asti.

Perhevapaauudistus, jota tämä hallitus yritti todeten kuitenkin vahvasti pohjalle sen, että
hallituskauden alussa ydinpainopistevalinta oli perhepalveluissa, varhaiskasvatuksessa ja
vaikkapa neuvola- ja lastensuojelupalveluiden yhteydessä tehtävässä uudistuksessa — sil-
ti strategisen hallitusohjelman puitteissa päätimme yrittää tätä, mutta pääministerin kuvaa-
malla tavalla talouden reunaehdot eivät sallineet uudistusta, josta olisi voinut olla täysin
vakuuttunut, että se olisi ollut erityisesti pienituloisten perheiden kannalta parempi. Siksi
myös kaikkien puolueiden, jotka valmistautuvat nyt keskusteluun ja tuleviin vaaleihin, on
syytä hallitusneuvotteluihin liittyen muistaa, [Puhemies koputtaa] että laskelmissa siitä,
mitä perhevapaauudistus [Puhemies: Aika!] maksaa, on hyvä huomioida myös varhaiskas-
vatukseen liittyvät kustannukset. Se oli yksi keskeinen seikka tämän uudistuksen valmis-
telussa.

16.08 Arja Juvonen ps (vastauspuheenvuoro): Arvoisa rouva puhemies! Päättäjät teke-
vät päätöksiä, jotka vievät lapsen pesuveden mukana. Espoossa nuijitaan juuri budjettia,
jossa heikennetään Espoo-lisää eli se poistetaan lapsiperheiltä, joilla on 2—3-vuotisia lap-
sia. Tällaiset leikkaukset ovat kohtuuttomia, [Välihuuto oikealta] ja ilmoitan jo tässä nyt,
että perussuomalaiset eivät tällaista kannata.

Arvoisa puhemies! Kysyn teiltä: Millä tavalla voimme kannustaa perheitä siihen, että he
oikeasti tekisivät lapsia? Sote-uudistus muun muassa vie juuri sieltä työpaikkoja, naisval-
taisilta aloilta, sen ovat asiantuntijat meille kertoneet. Oletteko te samaa mieltä, että pätkä-
työt lisääntyvät, määräaikaisuus lisääntyy ja vakituiset työsuhteet vähenevät? Kyllä työ on
tärkeää, ja sehän myös kannustaa ihmisiä siihen, että lapsia syntyy.

Perhevapaauudistus on varmasti tärkeä, mutta perussuomalaisille erityisesti tärkeää on
se, että vanhemmat ja perheet saavat myös jatkossa itse päättää, kuka hoitaa lapsen, kuka
jää kotiin hoitamaan. Oletteko kanssamme samaa mieltä: saavatko perheet jatkossakin [Pu-
hemies koputtaa] itse päättää nämä tärkeät asiat?

16.09 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Tämä keskustelu lähti liikkeelle lapsistrategiaan liittyvästä valmistelusta, jo-
hon kutsun lämpimästi mukaan kaikkia puolueita, sekä julkiseen keskusteluun että siihen
ajatteluun, joka lähtee niistä lähtökohdista, että kaikki lasten elämässä ei liity vain kouluun
ja päiväkotiin tai sote-palveluihin vaan tämä liittyy yhteiskunnan kuvaan laajemminkin
lapsiystävällisyydestä. Osana tuota työtä, yhteistyötä opetusministeriön kanssa, kun olem-
me yhdessä vastuussa tästä valmistelusta, vahva lähtökohta on tieteeseen ja tutkimukseen
perustuva näyttö, ja yksi osa tätä on juuri se, mitkä voisivat olla niitä yksittäisiä syitä syn-
tyvyyden aleneman taustalla. Tunnistamme jo nyt, että erityisesti esimerkiksi työelämän
epävarmuus ja joustamattomuus ovat niitä seikkoja. Ne tietenkin kannustavat perhevapaa-
uudistusta väistämättä sellaisille suunnille, joissa nämä reunaehdot täyttyisivät, jos tavoit-
teena on syntyvyyden lisääminen — tunnustamme kuitenkin, että tavoitteet tuntuvat meil-
lä kaikilla liittyvän myös tasa-arvo- ja työelämäkysymyksiin. [Puhemies koputtaa] Toinen
ulottuvuus on [Puhemies: Aika!] lapsiperheköyhyys. Isoin aukko toteutuneen ja toivelap-
siluvun välillä on pienituloisissa perheissä.
3



Pöytäkirjan asiakohta PTK 119/2018 vp
16.10 Johanna Karimäki vihr (vastauspuheenvuoro): Arvoisa puhemies! Lapsen oi-
keuksien viikon teema on osallisuus. Jokainen lapsi haluaa olla mukana ryhmässä, olla ra-
kastettu ja pidetty. Mutta niiden lasten määrä, joilla ei ole yhtään ystävää, kasvaa koko ajan
— yksinäisyys yhteiskunnassamme kasvaa.

Tiistaina keskustelimme liikuntapolitiikasta ja siitä, että jokaiselle lapselle pitää taata
harrastus. Se on yksi tärkeä kysymys. Mutta on paljon muitakin, meidän rakenteissa ja mei-
dän poislähettämisen kulttuurissa ja siinä, että lapsiperheköyhyys kasvaa.

Mitä hallitus tekee tämän yksinäisyyden vähentämiseksi? Tämä yksinäisyys on niin vaa-
rallista sekä terveydelle että henkiselle kehitykselle.

16.11 Opetusministeri Sanni Grahn-Laasonen (vastauspuheenvuoro): Arvoisa puhe-
mies! Kiitos tärkeästä aiheesta tänään. Juuri näin kuin edustaja totesi: lasten kokema yksi-
näisyys on edelleen valitettavan yleistä. Se on yksi kiusaamisen muoto, että jää yksin. Näi-
tä lapsia meidän pitäisi pystyä auttamaan. Varhaiskasvatuksessa on isot mahdollisuudet
siihen, että voidaan opetella ryhmässä yhdessä kaveritaitoja ja sitä, että ketään ei jätetä yk-
sin — se on yksi opeteltava taito muiden taitojen joukossa. Ja aikuisella on aina vastuu sii-
tä, että kukaan ryhmässä ei jää yksin, eli myöskin opettajankoulutuksella, niin kuin henki-
löstön osaamisella tunnistaa näitä tilanteita, voidaan tehdä paljon. Harrastaminen on iso ja
tärkeä asia, ja niitä harrastamisen esteitä pitää pystyä purkamaan matalalla kynnyksellä,
niin että jokainen lapsi pääsee osallistumaan ja saa vähintäänkin yhden mieluisan harras-
tuksen omaan elämäänsä. Muun muassa tällaisista aineksista se lähtee. Mutta lopulta kui-
tenkin pitkälti kodin kasvatusvastuu, päiväkodeissa tehtävä työ, koulukiusaamisen torju-
minen, harrastusmahdollisuudet — näistä asioista se on kiinni.

16.12 Katja Hänninen vas (vastauspuheenvuoro): Arvoisa rouva puhemies! Lapset ovat
aarteemme, ja lapsissa on tulevaisuus. Näinhän me kaikki ajattelemme, ja uskon, että jo-
kainen tässä salissa haluaa pitää lapsistamme mahdollisimman hyvää huolta ja turvata jo-
kaiselle lapselle yhdenvertaiset mahdollisuudet turvalliseen ja hyvään elämään.

Kuitenkin tänäänkin, kun vietämme Lapsen oikeuksien viikkoa, miljoonat lapset kärsi-
vät sotien ja väkivaltaisuuksien keskellä. Meillä Suomessakin moni lapsi elää köyhyydes-
sä ja turvattomuudessa ja joutuu sen vuoksi luopumaan niin harrastuksistaan kuin pahim-
millaan riittävästä ravinnosta. Usein köyhyys myös periytyy sukupolvelta toiselle ja ai-
heuttaa suuren syrjäytymisriskin. Yhdenkään lapsen ei pitäisi joutua kärsimään köyhyy-
destä tai turvattomuudesta. Arvoisa ministeri, kysynkin teiltä: Miten voi olla mahdollista,
että rikkaassa Suomessa niin moni lapsi elää köyhyydessä? Mitä te aiotte konkreettisesti
tehdä köyhyyden ja eriarvoisuuden kitkemiseksi? Aiotteko palauttaa subjektiivisen päivä-
hoito-oikeuden ja perua lapsilisien indeksileikkaukset?

16.13 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Kysymys on aivan ytimessä. Me tiedostamme sen, että taloudellisesti niukka
toimeentulo vaikuttaa lapsen elämään monin tavoin, ja me olemme nähneet kehityksen,
joka on jatkunut usean vaalikauden aikana. Samaan tilanteeseen taloudellisesti heikon ase-
man kylkeen saattaa liittyä muita ongelmia perheen arjessa.

Yksittäisiin kysymyksiin vastaan, mitä olemme tehneet lapsiperheköyhyyden torjumi-
seksi: Liki 7 000 perhettä enemmän kuin ennen pääsi maksuttoman varhaiskasvatuksen
piiriin. Lisäksi me olemme ensi vuoden alusta vahvistamassa kaikkein pienimpien van-
4



Pöytäkirjan asiakohta PTK 119/2018 vp
hempainpäivärahojen euromäärää 80 eurolla kuussa ja — toisin kuin edellinen hallitus —
me nostamme sen nyt työttömän peruspäivärahan tasolle.

Mitä tulee lapsilisiin, niin myönnän ja tunnistan, että leikkaus oli ikävä. Haluan kuiten-
kin kohtuullistaa ja tuoda mittakaavan sille: se leikkaus oli noin 1 prosentti lapsilisän suu-
ruudesta kuussa tai vuositasolla.

16.15 Antti Lindtman sd (vastauspuheenvuoro): Arvoisa puhemies! Ministeri Saarikko,
te paljon puhutte näistä talouden reunaehdoista. Eihän lapsilisäleikkaus ole ainoa, jonka te
olette kohdistaneet lapsiperheisiin. [Vasemmalta: Indeksijäädytykset!] Etenkin on otetta-
va huomioon, että pääministeri, joka itse asiassa aikaisemmin lehdessä sanoi, että hän olisi
leikannut vähemmän, oli se, joka ennen vaaleja lupasi, että lapsiperheiltä etuuksista ei lei-
kata senttiäkään, että tasoa ei leikata — mutta niin leikkasitte. Mutta nämä talouden reuna-
ehdot tuntuvat olevan sellaisia, että niitä käytetään valikoiden. Talouden reunaehdot sane-
livat sen, että lapsiperheiden verotusta kiristettiin, mutta kuitenkaan ei ole talouden reuna-
ehdoista huolta ollut, kun teitte apteekkarivähennyksen. Talouden reunaehdot sanelivat sil-
loin, kun päivähoito-oikeutta rajattiin, mutta ne eivät olleet huolena silloin, kun metsän-
omistajille tehtiin erityinen veroetu, tai silloin, kun lapsilisiä leikattiin. Mutta, arvoisa mi-
nisteri, jälleen te sanotte, että perhevapaita ei voinut toteuttaa [Puhemies koputtaa] johtuen
talouden reunaehdoista. Esitittekö hallitukselle lisärahoitusta perhevapaiden toteuttami-
seen, ja jos esititte, kuinka paljon?

16.16 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! On tietysti kipeä asia vaikeana talouden aikana joutua tekemään sellaisiakin
ratkaisuja, jotka voivat näyttäytyä vaikkapa lapsiperheen arjessa euromääräisinä heiken-
nyksinä. Haluan kuitenkin ja minusta on oikeudenmukaista kuvata nyt nämä mittasuhteet.
Kuten mainitsin äsken, lapsilisiin liittyvä leikkaus oli noin 1 prosentti kaikesta siitä rahas-
ta, mitä lapsilisinä kaikki suomalaiset perheet saavat. Lisäksi tämä hallitus päätyi korotta-
maan yksinhuoltajien osuutta lapsilisässä juuri siksi, että me tunnistamme ja tiedämme,
että yhden vanhemman perheissä köyhyysriski on erityinen kysymys. Ja mitä tulee lapsi-
perheiden toimeentuloon, minusta tuntuu, edustaja Lindtman, että te hiukan tahallanne
unohdatte, että kaikkein tärkein teko suomalaisten perheiden kannalta ovat ne 115 000 uut-
ta työpaikkaa, joiden joukossa on erittäin monta äitiä ja isää. Ja vielä tärkeämpää tulevai-
suuden lapsipolitiikkaa on se, että me emme elä yli varojemme sinun ja minun, meidän ja
teidän, kaikkien meidän lasten varojen kustannuksella.

16.17 Antti Lindtman sd (vastauspuheenvuoro): Arvoisa puhemies! Aivan oikein, se on
kaikkein tärkeintä, ja sen takia on käsittämätöntä, että juuri työttömien lapsilta te olette ra-
janneet päivähoito-oikeutta. Viestejä tulee ympäri Suomea, että niissä tilanteissa monet
lapset näissä perheissä tarvitsisivat — he hyötyvät kaikkein eniten siitä — kokopäiväistä
varhaiskasvatusta, ja juuri näille äideille ja isille pitäisi antaa täysi mahdollisuus hakea työ-
tä.

Arvoisa puhemies! Ministeri Saarikko, te ette vastannut kysymykseen. Teidän talouden
reunaehtonne ovat valikoivia. Aina kun pitäisi parantaa lapsiperheiden asemaa tai edes
säästää heitä leikkauksilta, silloin teillä ei ole rahaa, mutta kun hyvätuloiset pyytävät uusia
veroetuja, niin silloin rahaa löytyy. Nyt kysyn teiltä: esitittekö rahaa perhevapaiden uudis-
tamiseen, ja jos esititte, niin kuinka paljon? Ministeri Saarikko, voisitteko vastata.
5



Pöytäkirjan asiakohta PTK 119/2018 vp
16.18 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Kerrataan muistin virkistämiseksi, miten uudistus perhevapaiden osalta vii-
me syksynä lähti liikkeelle. Oli laaja yhteiskunnallinen tahto, että asia laitetaan kuntoon.
Samassa yhteydessä liki kaikki puolueet ja tahot esittelivät omia mallejaan, kuinka monta
kuukautta kukin vanhempi olisi kotona tai millä tavalla rajaisimme nykyisiä etuisuuksia.
Päädyimme laskelmissa erittäin hyvässä yhteistyössä hallituksen sisällä ja myös vuorovai-
kutuksessa työmarkkinajärjestöjen kanssa varmaan noin pariinkymmeneen eri malliin sii-
tä, miten asiat voitaisiin toteuttaa, eikä sekään malli, joka viime kädessä oli ollut pöydällä
meillä, olisi ollut kustannusneutraali, niin kuin kuvaatte, vaan varhaiskasvatukseen tarvit-
tavat lisäpanostukset olisivat olleet merkittäviä.

Vaalikauden alkupuolella sovimme tämän hallituksen painopisteet. Vastaus kysymyk-
seen siitä, esitinkö: En siinä kohtaa esittänyt, totesin vain, että tämän hallituksen painopis-
te palveluiden parantamisesta on merkittävä arvovalinta. Ette kai tekään, edustaja Lindt-
man, pidä erityisen typeränä hankkeena parantaa suomalaista [Puhemies koputtaa] lasten-
suojelua?

16.19 Outi Alanko-Kahiluoto vihr (vastauspuheenvuoro): Arvoisa rouva puhemies!
Hallituksella on myös suuri vastuu siitä, minkälaista ilmapiiriä luodaan työmarkkinoille.
Meillä työmarkkinat ovat muuttuneet jo siten, että silpputyö on tullut jäädäkseen eikä kor-
keakoulutuskaan välttämättä enää takaa pysyvää työpaikkaa. Tässä tilanteessa meidän po-
liitikkojen pitäisi tehdä kaikkemme, että loisimme turvaa työmarkkinoille, esimerkiksi so-
siaaliturvan tai työttömyysturvan muodossa. Kuitenkaan hallitus ei ole pystynyt edistä-
mään esimerkiksi silpputyöntekijöiden sosiaaliturvaa parantavaa yhdistelmävakuutusta.
Lisäksi täytyy luetella nämä heikennykset, irtisanomissuojan heikentäminen, aktiivimalli,
monenlaiset toimenpiteet, jotka ovat lisänneet ihmisten pelkoa siitä, että voi pudota koko-
naan ilman työttömyysturvaa, vaikka itse tekisi parhaansa. Esimerkiksi aktiivimalli on to-
distetusti lisännyt toimeentulotuen tarvetta, niiden perheiden määrää, jotka joutuvat tukeu-
tumaan toimeentulotukeen, kun työttömyysturvasta leikataan. Kuinka te vastaatte tähän
kritiikkiin, että te olette osaltanne huonontaneet [Puhemies koputtaa] työmarkkinoiden il-
mapiiriä?

16.20 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Työmarkkinoista sinällään vastaa ministeri Lindström, mutta tulkitsin kysy-
myksenne liittyvän erityisesti perheisiin, miten tämä on vaikuttanut syntyvyyteen.

Ensinnäkin suomalaisesta keskusteluilmapiiristä vastaamme me kaikki tässä salissa, eri-
tyisen painokkaasti, joka ikinen.

Mitä tulee työmarkkinoiden epävarmuuteen, työn murros on totta, ja hallitus on tehnyt
parhaansa reagoidakseen siihen, mutta olemme myös ymmärtääkseni kaikki täällä salissa
yhdessä katsoneet, että isompi sosiaaliturvan kokonaisuudistus on parempi vaihtoehto, jos-
sa pystymme selkeästi huomioimaan kaikki erilaiset elämäntilanteet. Tunnistamme sen,
että työelämään liittyvä epävarmuus kaiken kaikkiaan on yksi keskeinen seikka, joka vai-
kuttaa perheellistymiseen ja haluun ja mahdollisuuteen hankkia lapsia. Mutta samalla pi-
tää tunnistaa, että kaikkein keskeisin seikka epävarmuuden vähentämisessä on työllisyy-
den nousu, koska silloin työpaikkoja on enemmän ja epävarmuutta vähemmän.
6



Pöytäkirjan asiakohta PTK 119/2018 vp
16.21 Mikaela Nylander r (vastauspuheenvuoro): Arvoisa puhemies! Ministeri Saarikko
peräänkuulutti tässä äsken perhevapaauudistusmallia, missä otetaan huomioon myös var-
haiskasvatus. Meillä on malli, joka sisältää kaikki nämä eri kohdat. Se on loppuun hiottu ja
valmis, ja sitä voidaan toteuttaa vaikkapa heti.

Mutta varsinaiseen kysymykseen. Tiedämme, että varhaiskasvatus on keskeisessä ase-
massa, ja tänä päivänä puhutaan paljon myös laadusta ja sisällöstä. Kuitenkin varhaiskas-
vatus on ainut osa opintopolusta, mistä ei löydy tietyntyyppisiä palveluita perheiden ja kas-
vattajien tueksi. Esimerkiksi kuraattoreiden ja psykologien palvelut puuttuvat varhaiskas-
vatuksesta. Arvoisa hallitus, mitä aiotte tehdä tälle suurelle, kohtalokkaalle kysymykselle?

16.22 Opetusministeri Sanni Grahn-Laasonen (vastauspuheenvuoro): Arvoisa puhe-
mies! Luulen, että tässä salissa vallitsee hyvä yhteisymmärrys siitä, että Suomeen tarvitaan
perhevapaauudistus, joka tuo lapsiperheiden elämään joustoja ja vahvistaa työelämän ja
vanhemmuuden tasa-arvoa ja edistää myöskin lasten osallistumista varhaiskasvatukseen,
mistä tämä kysymys tarkemmin ottaen nousi.

Varhaiskasvatuksen osalta tällä kaudella on tehty erittäin merkittäviä asioita. Muun
muassa uusi varhaiskasvatuslaki on voimassa, se nostaa päiväkotien laatua pitkällä aikavä-
lillä, vahvistaa ammattilaisten koulutustasoa, ja käynnissä on maksuttoman varhaiskasva-
tuksen kokeilu 5-vuotiaille, jota laajennetaan. Meillä on maksuja alennettu varhaiskasva-
tuksessa, mikä on lisännyt varhaiskasvatukseen osallistumista. Ja myöskin — liittyen tä-
hän kysymykseen tuesta — tällä hetkellä asiantuntijat työskentelevät varhaiskasvatuslain
seuraavan vaiheen valmisteluksi, koska tavoitteena on, että saataisiin näitä tuen rakenteita
vahvistettua myös varhaiskasvatuksessa. Samoin olemme tehneet hyvää yhteistyötä sosi-
aali- ja terveysministeriön kanssa siinä, että on luotu tiiviimpiä yhteyksiä [Puhemies ko-
puttaa] päiväkotien ja sosiaali- ja terveyspalveluiden välille [Puhemies: Aika!] tuen var-
mistamiseksi.

Toinen varapuhemies Tuula Haatainen: Tämän sosiaalidemokraattisen eduskuntaryh-
män viimeisen kysymyksen saa kysymyksen tekijä, edustaja Räsänen Joona.

16.24 Joona Räsänen sd (vastauspuheenvuoro): Arvoisa puhemies! Niin kuin tässä kes-
kustelussa olemme hyvin jälleen kuulleet, perheiden asemaan liittyvät monet kysymykset.
On selvää, että tarvitsemme lainsäädännön uudistuksia, joilla tehdään parempi perheva-
paauudistus, ja toivon mukaan siihen tulevaisuudessa päästään. Tarvitsemme myös uudis-
tuksia, mitkä liittyvät varhaiskasvatukseen, koulutukseen ja niin edelleen. Mutta sitten tä-
män lainsäädännön päälle tarvitsemme myös asenneilmapiirin muutosta. Sitä, että Suomi
todella olisi myös lapsiystävällisempi yhteiskunta ihan kaikkien meidän arjessa ja kaik-
kien perheiden arjessa, emme varmasti pelkästään lainsäädäntöä muuttamalla pysty teke-
mään. Olisi hyvä, että todella tässä työssä jokainen puolue tekee oman osansa, ja sitä kaut-
ta luomme tähän yhteiskuntaan positiivisempaa ilmapiiriä. Olisin näin keskustelun lopuksi
kysynyt vielä arvoisalta perheministeriltä: mitä te ajattelette, miten tätä yhteiskunnan ilma-
piiriä pystyisimme muuttamaan paremmaksi?

16.25 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Luulen, että yksi keskeinen seikka, mitä perheet meiltä odottavat hyvin eri-
laisissa elämäntilanteissa — erilaisten lasten äärellä, eri-ikäisten ja erilaisten lasten kanssa
7



Pöytäkirjan asiakohta PTK 119/2018 vp
— on se, että yhteiskunta joustaisi, oli sitten kysymys työelämästä tai siitä, että palvelut tu-
lisivat oikeaan aikaan ja niitä ei olisi liian monimutkaista löytää. Ja on hyvä huomata, että
suomalaisten perheiden arkeen vaikuttavat paljon monet muunkinlaiset asiat kuin lainsää-
däntö tai poliitikkojen puheet. Juuri tästä syystä lapsistrategian ohjaustyöhön ja valmiste-
luun kutsuttiin laajasti myös muita yhteiskunnallisia toimijoita kuin poliitikkoja. Alun ky-
symykseenne viitaten: edes hallituspuolueilla ei ole edustajia tuossa ohjausryhmässä suo-
raan, vaan on yhteiskunnallisia vaikuttajia kaikilta elämän eri aloilta.

Uskon, että tämänkaltaisilla puheenvuoroilla kuin mitä te, edustaja Räsänen, esititte, me
rakennamme kaikkein parhaiten yhteistuumin lapsiystävällisempää Suomea maassa, joka
ikääntyy Euroopan [Puhemies koputtaa] maista kaikkein nopeimmin, ja me olemme tältä-
kin osin isojen haasteiden edessä.

Kysymyksen käsittely päättyi.
8


