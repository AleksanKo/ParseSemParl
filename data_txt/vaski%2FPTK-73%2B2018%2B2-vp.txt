















































DEM4D64.tmp.xml


Pöytäkirjan asiakohta PTK 73/2018 vp
Pöytäkirjan asiakohta 

PTK 73/2018 vp

Täysistunto

Maanantai 25.6.2018 klo 20.41—21.01

2. Hallituksen esitys eduskunnalle laiksi liikenteen palveluista annetun lain II osan 3 luvun 
1 §:n muuttamisesta

Hallituksen esitys HE 90/2018 vp
Valiokunnan mietintö LiVM 17/2018 vp

Ensimmäinen käsittely

Ensimmäinen varapuhemies Mauri Pekkarinen: Ensimmäiseen käsittelyyn esitellään
päiväjärjestyksen 2. asia. Käsittelyn pohjana on liikenne- ja viestintävaliokunnan mietintö
LiVM 17/2018 vp. Nyt päätetään lakiehdotuksen sisällöstä.

Keskustelu

20.41 Jani Mäkelä ps: Arvoisa puhemies! Tätä esitystä itsekin valiokunnassa käsitellee-
nä täytyy todeta, että tämä koko prosessi ei ollut mitään kaikkein tyylikkäintä mahdollista
lainsäädäntötyötä tässä talossa. Eli eihän se, että laki on tulossa voimaan vain muutamien
päivien päästä, sitten jonkun alan etujärjestö huomaa jonkun aukon, joka pitäisi lobata kiin-
ni, ottaa yhteyttä ministeriöön ja hallitus valmistelee pikatahtia esityksen räätälöidysti tä-
män tietyn etujärjestön toiveiden mukaisesti, erityisen hyvä lähtökohta tähän kyseiseen la-
kiesitykseen ollut. Miksi itse olen ollut mukana yksimielisesti tämän hyväksymässä: pää-
asiallisena syynä sille oli se, että esitettiin argumentti, ettei tämä muuta vallitsevaa asian-
tilaa, sitä missä nyt ollaan, ja sitä argumenttia ei täysin pystytty kumoamaan. Eli siksi, että
tämä säilyttää nykyisen poikkeuksen, tämä oli ehkä jotakuinkin hyväksyttävissä.

Tietysti siinä on se kysymys, että koko taksialan lainsäädäntö muuttuu ratkaisevasti. Eli
aikaisemminhan oli niin, että oli määräsääntely taksiluvissa, oli asemapaikkavelvoite, oli
päivystysvelvoite, ja oli tietenkin selvää, että tällaiset matkailu- ja palveluyritykset eivät
voineet taksilupia hankkia. Tämmöisille poikkeuksille oli aivan selvät perusteet, eli täm-
möinen oli säädettävä, tai sitten tällainen tilapäinen, palvelukokonaisuuteen liittyvä kulje-
tustoiminta olisi ollut mahdotonta ilman vastaavaa poikkeusta. Kun nyt toisaalta kuitenkin
on niin, että taksisääntely vapautuu, määriä ei säädellä, päivystysvelvoitteita ja asemapaik-
kavelvoitteita ei ole, ne purkaantuvat ja taksiluvan saa vaatimukset täyttävä henkilö ja sa-
malla siinä tulisi myöskin selvitettyä tämän henkilön mahdollinen rikostausta ja vastaavat
seikat, joiden takia hän ei kenties olisi kelvollinen sitä taksia kuljettamaan, niin onko nyt
tässä tulevassa vallitsevassa oikeustilassa tällainen säätelyn helpotus perusteltu? Tämän
kysymyksen esitin enkä saanut siihen erityisen vakuuttavaa tai hyvää vastausta, vain sen,
että nykyisessä säätelyssä ei ole ollut mitään ongelmia. Ja mikä yleensäkin on matkailupal-
velua, mikä on kotipalvelua? Sitä ei nytkään ole määritelty. Mutta siinäkään ei kuulemma
ole mitään ongelmia, tässä määrittelyssä, vaikkei sitä olekaan tehty.
 Tarkistettu
4.0



Pöytäkirjan asiakohta PTK 73/2018 vp
No, toinen syy, miksi tämä myös jotenkuten voisi olla hyväksyttävissä, on se, että valio-
kunnan mietinnössä loppuvaiheessa ollaan varsin tarkkoja sen suhteen, että tämän muutok-
sen seurauksia kuitenkin tulisi erityisesti harmaan talouden ja epäterveen kilpailun osalta
seurata. Tämän seurannan tuloksia odotankin mielenkiinnolla.

20.44 Ulla Parviainen kesk: Arvoisa puhemies! Tämä esitys on kyllä erittäin tarkoituk-
senmukainen, kun ajatellaan 1.7. voimaan tulevaa lakia. Nykyiselläänkään nämä toimin-
not eivät ole olleet luvanvaraisia, ja täytyy korostaa sitä, että jatkossakin nämä yritykset
tarvitsevat taksiluvan, mikä on nykyiseen verrattuna ihan uusi vaatimus.

Nämä esityksessä kuvatut matkailuyritysten toteuttamat kuljetukset ovat hyvin pieni osa
sitä palvelukokonaisuutta, jotta varsinainen päätoiminta, siis tämä ohjelmapalvelu yleen-
säkin, pystytään toteuttamaan. Asiakkaat maksavat siinä kokonaisuudessa lähinnä oppaan
asiantuntemuksesta, elämyksestä ja opastuksesta, ja minun ymmärrykseni mukaan tämä
laki palvelee pääosin niitä pieniä matkailupalveluyrityksiä, joissa yrittäjä mukaan lukien
on ihan muutama työntekijä — ehkä kolmen, neljän, viiden henkilön yrityksiä. Nimittäin
isot matkailuohjelmapalveluyritykset kuljettavat niin suuria ryhmiä, että he tarvitsevat kyl-
lä heidän omiin palveluihinsa käyttöön ihan tilauslinja-autoja.

Minun kotikuntani Kuusamo on yksi Suomen tärkeimmistä luontovalokuvauksen alu-
eista, ja tietenkin luontovalokuvamatkailu on tärkeä asia. Meillä on paljon oppaita, sellai-
sia oppaita, jotka tekevät työtä eri yrityksille. Eli tämä palveluhan tapahtuu niin, että opas
menee ja hakee pienen porukan ja lähtee heidän kanssaan sitten päiväksi, kahdeksi luon-
toon ja siellä siirrytään eri paikkoihin — välillä etsitään hirviä, välillä etsitään ahman jäl-
kiä, sitten mennään kotkakojulle, sitten ollaan jossakin toisessa paikassa.

Eli kiitos, valiokunta, että näin reippaalla vauhdilla saitte tämän asian hoidettua.

20.46 Sari Essayah kd: Arvoisa puhemies! Tämä on varmaankin matkailualan kannalta
tarpeellinen ja säilyttää nykytilan. Tietysti täytyy yhtyä noihin edustaja Mäkelän kriittisiin
sanoihin siitä, että tämäntyyppinen lapsus lainsäädännössä on läpi mennyt, ja eihän sen
ikään kuin tilkitseminen ja tietynlaisen varmuuden hakeminen tässä vaiheessa ihan hyvää
lainsäädäntöä ole.

Tietysti kaiken kaikkiaan täytyy sanoa, että tässä 1.7. voimaan astuvassa taksilaissa tu-
lee olemaan kyllä paljon muuta kritisoitavaa huomattavasti suuremmissa määrin. Pelkään,
että tästä tulee kyllä maaseudulle melkoinen karhunpalvelus. Siellä asemapaikkavelvoit-
teen ja päivystysvelvoitteen poistuminen kyllä tulee hankaloittamaan kyytien saamista, ja
siellä ovatkin monet, etenkin ikääntyneet, taksiyrittäjät kertoneet, että he eivät enää sitten
aio yritystoimintaa siellä jatkaa.

Paljon kritiikkiä on myöskin jo tässä vaiheessa tullut siitä, kun Kela-kyytejä tullaan kes-
kittämään pisteisiin, joitten kautta nämä kyydit on aina tietyille alueille haettava. Siellä
moni taksiyrittäjä on laskenut näitä lähestulkoon 10 000 euroon kohoavia erilaisten lasku-
tuslaitteitten ja vastaavien päätteitten hankkimiskuluja ja sitä, onko kannattavaa ja onko
järkevää. Ja toisaalta näillä kyydeillä on huomattavasti tiukemmat kriteerit, ja sitten vaik-
kapa vammaiset henkilöt eivät enää pysty tilaamaan sitä tuttua kuljettajaa sieltä, joka tietää
esimerkiksi heidän liikkumiseensa liittyvät hankaluudet tai esimerkiksi sen, minkälaisella
apuvälineellä he ovat liikenteessä, vaan sieltä sitten keskuksen lähettämänä voi tulla auto,
joka ei vastaa niihin tarpeisiin. Siinä mielessä täytyy vain toivoa, että erityisesti näitten eri-
tyisryhmien kohdalla tästä ei tulisi suurempaa kaaosta.
2



Pöytäkirjan asiakohta PTK 73/2018 vp
Kaiken kaikkiaan en tämän taksilain uudistuksen puolesta äänestänyt ja uskon, että tämä
sopii lähinnä tänne pääkaupunkiseudulle ja kasvukeskuksiin. Maaseudulle ja haja-asutus-
alueille se tulee aiheuttamaan isoja ongelmia. Mutta itse tämä varsinainen esitys, mikä nyt
on pöydällä, on toki hyvä tässä vaiheessa laittaa siltä osin kuntoon.

20.48 Toimi Kankaanniemi ps: Herra puhemies! On mielenkiintoista, että jo hieman en-
nen itse koko taksilainsäädännön uudistuksen voimaantuloa on ilmennyt yksi tällainen
epäkohta hyväksytyssä laissa, ja se voidaan nyt korjata ennen kuin voimaantulo tapahtuu.
Edustaja Mäkelä kyllä paljasti hyvinkin sen, miten tämä epäkohta on ilmaantunut ja miten
sitä on viety eteenpäin. Eli se on puhdasta lobbausta yhden alan osalta.

Nyt herää tietysti kysymys siitä, onko tämä ainoa epäkohta, ja on aivan selvää, että ei
ole. Mullistus tällä toimialalla on niin suuri, että varmasti löytyy ongelmia, joita pitää kor-
jata. Hallitukselta onkin odotettava ja edellytettävä, että se ripeästi puuttuu niihin epäkoh-
tiin, mitkä ilmenevät. Osa epäkohdista tai ongelmista, joita syntyy 1. heinäkuuta ja heti sen
jälkeen, voi olla sellaisia, että niitä ei noin vain pystytä edes korjaamaan. Esimerkiksi tak-
sialan voimakas keskittyminen ja vetäytyminen maaseudulta ja taajamien ulkopuolelta
johtaa helposti sellaiseen tilanteeseen, että sen korjaaminen ei myöhemmin ole mahdollis-
ta. Kelan suhteen on jo ilmennyt vakavia ongelmia, ja tässä suhteessa myös tarvittaisiin jär-
jen käyttöä sen jälkeen, kun nähdään, mihin tämä nyt on johtamassa.

Tavattoman moni taksimies on ilmoittanut, että on jo etsinyt tai etsii muuta työtä — ei-
vät halua jatkaa tällä mallilla, mikä nyt on luotu. Nämä ovat vakavia viestejä. Erityisen
huolissaan meidän pitää olla maaseudusta ja niiden ihmisten palveluista, jotka tarvitsevat
taksia ja turvallista liikkumista. Tässä on mahdollisuus myös siihen, että alalle tulee sel-
laistakin toimintaa, joka ei kaikilta osin kestä kaikkea sitä kritiikkiä, mitä pitää sietää. Har-
maa talous on yksi vakava kysymys, joka saattaa tässä nousta esille. Siksi tuo lausuma,
joka on tähän sisällytetty, on tietysti tärkeä. Ja on harkittava, onko tähän todellakin vielä
voimakkaammin jatkossa paneuduttava.

20.51 Eeva-Maria Maijala kesk: Arvoisa puhemies! Ensinnäkin kiitos kaikille siitä, että
me tämän erittäin tärkeän lakikorjauksen saimme tehtyä tämmöisellä aikataululla. Itse en
muista oman urani aikana, että tämmöistä aikataulua olisi ollut. Mutta silloin kun oikeasti
on tarve korjata joku asia, se tarkoittaa sitä, että tunnustetaan se, että kaikki ei ole mennyt
ihan niin kuin pitää mennä, ja korjataan asia. Sen takia me täällä olemme, että voimme kor-
jata ja tehdä asioita niin, että ihmiset eivät joutuisi meidän asioistamme kärsimään vaan
pääsisivät parempiin tuloksiin.

Tämä lakihan koskee todellakin koti- ja matkailupalveluyrityksiä. Kun matkailupuolel-
la, ohjelmapalvelupuolella, tämä huomattiin 7.6., niin tämä tuli useimmille yrittäjille täy-
dellisenä yllätyksenä, eikä se kyllä ollut meidän kenenkään tarkoitus, ainakaan minun puo-
leltani, että tämmöinen tehdään. Olen liikenne- ja viestintävaliokunnassa, ja minullekin
tämä tuli yllätyksenä, minä tunnustan. Meillä on tänä talvena käsitelty tuhansia ja tuhansia
sivuja ja mieletön määrä asioita valiokunnassa, ja olisi se kumma, jos ei meille yhtään vir-
hettä tulisi, lapsusta tulisi. Siis eihän kukaan meistä täydellinen ole. Tunnustetaan se, että
näinkin voi käydä, ja sitten aletaan korjaamaan asioita.

Nyt sitten matkailupalvelupuolelta edunvalvojat onneksi heräsivät tässä toiminnassa
huomaamaan, mistä on kysymys. Ja nyt sitten tämä saadaan korjattua niin, että tämmöisiä
turhia taksiyrittäjyystoimintoja ei tule liikkeelle, vaan matkailupalveluyritykset sitten ai-
3



Pöytäkirjan asiakohta PTK 73/2018 vp
noastaan hakevat tämän taksiyrittäjyysluvan, koko yritys hakee sen yhden luvan, ja työn-
tekijäthän, joista monet voivat olla ulkomaankielisiäkin, eivät taksikorttia eli kuljettajan
lupaa pystyisi suorittamaankaan, koska kuljettajan lupa pitää suorittaa Suomessa ruotsin
tai suomen kielellä, ja se ei todellakaan onnistuisi ulkomaalaisilta.

Mutta toinen sektori on sitten nämä kotipalveluyritykset. Nämä ovat hyvin pieniä yri-
tyksiä, pieniä, vaatimattomia toimijoita, eikä heillä ole tämmöisiä edunvalvontajärjestöjä,
jotka heidän asioitaan pystyisivät hoitamaan. Olen todella kiitollinen, että me olemme tällä
muutoksella pystyneet auttamaan myöskin näitä pieniä yrittäjiä, vaatimattomia toimijoita,
joiden edunvalvonta-asiat eivät todellakaan ole tällä hetkellä sillä mallilla kuin monen
muun sektorin.

Tätä lakiahan alun perin alettiin tekemään sillä mielellä, että taksiasiat vapautuisivat hy-
vin paljon ja matkailupalveluyritystenkään ei tarvitsisi sitten tehdä juuri mitään näitä muu-
tosasioita. Mutta silloin kun tätä lakia tehtiin, sitä tiukennettiin ja näitä taksisäädöksiä tiu-
kennettiin koko ajan, ihan taksiyrittäjien toivomusten mukaisesti, ja sittenhän siinä kävi
niin, että matkailupalveluyrittäjät joutuivat tästä todella kärsimään ja vaikeaan tilantee-
seen.

20.54 Jani Mäkelä ps: Arvoisa puhemies! Tuossa edustaja Maijalan puheenvuorossa tuli
hieman ehkä nurinniskaisesti esille hyvänä asiana semmoinen asia, minkä itse näkisin
enemmänkin epäkohtana. Eli kun on näitä ulkomaalaisia työntekijöitä, jotka nyt ajaisivat
näitä autokyytejä, niin esittäisin kysymyksen, että mahtavatko he nyt sitten olla turvallisia
kuljettajia Suomen olosuhteissa ilman, että heidän on edes tarvinnut suorittaa minkäännä-
köistä taksinkuljettajan lupaa todisteeksi ajotaidoistaan ja kyvystään toimia siinä ammatis-
sa. Emmehän me voi niin ajatella, että taksin ajaminen on jotenkin vähempiarvoinen am-
matti, jota voi hoitaa vasemmalla kädellä kuka tahansa pystymetsästä. No, tämä oli eräs
asia, mitä valiokunnassa myös käytiin läpi.

Tuossa kun edustaja Kankaanniemi kysyi mahdollisista epäkohdista, mitä tähän asiaan
voisi liittyä, niin ainakin tätä asiaa sivuten toisin esille sellaisen asian, jota suosittelen seu-
raamaan, eli sen, että liikenneministeriön virkamiehillä on suorastaan omituinen into kes-
kittää kaikki mahdollinen valvonta Trafille. Mitä pitääkin valvoa, niin Trafi hoitaa. Kun
kysytään, miten siihen on resursseja, niin aina on resursseja. Mistä niitä resursseja nyt sit-
ten niin paljon on? Onko ollut jossain aiemmin löysää, vai tuleeko mieleen ajatus siitä, että
valvonta hoidettaisiin nyt sitten jatkossa jollain tavalla huonommin? Eli pihvi tässä hie-
man ilkeämielisessä puheenvuorossani on kysyä retorisesti, että kuinka se Trafi onkaan
niin mieleinen viranomainen valvomaan asioita liikenneministeriön virkamiesten mielestä
ja onko se kenties jonkun muunkin mielestä.

20.56 Eeva-Maria Maijala kesk: Arvoisa puhemies! Ensinnäkin näistä ulkomaalaisista
työntekijöistä, mitä näissä matkailupalveluyrityksissä on olemassa: Nämähän ovat ohjel-
mapalvelun työntekijöitä, ja eiväthän he mitään kuljetusalan yrittäjiä ja toimijoita ja työn-
tekijöitä siellä varsinaisesti tule olemaan, vaan se, minkä verran he kuljetuksia tulevat te-
kemään, on se, että he kuljettavat autolla muutaman sata metriä ihmisiä. Se on yleisin ti-
lanne, että siirretään muutama sata metriä paikasta toiseen ihmisiä, korkeintaan muutama
kilometri. Elikkä tämmöisiä käytännön tilanteita. Jos sitten näitten takia olisi pitänyt alkaa
ulkopuolinen työntekijä siihen palkkaamaan, niin eihän siinä olisi ollut mitään järkeä, kos-
ka siitä olisi tullut valtavasti lisää kustannuksia. Ja kyllähän se muutama sata metriä mo-
4



Pöytäkirjan asiakohta PTK 73/2018 vp
nestikin saattaa olla jollakin metsäautotiellä, missä he tekevät nämä siirtotehtävät ja toi-
minnot. Elikkä ehdottomasti maalaisjärjenhän tässä pitää voittaa.

Sitten toinen asia, nämä valvonta-asiat: Erityisesti matkailupuolella sehän on todella
valvottua. Se ei ole pelkkä Trafi, joka siellä tekee valvontatehtäviä, vaan kyllähän siellä on
ihan laidasta laitaan. Siellä pitää olla hygieniapassit, pitää olla kaikki — no, nyt en muista
listaa, mutta siellä on älytön määrä kaikkia valvottavia toimintoja, ja varmasti niitä katso-
taan perään joka vaiheessa. En usko, että se minkäänlainen riskitekijä on, sillä jos pienin-
kään ongelma siellä matkailupalveluyrityksessä tapahtuu, niin hehän joutuvat heti maksa-
maan siitä, että asiakkaita ei tule. Eli heille laatu on todella tärkeä asia, että he pystyvät toi-
mimaan.

Sitten vielä tästä laista sen verran, että tästä laistahan on edessä vielä kolmas vaihe. Kol-
mas vaihe on tällä hetkellä lausuntokierroksilla, ja sitä me alamme sitten syksyllä, talvella
käsittelemään, ja voi olla ja on todennäköistäkin, [Puhemies koputtaa] että jos virheitä on
vielä tullut, ne siellä pystytään sitten korjaamaan sen jälkeen.

20.58 Ulla Parviainen kesk: Arvoisa puhemies! Tuolla pohjoisessa matkailu kasvaa en-
nätystahtia jo kolmatta vuotta peräkkäin, ja hyvä kehitys ja usko matkailun kasvuun ovat
saaneet yritykset tekemään monenlaisia laajoja investointeja. Näkisin, että nyt ei missään
tapauksessa saa tulla tämmöisiä kansainvälistä kilpailua heikentäviä tekijöitä. Tämä uhka,
mikä nyt oli tulossa, oli kyllä pienille ohjelmapalveluyrittäjille ja -yrityksille todellinen
peikko, ja hyvä, että se on nyt korjattu. Nimittäin nämä pienet matkailuyritykset tuovat kyl-
lä työtä muille ja tuovat työpaikkoja muualle, kuten juuri taksinkuljettajille tai hotelleille ja
ravintoloille, eli taksinkuljettajathan kuljettavat lentokentältä hotellille, ja sitten tarvitaan
majoitusta ja tarvitaan ruokaa.

Uhkia ja pelkoja on kyllä 1.7. voimaan tulevaan lakiin liittyen, ja on hyvä, että valiokun-
ta on nyt kirjannut, että tätä tulee seurata, miten laki toteutuu. Ja kuten edustaja Maijala sa-
noi, meidän tehtävämmehän on sitten oikoa ja korjata, mikäli laissa on virheitä.

20.59 Eeva-Maria Maijala kesk: Arvoisa puhemies! Sen halusin vielä lisätä tosiaan täs-
sä, että kyllä ainakin Lapissa kuljetusyrittäjät olivat tyytyväisiä siitä, että tämä muutos teh-
dään tässä lakiasiassa, koska eivät kenelläkään riittäisi resurssit siihen, jos taksien pitäisi
alkaa kaikki matkailupuolen lyhyetkin kuljetukset hoitamaan. Siellä ei kerta kaikkiaan ole
minkäänlaisia resursseja eikä rahkeita. Ei ole mitään järkeä alkaa lisäämään työntekijöitä ja
kuljetuskalustoa tämmöisiä toimintoja varten. Kannattavuutta siinä ei sitten ainakaan olisi.
Ja kyllähän nämä kuljetuspalveluyrittäjät ovat olleet oikein tyytyväisiä siitä, että mitä
enemmän meillä on matkailua, sitä enemmän heillä on myös kaikkea muuta kuljetusta.

Näyttää siltä, että kokonaisuudessaan tästä lakimuutoksesta on erittäin paljon hyötyä eri
tahoille. Eli vielä kerran kiitos kaikille.

Yleiskeskustelu päättyi.

Eduskunta hyväksyi hallituksen esitykseen HE 90/2018 vp sisältyvän lakiehdotuksen sisäl-
lön mietinnön mukaisena. Lakiehdotuksen ensimmäinen käsittely päättyi.
5


