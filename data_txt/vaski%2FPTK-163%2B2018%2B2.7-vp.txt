















































DEM4B09.tmp.xml


Pöytäkirjan asiakohta PTK 163/2018 vp
Pöytäkirjan asiakohta 

PTK 163/2018 vp

Täysistunto

Torstai 21.2.2019 klo 16.01—22.46

2.7. Suullinen kysymys EU:n yhteisestä turvapaikkapolitiikasta (Simon Elo sin)
Suullinen kysymys SKT 272/2018 vp

Suullinen kyselytunti

Puhemies Paula Risikko: Vielä yksi kysymys. Edustaja Elo, olkaa hyvä.

Keskustelu

16.54 Simon Elo sin: Arvoisa rouva puhemies! Suomi aloittaa EU:n puheenjohtajamaana
heinäkuussa. Jokainen puheenjohtajamaa voi vaikuttaa omalla kaudellaan siihen, mistä
EU:ssa puhutaan. Tämä hallitus valmistelee seuraavalle hallitukselle EU-puheenjohtaja-
kauden painopisteitä, ja linjasimme eilen uudessa toimenpideohjelmassa, että Eurooppaan
pyrkivien turvapaikan tarpeen arviointia on syytä keskittää Euroopan ulkorajoille. Jos sai-
simme siirrettyä turvapaikkaprosessin Euroopan ulkopuolelle, välttäisimme monet kansal-
lisen tason ongelmat. Italian raja on lähempänä Afrikkaa kuin Suomen raja. EU:n on saa-
tava maahanmuutto hallintaan. Kysynkin asiasta vastaavalta ministeriltä: miten varmistat-
te, että nykyhallituksen yhteisesti sopiman linjan mukaisesti Suomi omalla puheenjohtaja-
kaudellaan ajaa kaikkien EU-maiden turvapaikkahakemusten käsittelyn siirtämistä Euroo-
pan unionin ulkopuolelle?

Puhemies Paula Risikko: Pääministeri Sipilä, ja sen jälkeen vielä ministeri Terho.

16.55 Pääministeri Juha Sipilä (vastauspuheenvuoro): Arvoisa puhemies! Me olemme
yhdessä täällä eduskunnassa linjanneet Suomen puheenjohtajuuskauden prioriteetit. Kii-
toksia kaikille eduskuntaryhmille siitä työstä. Suomen prioriteetteja ovat kasvu eli sisä-
markkinan kehittäminen ja vapaakauppa, turvallisuus, jossa puolustusyhteistyön kehittä-
minen on keskiössä, mutta myöskin nämä maahanmuuttokriisin tulevat ratkaisut automaat-
tisesti siirtyvät Suomen kaudelle, koska Romanian kaudella niihin ei tulla löytämään rat-
kaisuja, ja se kolmas prioriteetti on ilmastonmuutos ja sen vastainen työ. Näitä kolmea ai-
hetta viemme sitten kokonaisuutena eteenpäin. Viimeksi tällä viikolla olen keskustellut sii-
tä usean pääministerin kanssa.

16.56 Eurooppa-, kulttuuri- ja urheiluministeri Sampo Terho (vastauspuheenvuoro): 

Arvoisa puhemies! Myös minä eurooppaministerin ominaisuudessa olen käynyt näitä kes-
kusteluja kollegojeni kanssa, viimeksi tällä viikolla, siitä, mitä odotuksia muilla EU-mail-
la on tälle Suomen puheenjohtajakaudelle, ja kyllä yksi keskeisimpiä on maahanmuuton
hallintaan saaminen. Ympäri Eurooppaa on jo nähty tietysti kansallisissa vaaleissa, että
 Tarkistettu
4.0



Pöytäkirjan asiakohta PTK 163/2018 vp
tämä kysymys on tunnustettu ja nähty erittäin ratkaisevaksi kaikkialla, ja myös niin sano-
tusti Suomea henkisesti lähellä olevat maat ovat huomanneet tämän sekä sisäpolitiikas-
saan että Eurooppa-politiikassaan, ja korkeita toiveita asetetaan meille nyt myös käytävä-
keskusteluissa, että Suomen puheenjohtajakausi olisi tuottelias paitsi yleisesti muun muas-
sa rahoituskehyksen osalta myös erityisesti tässä maahanmuuttokysymyksessä, joka on to-
della koko EU:n kohtalon ja yhtenäisyyden ja meidän sisäisen liikkuvuuden vapauden säi-
lymisen kannalta aivan keskeinen kysymys.

16.57 Simon Elo sin (vastauspuheenvuoro): Arvoisa rouva puhemies! Kiitän pääministe-
riä ja eurooppaministeriä vastauksista.

Totuus on tosiaan, että jos saisimme siirrettyä tämän käsittelyn Euroopan ulkopuolelle,
niin säästäisimme monia sellaisia ongelmia, jotka tällä hetkellä liittyvät kansalliseen tur-
vapaikkapolitiikkaan. Otan kolme esimerkkiä: laiton maassa oleskelu loppuisi, oikeuslai-
tos ei joutuisi käsittelemään valituksia kielteisistä päätöksistä, ja pakkopalautuksia ei tar-
vittaisi, kun emme ottaisi maahan ihmisiä, joiden palauttaminen lähtömaahan on suojelun
tarpeen päätyttyä usein tällä hetkellä mahdotonta. Näin ollen nimenomaan se EU-tason rat-
kaisu on väline siihen, että ehkäistään sellainen tilanne, mikä Euroopassa tapahtui vuonna
2015 siirtolaiskriisin osalta. 

Kysyn vielä pääministeriltä liittyen tähän: katsotteko, että seuraavalla hallituksella on
meidän valmistelumme jälkeen riittävät eväät puheenjohtajakaudella ajaa sitä linjaa, min-
kä mainitsitte, eli maahanmuuton saamista hallintaan Euroopan tasolla?

16.58 Pääministeri Juha Sipilä (vastauspuheenvuoro): Arvoisa puhemies! Tämä on yksi
keskeisistä asioista myöskin Suomen puheenjohtajuuskaudella, niin kuin on ollut monta
kautta tässä edellä. Meillä on hyvää käytännön kokemusta siitä, kun tehdään UNHCR:n,
YK:n pakolaisjärjestön, kanssa yhteistyötä, jossa leirillä lähempänä kriisialueita tehdään
juuri nämä mainitsemanne turvaselvitykset ja voidaan myöskin valita lapsiperheitä, van-
huksia, niitä, jotka eivät tämmöistä pitkää, läpi Euroopan kulkevaa vaellusreittiä edes kes-
täisi. On ehdottomasti kestävämpi tapa käsitellä asiat esimerkiksi UNHCR:n leireillä yh-
teistyössä heidän kanssaan ja sitten ottaa sieltä kiintiöpakolaisjärjestelmän kautta niitä
kaikkein heikoimmassa asemassa olevia ihmisiä.

Kysymyksen käsittely päättyi.

Kyselytunti päättyi.
2


