















































DEMC757.tmp.xml


Pöytäkirjan asiakohta PTK 137/2018 vp
Pöytäkirjan asiakohta 

PTK 137/2018 vp

Täysistunto

Tiistai 8.1.2019 klo 14.00—18.02

2. Hallituksen esitys eduskunnalle laiksi työeläkevakuutusyhtiöistä annetun lain muuttami-
sesta ja eräiksi siihen liittyviksi laeiksi

Hallituksen esitys HE 313/2018 vp

Lähetekeskustelu

Puhemies Paula Risikko: Lähetekeskustelua varten esitellään päiväjärjestyksen 2. asia.
Puhemiesneuvosto ehdottaa, että asia lähetetään talousvaliokuntaan.

Lähetekeskusteluun varataan enintään 30 minuuttia. Asian käsittelyssä noudatetaan ai-
kataulutettujen asioiden osalta sovittuja menettelytapoja.

Keskustelu

14.01 Sosiaali- ja terveysministeri Pirkko Mattila (esittelypuheenvuoro): Arvoisa rou-
va puhemies! Käsittelyssä on hallituksen esitys laiksi työeläkevakuutusyhtiöistä annetun
lain muuttamisesta ja eräiksi siihen liittyviksi laeiksi. [Hälinää — Puhemies koputtaa] Esi-
tyksen tavoitteena on selventää, mitä institutionaalisten sijoittajien on julkisesti kerrottava
siitä, miten ne käyttävät osakkeisiin perustuvia oikeuksia omistamissaan yrityksissä. Hal-
litus esittää, että myös lakisääteistä työeläkevakuuttamista harjoittavien eläkelaitosten
omistajaohjauksen periaatteita koskevia säännöksiä selkiytetään ja täydennetään nykyises-
tä.

Työeläkelaitosten omistajaohjauksen periaatteista ei ole säädetty kovinkaan kattavasti
voimassa olevassa lainsäädännössä, vaan omistajaohjauksen periaatteiden laatiminen on
jätetty pitkälti työeläkelaitoksille itselleen. Hallituksen esityksessä ehdotetaan työeläkelai-
toksille riittävän kattavia ja yhtenäisiä säännöksiä. Kaikilla työeläkelaitoksilla olisi esityk-
sen mukaan oltava vähintään yleisluontoiset omistajaohjauksen periaatteet. Lisäksi jos
työeläkelaitos sijoittaa sellaisten kohdeyhteisöjen osakkeisiin, jotka ovat kaupankäynnin
kohteena säännellyllä markkinalla Eta-valtiossa, työeläkelaitoksen olisi omistajaohjauk-
sen periaatteissa kerrottava tarkempia tietoja. [Hälinää — Puhemies koputtaa] Omistaja-
ohjauksen periaatteet olisi julkistettava maksutta työeläkelaitoksen internetsivuilla. Eläke-
säätiöille ja -kassoille sallittaisiin lisäksi muu vastaava julkistamistapa.

Tällä hallituksen esityksellä on asiallinen yhteys toiseen, samanaikaisesti annettuun la-
kiehdotukseen HE 305/2018 vp, joka liittyy Euroopan unionissa hyväksytyn osakkeen-
omistajien oikeuksista annetun muutosdirektiivin täytäntöönpanoon. Siksi työeläkevakuu-
tusyhtiöistä annettuun lakiin ehdotetaan myös eräitä lähipiiritoimia ja johdon palkitsemis-
ta sekä niistä päättämistä koskevia lähinnä teknisluontoisia tarkennuksia, jotka ovat tar-
peellisia muihin lakeihin, vakuutusyhtiölakiin ja osakeyhtiölakiin, ehdotettujen muutosten
johdosta.
 Tarkistettu
4.0



Pöytäkirjan asiakohta PTK 137/2018 vp
14.03 Heli Järvinen vihr: Arvoisa puhemies! On hyvä, että työeläkelaitosten pelisääntö-
jä selkeytetään. Puhumme kuitenkin lähes 200 miljardin euron... [Hälinää — Puhemies ko-
puttaa] Puhumme lähes 200 miljardin euron kansallisomaisuudesta, joka on erinomaisen
tärkeä osa meidän eläkejärjestelmämme kestävyyttä ja kantavuutta tulevaisuuteen. Tästä
samasta syystä tässä salissa pitäisi käydä keskustelua lähiaikoina myös siitä, miten aiom-
me turvata etenkin julkisen puolen eläkkeet maailman muuttuessa. 

Meillä on julkisella puolella paljon pitkäikäisiä naisia, joista aiheutuvat eläkemenot ovat
suuria. Samoin siellä on paljon erityisalojen, kuten sotilaiden ja palomiesten, alemmista
eläkei’istä johtuvia kuluja. Meidän on ratkaistava niiden kohtalo jatkossa, etenkin tässä ti-
lanteessa, jossa jo nyt terveyspuolen henkilökuntaa on isossa määrin siirtynyt yksityiselle
puolelle, ja riippumatta siitä, saammeko sote-uudistuksen aikaan vai emme, sama suunta-
us tulee jatkumaan. 

Tätä kiireellisyyttä kuvaa hyvin sekin, että mitä pitemmälle tätä päätöstä rukkaamme ja
pitkitämme, sitä kalliimmaksi se yhteiskunnalle tulee. Eli meidän on viimeistään hallitus-
neuvotteluissa tehtävä esityksiä ja ratkaisuja tulevaisuuden suuntaviivoista, miten saamme
turvattua myös julkisen alan eläkkeet tulevaisuudessa, mikä lienee vahva yhteinen tahtoti-
lamme koko tässä salissa.

14.05 Sari Sarkomaa kok: Arvoisa rouva puhemies! Tämä lakiesitys on tervetullut ja
osoittaa sen, että hallitus tekee loppuun asti työtä, niin kuin eduskuntakin. Työeläkejärjes-
telmän toimivuuden tärkein turva on se, että Suomeen syntyy uusia työpaikkoja ja jokai-
nen työkykyinen myöskin pääsee työhön. 

Tämän hallituksen esityksen tavoitteena on todellakin lisätä lakisääteisen työeläketur-
van toimeenpanosta huolehtivien työeläkelaitosten toiminnan läpinäkyvyyttä ja avoimuut-
ta, raportoinnin oikea-aikaisuutta ja julkista luotettavuutta. Ja jotta nämä tavoitteet, todella
tärkeät tavoitteet, toteutuvat — kiitos ministeri Mattilalle, että tämä esitys todellakin edus-
kuntaan tulee — niin meidän on todellakin säädettävä uusia tarkentavia säädöksiä omista-
jaohjauksen periaatteista ja ulottaa myöskin säätely työeläkevakuutusyhtiöiden ja Kevan
lisäksi myös muihin työeläkelaitoksiin sekä valtion eläkerahastoihin. 

Arvoisa puhemies! Haluan tässä lähetekeskustelussa vielä todeta, että todellakin nykyis-
tä avoimempi omistajaohjaus vahvistaa osakkeenomistajan ja sijoituskohteena olevan yh-
tiön suhdetta ja parantaa myös yleistä sijoitussuojaa. Ja pidän erittäin hyvänä sitä, että
omistajaohjauksen periaatteet ulotetaan myös niille työeläkelaitoksille, joita velvoitteet ei-
vät tällä hetkellä todellakaan koske, ja tämä tuo todellakin sijoitustoimintaan ja markki-
noille tasapuolisemmat toiminta- ja kilpailuedellytykset. Ja lopuksi vielä totean, että tuo ta-
sapuolinen toimintaympäristö edistää rahoitusmarkkinoiden vakautta ja ennakoitavuutta ja
lisää myöskin sijoittajan suojaa. 

Eli pidän tätä esitystä hyvänä, mutta on tärkeää, että talousvaliokunta tämän tarkasti käy
läpi. 

14.07 Arja Juvonen ps: Arvoisa rouva puhemies! Selailin tätä täältä asian valmisteluo-
siosta. Se on yleensä hyvä tapa ottaa kantaa myös siihen, millä tavalla asiaan perehtyneet
tahot ovat asiaa kommentoineet. Huomasin, että täällä mainitaan, että esitysluonnos on
lausuntokierroksen yhteydessä lähetetty valtioneuvoston kanslian yhteydessä toimivalle
lainsäädännön arviointineuvostolle, mutta se ei ole kuitenkaan antanut esityksestä lausun-
2



Pöytäkirjan asiakohta PTK 137/2018 vp
toaan. Mielestäni täällä eduskunnassa on ollut hyvin usein lakiesityksiä, joista on keskus-
teltu, onko lainvalmistelu ollut asiantuntevaa ja oikeaa ja hyvää. 

Kysyisinkin teiltä, ministeri, onko tässä lakiesityksessä mielestänne vielä mitään sellais-
ta korjattavaa ja minkä takia esimerkiksi lainsäädännön arviointineuvosto ei ole nyt tästä
antanut lausuntoaan. Vaikutusten arviointihan on hyvin tärkeää ja kuuluu muun muassa ar-
viointoneuvoston toimenkuvaan. Onko tässä jotakin sellaista? Muun muassa täältä Vas-
taan tai varauksellinen -osiosta löytyy huomioita tähän käsitteillä olevaan lakiin. 

14.08 Antero Laukkanen kd: Arvoisa rouva puhemies! Täällä edustaja Järvinen oli huo-
lissaan eläkkeiden kohdentumisesta. Kyllä nostaisin tähän myös tämän tulevien sukupol-
vien eläkkeiden tason, sen, miten turvataan nuorten eläkkeiden taso, nykyisten nuorten,
jotka pohtivat, mahtavatko he saada eläkettä ollenkaan. 

Itse tähän asiaan: Tämä säännösten tarkistaminen on mitä tervetullein asia, ja se yhte-
näistää. Niin kuin täällä edustaja Sarkomaa totesi, tämä on erittäin hyvä esitys ja tuo sen
tarvittavan uudistuksen ja jatkaa tätä hallituksen sujuvoittamis- ja selkeyttämislinjaa ja on
siinä mielessä tervetullut.

14.09 Sari Essayah kd: Arvoisa rouva puhemies! Niin kuin täällä kollegat edellä ovat to-
denneet, työeläkevarojen huolellinen ja pitkäjänteinen hoitaminen on koko kansakunnan
etu. Ja totta kai on tärkeää, että sijoitusstrategiat ja omistajaohjauksen periaatteet ovat avoi-
met ja läpinäkyvät. 

Tässä samassa yhteydessä keskustelu on paikallaan toki myöskin siitä, millä tavalla tänä
päivänä voidaan huolehtia siitä, että tulevaisuuden eläkevarat ovat kestävällä pohjalla. Ja
silloin puhutaan siitä, miten me voimme varmistaa, että meillä syntyvyys on kasvussa, ja
siitä, millä tavalla me voimme varmistaa sen, että ne nuoret, jotka ovat työelämässä tai
työikäisiä, sinne työelämään todellakin sitten pääsevät siirtymään ja ettei tapahdu sitä, mitä
tänä päivänä valitettavan usein on, että meillä suuri joukko nuoria syrjäytyy kokonaan, ja
meillä näitten nuorien työkyvyttömyyseläkkeiden määrä, joissa usein on taustalla mielen-
terveysongelmia, on valitettavasti ollut kasvussa. Ja nämä ovat niitä asioita, joihin tuom-
moisen työeläkejärjestelmän sisällä on syytä kiinnittää huomiota. 

On ollut paljon keskustelua myös siitä, että ihan viime aikoina myös työkyvyttömyy-
seläkehakemusten määrä on kasvanut, ja on esitetty jopa arvioita, että esimerkiksi aktiivi-
mallilla olisi saattanut olla jotakin taustaa tämän työkyvyttömyyseläkkeiden hakemusten
määrän kasvussa. En tiedä, pystyykö ministeri tähän asiaan kommentoimaan tässä yhtey-
dessä, mutta tämä on asia, mikä olisi varmaan syytä selvittää. Työeläkeyhtiöiden johto on
esittänyt muun muassa huolestuneisuutta siitä, miten nyt näiden työkyvyttömyyseläkkei-
den määrä ja niiden hakemusten määrä on yhtäkkiä pompsahtanut ylöspäin. 

Kaiken kaikkiaan tämä lakiesitys on varmasti sellainen, joka on paikallaan ja on entises-
tään vahvistamassa omistajaohjauksen periaatteitten, voisiko sanoa, johdonmukaisuutta ja
pitkäjänteisyyttä.

14.11 Toimi Kankaanniemi ps: Arvoisa rouva puhemies! Työeläkerahastoissa oli viime
vuoden kesäkuun lopussa 202 miljardia pääomia, ja se on tietysti erittäin merkittävä sum-
ma kansantaloudessa. Eläkkeitä maksetaan noin 15 miljardia euroa ja saman verran kerä-
tään eläkemaksuilla näihin rahastoihin vuosittain tuloja. Tämä tulovirta on siis tavallaan lä-
pijuoksu näillä luvuilla — se, mitä tulee, menee — ja silloin avainkysymys on, miten tämä
3



Pöytäkirjan asiakohta PTK 137/2018 vp
pääoma, joka on kerätty menneinä aikoina työssä olleilta ja nykyisin työssä olevilta, saa-
daan tuottamaan edelleen jatkossakin niin hyvin kuin se on nyt tuottanut. 

Tarkistin, että vuoden 2010 lopussa eläkerahastoissa oli yhteensä 136 miljardia euroa, ja
nyt siis 202 miljardia, kahdeksan vuotta myöhemmin. Se tekee noin 8 miljardia per vuosi
kasvua, sijoitustuottoja, rahastoihin — se on valtava summa — ja tämän varassa meidän
tuleva eläkepolitiikkamme tietysti pitkälti on. Emme varmaan voi lähteä siitä, että eläkkei-
tä leikattaisiin — ainakaan perussuomalaiset eivät siihen ole sinänsä valmiita, vaikka elä-
kekatto sinänsä voisi olla paikallaan meilläkin — mutta ei myöskään voida eläkemaksuja
korottaa hallitsemattomasti, vaan täytyy toimia pitkäjänteisesti, jotta myös ne turvaavat
osaltaan työllisyyttä ja elinkeinoelämän toimintamahdollisuuksia. 

Tämä, että eläkevarat sijoitetaan edelleen tuottavasti ja turvaavasti, on tärkeä tehtävä
sekä eläkeyhtiöille että valvovalle viranomaiselle, ja toivon, että tämä lainsäädäntö vahvis-
taa ja edistää tätä.

Toisaalta vielä nostan esille sen, että noin puolet eläkevaroista on sijoitettu ulkomaille ja
toinen puoli, suurin piirtein, kotimaahan. Olen itse pohtinut sitä, voitaisiinko päästä siihen,
että eläkevaroja hyödynnettäisiin koko kansantalouden kannalta esimerkiksi niin, että so-
pivalla tavalla niitä voitaisiin käyttää perusinfran parantamiseen eli esimerkiksi suuriin lii-
kennehankkeisiin. Niistä ei saada ihan sellaista suoraa tuottoa kuin saadaan sijoituksista ul-
komailta, mutta niistä saadaan kansantaloudelle hyötyä, ja työllisyyden paranemisen kaut-
ta voisi tulla jopa parempi tuotto.

14.14 Sari Tanus kd: Arvoisa rouva puhemies! Tämä hallituksen esitys on varmasti oi-
kein hyvä, ja on hyvä tarkemmin katsoa näitä työeläkevakuutusyhtiöihin liittyviä asioita
niin omistajaohjauksen kuin julkisuuden kuin sijoittamisenkin näkökulmasta. 

Meillähän ovat työeläkevakuutusrahastot todella kasvaneet merkittävästi, ja paitsi että
meidän täytyy todellakin huolehtia tulevien eläkeläisten eläkkeistä, niin meidän tulisi kä-
sittääkseni huolehtia paljon paremmin myös nykyisten eläkeläisten eläkkeistä, varsinkin
siitä suuresta eläkeläisten joukosta, joka tämän päivän hyvinvointivaltiossa elää eläkeläis-
köyhyydessä. Meillä on todella merkittävä määrä eläkeläisiä, joiden päivittäinen toimeen-
tulo on hyvin veitsenterällä.

Ja aivan niin kuin edellinen puhuja nosti esiin, itsekin olisin halunnut nostattaa esiin
myös sen, mihinkä näitä valtavia eläkerahastoja sijoitetaan. Meillähän suurin osa eläkeva-
roista on tällä hetkellä sijoitettu ulkomaille ja hyödyntää siellä, ja olen tässä salissa jo aiem-
min lausumissani nostanut esiin sitä, voisiko aloittaa neuvotteluja siitä, että sijoitettaisiin
kotimaahan isompi osa näistä rahastoista, jotka hyödyttäisivät kotimaan markkinoita ja ko-
timaan eläkeläisiä — esimerkiksi joihinkin sellaisiin sijoituskohteisiin, jotka todella hel-
pottaisivat myös tämän päivän eläkeläisten jokapäiväistä toimeentuloa. Meillä on monia
eri vaihtoehtoja. Ajattelisin, että kun tätä esitystä tarkastellaan ja sitä, kuinka tulevaisuu-
dessa käytetään työeläkevakuutusyhtiöiden varoja, niin meillä olisi huomattavasti laajem-
pi skaala käytettävissämme sijoitusmahdollisuuksia ja nimenomaan mahdollisuuksia si-
joittaa myös kotimaahan sillä tavalla, että se hyödyttäisi meitä kaikkia ja tietysti ennen
muuta nykyisiä ja myös tulevia eläkeläisiä.

14.16 Hannu Hoskonen kesk: Arvoisa rouva puhemies! Aivan hyvää keskustelua. Eläke-
varoista kun puhutaan, niin on syytä muistaa se, että niitä kerätään työnantajilta ja työnte-
kijöiltä suurin piirtein yhtä paljon ja ne on lain mukaan sijoitettava tuottavasti ja turvaavas-
4



Pöytäkirjan asiakohta PTK 137/2018 vp
ti. Mutta niiden rahojen kannalta tulevaisuudessa yhä tärkeämpää on se, että mahdollisim-
man moni suomalainen käy töissä ja suorittaa näitä maksuja siinä samalla, koska järjestel-
män kestävyyden kannalta massatyöttömyys olisi todella haitallista, todella vahingollista.
Tämän takia toivon, että kun tämän hallituksen hyvät työt ovat aiheuttaneet sen, että työl-
lisyysaste on noussut nyt 72:een, vaikka kaksi vuotta sitten tässä salissa naurettiin aivan
avoimesti sille, että mahdoton tehtävä — no, nyt se on toteutunut — niin seuraavan halli-
tuksen tavoite, jonka pitää olla hallitusohjelmassa merkittynä, on se, että työllisyysaste
saavuttaa esitetyn tavoitteen, 75 prosenttia, mihin muun muassa pääministeri Sipilä on mo-
nesti viitannut.

Toivonkin, että eduskunta paneutuu tähän vakavaan haasteeseen tulevana vaalikautena
yhä tiiviimmin, koska jos haluamme kestävää eläkejärjestelmää tässä maassa ylläpitää,
niin se tarkoittaa, että myös työllisyysasteen on noustava entisestään korkeammalle ja
mahdollisimman monen suomalaisen on alettava hankkia omaa eläketurvaansa jo nuore-
na, koska se on ainoa kestävä tie, jolla hän saa itselleen hyvän eläkkeen ja saa pidettyä tä-
män kansakunnan maksukyvyn hyvällä tasolla.

Ja kuten edustaja Toimi Kankaanniemi omassa puheenvuorossaan sanoi, niin olisi aivan
toivottavaa, että eläkeyhtiöt sijoittaisivat tällaisiin pitkäkestoisiin investointeihin kuten
runkoverkkoteihin ja -ratoihin tai muihin tällaisiin hankkeisiin. Niiden tuotto ei varmaan-
kaan ole kaikkein parhain mutta riskikin on aika pieni, ja sitä paitsi se toimisi kansakunnan
hyväksi koko ajan, ja siksi toivon, että tähän kiinnitetään jatkossa yhä enemmän huomiota.

14.18 Olavi Ala-Nissilä kesk: Arvoisa puhemies! Edustaja Hoskonen tässä puhui hyvin.
Voin yhtyä hänen ajatuksiinsa. Todellakin eläkeyhtiöissä on hyvin mittavat rahastot hal-
linnoitavana, ja on välttämätöntä, että siihen käytetään osaamista ja hyvää hallintoa kaikil-
ta osin. Meillä ehkä eläkeyhtiöiden hallinto poikkeaa muista maista sikäli, että meillä on
myöskin etujärjestöillä keskeinen rooli siellä hallinnossa. Ei taida missään muualla maail-
massa olla tällaista järjestelmää. Mutta tässäkin järjestelmässä pitää huolehtia siitä, että se
osaaminen yhtiön hallinnossa on nimenomaan riittävä ja hyvä.

Mitä tulee edustaja Kankaanniemen näkemykseen, joka vähän liippaa tätä ja liittyy mah-
dolliseen työeläkevarojen käyttöön, esimerkiksi kannattaviin liikenneinvestointeihin, niin
me tiedämme, että Suomessa on kannattavia liikenneinvestointeja, joihin sijoittaminen on
kannattavaa ja jotka täyttävät myöskin ne kovat kriteerit, joita eläkeyhtiöt vaativat. Ja tässä
suhteessa valtiovarainministeriön pitää liikkua nyt. Me emme ole tällä vaalikaudella pääs-
seet riittävästi liikenneinfran uusien välineiden rakentamisessa liikkeelle. Sanoisin, että
valtiovarainministeriön virkamiehet ovat vähän patavanhoillisia tässä suhteessa. Nyt pitää
päästä liikkeelle, ja työeläkeyhtiöt ovat tässä yksi mahdollisuus.

14.19 Heli Järvinen vihr: Arvoisa puhemies! Tämän esityksen mukaan kaikilla työeläke-
laitoksilla tulee olla vähintään yleisluontoiset omistajaohjauksen periaatteet, joissa kerro-
taan muun muassa sijoitusstrategian ja omistajaohjauksen periaatteiden välisestä liitynnäs-
tä. Ja hyvä niin, kun muistetaan se, että työeläkejärjestelmämme varat ovat todellakin tällä
hetkellä reilut 200 miljardia, ja kun muistetaan se, että varojen kasvu ei perustu enää sii-
hen, että työeläkejärjestelmän tulot olisivat sinänsä suuremmat kuin menot, vaan eläkeva-
rojen tuottoon. Valitettavasti työeläkejärjestelmän menot ovat ylittäneet jo useana vuonna
peräkkäin tulojen määrän. Eli on ehdottoman tärkeää, että saamme sijoituksissa olevat va-
5



Pöytäkirjan asiakohta PTK 137/2018 vp
rat, reilut 200 miljardia, tuottamaan hyvin, koska niiden avulla voimme turvata eläkkeet
laajamittaisesti kaikille suomalaisille ja myös tuleville eläkkeensaajille.

Aina joskus kuulee puhetta siitä, miksi kannattaa pitää näin suurta eläkerahastovaran-
toa. Kannattaa muistaa, että maailman ehkä kaikkein kestävimpänä eläkejärjestelmänä pi-
detään Hollannin eläkejärjestelmää ja siellä nämä varannot ovat seitsenkertaiset Suomeen
verrattuna. Eli siellä varastossa ja sijoituksissa on noin 1 400 miljardia euroa. Ja siitä huo-
limatta Hollannissakin keskustellaan eläkejärjestelmän kestävyyden haasteista ja ongel-
mista. Nämä reilut 200 miljardia tulevat olemaan tulevien suomalaisten turva.

14.21 Leena Meri ps: Arvoisa puhemies, hyvää uutta vuotta puhemiehelle ja ministeril-
le! Kun lähdetään usein siitä, että näin se on ja näin se on aina oleva, ja kun tuossa edustaja
Kankaanniemi, kuten muutama muukin, toi esille sitä, miten tätä eläkeyhtiöiden varalli-
suutta voisi enemmän panostaa suomalaiseen infraan ja suomalaisiin yrityksiin ja suoma-
laisiin sijoitusinstrumentteihin, niin olisin kysynyt sellaisesta ajatuksesta, onko hallituksen
puolella mietitty mitään tällaisia keinoja. Oikeastaan monesti tuntuu, että lähdetään vain
siitä, että näin se on ja nyt olemme kansainvälisillä markkinoilla, mutta meillä on paljon
fiksuja ihmisiä Suomessa, ja he voisivat lyödä päänsä yhteen, minkälaisia erilaisia kannus-
timia saisimme, että saisimme tänne Suomeen myös pääomaa.

Nyt kun on vaalit tulossa, puhutaan paljon siitä, kuka lupaa kenellekin eniten satasia, ja
on ollut hienoa, että takuueläkettä on nostettu, mutta meillä on just nämä työeläkkeellä ole-
vat ihmiset, jotka erityisesti meihin perussuomalaisiin ovat yhteydessä ja valittelevat sitä,
että ovat tehneet pitkän työuran ja siitä huolimatta se eläke on jäänyt kovin pieneksi. Tämä
indeksileikkuri on ollut vuosia jo käytössä, ja heistä tuntuu todella epäoikeudenmukaisel-
ta, ettei saa juurikaan paljon enempää rahaa käteensä kuin mitä on takuueläke, vaikka on
tehnyt pitkän työuran. On hyvä muistaa, että silloin aikoinaan oli myös niin, että meni
monta vuotta täysi-ikäisyyden jälkeen, kunnes eläkettä alkoi karttumaan, ja itsekin olen
vielä sitä ikäluokkaa, vuonna 68 syntynyt, että tein vuosia töitä ja maksoin kyllä näitä mak-
suja mutta se ei eläkekertymää ole kartuttanut. Nämä ihmiset ovat monet aloittaneet 15-
vuotiaana työt tekemällä töitä ja opiskelemalla siinä ohessa, ja kyllä se tietysti heille on iso
asia. 

Perussuomalaiset ovat muutaman kerran esittäneet semmoistakin ajatusta, että työeläk-
keistä voitaisiin katsoa joku tietty tuloluokka, jonka indeksijäädytystä voitaisiin höllentää,
niin että se ei kohdistuisi kaikkiin, ja tuossa edustaja Huhtasaaren kanssa kerran tavattiin
työeläkelaitoksen ihmisiä, ja he sanoivat, ettei sitä koskaan ole laskettu. Kun täällä oli tämä
edustaja Kiljusen kansalaisaloite käsittelyssä, me toivoimme, että valiokunta olisi silloin
käsittelyssä tätä edes vähän harkinnut ja laskenut, mutta siihen ei tullut mitään vastausta, ja
se tuli saliin sitten vain joko—tai-äänestyksenä. 

Meidän pitäisi ihan oikeasti pystyä vastaamaan näille ihmisille jossain vaiheessa jota-
kin. Täällä on vain sitä satasen huutokauppaa nyt, mutta kyllä tämä työeläkeasia pitää rat-
kaista, ja se ei ihmisille mene ymmärrykseen, että on miljardikaupalla rahaa jossakin ja he
kitkuttavat vuodesta toiseen samoilla rahoilla — ottaen huomioon, että muun muassa asu-
minen kallistuu aivan jatkuvasti. Viimeisimpänä uutisoinnissa on ollut kiinteistöverojen
nousu. 

Kysyisin ministeriltä: onko tässä mitään harkittu näiden asioiden perään?
6



Pöytäkirjan asiakohta PTK 137/2018 vp
Puhemies Paula Risikko: Seuraavaksi täällä on nyt viisi puheenvuoroa, ja meillä loppuu
aika tuossa puolelta. Elikkä nämä otetaan, ja sitten ministeri vastaa, ja sen jälkeen sitten
myöhemmin iltapäivällä jatketaan. Otetaan nämä nyt, ketkä nyt ovat tässä. Elomaa on vii-
meisenä puheenvuoronpitäjänä, ja sen jälkeen ministeri, ja sen jälkeen mennään seuraa-
vaan asiaan listalla. 

14.24 Antero Laukkanen kd: Arvoisa rouva puhemies! Eläkerahastot ja erityisesti nii-
den suuruus herättävät tietysti paljon keskusteluja ja intohimojakin, miten niitä tulisi käyt-
tää, ja tämä keskusteluhan ajoittain on kyllä minusta tärkeä. Erityisesti eläkerahastojen tuo-
ton vaikka osittaisenkin sijoittamisen suhteen pitäisin tärkeänä, että voisimme pohtia, voi-
siko niitä käyttää esimerkiksi kasvuyrityksiin, luovaan talouteen ja yritysten kansainvälis-
tymiseen enemmän, koska sellainen sijoittaminen, joka tuottaisi työtä kotimaahan välittö-
mästi, olisi hyödyllistä ja saattaisi jopa tarjota isomman tuoton kuin niissä rahastoissa, mis-
sä ne tällä hetkellä ovat. Eli en puhu pääoman purkamisesta, vaan erityisesti tästä tuoton
osittaisesta sijoittamisesta. Toivonkin, että tulevaan hallitusohjelmaan tehtäisiin kirjaus
tästä, että tarkastellaan eläkerahastojen parempaa käyttöä niin, että se tuottaisi työtä koti-
maahan.

14.25 Juhana Vartiainen kok: Arvoisa puhemies! Tämä lakiehdotus on lähinnä hieno-
säätöä vuonna 2015 tehdyn eläkeuudistuksen jälkeen. 

Mutta kun täällä nyt otetaan esille eläkevakuutuksen yleisiä asioita, niin sanon pari sa-
naa täällä esitetyistä toiveista siitä, että eläkeyhtiöiden varoja käytettäisiin enemmän koti-
maan investointeihin. Tällainen toive tulee usein esille, mutta sitä arvioitaessa pitää muis-
taa kaksi hyvän taloudenpidon tosiasiaa:

Ensimmäinen on se, että pieni kansakunta tekee erittäin järkevästi, kun ei pane munia
yhteen koriin. On erittäin järkevää, että työeläkevarallisuutemme on maailmalla eikä ole
riippuvainen niistä samoista taloussokeista ja -suhdanteista kuin Suomi, jossa eläkkeensaa-
jat ovat. 

Toinen näkökohta on se, että pieni, avoin, integroitunut, Suomen kaltainen euromaa ei
enää ole pääomaköyhä. Olemme osa kansainvälisiä pääomamarkkinoita ja työllisyytem-
me kasvua ei rajoita se, että meiltä puuttuisi pääomaa ja investointeja, vaan se, miten saam-
me omat voimavaramme käyttöön ja eritoten työmarkkinoita uudistamalla lisää työllisiä.
Työllisyyden kasvua rajoittavat työvoiman määrä ja työmarkkinoidemme rakenneongel-
mat, ei investointien määrä, emmekä saa lisää hyvinvointia pakottamalla eläkeyhtiöitä ko-
timaan sijoituksiin. Sitä vastoin vaarannamme näin toimimalla tulevat eläkkeet, koska täl-
löin eläkevarojen tuotto alenee. Siksi pitää suhtautua kriittisesti tässä salissa ehkä vaalien
allakin ilmeneviin toiveisiin siitä, että eläkevaroja alettaisiin jakaa tämän salin mielestä
mieluisiin tarkoituksiin. Parhaiten turvataan tulevat eläkkeet jatkamalla sitä, että sijoitta-
malla näitä varoja maailmalle saadaan niille paras mahdollinen tuotto. — Kiitos. 

14.27 Sari Tanus kd: Arvoisa rouva puhemies! Aivan niin kuin edustaja Vartiainen sa-
noi, niin varmasti tästä valtavasta 200:n tai yli 200 miljardin euron potista tarvitsee sijoit-
taa ulkomaille, mutta se on kyllä niin suuri potti, että jos siitä vaikka hiemankin suurempi
sijoitettaisiin Suomeen, niin kuin edellä on ollut puhetta, niin se lisäisi kyllä meillä myös
hyvinvointia ja tuottaisi myös rahastoihin lisää varoja. On sanottu, että eläkevarat on sijoi-
tettava mahdollisimman tuottavasti, mutta ajattelen tässä kyllä niin, että on kapeakatseista
7



Pöytäkirjan asiakohta PTK 137/2018 vp
ajatella, että ajatellaan vain ja ainoastaan sataprosenttisesti euroja. Kyllä näkisin, että voi-
taisiin ajatella, että näin suuresta rahapotista osa, ainakin pieni siivu, sijoitettaisiin sellai-
siin kohteisiin, mitkä lisäävät terveyttä ja hyvinvointia ja nimenomaan ikäihmisten terveyt-
tä ja hyvinvointia, ja sillä tavoin ajattelisimme sen mahdollisimman tuottavan kohteen vä-
hän laajemmin kuin vain pelkkinä euromäärinä. Myös ministeriössä työskennelleet vakuu-
tusalan asiantuntijat ovat aiemmin sanoneet moneen kertaan ja myös aiemmin valiokun-
nassa lausuessaan, että on arveltu, että eläkevaroiksi olisi riittänyt ja riittäisi 90 miljardia
euroa. Nyt siellä on yli 200 miljardia euroa. 

Tokihan tulevien sukupolvien eläkeasioihin, eläkkeelläolotilanteeseen ja siihen, minkä-
laiseksi se muodostuu ja minkälaiseksi tulevat eläkevarannot muodostuvat, vaikuttaa
oleellisesti se, onko meidän nuoremmalle sukupolvelle töitä. Kaikkien pitää saada töitä, ja
sieltä niitä verovaroja kertyy, mutta tähän liittyen minusta on tärkeää nostaa esiin myös se,
minkälainen meidän työmarkkina on jo tällä hetkellä ja kuinka valtavan nopeassa muutok-
sessa meidän työmarkkinat ovat. 

Tässä vaiheessa nostaisin esiin meidän alustatalouden. Meillä enemmän ja enemmän
työt siirtyvät sinne alustoille, ja on arveltu, että jo nykyisin tässä vaiheessa noin 160 mil-
joonaa euroa verovaroja jää keräämättä nimenomaan siitä työstä, mitä tehdään siellä alus-
toilla, ja on arveltu, että vuoteen 2025 mennessä kokonaistaloudesta alustatalous muodos-
taisi noin 25—50 prosenttia, ja sillä tavoin on hyvin suuri riski, että tulee verovaje eli jää
kertymättä veroja, keräämättä veroja jopa 1—2 miljardia vuodessa. Nämä tulokset, nämä
luvut, joita nyt sanon, ovat nimenomaan Verohallinnon arvioita. Verohallinto on arvioi-
nut, että — ja myös kyselyjen mukaan — heistä, jotka toimivat tuolla alustoilla, uskolli-
sesti vain ehkä noin 44 prosenttia hoitaa hyvin veroasiansa, eli 1—2 miljardin verokerty-
män vaje [Puhemies koputtaa] uhkaa olla, ja siinä mielessä [Puhemies koputtaa] näkisin,
että näitä asioita [Puhemies koputtaa] tarvitsee nopeasti myös [Puhemies koputtaa] laajem-
min arvioida. 

14.30 Markku Eestilä kok: Arvoisa rouva puhemies! Tämä eläkekeskustelu kyllä on
edessä niin kuin etelä, niin että siitä ei tulla pääsemään mihinkään. Se tulee nousemaan
esille ennen vaaleja ja myös vaalien jälkeen.

Olen samaa mieltä kuin edustaja Vartiainen, että kyllä näitä työeläkevaroja pitää sillä ta-
valla sijoittaa, että ne tuottavat maksimaalisesti, ja niitä ei voi käyttää pelkästään sillä pe-
riaatteella, että ne ovat kivoja kotimaisia rahoja, joita voidaan jonnekin investoida, vaan
niillä on selvät tuottovaatimukset. Ja kun katsoo, miten nämä eläkevarastot ovat kehitty-
neet, niin kyllähän ne ovat erittäin hyvin hoidettuja. Varmaan niitä voidaan hoitaa parem-
minkin, mutta vuonna 96 niitten arvo oli 36 miljardia, ja tänä päivänä niitten arvo on yli
200 miljardia. Kun katsoin sitä janaa, miten ne ovat kehittyneet, ei siellä ole kuin yhtenä
vuonna laskua, jolloin työeläkerahastot eivät nousseet. Silloin kun Lehman Brothersin
konkurssi tuli ja nämä kaikki maailmanlaajuiset finanssiongelmat, niin putosi muistaakse-
ni parikymmentä miljardia rahastojen arvo, ja siitä ne ovat välittömästi lähteneet nousuun.
Sinäkin aikana, kun Suomen vaihtotase putosi 17 miljardia 12 vuoden aikana, työeläkera-
hastot kasvoivat, ja kasvun takana on tietenkin se, että niitten sijoituspaletti oli globaali.
Näin sen pitää ollakin, koska nämä ovat eläkeläisten hyvinvoinnin turvaamiseksi ja tule-
vien eläkkeitten maksamiseksi.

Yksi mielenkiintoinen asia on se, että neljänä viime vuotena näistä työeläkerahastoista
on otettu — työnantajien ja työntekijöitten lisäksi, jotka todellisuudessa maksavat nämä
8



Pöytäkirjan asiakohta PTK 137/2018 vp
eläkkeet — rahaa. Siitä huolimatta rahastot ovat kasvaneet koko ajan. Me tiedämme sen,
että eläkeläisten sosioekonominen asema on erilainen kuin palkansaajien. Asumiskulut
ovat nousseet paljon, niin kuin täällä todettiin, ja terveydenhuoltokulut. Ja kun me katsom-
me Tilastokeskuksen tilastoja, niin tietyillä sosioekonomisilla ryhmillä saattaa indeksi olla
124 asumisen suhteen, mihin he joutuvat kuluttamaan. Palkansaajilla se on 100. Tervey-
denhuollon kuluissa se saattaa olla 190. Meidän pitää oikeasti tutkia, mitä näille eläkeläi-
sille on tapahtunut. Siellä on eläkkeitten määrän kehitys, mitä eläkkeellä saa ostettua, ja
kun asumisen ja terveydenhuollon kulut ovat nousseet, niin se on rokottanut erityisesti elä-
keläisiä. Jos nämä asiat menevät samaan suuntaan, niin se johtaa eläkeläisköyhyyteen.

Minun mielestäni ei voi olla niin, että hihasta vedetään täällä, että onko tämä indeksi oi-
kein tai ovatko eläkkeet jääneet jälkeen vai eivät, vaan ne pitää tutkia. Siihen pitäisi minun
mielestäni perustaa työryhmä, joka puoli vuotta työskentelee, ja katsoa, ovatko nämä oi-
keasti näin. Nyt näyttää siltä, että työeläkerahastot koko ajan kasvavat mutta tietyllä taval-
la [Puhemies koputtaa] on selviä toimeentulo-ongelmia eläkeläisillä. Minä en ota kantaa
mihinkään ilman tutkimusta, nämä pitäisi kunnolla tutkia. [Leena Meri pyytää vastauspu-
heenvuoroa]

Puhemies Paula Risikko: Edustaja Merellä on vastauspuheenvuoro, mutta sitten men-
nään listalle jälleen.

14.33 Leena Meri ps (vastauspuheenvuoro): Kiitos, arvoisa puhemies! Olin kuitenkin
kuulevinani tässä edellisessäkin puheenvuorossa, kuten edustaja Vartiaisen puheenvuoros-
sa, juuri sen ajatuksen, minkä sanoin alussa, että kun näin on aina menty, niin näin aina
mennään.

Mutta pienen lupauksen antoi tuo edustaja Eestilän puheenvuoron loppuosa, että tätä
asiaa voisi joku työryhmä pohtia. Minun mielestäni sen pitäisi nimenomaan keskittyä sii-
hen eläkkeiden tasoon. Ei tarvitse olla kamalan suuri ruudinkeksijä ymmärtääkseen, että
jos eläke on vuodesta toiseen sama, kun palkat nousevat, niin totta kai siinä on aina vähem-
män ostovoimaa, koska sähkölasku, bensalasku, mikä tahansa lasku, ei ole eläkeläiselle
erisuuruinen siellä tiskillä. Elikkä kyllä meidän täytyy tämä fakta ymmärtää, emme me voi
aina vain siirtää ja siirtää näitä asioita. Kyllä näistä nyt täytyy voida tässä ääneen puhua.
”Globaalit” ja ”tuotot” ja muut ovat hienoja sanoja, mutta ihmisiä kiinnostaa se, mikä heil-
le käteen jää, ja kyllä meidän täytyy pystyä tätä järjestelmää ravistelemaan, eikä aina aja-
tella, että näin me menemme, kun aina olemme näin menneet. [Ilkka Kanerva: Hyvä pu-
heenvuoro, muttei ollut vastauspuheenvuoro!]

Puhemies Paula Risikko: Puhujalistalle.

14.34 Lauri Ihalainen sd: Arvoisa puhemies! Tämä käsillä oleva esitys sinänsä on perus-
teltu. Se parantaa läpinäkyvyyttä, avoimuutta, raportoinnin oikea-aikaisuutta ja varmaan
järjestelmän luotettavuuttakin. Mutta tähän laajempaan keskusteluun muutama sana: 

Nykyisinkin jo joudutaan käyttämään tätä rahastoivaa osuutta, jotta me pystymme huo-
lehtimaan niistä velvoitteista, joihin olemme sitoutuneet eläkeläisten etujen turvaamisen
näkökulmasta. On hyvä, että tämä rahasto-osuus on kohtuullisen merkittävä. Sitten pitää
pitää mielessä, että kaiken sijoitustoiminnan pitää olla tuottavaa ja turvaavaa, ja silloin si-
joituskohteita ei voi keskittää pelkästään kotimaahan, vaan tarvitaan myöskin kansainvä-
9



Pöytäkirjan asiakohta PTK 137/2018 vp
listä sijoitustoimintaa, jotta tämä äsken mainittu tavoite toteutuu. Suomalainen eläkejärjes-
telmä on sillä tavalla hyvä, että siinä on kuitenkin osittainen rahastoiva järjestelmä, joka
puskuroi silloin kun tarvitaan suurten ikäluokkien eläkkeellemenon tukemista. 

Viime viikolla julkistettiin joku tutkimus siitä, että suomalainen työeläkejärjestelmä on
maailman kolmanneksi paras sen uskottavuuden, toimivuuden ja rahoitusrakenteenkin
kannalta. Haasteitahan tulee siitä, että mitä korkeampi työllisyysaste, sen varmemmin voi-
daan myöskin työeläkejärjestelmän rahoitus turvata. Työelämän murros tulee johtamaan
siihen, että kun työsuhteet pirstoutuvat tai tämän polarisaation myötä keskiluokkainen työ
saattaa vähentyä, myös työeläkejärjestelmän rahoituspohja voi muuttua haasteellisemmak-
si. Tässä mielessä tämä eläkeuudistus, johon täällä viitattiin edustaja Vartiaisen puheen-
vuorossa, oli tosi merkittävä. Nythän keskimääräinen eläkeikä nousee sen kolme kuukaut-
ta per vuosi, ja tällä uudistuksella tulee olemaan suuri merkitys sille, että pystytään jatkos-
sa jotenkin kantamaan huolta myöskin tästä rahoituksesta ja siitä, että nämä hupenevat
nuoret ikäpolvet eivät joudu liian kovien maksurasitusten kohteeksi tulevaisuudessa. 

Eläkevaroja pystytään varmaan järkevästi kumppanuushankintojen kautta sijoittamaan
johonkin esimerkiksi pidempiaikaisiin tulevaisuusinvestointeihin, kuten infrainvestointei-
hin, joissa ovat siis yhteiskunta, työeläkejärjestelmät ja yksityinen pääoma mukana. Tällai-
sia kumppanuus- ja yhteistyömalleja kyllä tarvitaan, ja siinä työeläkejärjestelmä voi omal-
ta osaltaan olla mukana. 

Lopuksi haluan sanoa sen, että meidän iso haaste on edelleenkin se, että työkyvyttömyy-
seläkkeelle menevien joukko on erittäin iso, ja se on nyt pikkusen jopa kasvussa. Jos me
sitä saamme hillittyä ja nostettua keskimääräistä työstälähtöikää, sillä on erittäin suuri vai-
kutus työeläkejärjestelmän rahoitukseen tulevaisuudessa.

Puhemies Paula Risikko: Sitten otetaan nämä kaksi tästä vielä, elikkä Elomaa ja Mylly-
koski, ja sen jälkeen ministeri, ja sitten mennään seuraavaan asiaan.

14.37 Ritva Elomaa ps: Arvoisa puhemies! Työeläkerahastojen 200 miljardia on valtava
summa. Meillä on paljon niitäkin eläkeläisiä, jotka tekivät vuosikausia töitä ennen kuin
eläke alkoi edes kertyä, puhumattakaan pitkistä työurista, joissa töitä on tehty 40 vuotta, 50
vuotta. Eläke ei ole tällä hetkellä heidän kohdallaan edes pakolliset elinkustannukset kat-
tava. 

Nuoret ja työssäolevat ovat huolissaan tulevista eläkkeistään — onko sijoituksia vielä
silloin jäljellä, kun heidän eläkeikänsä on ajankohtainen? Sekin on kyllä aiheellinen huoli. 

Eläkerahastojen miljardit pitää sijoittaa tietenkin hyvin, mutta rahastojen varannot kas-
vavat kuitenkin koko ajan, ja tämä taitettu indeksi on edelleen voimassa. Aivan kuten edus-
taja Meri tässä totesi, eläkeläiset kysyvät näitä asioita jatkuvasti: milloin heidän vuoronsa
tulee saada oman hyvinvointinsa lisää, koska he ovat tehneet pitkän työuran?

Mutta varsinainen kysymys ministerille olisi: tämä hallituksen esitys on periaatteessa
hyvä, mutta onko siinä vaarana, että sijoitukset myös EU:n ulkopuolelle kasvavat paljon ja
näin ollen myös riskit kasvavat?

14.39 Jari Myllykoski vas: Arvoisa rouva puhemies! Monipuolisia ja puolesta ja laitaan
olevia puheenvuoroja on käytetty. 

Itse haluaisin kuitenkin nostaa esille sitä, että meidän eläkejärjestelmästämme, missä
työnantajat ja työntekijät omasta palkastaan tai sitten yritystulostaan sijoittavat ja maksa-
10



Pöytäkirjan asiakohta PTK 137/2018 vp
vat tai mahdollistavat eläkeyhtiöiden sijoitustoiminnan, täytyisi se yksi perusasia kuiten-
kin muistaa. Haluan kohdistaa tämän viestini edustaja Eestilälle. On varmasti niin, että
meidän on erittäin hyvä turvata — ja olen samaa mieltä — kansainvälisiin yrityksiin niin,
että meidän kartutettu eläkkeemme, joka turvaa meidän tulevien sukupolviemme eläke-
maksut, on turvassa. Mutta katson niin, että kyllä meidän suomalaisten kasvuyritysten, pk-
sektorin kasvumahdollisuuksia tulisi uskaltaa katsoa rohkeammin. Jos emme tätä kautta
pysty siihen, mikä on ollut järjestelmän ensisijainen tarkoitus — eli on ollut mahdollisuus
lainata täältä rahaa, jotta yritystoiminta voi kehittyä ja kasvaa — ja jos me olemme unoh-
taneet sen nyt tässä hetkessä, niin meidän pitää palauttaa se mahdollisuus. Me otamme
ehkä pienen riskin, mutta me otamme riskin myös silloin, kun me eläkevaroja sijoitamme
kansainväliseen pörssiyhtiöön. Meidän pitää uskaltaa tehdä joiltakin osin tästä yhteisestä
kassasta myös sitä, että me edistämme suomalaisen yrittäjyyden kehittymistä tässä maas-
sa, mikä tarkoittaa, että yritys kehittyessään voi tehdä useammalle työntekijälle mahdolli-
suuden työllistyä. 

Näitä asioita ei pidä sekoittaa toisiinsa niin, että ne ovat vastakkaisia. Me tarvitsemme
toisiamme, ja sen takia eläkejärjestelmä onkin hyvä. Toivon hartaasti, että voisimme jos-
sain vaiheessa laatia lainsäädäntömallin, niin että eduskunta ei pysty puuttumaan eläkejär-
jestelmään vaan työmarkkinajärjestöt hoitavat sen keskenään, koska he kantavat siitä ja sen
rahoituksesta vastuun. Tämä olisi tärkeätä, niin että emme mahdollista sitä, että Suomi EU-
velkojen suhteessa voisi antaa vakuuksia eläkejärjestelmästä, vaan meidän pitää pitää EU-
rahoituskehys ja eläkejärjestelmä aivan irti toisistaan, jotta me mahdollistamme sen, että
suomalaisilla työnantajilla, työmarkkinajärjestöillä on mahdollisuus turvata palkansaajille
ja yrittäjille se eläketurva, mitä nyt tällä hetkellä on.

14.42 Sosiaali- ja terveysministeri Pirkko Mattila: Arvoisa puhemies! Kiitoksia kes-
kustelusta, joka käsitteli hyvinkin laajoja asioita. Olemme varmaan kaikki tässä salissa sa-
maa mieltä siitä, että eläkevakuutuksen periaatteita tulee vaalia. Tällä hallituksen esityk-
sellä ei näihin isoihin periaatteellisiin kysymyksiin ole tarkoitus tehdä muutoksia. Kappa-
leessa 3.4 Yhteiskunnalliset vaikutukset on luettavissa, että ei arvioida olevan näitä isoja
periaatteellisia vaikutuksia vaan nimenomaan läpinäkyvyyden lisäämistä, tiedon lisäämis-
tä.

Edustaja Juvonen, kysyitte siitä, mitä arviointineuvosto on tässä vastannut. Sivulla 18 on
todettu: esitys on laintarkastettu oikeusministeriön lainvalmisteluosaston laintarkastusyk-
sikössä ja siellä on otettu ne huomiot tähän mukaan, mitä on ollut. Saamani tiedon mukaan
arviointineuvosto on pitänyt tätä lakiesitystä ja sen muutoksia vähäisinä.

Kertaan vielä: Tämä siis liittyy hallituksen esitykseen 305/2018 vp, joka on valmisteltu
valtiovarainministeriössä, ja tämä liittyy siis nimenomaan muutosdirektiivin kansalliseen
implementointiin. Valtiovarainministeriö on asettanut kesällä 2017 työryhmän, joka on
valmistellut näitä ehdotuksia. Työryhmä on arvioinut juurikin, mitä STM säätää vakuutus-
yhtiölain, eläkesäätiölain ja vakuutuskassalain osalta, ja sitten on sovittu siinä työryhmäs-
sä valtiovarainministeriössä näin, että nämä tulevat sosiaali- ja terveysministeriön arvioi-
tavaksi.

Sitten edustaja Elomaa, kysyitte rahastojen käytöstä ja sijoituksista. Eläkerahastoja val-
voo Finanssivalvonta, ja meillä on Finanssivalvonnasta säädetty laki, jonka puitteissa val-
vonta toteutetaan.
11



Pöytäkirjan asiakohta PTK 137/2018 vp
Mutta summa summarum, tämä siis liittyy isompaan kokonaisuuteen, hallituksen esi-
tykseen 305, joka on myös annettu eduskunnalle.

Puhemies Paula Risikko: Keskustelu ja asian käsittely keskeytetään. Asian käsittelyä jat-
ketaan tässä istunnossa päiväjärjestyksen muiden asiakohtien tultua käsitellyiksi.

Keskustelu keskeytettiin kello 14.44.

————

Keskustelua jatkettiin kello 17.20.

Ensimmäinen varapuhemies Mauri Pekkarinen: Nyt jatketaan aiemmin tässä täysistun-
nossa keskeytetyn asiakohdan 2 käsittelyä.

17.20 Sari Tanus kd: Arvoisa herra puhemies! Käytin tähän asiaan liittyen jo aiemmin
muutaman puheenvuoron, mutta halusin vielä alleviivata näkemystäni myös siitä, mikä tuli
jo aiemmissa puheenvuoroissa toisten kansanedustajien toimesta myös esille, että tätä työ-
eläkejärjestelmää on voitava arvioida uudelleen ja sitä on tarvittaessa voitava myös uudel-
leenrakentaa. Jos ajattelemme, että yhteiskunta muuttuu nopeasti, niin tässä muutoksessa
on ilmiselvää, ettei ole vain tarvetta tähän, vaan voi hyvinkin olla, että se on myös välttä-
mätöntä tehdä.

Toin aiemmin tässä salissa lausumamuodossa esille, että mielestäni työeläkejärjestöjen
kanssa pitäisi voida alkaa neuvottelemaan esimerkiksi pienempien työeläkkeiden nostos-
ta. Nythän aina puhutaan, että työeläke on se, miksi se on kertynyt aikojen saatossa, mutta
meillä on esimerkiksi monia ikänaisia, jotka ovat tehneet tärkeää ja arvokasta työtä hoita-
essaan perhettä, toimiessaan kotona ja kasvattaessaan lapsia, meidän nykyisiä veronmak-
sajiamme, ja toisaalta monet ovat tehneet tämän vuoksi pätkätöitä ja pienellä palkalla, eli
työeläkettä ei ole kertynyt. Tietysti meillä on takuueläke ja kansaneläke, mutta tämän li-
säksi esimerkiksi pienimpien työeläkkeiden tasokorotusta pitäisi voida harkita ja arvioida
ja pitäisi miettiä keinoja sen toteuttamiseksi.

Sen lisäksi puoliväli-indeksistä tein aikoinaan ehdotuksen tässä salissa. Kun sosiaali- ja
terveysvaliokunnassa aikanaan kansalaisaloitetta käsiteltiin, niin silloin siellä oli aiemmin
myös ministeriössä toimineita vakuutusalan asiantuntijoita kuultavana, ja he kyllä korosti-
vat sitä, että aikanaan taitettu indeksi oli tarkoitettu väliaikaiseksi ja tämä aiemmin käytös-
sä ollut puoliväli-indeksi olisi täysin kestävä myös jatkoa ja tulevia sukupolvia ajatellen.
Nythän on sitten tehty Senioriliikkeen toimesta kansalaisaloite, joka on meneillään ja joka
ehdottaa, että tuotaisiin tämä puoliväli-indeksi 10 vuoden kokeiluna ja sen aikana sitten
voitaisiin arvioida ja tehdä myös tarkat laskelmat siitä.

Sitten asia, minkä halusin myös nostaa esille näihin työeläkeyhtiöihin liittyen: Olen pi-
tänyt varsin merkillisenä sitä, että työeläkeyhtiöiden päättäviin elimiin ei käsittääkseni ny-
kyisin kuulu lainkaan nykyisten eläkeläisten edustajaa. Näkisin kyllä, että tämä on puute,
ja toivoisin, että kun näitä asioita arvioidaan — tietysti yhteistyössä ja yhteisymmärrykses-
sä neuvotellen työeläkeyhtiöiden ja näiden järjestöjen kanssa — niin voitaisiin korjata
tämä puute. Mielestäni siellä tulisi olla myös nykyisten eläkeläisten edustaja, kun pääte-
tään näistä asioista. — Kiitos.
12



Pöytäkirjan asiakohta PTK 137/2018 vp
Keskustelu päättyi.

Asia lähetettiin talousvaliokuntaan.
13


