















































DEMDA9.tmp.xml


Pöytäkirjan asiakohta PTK 44/2017 vp
Pöytäkirjan asiakohta 

PTK 44/2017 vp

Täysistunto

Torstai 27.4.2017 klo 15.59—18.48

2.1. Suullinen kysymys kehysriihen työllisyystoimista (Antti Rinne sd)
Suullinen kysymys SKT 56/2017 vp

Suullinen kyselytunti

Ensimmäinen varapuhemies Mauri Pekkarinen: Edustaja Rinne.

Keskustelu

16.01 Antti Rinne sd: Arvoisa puhemies! Hallituksen puoliväliriihen tärkeimpänä tavoit-
teena oli luoda uusia työpaikkoja suomalaisille. Oli hyvä, että hallitus päätyi alentamaan
varhaiskasvatuksen maksuja. Sillä on selvä vaikutus tähän tavoitteeseen. Muutoin työlli-
syysvaikutukset jäivät vähäisiksi. On selvä, että näiltä pohjilta hallitus ei tule saavutta-
maan tavoitteitaan. Hallitus on jäämässä työllisyydessä puolitiehen. SDP on esittänyt usei-
ta toimenpiteitä kasvun vauhdittamiseksi ja työllisyyden vahvistamiseksi: perhevapaauu-
distus, työvoimapolitiikan tuntuva vahvistaminen ja tulevaisuusinvestoinnit, infra ja asun-
torakentaminen vaikuttaisivat aidosti. 

Valtiovarainministeri Orpo, kahden päivän riihen jälkeen te totesitte tiedotustilaisuudes-
sa, että työllisyyden vahvistamiseen tarvitaan lisää toimia. Miksi niistä ei kyetty päättä-
mään nyt puoliväliriihessä? Mihin jäi perhevapaauudistus? Kun viittasitte uusiin päätök-
siin, mitä tarkoititte ja miksi ette tehneet näitä päätöksiä nyt?

Ensimmäinen varapuhemies Mauri Pekkarinen: Pääministerin sijainen, valtiovarain-
ministeri Orpo.

16.02 Valtiovarainministeri Petteri Orpo (vastauspuheenvuoro):  Arvoisa puhemies!
Kehysriihessä ensimmäinen asia oli se, että me varmistimme meidän julkisen talouden
kestävyyttä pitämällä kiinni siitä finanssipolitiikan linjasta, joka oli valittu. Tämä neljän
miljardin säästöohjelma, joka on päätetty, siitä pidetään kiinni, jotta saadaan velkaantumis-
ta taittumaan. Mutta on kuitenkin aivan selvää, että vaikka talous on lähtenyt kasvuun ja
viime kuukausien ennakkotiedot ovat hyvinkin lupaavia, niin meillä ei ole kuitenkaan vie-
lä riittävällä tasolla talouskasvun ja työllisyyden kehittyminen, jotta me pääsisimme halli-
tuksen itse asettamaan tavoitteeseen. Siksi meidän pitää tehdä työllisyystoimia. Me teim-
me taas työllisyystoimia, lukuisia oikeansuuntaisia toimia, joista muun muassa tämä tei-
dän mainitsemanne varhaiskasvatusmaksujen alentaminen oli yksi ja ehkä merkittävin. Me
teimme työllisyystoimien paketin viime syksynä, niin sanotun kymmenen kohdan listan.
Nyt me teimme taas uusia työllisyystoimia ja me valmistelemme edelleen taas seuraavia
päätöksiä, koska tämä työllisyys on kaikkein tärkein asia, minkä eteen hallitus tekee töitä.
Se on inhimillisesti sitä, antaa työttömille ihmisille mahdollisuus työhön, itsensä elättämi-
 Tarkistettu
4.2



Pöytäkirjan asiakohta PTK 44/2017 vp
seen, mutta se on myöskin julkisen talouden ja sen kestävyyden kannalta aivan välttämä-
tön. Me teemme päättäväisesti töitä koko hallituskauden.

Ensimmäinen varapuhemies Mauri Pekkarinen:  Pyydän nyt niitä edustajia, jotka ha-
luavat esittää lisäkysymyksen, nousevan ylös ja painavan V-painiketta.

16.03 Antti Rinne sd (vastauspuheenvuoro): Arvoisa puhemies! Teidän työllisyysriihek-
si mainostamanne puoliväliriihi tuotti 5 000 uuden työllisen verran laskennallisesti työ-
paikkoja. Budjettivaje, alijäämä ei kehity parempaan suuntaan tuon riihen jälkeen eikä
myöskään julkisen velan määrä vähene, päinvastoin, 2021 se lähtee lisääntymään. Teidän
tavoitteenne eivät toteudu. Teillä on vakavia vaikeuksia. Lisätoimien tarve kyllä tiedoste-
taan, mutta vaikuttavia päätöksiä ei tunnu syntyvän. Tämän siis piti olla työllisyysriihi.
Näyttää siltä, että hallitus on kuitenkin keskittynyt aivan muihin asioihin. Ministerien mää-
rää lisätään, Yleisradion rahoitukseen puututaan ja omaisuuksien piilottaminen hämäräre-
kisteriin, anteeksi, hallintarekisteriin jyrätään läpi. Kahden viimeksi mainitun osalta halli-
tus ei millään tavalla tiedottanut näistä kehysriihessä. Oletteko te nyt, ministeri Orpo, kes-
kittynyt oikeisiin asioihin? Päättikö hallitus vielä jotain, mistä ei ole kerrottu julkisuuteen?

16.04 Valtiovarainministeri Petteri Orpo (vastauspuheenvuoro):  Arvoisa puhemies!
Edustaja Rinne, mielestäni te keskitytte nyt vääriin asioihin. Se iso kuva, jonka kimpussa
me olemme tehneet töitä jo tämän hallituskauden alkuajan ja johon nyt keskityttiin riihes-
sä, eli Suomen kääntäminen talouskasvuun, työllisyyden kääntäminen positiiviseen suun-
taan, se oli ykkösasia. Ja Suomen talous on kääntynyt. [Oikealta: Kyllä!] Se on kääntynyt
kasvuun, vaikka se on nyt viimeisten ennusteiden mukaan siellä noin puolentoista prosen-
tin luokkaa. Eli se on vielä alhaista, mutta se on kuitenkin selkeää kasvua seitsemän huo-
non vuoden jälkeen. Hallitus tekee ja vahvistaa tätä talouskasvua, tekee toimia, tekee usei-
ta, lukuisia toimia. Me panostamme sen lisäksi osaamiseen, tutkimukseen, joilla luodaan
tulevalle kasvulle pohjaa. Tästä me olemme täällä puhuneet. Nyt siihenkin haetaan ratkai-
suja. Me panostamme Tekesiin ja Suomen Akatemiaan, autamme niitä nuoria, jotka ovat
työelämän tai opiskelun ulkopuolella, eli niin sanottuja NEET-nuoria. Me annamme rahaa
ja resursseja työvoimahallinnolle auttaa työttömiä, kun he tapaavat heitä kolmen kuukau-
den välein ja pyrkivät löytämään jokaiselle yksilöllisiä työllistymispolkuja. Kyllä me
olemme tehneet todella paljon, ja minä olen ylpeä siitä. Mutta sanon suoraan, että me
emme vielä ole sillä uralla, minkä me olemme määritelleet, [Puhemies koputtaa] ja siksi
työ jatkuu.

16.06 Antti Rinne sd (vastauspuheenvuoro): Arvoisa puhemies! Hallituksella on hyvä ta-
voite, 110 000 uutta työpaikkaa tai työllistä, ja nyt niitä on tullut noin 30 000, elikä vielä
80 000 puuttuu. Kahden vuoden aikana on 30 000 saatu rakennettua. Nyt siis on kysymys
siitä, että kahden seuraavan vuoden aikana pitäisi löytyä 40 000 työpaikkaa. Ymmärrän tä-
män tehtävän vaikeuden ja kaikki ne ongelmat, mitkä tähän liittyvät, mutta kun katsoin
noita puoliväliriihen tuloksia, niin ainoastaan 5 000 uutta työllistä löytyy tuolta. [Sari Sar-
komaan välihuuto] Kysyn vielä uudelleen: miksi perhevapaat, esimerkkinä, eivät voineet
olla mukana tässä päätöksessä?
2



Pöytäkirjan asiakohta PTK 44/2017 vp
16.06 Valtiovarainministeri Petteri Orpo (vastauspuheenvuoro):  Arvoisa puhemies!
Tämä 5 000, jonka nostitte esille, on sen kannustinloukkupaperin arvioitu työllistymisvai-
kutus, jonka suurin asia on tosiaan tämä varhaiskasvatusmaksujen merkittävä alentami-
nen: 6 000 perhettä vapautetaan kokonaan varhaiskasvatusmaksuista ja pieni- ja keskitu-
loisten maksuja lasketaan. Sillä tulee olemaan suuri, suuri merkitys myöskin työn vastaan-
ottamiseen kannustamiselle ja tietenkin pienituloisten perheiden ostovoimalle. [Sari Sar-
komaa: Hieno päätös!]

30 000 työpaikkaa lisää ei ole riittävästi, mutta se on paljon enemmän kuin ne 100 000,
mitkä hävisivät viime hallituskauden aikana. Tiedätte, kuinka vaikeaa silloin oli työsken-
nellä ja löytää niitä keinoja. Nyt on 30 000 uutta työpaikkaa ja me teemme lisää toimia. Me
uskomme siihen, että me olemme oikealla polulla, ja me vahvistamme sitä polkua, jotta
mahdollisimman moni suomalainen ihminen pääsisi töihin. Nyt meillä syntyy työpaikko-
ja, ja siksi me panostamme myöskin ammatillisen koulutuksen reformiin, joka vietiin nyt
läpi, jotta työpaikat, kasvun pullonkaula, osaavan työvoiman saanti ja työttömät ihmiset
[Puhemies koputtaa] saadaan kohtaamaan.

Ensimmäinen varapuhemies Mauri Pekkarinen: Ja vielä ministeri Lindström.

16.08 Oikeus- ja työministeri Jari Lindström (vastauspuheenvuoro):  Arvoisa puhe-
mies! Ehkä täydennyksenä: tänään ovat tulleet nämä työnvälitystilastot, ja sieltä voidaan
havaita, että muutos viime vuoden maaliskuusta tähän hetkeen on tosiaan tuo lähes 34 000
työllistä lisää. Mutta minun mielestäni se merkittävin uutinen tänään on ollut se, että pit-
käaikaistyöttömien, yli vuoden työttömänä olleiden määrä on kuukaudessa pudonnut yli
viidellä tuhannella. [Eduskunnasta: Hyvä!] Se on merkki siitä, että jotain positiivista on ta-
pahtunut. Ei ole syytä paukutella henkseleitä yhtään kenelläkään. Hallitus pitää jalat maas-
sa, mutta me uskomme, että edellisen hallituksen toimenpiteillä ja tämän hallituksen toi-
menpiteillä päästään eteenpäin.

Ja haluaisin tuoda vielä esille sen, että me teimme merkittäviä linjauksia. Otan vain yh-
den esimerkin: palkkatuen kohdennus yrityksiin ja vaikeasti työllistyviin. Me katsomme
tämän palkkatukisysteemin vielä kunnolla läpi, että ihminen saa tiedon siitä palkkatuesta,
kun hän hakee työpaikkaa, ja tämä varmaan auttaa silloin sen ihmisen työllistymistä. [Pu-
hemies koputtaa] Yhtenä esimerkkinä tämä.

16.09 Antti Lindtman sd (vastauspuheenvuoro):  Arvoisa puhemies! Ei todellakaan ole
syytä paukutella henkseleitä tämän kehysriihen jäljiltä. Se on totta, valtiovarainministeri
Orpo, se on totta, että tämä hallitus peri käänteen työllisyydessä ja taloudessa. Työllisyys
kääntyi kesällä 2015, talous syksyllä 2015. Mutta ongelma on nyt se, että näistä käänteistä
huolimatta hallitus ei ole saavuttamassa omia tavoitteitaan, ei taloudessa eikä työllisyydes-
sä. Ymmärrän, että juuri tästä syystä hallitus itse nosti odotukset todella korkealle, että nyt
tehdään ne päätökset, joilla tämä kehitys saadaan niin, että hallitus pääsee omiin tavoittei-
siinsa. Nyt syntyy vaikutelma, että siellä Kesärannassa on päätetty ihan muista asioista
kuin työllisyydestä, vahvoista työllisyystoimista. Päätitte perua päätöksen vähentää minis-
tereitä. Suurin osa teidän juhlimistanne kasvupanostuksista on teidän edellisten leikkauk-
sienne perumisia, niin opintotuessa kuin koulutuksessa.
3



Pöytäkirjan asiakohta PTK 44/2017 vp
Valtiovarainministeri Orpo, nyt olisi kaivattu työllisyystoimia, mutta mitä sieltä tuli?
Päätös hämärärekisteristä, joka mahdollistaa [Puhemies koputtaa] omaisuuden piilottami-
sen. Miksi se on teille niin tärkeä?

16.10 Valtiovarainministeri Petteri Orpo (vastauspuheenvuoro):  Arvoisa puhemies!
Hallintarekisteri on hyväksytty eduskunnassa, ja se lainsäädäntö tulee voimaan, eli imple-
mentoidaan eurooppalaista lainsäädäntöä, mikä meidän on tehtävä. Se on meidän tehtä-
vämme, ja se asia nyt menee eteenpäin pitkän vääntämisen jälkeen.

Mutta edelleen palaan siihen, että kyllä me teimme siellä toimia. No, kun te ette ollut
paikalla, niin te ette ole nähnyt sitä työmäärää, joka sielläkin tehtiin ja joka edelsi sitä riih-
tä. Me teimme todella paljon työtä ja haimme vielä lisää niitä keinoja, joita tullaan esitte-
lemään, kun tämä riihen tulos kokonaisuudessaan esitellään. Te tulette löytämään sieltä
paljon hyviä asioita, jotka tulevat lisäämään työllisyyttä, ja uskon, että se luku tulee ole-
maan loppujen lopuksi paljon suurempi kuin se 5 000, joka tulee tästä niin sanotusta kan-
nustinloukkutyöstä. Sieltä voisin nostaa esille vielä sen, että me helpotamme ylivelkaantu-
neiden asemaa ulosottokäytänteitä helpottamalla. Sillekin on arvioitu noin 1 000 työpai-
kan vaikutus. Tämä ylivelkaantuneisuus on [Puhemies koputtaa] yksi suurimpia kannus-
tinloukkuja tällä hetkellä.

Ensimmäinen varapuhemies Mauri Pekkarinen: Pääsääntöisesti yhteen kysymykseen
riittää yhden ministerin vastaus, mutta erityistapauksissa annetaan myös toinen. — Minis-
teri Grahn-Laasonen.

16.11 Opetus- ja kulttuuriministeri Sanni Grahn-Laasonen (vastauspuheenvuo-
ro): Arvoisa puhemies! Tulevaisuuden kasvu perustuu osaamiseen ja kykyymme uusiutua.
Hallituksen puoliväliriihessä teimme yli 400 miljoonan euron panostukset muun muassa
osaamiseen, koulutukseen, tutkimukseen, nuorten syrjäytymisen ehkäisyyn — erittäin pit-
käkantoisia, tulevaisuuteen katsovia ratkaisuja, jotka tulivat mahdollisiksi siksi, että meil-
lä on orastavaa kasvua syntymässä, ja sitä haluamme nyt omilla toimillamme vauhdittaa.
Peruskoulun oppimistuloksia ja tasa-arvoa vahvistetaan. Haluamme myöskin varmistaa
ammatillisen koulutuksen reformille hyvän toimeenpanon. Nuorten syrjäytymisen eh-
käisyyn tuli 19 kohdan toimintaohjelma eli konkreettisia toimia nuorten syrjäytymisen eh-
käisemiseksi. Lapsiperheiden ja myöskin varhaiskasvatuksen, varhaisen puuttumisen nä-
kökulmasta erittäin tärkeä päätös on se, että hallitus rohkeasti alentaa varhaiskasvatusmak-
suja ja tuo 6 700 perhettä maksuttoman varhaiskasvatuksen piiriin. [Timo Heinonen: Har-
mi, kun Ville Niinistö ei kuullut tätä nyt!] 

16.12 Antero Vartia vihr (vastauspuheenvuoro): Arvoisa herra puhemies! Ministeriöstä
tulleen tiedon mukaan haitallisia yritystukia maksetaan 850 miljoonalla eurolla vuosittain
— haitallisia tukia 850 miljoonaa euroa. Näihin ei kuitenkaan koskettu. Olisin kysynyt: ke-
nellä tämän tiedon tulee olla, että me poliitikot onnistuisimme tekemään vastuullisempia
päätöksiä?

16.13 Elinkeinoministeri Mika Lintilä (vastauspuheenvuoro): Arvoisa puhemies! Edus-
taja Vartia viittaa varmasti yritystukien karsintaan, jota käytiin läpi riihen neuvotteluissa.
Itse en ole kuullut, että olisi haitallisia yritystukia, tai kukaan ei ole ainakaan minulle il-
4



Pöytäkirjan asiakohta PTK 44/2017 vp
moittanut, että hän saisi haitallisia yritystukia 850 miljoonaa. [Naurua — Ben Zyskowicz:
Ei varmaan saajalle ole haitallista!] Ongelma yritystukien leikkauksessa oli se, että suuri
osa yritystuista on verotukia ja verotukia ei voida muuttaa kehysvaiheessa, koska verotuk-
sen kautta ei kehystä voida laajentaa, vaan on kohdistettava suoriin kustannuksiin. Suoria
yritystukia meillä on tuommoinen reilu miljardi, ja niistä suurin osa on jo sidottuja erilais-
ten sopimuksien kautta muun muassa uusiutuvan energian tuotantotukeen. Näihin ei voitu
puuttua, joten tämä oli se keskeinen syy, minkä vuoksi näitä leikkauksia sinne ei tehty.
[Antero Vartia: Mutta syksyn budjettiriihessä!]

16.14 Li Andersson vas (vastauspuheenvuoro): Arvoisa puhemies! Osaamiseen panosta-
minen tarkoittaa tämän hallituksen kohdalla sitä, että ammatilliseen koulutukseen anne-
taan 15 miljoonaa reformin läpiviemiseen, kun te vain puoli vuotta sitten päätitte leikata
ammatillisesta koulutuksesta 190 miljoonaa.

Hallituksen puoliväliriihi oli pettymys työllisyystoimien osalta, mutta se oli pettymys
myöskin eriarvoisuuden torjumisen näkökulmasta. Ennen puoliväliriihtä hallituksen mi-
nisterit linjasivat täällä salissa, että nyt loppuu pienituloisten kiusaaminen, mutta kuinka
kävi? Työttömyysturvaan tuodaan uusi leikkuri, sen lisäksi asumistuen ehtoja kiristetään
tavalla, joka erityisesti tulee iskemään pääkaupunkiseudulla asuviin pienituloisiin. Minis-
teri Tiilikainen, miksi te ajatte asumistukeen muutosta, joka asiantuntijoiden mukaan ai-
noastaan tulee johtamaan siihen, että toimeentulotuen menot kasvavat, että asuinalueiden
eriytyminen kiihtyy ja että pienituloisten asema heikentyy entisestään? [Paavo Arhinmäki:
Erittäin hyvä kysymys!]

16.15 Maatalous- ja ympäristöministeri  Kimmo  Tiilikainen (vastauspuheenvuo-
ro): Arvoisa puhemies! Asumistuki kuuluu sosiaali- ja terveysministerin, joka ei valitetta-
vasti ole täällä, tontille, [Li Andersson: Olette ajanut tätä itse!] mutta koska kysyitte, voin
toki hallituksen puolesta vastata.

Asumistukimenot ovat paisuneet huikeasti viime vuosien aikana. Yksi syy asumistuki-
menojen kasvuun oli se, että vuoden 2015 alusta asumistukea muutettiin niin, että sieltä
poistettiin neliövuokrarajoitin. Sen jälkeen pienten asuntojen vuokrat erityisesti ovat nous-
seet ja asumistukimenot kasvaneet 350 miljoonaa euroa kahden vuoden aikana. Tätä ei se-
litä heikko työllisyyskehitys, koska työllisyys on kääntynyt nousuun tämän hallituksen toi-
min. On pakko puuttua tuohon menoon, ja tämä viesti, mikä neliövuokraleikkurin palau-
tuksella on, on se, että vuokranantaja, älä kuvittele, [Puhemies koputtaa] että voit nostaa
pienen asunnon vuokraa ja veronmaksajat kuittaavat sen asujan puolesta.

Ensimmäinen varapuhemies Mauri Pekkarinen: Ja vielä edustaja Andersson.

16.16 Li Andersson vas (vastauspuheenvuoro): Arvoisa puhemies! Se on totta, että edel-
linen hallitus teki muutoksia asumistukeen nimenomaan helpottaakseen pienituloisten ja
erityisesti pienipalkkaisten työntekijöiden toimeentuloa. Asumistuen menojen kasvu joh-
tuu siitä, että asumistuen piiriin tämän muutoksen seurauksena on tullut enemmän asumis-
tuen saajia, [Oikealta: Kuuntelitteko ollenkaan?] ja se taas on seurausta siitä, että palkka-
taso pääkaupunkiseudulla on matala suhteessa vuokratasoon, mutta myöskin siitä, että
työttömyys on ollut korkea pitkään. Nyt asiantuntijat varoittavat siitä, että Suomessa, jossa
vuokrat kuitenkin määräytyvät markkinoilla kysynnän ja tarjonnan lakien mukaan, tämä
5



Pöytäkirjan asiakohta PTK 44/2017 vp
hallituksen ajama muutos tulee ainoastaan kurjistamaan pienituloisten toimeentuloa ja ase-
maa entuudestaan. Se oikea ratkaisu, jos halutaan puuttua liian korkeisiin vuokriin, jos ha-
lutaan alentaa asumistuen menoja, on kohtuuhintaisen vuokra-asuntotuotannon lisäämi-
nen merkittävästi kaikissa kasvukeskuksissa, [Puhemies koputtaa] ja siitä te olette vastuus-
sa, ministeri Tiilikainen.

Ensimmäinen varapuhemies Mauri Pekkarinen: Ministeri Orpo, ja ministeri Tiilikai-
nen voi, jos ihan välttämätöntä, vastata sen jälkeen.

16.17 Valtiovarainministeri Petteri Orpo (vastauspuheenvuoro):  Arvoisa puhemies!
Pitkällä aikavälillä, edustaja Andersson, olette aivan oikeassa, että ainut kestävä tapa on se,
että meillä on kohtuuhintaisen vuokra-asuntotuotannon volyymit tarpeeksi korkealla eri-
tyisesti kasvukeskuksissa. [Paavo Arhinmäki: Miksi kokoomus helpottaa sitä?] Tässä
myöskin terveisiä edelleen isoille kaupungeille, kunnille, joissa tehdään hyvää kaavoitus-
politiikkaa ja mahdollistetaan tämän tavoitteen saavuttaminen. Siihen tehtiin viime halli-
tuskaudella hyviä pohjia, esimerkiksi pääkaupunkiseudulla infraratkaisuilla, jotka mahdol-
listavat sen, että laajemmat maa-alueet on käytössä kohtuuhintaisen asuntotuotannon buus-
taamiseen.

Mutta mitä vielä tulee asumistukeen, me siis maksamme 2 miljardia asumistukea noin
800 000 taloudelle. Jokainen täällä ymmärtää sen, että se on aivan tolkuton summa. Jos oli-
si kyse siitä, että sillä nimenomaan pystyttäisiin auttamaan kaikkein pienituloisimpia, niin
se olisi mahtava juttu, mutta me tiedämme, että se hyödyttää [Puhemies koputtaa] mitä
suurimmassa määrin vuokranantajia, [Paavo Arhinmäki: Ei me tiedetä!] koska tässä on au-
tomaatti: kun tämä asumistuki on sidottu vuokraindeksiin, ei elinkustannusindeksiin, [Pu-
hemies koputtaa] niin se nostaa jatkuvasti vuokria.

16.19 Maatalous- ja  ympäristöministeri Kimmo Tiilikainen (vastauspuheenvuo-
ro): Arvoisa puhemies! Olen ilahtunut, että edustaja Andersson tunnusti sen, että vuokrat
määräytyvät markkinoilla kysynnän ja tarjonnan mukaan. Hienoa! Tämän asian vuoksi
olemme lisänneet asuntotuotantoa, se on hallituksen kärkihanke. Asuntorakentaminen on
lisääntynyt aloituksilla mitaten 50 prosenttia tämän hallituksen aikana kahden vuoden ta-
kaisiin lukuihin verrattuna. Myös kohtuuhintaisten asuntojen tuotanto on korkeammalla ta-
solla kuin yhtenäkään vuonna vasemmistoliiton ja SDP:n ollessa hallituksessa edellisellä
kerralla, korkeammalla tasolla kuin yhtenäkään vuonna teidän hallitusaikananne. [Oikeal-
ta: Onko näin?] Siksi juuri tarvitsemme monia toimia, lisää asuntotuotantoa mutta myös ra-
joitteita, etteivät asumistukimenot paisu loputtomiin.

Ensimmäinen varapuhemies Mauri Pekkarinen: Lisäkysymys, edustaja Mikkonen.

16.20 Krista Mikkonen vihr (vastauspuheenvuoro):  Arvoisa puhemies! On totta, että
asumistukimenot ovat koko ajan kasvavia, ja on varmasti syytä miettiä, miten me saamme
järjestelmästä sellaisen, että menot eivät kasva kohtuuttomasti mutta toisaalta turvaamme
sen, että pienituloiset pystyvät asumaan. Mutta oletteko ymmärtäneet sen, että tämä ehdo-
tus, kun te pienennätte asumistukea, tarkoittaa sitä, että rahat pitää hakea toimeentulotuen
puolelta? Ja toimeentulotuki on paljon suurempi kannustinloukku kuin asumistuki, johon
on säädetty kuitenkin suojaosa. Elikkä tässä tapauksessa työllistymisen näkökulmasta
6



Pöytäkirjan asiakohta PTK 44/2017 vp
tämä asumiskustannusten siirtyminen haettavaksi toimeentulotuen puolelta aiheuttaa pal-
jon enemmän ongelmia kuin nykytilanne. Aiotteko te ottaa tämän koko asumistukiasian re-
monttiin niin, että huomioitte nämä eri kohteet ettekä vain siirrä pienituloisia luukulta toi-
selle ja aiheuta heille paljon suurempia ongelmia?

Ensimmäinen varapuhemies Mauri Pekkarinen:  Jaha, varsinainen asumistukiministe-
ri ei taida olla paikalla, mutta löytyisikö hallitukselta joku, joka vastaa? — Elikkä päämi-
nisterin sijainen, ministeri Orpo. [Ben Zyskowicz: Näyttää Tiilikaista!] — Aha, sopikaa
keskenänne nyt nopeasti. [Naurua] Päättäväisyyttä, päättäväisyyttä. — Ministeri Tiilikai-
nen.

16.22 Maatalous- ja ympäristöministeri  Kimmo  Tiilikainen (vastauspuheenvuo-
ro): Arvoisa puhemies! On aina ilo vastata hyvän hallituksen puolesta. 

Hallitus päätti kehysriihessä käynnistää sosiaaliturvan kokonaisuudistuksen ja arvioin-
nin. Ja oleellinen osa siinä ovat juuri nämä edustaja Mikkosen kuvaamat kannustinloukut.
Kun erilaisia sosiaaliturvan osia lisätään tai vähennetään, siitä syntyy monimutkainen ko-
konaisuus. Siksi on paikallaan arvioida tuota kokonaisuutta. Ja kyllä, tunnistamme sen, että
jos asumistukimenojen kasvua rajoitetaan hallituksen esittämällä tavalla, osa noista sääs-
töistä tulee toimeentulotukimenojen puolelle. Mutta joka tapauksessa tuo kokonaisvaiku-
tus on senkaltainen, että se tuo hieman säästöjä valtiontalouteen. Mutta ennen kaikkea se
lähettää viestin vuokranantajille: Älkää kuvitelko, että voitte veronmaksajien piikkiin nos-
taa vuokria, kyllä asumistuki ja toimeentulotuki hoitavat kaiken. Eivät hoida, raja on vas-
tassa.

16.22 Timo Kalli kesk (vastauspuheenvuoro):  Arvoisa puhemies! Palaan tähän alkupe-
räiseen kysymykseen, talouskasvun ja työllisyyden isoon kuvaan. Hallitus teki päätöksiä,
joilla se onnistui pitämään yllä luottamusta, ennustettavuutta ja sitä varmuutta, jota elinkei-
noelämä ja yritys ja suomalaiset kuluttajat odottavat. Siitä todistuksena tietenkin ovat
nämä ministerien mainitsemat työllisyyden kehitysluvut. 

Mutta minun kysymykseni varsinaisesti nyt liittyy siihen, että kun se seuraava suuri pon-
nistus on syksyn tuloratkaisut, niin onko hallituksella nyt olemassa edellytyksiä, joilla se
kykenee sekä eduskuntaa että itseään lujittamaan sillä, että me saamme syksyllä synty-
mään tähän maltillisia tuloratkaisuja, jotka sitten osaltaan ovat viemässä eteenpäin kulut-
tajien luottamusta ja talouskasvua? [Kari Uotila: Pannaan kolme ilmaista työpäivää lisää
vuodessa!]

16.23 Valtiovarainministeri Petteri Orpo (vastauspuheenvuoro):  Arvoisa puhemies!
Nyt ensi syksyn liittokierros on todella tärkeä suomalaisen työllisyyden turvaamisessa ja
hyvinvoinnin turvaamisessa. Siksi toivon ensinnäkin, että työmarkkinoilla on rakentava,
maltillinen henki ja se on ratkaisuhakuinen ja nimenomaan niin, että pidetään mielessä se
meidän korkea työttömyys ja ne ihmiset, jotka tarvitsevat työpaikan. Sen taustalle tarvi-
taan kilpailukykyä. Maltillinen palkkaratkaisu olisi nyt tärkein saavutettava asia työmark-
kinoilla ja se, että se syntyisi ilman työmarkkinahäiriöitä. Tässä vetoan siinä yhteydessä
työmarkkinajärjestöihin ja kaikkiin osapuoliin, että maltti säilyisi ja oltaisiin ratkaisuha-
kuisia nimenomaan työllisyyden ja työttömien ihmisten vuoksi.
7



Pöytäkirjan asiakohta PTK 44/2017 vp
16.24 Sanna Marin sd (vastauspuheenvuoro): Arvoisa puhemies! Ei tullut työllisyysrii-
heä, tuli ihan muiden päätösten riihi. "Me emme valmistele hallintarekisteriä uudestaan
missään muodossa. Hallintarekisteri on haudattu ja kuopattu." Näin totesi entinen valtio-
varainministeri Alexander Stubb, kun hallitus veti ensimmäisen kerran pois omistusten pii-
lottamisen mahdollistavan hallintarekisterilain. Muun muassa verottaja, poliisi ja syyttäjä-
laitos sekä eri oikeusviranomaiset ovat vastustaneet rekisteriä voimakkaasti, koska katso-
vat sen lisäävän rahanpesua, veronkiertoa ja rikollista toimintaa. 

No, nyt hallintarekisteri on jälleen tehnyt paluun ja hallituspuolueet runnoneet läpi ta-
lousvaliokunnassa hallintarekisteriä puoltavan mietinnön äänin 8—5 opposition ja asian-
tuntijoiden vastustuksesta huolimatta. Haluankin kysyä: Miten tässä näin kävi? Mitä perus-
suomalaisille luvattiin puoliväliriihessä, kun äänestitte tänään valiokunnassa aiemmin vas-
tustamanne hallintarekisterilain puolesta? Miten tässä näin kävi? Haudattu ja kuopattu —
oliko?

Ensimmäinen varapuhemies Mauri Pekkarinen:  Valtiovarainministeri Orpo, jos kohta
katson, että aivan ydintä kehysriihen asiakokonaisuudessa äskeinen lisäkysymys ei edusta.
Ministeri halutessaan voi toki vastata. 

16.25 Valtiovarainministeri Petteri Orpo (vastauspuheenvuoro):  Arvoisa puhemies!
Olisin kiinnittänyt samaan asiaan huomiota, että vähissä ovat rakentavat puheenvuorot
työllisyyden puolesta, vaan puhutte hallintarekisteristä. Tiedätte — uskon, että tiedätte sen
— että nämä lakimuutokset olivat välttämättömiä, jotta meillä ministereillä on käytössään
syksyllä, kun Arvopaperikeskus hakee toimilupaa, lainsäädäntö sen pohjalle. Se on välttä-
mätöntä. Se perustuu EU-lainsäädäntöön, ja kuten edeltäjäni on todennut, kun hän tämän
lakiesityksen muutettuna toi eduskuntaan jo kohta vuosi sitten, niin se ei pidä sisällään hal-
lintarekisterin laajentamista Suomessa. [Touko Aalto: Mutkan kautta tekee sen!] Suomes-
sa se ei laajenna sitä. EU:ssa meillä on EU-lainsäädäntö, me emme voi muiden maiden eikä
EU-lainsäädäntöä täällä Suomen eduskunnassa päättää. Tätä on kohta vuosi tutkittu hallin-
tovaliokunnassa, ja tämä on eurooppalaisen lainsäädännön mukainen, ottaa huomioon
eduskunnan toiveet.

Ensimmäinen varapuhemies Mauri Pekkarinen:  En mieluusti myönnä tässä vaiheessa
hallintarekisteriä koskevia lisäkysymyksiä, koska täällä tulee erikseen kysymys siitä. —
Edustaja Östman, lisäkysymys teille.

16.27 Peter Östman kd (vastauspuheenvuoro): Arvoisa puhemies! On hienoa, että talous
on pikkuhiljaa kääntymässä kasvuun, mutta työllisyys on valitettavan alhaisella tasolla
edelleen. Puoliväliriihen yhtenä mottona oli uudistaminen. Luen täältä teidän omasta esit-
telymateriaalistanne: "Turvallisuuden, työllisyyden, huolenpidon ja uudistamisen riihi."
Haluaisin kysyä, mihin jäivät työllisyysreformit, mihin paikallinen sopiminen jäi.

Hallitus on luvannut, että tehdyillä toimilla saavutatte noin 10 miljardin euron säästöjä.
Te kerroitte, että identifioituja, huom. identifioituja, säästöjä on noin 4 miljardin edestä.
Työllisyystoimen kohdalla myönnätte, että tarvitaan lisätoimia. Ja kun katson tarkemmin
toimenpidelistaa, niin suurin osa niistä on edelleen selvitettäviä asioita. Haluan kysyä, us-
kotteko te oikeasti, että asetettu säästötavoite, siis 10 miljardia, toteutuu, [Puhemies koput-
8



Pöytäkirjan asiakohta PTK 44/2017 vp
taa] ottaen huomioon, että sote- ja maakuntauudistuksen 3 miljardin säästötavoite on todel-
la epävarmalla pohjalla.

16.28 Valtiovarainministeri Petteri Orpo (vastauspuheenvuoro):  Arvoisa puhemies!
Hallitushan on tehnyt työllisyyttä vahvistavia päätöksiä hallitusohjelmaneuvotteluista läh-
tien, ja niitä on pantu toimeen, tuotu lainsäädäntöön, käsitelty täällä, ja työllisyys on lähte-
nyt nousuun, paranemaan, talous kasvuun. Me teimme taas uuden joukon päätöksiä. Ei ole
sitä yhtä kuuluisaa hopealuotia, jolla tämä työllisyysongelma kerralla ratkaistaisiin, vaan
täytyy tehdä lukemattomia samansuuntaisia päätöksiä. Me teimme niitä taas.

Jos puhutaan uudistuksista rakenteisiin, niin esimerkiksi varhaiskasvatusmaksujen näin
merkittävä alentaminen on rakenteellinen uudistus. Se on iso rakenteellinen uudistus. Sen
lisäksi me varmistimme — koska oltiin puoliväliriihessä — että nämä isot rakenteelliset
uudistukset suomalaiseen yhteiskunta- ja hyvinvointijärjestelmään viedään eteenpäin päät-
täväisesti yhdessä. Se on ihan välttämätöntä.

Mutta edelleen, siis jos me katsomme, miten me saavutamme kestävän kasvun ja työlli-
syyskehityksen, minä olen todella tyytyväinen niistä panostuksista, jotka me pystyimme
tekemään osaamiseen ja kasvuun, muun muassa nämä pääomitukset, [Puhemies koputtaa]
200 miljoonaa Tekesiin, Suomen Akatemiaan, ammatilliseen koulutukseen — todella hie-
noja ratkaisuja.

Ensimmäinen varapuhemies Mauri Pekkarinen:  Ja tähän kysymykseen viimeinen li-
säkysymys.

16.29 Antti Rinne sd (vastauspuheenvuoro): Arvoisa puhemies! Kyllä minä olen ymmär-
tänyt, että tuolla kehysriihen yhteydessä puhuttiin hallintarekisteristä, Yleisradion rahoi-
tuksesta, ja siellä puhuttiin sitten näistä ministeripaikoista. Että kyllä tämä siinä mielessä
kehysriihiasioita on.

Mutta uudelleen toistan sen, että SDP on tehnyt monta erilaista hyvää esitystä liittyen ta-
louskasvuun ja työllisyyteen. Perhevapaat on yksi niistä keskeisistä, joilla nopeasti voitai-
siin vaikuttaa miesten ja naisten väliseen palkkatasa-arvoon, saada nuoria naisia työmark-
kinoille. Kysymys kuuluu: olisitteko valmis ottamaan näitä asioita nyt tästä eteenpäin val-
misteluun tavalla, joka tuottaisi ne tämän hallituskauden aikana vielä päätöksiksi?

Sitten vielä yksi tärkeä kysymys. Maakuntahallinnolta — jos se nyt sattuu aloittamaan
— leikattiin tässä kehysriihessä vuoden 2020 indeksit puoleen. Se tarkoittaa 100:aa mil-
joonaa euroa vähemmän rahaa käyttöön näille maakunnille, jotka ovat vasta aloittamassa
toimintaansa. On jo nyt tällä hetkellä tiedossa se, että moni maakunta [Puhemies koputtaa]
tulee olemaan vaikeuksissa aloittaessaan. Kysynkin: mihin tämä leikkaus perustuu?

Ensimmäinen varapuhemies Mauri Pekkarinen: Ministeri Orpo aloittaa.

16.30 Valtiovarainministeri Petteri Orpo (vastauspuheenvuoro):  Arvoisa puhemies!
Kellotan tuosta perhevapaakysymyksestä. Kuten tunnettua, siinä on erilaisia näkökulmia
hallituksen sisälläkin. Siitä ei nyt ratkaisua löytynyt. Se siirtyy tuleviin aikoihin, ja toivon,
että siellä tehdään sitten hyviä ratkaisuja työllisyyden nimissä tältä osin.
9



Pöytäkirjan asiakohta PTK 44/2017 vp
Nostaisin esiin kuitenkin edelleen tämän varhaiskasvatusmaksujen alentamisen, joka on
suuri perhepoliittinen teko ja myöskin naisten työllisyyden kannalta aivan oleellinen, pie-
nituloisten lapsiperheiden ostovoiman kannalta oleellinen.

Sen lisäksi nostaisin esiin myöskin sotu-uudistuksen: valtavan tärkeän kokonaisuudis-
tuksen suomalaiseen sosiaaliturvajärjestelmään. Meillä sosiaaliturvajärjestelmä, jota on
kymmenien vuosien aikana rakennettu, on monimutkainen ja passivoiva. Tänään viimeksi
Kelan pääjohtaja Aaltonen on esittänyt isompaa remonttia. Me päätimme nyt pistää tämän
liikkeelle. Ja kun meillä on käynnissä perustulokokeilu, me päätimme nyt osallistavan so-
siaaliturvan liikkeelle laittamisesta kokeilumuodossa. Toivotaan, että seuraavalla hallituk-
sella olisi mahdollisuus ja hyvät eväät tehdä [Puhemies koputtaa] iso sosiaaliturvauudistus
Suomeen — aivan välttämätön. [Kari Uotila: Heti tänä syksynä!]

16.31 Kunta- ja uudistusministeri Anu Vehviläinen (vastauspuheenvuoro):  Arvoisa
puhemies! Täydennän vielä tässä näitä ministeri Orpon puheenvuoroja jo vähän pidem-
mältä väliltä.

Tässä tuli esille, että nämä 4 miljardin euron säästöt on saatu tehtyä kokonaan nytten
loppuun. Tämä maakuntaindeksin yhden vuoden indeksitarkistuksen puolitus liittyy sii-
hen, että haluamme varmistaa, että meidän käsissämme olevilla ratkaisuilla tämä 4 miljar-
din euron kokonaisuus tulee kaikkiaan täytettyä.

Mutta samalla — kun mainitsitte, edustaja Rinne, tämän maakuntauudistuksen — ha-
luan tässä yhteydessä todeta, että teemme mittavia satsauksia koko maakuntauudistuksen
eteenpäinviemiseen. Ensinnäkin kehyskaudella varataan miljardi euroa kokonaisuudes-
saan ict-tietotekniikka-asioitten eteenpäinviemiseen, ja sitten väliaikahallintoon laitettiin
57 miljoonaa euroa ensi vuodelle, 100 miljoonaa euroa siirtomäärärahana näihin valinnan-
vapauspilotteihin. Sitten vielä teimme 90 miljoonan euron panostuksen pääomittamista
varten, [Puhemies koputtaa] että saadaan ict-yhtiö perustettua.

Ensimmäinen varapuhemies Mauri Pekkarinen: Vielä, edustaja Henriksson, lisäkysy-
mys.

16.33 Anna-Maja Henriksson r (vastauspuheenvuoro): Värderade talman, arvoisa puhe-
mies! Regeringen har haft ambitiösa planer på att höja sysselsättningen till 72 procent och
dessutom ta tag i det så kallade hållbarhetsunderskottet på 10 miljarder. Nu när vi ser re-
sultatet av den här rian så ser vi att man inte kommer att nå sysselsättningsgraden. Man
kommer inte heller att nå målet när det gäller underskottet. Det beror bland annat på att man
blint litar på att social- och hälsovårdsreformen ska spara 3 miljarder.

Elikkä haluaisin tietää, millä laskukoneella hallitus laskee. Sote-uudistusta on nyt kritisoi-
tu muun muassa siitä, että sillä ei tulla saavuttamaan niitä 3 miljardin säästöjä, joita halli-
tus on kaavaillut. Asiantuntijoista valtaosa on ollut tätä mieltä. Kuitenkin hallitus laskee
sen varaan, että näin tulee käymään. Mikä on se teidän sote-laskukone, joka nyt on tässä
pohjana? Voisitteko vastata siihen?

16.34 Valtiovarainministeri Petteri Orpo (vastauspuheenvuoro):  Arvoisa puhemies!
Hallitus lähtee valmistelussaan siitä, että se 3 miljardin säästö 10 vuoden aikana — itse
asiassa vuoteen 29 mennessä — ja vielä tarkemmin ei säästö vaan tulevien kulujen nousu-
10



Pöytäkirjan asiakohta PTK 44/2017 vp
paineiden laskeminen 3 miljardilla, toteutuu. Koko valmistelu on lähtenyt siitä liikkeelle.
Ja kyllä meillä on tarkoitus, että ihmisistä myöskin huolehditaan. Se on välttämätöntä.
Muuten meidän mitkään rahat eivät riitä niihin tuleviin kasvaviin hoivamenoihin. Esimer-
kiksi pelkästään vanhustenhuollon kustannusten, asiantuntijoiden arvioiden mukaan, arvi-
oidaan nousevan jopa 70 prosenttia 20-luvun loppuun mennessä tästä hetkestä. Kyllä me
uskomme siihen, että sillä hallituksen sosiaali- ja terveysuudistusmallilla, joka eduskun-
nalle on tuotu ja jonka viimeisetkin lait tuodaan, tämä 3 miljardia saavutetaan. Se on ihan
välttämätöntä.

Kysymyksen käsittely päättyi.
11


