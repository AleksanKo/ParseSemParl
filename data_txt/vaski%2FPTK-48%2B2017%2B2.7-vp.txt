















































DEMBB50.tmp.xml


Pöytäkirjan asiakohta PTK 48/2017 vp

 Tarkistettu
4.1

Pöytäkirjan asiakohta 

PTK 48/2017 vp

Täysistunto

Torstai 4.5.2017 klo 16.00—17.31

2.7. Suullinen kysymys radikaalien saarnaajien maahanpääsystä (Tom Packalén ps)
Suullinen kysymys SKT 69/2017 vp

Suullinen kyselytunti

Ensimmäinen varapuhemies Mauri Pekkarinen: Ja vielä myönnän viimeisenä kysy-
myksenä puheenvuoron edustaja Packalénille.

Keskustelu

17.00 Tom Packalén ps: Arvoisa puhemies! Tanskan maahanmuuttoasioista vastaava mi-
nisteriö on julkaissut sivuillaan listan niin sanotuista radikaalisaarnaajista, joilla ei ole pää-
syä maahan. Listalla on myös Suomessa vuonna 2015 vieraillut Kamal el-Mekki. Radikaa-
lisaarnaajien maahantulo kielletään vetoamalla yleiseen järjestykseen, ja maahantulokiel-
to kestää kaksi vuotta. Tanskan maahanmuuttoministeri on todennut Helsingin Sanomien
mukaan, että "hallitus ei hyväksy sitä, että radikaalisaarnaajat tulevat Tanskaan saarnaa-
maan vihaa tanskalaista yhteiskuntaa kohtaan ja aivopesemään ihmisiä muun muassa vä-
kivaltaan naisia ja lapsia kohtaan, levittämään ajatuksiaan kalifaatista ja yleisesti ottaen vä-
hättelemään perustavanlaatuisia arvojamme". Kysynkin sisäministeri Risikolta: harkitsee-
ko Suomi vastaavanlaista maahantulokieltoa suomalaisen yhteiskunnan vastaisille radi-
kaalisaarnaajille?

17.01 Sisäministeri Paula Risikko (vastauspuheenvuoro):  Arvoisa puhemies! Mehän
seuraamme meidän rajojen yli tulevia henkilöitä aivan varmasti, kuten tähänkin asti, ja eri-
tyisesti nyt, kun meillä on hyvin paljon tällaista radikalisoitumista ja meillä on myöskin vi-
hapuheen levittäjiä ja meillä on myöskin rikollisuutta paljon rajojen yli, me seuraamme tä-
tä. Tietenkin ongelmaksi on muodostumassa se, tai ongelma on se, että esimerkiksi jos ei
ole tarvetta viisumille tässä rajojen yli liikkumisessa, niin ei ole käyty läpi sitä ihmisen
taustaa — koska yleensä jos henkilö on rikokseen syyllistynyt, niin hän ei saa välttämättä
sitä viisumia tullakseen tänne. Mutta sellaisten henkilöiden, jotka eivät tarvitse viisumia
tullessaan Suomeen, seuranta on tietysti erilainen. Meillä Rajavartiosto seuraa kaikkia ra-
jan yli tulevia henkilöitä, ja jos on pienikin epäilys siitä, että on rikokseen syyllistynyt, niin
kyllä arvioidaan hänen liikkumisensa Suomeen. On tietysti ymmärrettävää, että jos ei ole
mitään rekisterissä ja ei ole vielä rikokseen syyllistynyt [Puhemies koputtaa] vihapuheen
näkökulmastakaan, niin on vaikea estää tänne tuloa.

Kysymyksen käsittely päättyi.

Kyselytunti päättyi.


