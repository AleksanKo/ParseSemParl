















































DEM585A.tmp.xml


Pöytäkirjan asiakohta PTK 172/2018 vp
Pöytäkirjan asiakohta 

PTK 172/2018 vp

Täysistunto

Torstai 7.3.2019 klo 16.02—20.58

2.2. Suullinen kysymys maahanmuuton kustannuksista (Juho Eerola ps)
Suullinen kysymys SKT 283/2018 vp

Suullinen kyselytunti

Puhemies Paula Risikko: Seuraavaksi kysymyksen esittää edustaja Eerola perussuoma-
laisten eduskuntaryhmästä.

Keskustelu

16.18 Juho Eerola ps: Arvoisa rouva puhemies! Talousasiantuntija KHT Pauli Vahtera
on laskenut maahanmuuton vuosittaisiksi kuluiksi noin 3,2 miljardia euroa. Selvitys perus-
tuu kylmään, saatavilla olevaan faktaan, ja siitä uutisoitiin tällä viikolla.

Perussuomalaiset asettaa oman kansan haitallisen maahanmuuton edelle. Suomalaisilla
on varaa hyvinvointivaltioon vain, jos Suomi ei toimi koko maailman sosiaalitoimistona.
Mitä enemmän tätä haitallista maahanmuuttoa on, sitä mahdottomampaa on ylläpitää ny-
kyisen kaltaista sosiaaliturvaa, hyviä työehtoja, palkkoja tai turvallista yhteiskuntaa. Ver-
tailun vuoksi sanottakoon ja äskeiseen aiheeseen viitattakoon, että tämän hoitajamitoituk-
sen saisi kuntoon noin 250 miljoonalla eurolla. Se löytyisi, jos leikkaisi edes 10 prosenttia
näistä maahanmuuton kuluista.

Miksi te, hyvä hallitus ja ministeri Orpo, leikkaatte kestävyysvajeen nimissä suomalai-
silta, [Puhemies koputtaa] jopa vanhuksilta ja sairailta, mutta unohdatte maahanmuuton?

16.19 Sisäministeri Kai Mykkänen (vastauspuheenvuoro): Arvoisa puhemies! Sisämi-
nisteriön puolella sinänsä kustannukset maahanmuuton, siis turvapaikkaperäisen maahan-
muuton, vastaanotosta ovat noin 240 miljoonaa euroa vuodessa, alle kymmenesosa siitä,
mitä tässä Vahteran kolumnissa todettiin. Toki muilla ministeriöillä ja kunnilla on myös
kuluja vastaanotosta, en osaa niihin ottaa kantaa, mutta laskelmassa tietysti on yleensä ta-
seessa kaksi puolta: suurin osa työikäisenä turvapaikkaperusteella maahan tulevista tulee
tehneeksi myös töitä tämän maan hyväksi. En sano, että nettolaskelma olisi kansainvälistä
suojelua annettaessa se peruste, jolla voitaisiin arvioida, kannattaako sitä tehdä. Siinä mie-
titään ihan muita asioita kuin taloudellista kannattavuutta, ja siinä täytyy olla tarkkana,
mikä on Suomelle oikean kokoinen pala. Siitähän olemme tässä neljä vuotta puhuneet, ja
hallituksella on selvä tahtotila, mutta ihan näin ei voi kokonaisuutta laskea edes heidän
osaltaan.

Kokonaisuudessaan on tietysti tärkeä muistuttaa, että maahanmuutto Suomeen on pää-
asiassa työperäistä. Työperäisistä tulleista viimeisen viiden vuoden ajalta 90 prosenttia on
edelleen töissä. He ovat nimenomaan osa sitä Suomea, joka pärjää 2020-luvulla.
 Tarkistettu
4.0



Pöytäkirjan asiakohta PTK 172/2018 vp
16.21 Valtiovarainministeri Petteri Orpo (vastauspuheenvuoro): Arvoisa rouva puhe-
mies! Ensin todettakoon, että te olitte siunaamassa ne kaikki leikkaukset, joihin viittasitte.
[Vasemmalta: Kyllä!] Olitte samassa hallituksessa, ja olitte hallituksessa myös silloin, kun
Suomi yhdessä Euroopan mukana jäi maahanmuuttokriisin jalkoihin. Sitä on nyt hoidettu,
ja jos katsotaan vuositasolla valtiovarainministeriön laskelmia, siis budjettitalouteen, niin
vuonna 2015 ennen maahanmuuttokriisin varsinaista alkua maahanmuuttokustannukset
budjetissamme olivat 90 miljoonaa. Ne nousivat 800 miljoonaan vuonna 2016, jolloin ku-
lut olivat suurimmillaan, mutta nyt kun me olemme onnistuneet hyvin rauhoittamaan tilan-
teen ja pitkälti toistakymmentätuhatta turvapaikanhakijaa, jotka eivät tarvinneet turvaa, on
lähtenyt pois, niin tällä hetkellä kustannukset budjetissa ovat 460 miljoonaa.

Minä pidän tätä tutkimusta, johon viittaatte, ylimitoitettuna ja vääränlaisena laskentana,
koska, kuten ministeri Mykkänen viittasi, varmasti se laskenta pitää sisällään myöskin työ-
peräisen maahanmuuton, ja kuten äsken hoitajakeskustelussakin selvisi, [Puhemies koput-
taa] Suomi ei pärjäisi ilman työperäistä maahanmuuttoa ja me tarvitsemme sitä vielä pal-
jon lisää.

Puhemies Paula Risikko: Pyydän nyt niitä edustajia, jotka haluavat esittää tästä aiheesta
lisäkysymyksiä, ilmoittautumaan painamalla V-painiketta ja nousemalla seisomaan.

16.22 Juho Eerola ps (vastauspuheenvuoro): Arvoisa rouva puhemies! Te, ministeri Or-
po, heititte meidät ulos hallituksesta, koska me halusimme heittää täältä Suomesta jotain
ihan muuta ulos. [Välihuutoja vasemmalta] Nämä maahanmuuton kustannukset eivät ole
vain taloudellisia. Tämä haitallinen maahanmuutto jättää hirveän jälkensä myös turvalli-
suuteen ja hyvinvointiin. Seksuaalirikollisuus lisääntyy, islamistinen terrori-isku on Suo-
messa jo nähty, tuhansia oleskelee maassa luvatta. Tunnetteko näitten kaikkien taustat?
[Eduskunnasta: Hyvä kysymys!]

Hallituksen mukaan Suomen pitäisi ottaa takaisin jopa Isis-taistelijoita, jos he ovat Suo-
men kansalaisia. Eikö olisi tärkeämpää pyrkiä saamaan täällä olevat Isis-taistelijat takaisin
Irakiin ja Syyriaan eikä tuoda niitä tänne lisää, vai voisiko ajatella edes jotain vaihtaria
päittäin?

16.23 Sisäministeri Kai Mykkänen (vastauspuheenvuoro): Arvoisa puhemies! Mitä tu-
lee — tietysti erittäin pöyristyttäviin — seksuaalirikoksiin, joista tässä maassa on onneksi
puhuttu nyt myöskin ja joihin on tartuttu aiempaa tomerammin, kuten pitää, niin niiden
osalta on totta, että tietyistä suojelunhakumaista tulevilla on yliedustus, vaikka toki suurin
osa tekijöistä viime vuoden osaltakin oli valitettavasti Suomessa syntyneitä. Hallitus on
erittäin jämerästi tähän myös tarttumassa, kuten tiedätte 50 kohdan toimenpideohjelman.
Olemme myös esittämässä sitä, että kansainvälisen suojelun status voidaan jatkossa pur-
kaa, jos syyllistyy törkeään rikokseen, esimerkiksi seksuaalirikokseen, Suomessa.

Mitä tulee Isis-taistelijoihin, itse asiassa saavuin tänne suoraan Brysselistä, missä kes-
kustelin tästä erityisesti Pohjoismaiden kollegoiden kanssa. Meidän lähtökohtamme on si-
nänsä tässä kohtaa sama kuin edustaja Eerolalla, että on tärkeää, että rikosvastuu toteutuu,
ja turvallisuusministereiden näkökulmasta parasta on, jos se toteutuu siellä tapahtuma-
alueella, ja on tärkeätä tarkastella, voidaanko esimerkiksi perustaa kansainvälinen rikos-
tuomioistuin. Eräissä vanhemmissa konflikteissa näin on tehty. Tätä tietysti oikeusminis-
terit valmistelevat eteenpäin.
2



Pöytäkirjan asiakohta PTK 172/2018 vp
Joka tapauksessa sisäministeriön puolelta on selvää, [Puhemies koputtaa] että kukaan ei
valvomatta Suomeen palaa. Jokainen yksilöllisesti valvotaan, jos tulee tänne, ja rikosvas-
tuu täällä toteutuu, jos on siihen aihetta.
3


