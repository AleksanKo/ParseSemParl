















































DEMDCAE.tmpSave.xml


Pöytäkirjan asiakohta PTK 13/2016 vp
Pöytäkirjan asiakohta 

PTK 13/2016 vp

Täysistunto

Keskiviikko 24.2.2016 klo 14.00—15.21

4. Hallituksen esitys eduskunnalle laiksi ylimääräisistä taiteilijaeläkkeistä
Hallituksen esitys HE 121/2015 vp
Valiokunnan mietintö StVM 1/2016 vp

Ensimmäinen käsittely

Puhemies Maria Lohela: Ensimmäiseen käsittelyyn esitellään päiväjärjestyksen 4. asia.
Käsittelyn pohjana on sosiaali- ja terveysvaliokunnan mietintö StVM 1/2016 vp. Nyt pää-
tetään lakiehdotuksen sisällöstä.

Keskustelu

14.45 Tuula Haatainen sd (esittelypuheenvuoro): Arvoisa puhemies! Nyt käsittelyssä
olevassa hallituksen esityksessä ehdotetaan säädettäväksi laki ylimääräisistä taiteilijaeläk-
keistä. Näistä taiteilijaeläkkeistä on säädetty vuonna 1974 annetulla valtioneuvoston pää-
töksellä, ja nyt perustuslain mukaan kuitenkin yksilön oikeuksien ja velvollisuuksien pe-
rusteista on säädettävä lailla. Tämä hallituksen esitys ei muuta taiteilijaeläkejärjestelmän
nykyistä sisältöä, mutta se, mikä tässä muuttuu, on, että ylimääräisiä taiteilijaeläkkeitä ei
enää jatkossa myönnä opetusministeriö, vaan opetusministeriö on siirtänyt tämän tehtävän
Taiteen edistämiskeskukselle.

Tällä esityksellä ei ole vaikutusta taiteilijaeläkkeiden lukumäärään. Tällä hetkellä taitei-
lijaeläkkeitä on maksussa kaikkiaan noin tuhannelle henkilölle. Viime vuosina uusia täy-
siä eläkkeitä on ollut jaettavana 51 kappaletta. Tämä taitelijamäärän kasvu puolestaan on
aiheuttanut sen, että harkinnanvaraisen eläkkeen hakijoita on näihin myönnettäviin eläk-
keisiin nähden ollut kymmenkertainen määrä. Sosiaali- ja terveysvaliokunta toteaakin si-
vistysvaliokunnan tavoin, että hakijamäärän kasvu lisää tarvetta tarkistaa myönnettävien
eläkkeiden lukumäärää. Valiokunta myös toteaa, että harkinnanvaraisen eläkkeen merki-
tys on suuri erityisesti niille ansioituneille taiteilijoille, joiden tulot muodostuvat satunnai-
sista tuloista. Heillä työ- tai yrittäjätuloihin perustuva lakisääteinen eläketurva jää hyvin al-
haiseksi. Ja kuten sivistysvaliokunta on huomauttanut, jatkossa on edelleen kiinnitettävä
huomiota taiteilijoiden sekä muiden itsensä työllistävien toimeentulon mahdollisuuksien
kehittämiseen ja sosiaali- ja eläketurvajärjestelmän rakentamiseen siten, että oman eläk-
keen kerryttäminen ilman kannustinloukkuja olisi mahdollista.

Valiokunta pitää työurien pidentämistavoitteen kannalta tärkeänä, ettei alle 60-vuotiaal-
le eläkettä voida myöntää ilman erityistä syytä. Esityksen perusteluiden mukaan tällaisena
erityisenä syynä voitaisiin pitää esimerkiksi terveydentilasta johtuvaa pysyvää työkyvyttö-
myyttä. Työkyvyttömyys arvioitaisiin lääkärintodistuksen perusteella. Valiokunta huo-
mauttaakin, että pysyvän työkyvyttömyyden arviointi on Taiteen edistämiskeskukselle
kuitenkin vaativa tehtävä, erityisesti silloin, jos hakijan työkyvyttömyyttä ei ole arvioitu
 Tarkistettu
4.0



Pöytäkirjan asiakohta PTK 13/2016 vp
muun eläkejärjestelmän piirissä. Eli tämä on tällainen kysymys, johon on syytä varmasti
kiinnittää jatkossa huomiota.

Arvoisa puhemies! Sosiaali- ja terveysvaliokunnan mietintö on yksimielinen, ja valio-
kunta puoltaa, että eduskunta hyväksyy hallituksen esitykseen sisältyvän lakiehdotuksen
muuttamattomana.

14.48 Timo Heinonen kok: Arvoisa rouva puhemies! Hyvät edustajakollegat! Valiokun-
nan puheenjohtaja esitteli valiokunnan tekemän mietinnön ja kävi läpi näitä asioita jo var-
sin laajasti. Kyse on siis yli 40 vuotta vanhasta käytänteestä, jota nyt uudistetaan, ja jatkos-
sa siis päätöksiä taiteilijaeläkkeistä ei enää tekisi opetus- ja kulttuuriministeriö vaan Tai-
teen edistämiskeskus, joka perustettiin viime vaalikaudella vuonna 2013 opetus- ja kult-
tuuriministeriön alaiseksi asiantuntijavirastoksi, ja varmasti tämä on aivan perusteltu muu-
tos ja tietyllä tavalla seurailee myös ylimääräisten urheilijaeläkkeiden myöntämistapaa. 

Nämä eläkkeet säilyvät harkinnanvaraisina, niin kuin valiokunnan puheenjohtaja edellä
toi esille, ja ratkaisevaa on se, kuinka paljon rahaa tähän on käytettävissä. Eli kun taiteili-
jaeläkkeiden lukumäärä tällä hetkellä on siellä tuhannen paikkeilla, niin se määräytyy tu-
levaisuudessa sen mukaan, kuinka paljon pystymme osoittamaan rahaa tähän tärkeään työ-
hön. Ja kun tiedämme tässä salissa varsin laajasti sen, mistä kulttuurin rahoitus tulee, niin
meidän on huolehdittava siitä, että myös jatkossa meillä veikkausvoittovarat, myös uuden
yhtiön aikana, kehittyisivät myönteisellä tavalla. 

Taiteen ja kulttuurin osuus valtion budjetissa on tuollainen reilu 450—460 miljoonaa
euroa, ja tästä peräti yli puolet tulee veikkausvoittovaroista, ja veikkausvoittovaroista itse
asiassa leijonanosa käytetään nimenomaan taiteen edistämiseen, eli Veikkauksen voittova-
rat jaetaan niin, että niistä 25 prosenttia ohjataan liikunnan ja urheilun hyväksi, nuoriso-
työlle 9 prosenttia, tieteelle 17,5 prosenttia ja taiteelle sitten 38,5 prosenttia, ja tämä on yh-
tenä osana myös takaamassa sitä, että jatkossakin näitä taiteilijaeläkkeitä voimme maksaa.
Mitä se sitten tarkoittaa rahassa, mitä veikkausvoittovaroista näille edunsaajille tulee —
noin karkeasti voisi sanoa, että taantumasta ja vaikeasta taloudellisesta ajasta huolimatta
meidän veikkausvoittotuottomme ovat kasvaneet, ja se on ollut tietysti myönteinen asia
erityisesti näiden edunsaajien näkökulmasta. Karkeasti taide saa tuollaisen vajaan 0,5 mil-
jardia, 450 miljoonan ja 0,5 miljardin välissä olevan summan, liikunta vajaan 200 miljoo-
naa, tiede 380 miljoonaa ja nuorisotyö 74 miljoonaa, ja sitten on pieni jakamaton osuus. 

Nyt kun nykyinen hallitus on päättänyt laajalla yksituumaisuudella, että meidän mono-
polijärjestelmäämme tullaan vahvistamaan yhdistämällä nämä kolme peliyhtiötä yhdeksi
— epävirallisesti voisi puhua Oy Suomi-pelit Ab:sta — niin on tärkeää, että pidämme ne
pelijärjestelmät ajanmukaisina ja että meillä pelaaminen ohjautuisi nimenomaan näille
vastuullisille sivuille ja sellaisiin paikkoihin, missä on myös tiedostettu pelaamisen riskit ja
ongelmakäyttäytyminen, mitä on niin Veikkauksen kuin Raha-automaattiyhdistyksen — ja
uskoisin, että jossain määrin Fintotonkin — pelaamisessa olemassa.

Kun meillä on laillisia, hyviä pelejä tarjolla tulevaisuudessakin, niin olen vakuuttunut
siitä, että veikkaus- taikka pelituottorahat, mitä ne tulevaisuudessa ovat, kehittyvät myön-
teisellä tavalla eivätkä kuitenkaan niin, että tuo ongelmapelaaminen lisääntyisi, ja se on
yksi hyvä keino pystyä kasvattamaan näitä taiteilijaeläkkeitä tuosta nykyisestä noin tuhan-
nesta eteenpäin. Meillä on kasvava määrä taiteilijoita, jotka odottavat tätä, ja tietysti yksi
tärkeä asia on se, että kaikki taide ei koskaan tule olemaan — eikä sen pidäkään olla — sel-
laista, että se elättäisi niin sanotusti bisnesmielessä, ja silloin pitää olla tämäntyyppisiä jär-
2



Pöytäkirjan asiakohta PTK 13/2016 vp
jestelmiä tulevaisuudessakin, niin että toimeentulo on taattu myös sen taiteilijauran jäl-
keen.

14.54 Ritva Elomaa ps: Arvoisa puhemies! Käsillä oleva hallituksen esitys koskee yli-
määräisiä taiteilijaeläkkeitä. Esityksessä ehdotetaan, että päätöksenteko ylimääräisistä tai-
teilijaeläkkeistä siirrettäisiin opetus- ja kulttuuriministeriöstä Taiteen edistämiskeskuksel-
le.

Tässä yhteydessä on kuitenkin hyvä keskustella myös taiteen tekemisestä ja taiteilijoi-
den toimeentulosta. Taiteen tekemisellä, etenkin Suomen kotimarkkinoille suunnatulla tai-
teella, on usein hankala tulla toimeen. Siksi taiteilijaeläkkeen kaltaiset apuvälineet ja apu-
rahat ovat hyvin tarpeellisia. Veikkaus ja sen tuki taiteilijoille ovat vuosien saatossa olleet
vahva tekijä suomalaisen taiteen tekemisessä. Taidetta on tuettu Veikkauksen varoin vuo-
desta 1953 lähtien, ja kulttuuritoiminta on ollut Veikkauksen suurin edunsaaja 90-luvulta
lähtien. Tästä suuri kiitos Veikkaukselle ja ennen kaikkea kansalaisille, jotka veikkaavat.
Vaikka on vaikeat ajat, tiede, taide ja liikunta saavat suhteellisen hyvän potin juuri Veik-
kauksen ansiosta vielä tänäkin päivänä.

Usein taide- ja kulttuuritoimintaa moititaan siitä, että se elää liiaksi apurahojen varassa.
Suomalainen kulttuurielämä olisi kuitenkin huomattavasti köyhempää, jos valtion apura-
hoja ei olisi. Kansallinen taide olisi nopeasti vaikeuksissa, eikä näitä apurahan saajia kan-
nata kyllä kadehtia. Eivät ne niin suuria ole, ja niitähän saa vain osa.

Niin kutsutut luovat alat ovat maailman nopeimmin kasvavia aloja. Euroopassa ne työl-
listävät minimissään 7 miljoonaa ihmistä. Monelle tulee yllätyksenä, miten suuri osa luo-
vat alat ovat taloudestamme myös täällä Suomessa, noin 4 prosenttia tällä hetkellä. Pitäisi
yleisemmin ymmärtää, että kun tällä hetkellä on monia aloja, joilla ei ole kasvupotentiaa-
lia, niin luovat alat ovat iso mahdollisuus. Taide- ja kulttuuritoiminnan rahoittaminen myös
tukee luovien alojen kehitystä, ja niillä tulee olemaan oman itseisarvonsa lisäksi vielä iso
taloudellinen merkitys — unohtamatta tätä henkistä puolta.

On myös tärkeää, että tulevaisuudessa Veikkaus, Raha-automaattiyhdistys ja Toto sai-
sivat pitää tämän monopolin edelleenkin, koska se on kansallisesti hyvin tärkeää.

Taiteilijamäärän kasvu on tehnyt sen, että hakijoiden määrä taiteilijaeläkkeissä on kas-
vanut koko ajan. 500 hakijaa kohden vuodessa taiteilijaeläkkeitä myönnetään tasan 51. Se
ei ole kovin paljon, ja tulevaisuudessa olisi hyvä, jos kasvatettaisiin taiteilijaeläkkeen saa-
jien määrää. Taiteilijaeläkettä saa tällä hetkellä vähän yli 1 000 henkilöä. Jatkossakin tär-
keänä kriteerinä ylimääräisen eläkkeen saamiseksi tulee olla ansiokas ura, ja myös taiteili-
jan varallisuus pitää ottaa huomioon. Myös taidetoimikunnan tulee käsitellä hakemuksia
nämä kriteerit huomioiden, oikeudenmukaisesti. — Kiitos.

14.58 Kari Kulmala ps: Arvoisa rouva puhemies! Hallituksen esityksessä ehdotetaan
säädettäväksi laki ylimääräisistä taitelijaeläkkeistä. Perustuslain 80 §:n 1 momentin mu-
kaan lailla on säädettävä yksilön oikeuksien ja velvollisuuksien perusteista. Nykyinen val-
tioneuvoston päätöksiin perustuva säädöspohja ei siten ole ollut tässä asiassa riittävä. Ky-
seisiä eläkkeitä koskeva päätöksenteko ehdotetaan myös siirrettäväksi opetus- ja kulttuu-
riministeriöltä Taiteen edistämiskeskukselle. Kuten jo mainitsin, esityksessä saatetaan ny-
kyisin valtioneuvoston päätökseen sekä sen soveltamiskäytäntöön perustuva ylimääräis-
ten taiteilijaeläkkeiden myöntäminen lain tasolle. Samalla tavoin on tehty ylimääräisten ur-
3



Pöytäkirjan asiakohta PTK 13/2016 vp
heilijaeläkkeiden osalta vuonna 2015 voimaan tulleella lailla. Mielestäni perusteet ovat
tässäkin hyvät ja esitys on kannatettava.

Eläke säilyy edelleen harkinnanvaraisena etuutena, joka myönnetään tunnustuksena an-
siokkaasta taiteellisesta urasta. Taiteilijaeläke myönnetään tunnustuksena ansiokkaasta
toiminnasta esittävänä ja luovana taitelijana. Kategorioita ovat esimerkiksi musiikki, näyt-
tämötaide sekä kirjallisuus ja kuvataide. Täysi eläke on noin 1 300 euroa kuukaudessa ja
osaeläke siitä puolet. Eläkettä myönnettäessä otetaan huomioon myös hakijan varallisuus-
asema sekä hänen toimeentulomahdollisuutensa. Päätös siitä, kenelle eläke lopulta myön-
netään, on varmasti vaikea. Saamani tiedon mukaan eläkkeen ovat saaneet ansaitusti muun
muassa laulajat Tapani Kansa, Maria Babitzin ja Pave Maijanen, mutta eivät kuitenkaan
esimerkiksi Reijo Taipale tai vuonna 1979 kuollut Tapio Rautavaara. Toivottavasti olen
Taipaleen ja Rautavaaran osalta väärässä.

Kuten valiokunta on todennut, harkinnanvaraisen eläkkeen merkitys on suuri erityisesti
niille ansioituneille taitelijoille, joiden tulot muodostuvat satunnaisista tuloista. "Voi, kuin-
ka pieninä palasina onkaan mun leipäni maailmalla", (Puhemies koputtaa) sanoi Tapio
Rautavaara aikoinaan, ja tämä on totta edelleen taitelijauralla.

15.00 Eeva-Johanna Eloranta sd: Arvoisa puhemies! Taitelijoiden toimeentulosta on
syytä puhua. Tämä ylimääräinen taiteilijaeläkejärjestelmä voi toimia vain täydentävänä
eläkejärjestelmänä, mutta ei tarjoa kokonaisvaltaista eläketurvaratkaisua taitelijoiden laa-
jalle ammattikunnalle, jonka tulonmuodostus ja eläketuloratkaisut ovat hyvin vaihtelevia.
Jatkossa onkin kiinnitettävä huomiota taiteilijoiden sekä muidenkin itsensä työllistävien
toimeentulomahdollisuuksiin ja niiden kehittämiseen ja sosiaali- ja eläketurvajärjestelmän
rakentamiseen siten, että oman eläkkeen kerryttäminen ilman kannustinloukkua on mah-
dollista, niin kuin valiokunnan puheenjohtaja Haatainen tässä jo totesikin.

Ilman vakituista ansiotuloa toimivilla taiteilijoilla lakisääteinen eläketurva jää usein hy-
vinkin alhaiseksi, ja näille hakijoille eläkkeen merkitys oman talouden turvaamisessa on
hyvinkin keskeinen. Tämä koskee erityisesti eri visuaalisten alojen taiteilijoita, kirjailijoi-
ta ja muita ilman työsuhdetta työskenteleviä taitelijoita.

Asiantuntijakuulemisessa sivistysvaliokunnassa tuli esille myös tarve muuttaa nykyistä
käytäntöä taitelijaeläkkeen ja takuueläkkeen yhteensovittamisessa siten, että tulevaisuu-
dessa taiteilijaeläke ei enää pienentäisi takuueläkettä. Tulee muistaa, että esimerkiksi ku-
vataiteilijan keskimääräiset vuositulot ovat vain noin 20 000 euroa vuodessa ja pienitulois-
ten osuus on 33 prosenttia elikkä hyvinkin suuri. Elävä, kehittyvä ja monipuolinen taide
edellyttää kuitenkin taiteilijoiden toimeentulon turvaamista.

Arvoisa puhemies! Taide on tärkeää Suomelle, suomalaiselle identiteetille ja menesty-
miselle kansainvälisissä kilpailuissa. Pelkkä teknologiauskovaisuus ei tässä riitä. Me tar-
vitsemme luovia ihmisiä voidaksemme kehittyä ja menestyä maailmassa, ja taiteilijat tar-
vitsevat riittävät tukirakenteet menestyäkseen taiteellisessa työssään ja voidakseen hyvin.

15.02 Maria Tolppanen ps: Arvoisa rouva puhemies! Taide ja objektiivinen tiedonväli-
tys ovat elintärkeitä yhteiskunnalle. Kumpikin antaa paitsi tietoa myös sielunravintoa yk-
silöille. Kumpikin toimii myös osaltaan vallan vahtikoirina ja varsinkin taide myös joskus
hieman sarkastisenakin, osittain osviitan antajana, ainakin epäkohtien ylösnostajana.

Taiteella pitää myös pystyä elämään, se on se tärkeä asia siinä. Taidetta pitää pystyä vie-
mään myös sinne, missä sitä ei ole. Esimerkiksi teatteria, balettia, kuvataidetta, musiikkia,
4



Pöytäkirjan asiakohta PTK 13/2016 vp
mitä tahansa pitää pystyä levittämään ihan koko valtakuntaan. Siihen tarvitaan meidän
apuamme ja siihen tarvitaan rahaa, mutta se on semmoinen, joka voimauttaa ihmisiä, se,
kun ihmiset kuulevat asioita ja voivat nauttia taiteesta joka puolella. Mielestäni ei ole niin-
kään tärkeää, kuka ylimääräistä taiteilijaeläkettä maksaa tai myöntää, kunhan ylipäätään
joku myöntää ja joku maksaa, se on se tärkeä asia. Jos tämä esitys edesauttaa taiteilijoita
saamaan ylimääräisen eläkkeen ja jos se edesauttaa sitä, että useammat voisivat saada yli-
määräisen eläkkeen, jotta tulisivat toimeen eläkeiässä, on esitys mitä kannatettavin. Mutta
kaikkinensakin kannatan tätä esitystä sen takia, että tämä suoraviivaistaa asioita, vie niitä
eteenpäin.

Se, mikä on tärkeää ja mitä täytyy tulevaisuudessa varmasti myöskin vahtia, on, ettei yli-
määräisen taitelijaeläkkeen kohdalla käy, kuten kävi ylimääräisen lehtimieseläkkeen koh-
dalla. Tämä vuodesta 1937 maksettu eläkemuoto poistettiin 2014 ministeri Arhinmäen toi-
mesta valtion budjetista. Erittäin ikävä asia. Nimittäin nyt tällä hetkellä jo freelance-toimit-
tajat, osa-aika- ja väliaikaiset toimittajat joutuvat usein tahtomattaan yrittäjäkategoriaan
20 000 euron tai 15 000 euron vuosituloilla. On erittäin vaarallista, jos tämä sama asia le-
viää myös taiteilijoiden puolelle. Jos taiteilijoista tehdään myös yrittäjiä, niin silloin hei-
dän asemansa tässä yhteiskunnassa heikkenee. Silloin sen eläkkeen määrä, mitä joskus tu-
lisi saamaan, tulee myöskin heikkenemään.

Tämä on asia, joka on erittäin kannatettava. Minun mielestäni yhteiskunnan pitäisi pitää
huoli siitä, että kansalle saadaan myöskin sielunravintoa. Se ei ole voimauttavaa ainoas-
taan taiteilijoille vaan myöskin taiteista nauttiville — ainakin minulle. Ainakin minä kai-
paan taidetta. Minä kaipaan teatteria, kaipaan oopperaa, kaipaan kuvataidetta ja kaipaan
jopa musiikkia. Vaikken hirvittävän musikaalinen olekaan, kuuntelen sitäkin mielelläni.

15.05 Silvia Modig vas: Arvoisa rouva puhemies! Itse näen, että on hyvä muutos siirtää
päätöksenteko taiteilijaeläkkeistä valtioneuvostolta Taiteen edistämiskeskukselle. Minä
uskon, että se on oikea taho tekemään laadukasta arviointia siitä, kuka ja ketkä ovat ansain-
neet taiteilijaeläkkeen ansioidensa perusteella. Se estää myös sen, mihin tämäkin keskus-
telu täällä on lipsahtamassa: kuka meistä arvostaa mitäkin taidemuotoa eniten, minkä me
koemme merkityksellisimmäksi. Ja sen takia Taiteen edistämiskeskus on juuri oikea paik-
ka.

Suuri ongelmahan taiteilijan ja kulttuurin tekijöille on se, että eläkettä ei kerry. Minä
kyllä yhdyn täällä aikaisempiin puheenvuoroihin, että olisi hienoa, että meillä olisi jaetta-
vana useampia taiteilijaeläkkeitä. Kannatan sitä ehdottomasti. Mutta en usko, että se on ta-
pa, jolla me ratkaisemme tämän kokon ongelman. Meidän on siis luotava järjestelmä, joka
tukee näitä niin sanotusti epätyypillisissä työsuhteissa olevia ihmisiä. Taiteilijan eläkeker-
tymä koostuu milloin lyhyistä apurahoista, milloin yrittäjätuloista, milloin taas on sitä työ-
tä tehty lainkaan vailla tuloja. Eli minun mielestäni se ratkaisu tähän koko hommaan lähtee
meidän sosiaali- ja eläketurvajärjestelmän kehittämisestä, sama myös lehtimiesten kohdal-
la. Eli sen systeemin täytyisi olla semmoinen, joka tunnistaa nämä epätyypilliset tulon-
muodostuksen muodot ja poistaa ne kannustinloukut, mitä tällä hetkellä on. Ja tämä kos-
kee kaikkia itsensä työllistäviä laajemmin.

Itse näen, että perustulo voisi olla yksi tapa, jolla voitaisiin luoda edellä kuvaamani jär-
jestelmä, joka kannustaa ja turvaa, ja odotankin innolla hallituksen tulevia linjauksia asias-
ta.
5



Pöytäkirjan asiakohta PTK 13/2016 vp
15.07 Antero Laukkanen kd: Arvoisa rouva puhemies! Tämä esitys on erinomainen, ja
valiokunta on hyvin tiivistänyt tähän nämä asian keskeisimmät kohdat. Monet taiteenalat
luovat myös kansainvälistä Suomi-kuvaa tavalla, johon liike-elämä tai poliittiset saavutuk-
set eivät yllä. Mutta mitä heille tästä työstä sitten lopulta jää, kun vanhuus on ovella? Va-
litettavan usein olen joutunut näkemään meidän huipputaiteilijoitamme leipäjonossa, kun
ei enää riitä se saatava tulo sillä hetkellä siihen omaan elämiseen. Pidän erittäin tärkeänä
sitä — niin kuin täällä on mainittu mietinnössä — että tämä 51, taiteilijaeläkkeiden määrä,
on liian pieni ja sitä tulee ehdottomasti tulevaisuudessa tarkistaa sillä tavalla, että tätä jaet-
tavaa on enemmän.

Täällä mainittiin meidän huippu-urheilijat. On todella surullista nähdä, että moni elä-
mänsä urheilulle antaneena ja Suomi-kuvaa kirkastaneena sitten lopulta käytännössä jää
minimieläkkeelle. Tämäkään tilanne ei ole hyvä, vaikka sitä on yritetty parantaa. Olen
edustaja Modigin kanssa siitä täysin samaa mieltä, että jonkinlainen kokonaistarkastelu pi-
täisi tehdä tähän — jos taiteilijaa nyt voi freelanceriksi sanoa, kun se tulee sieltä sielun sy-
vyyksistä — ja tämä koko kokonaisuus tulisi uudistaa. Se olisi tärkeätä.

Yleiskeskustelu päättyi.

Eduskunta hyväksyi hallituksen esitykseen HE 121/2015 vp sisältyvän lakiehdotuksen si-
sällön mietinnön mukaisena. Lakiehdotuksen ensimmäinen käsittely päättyi.
6


