















































DEM71CC.tmpSave.xml


Pöytäkirjan asiakohta PTK 50/2016 vp
Pöytäkirjan asiakohta 

PTK 50/2016 vp

Täysistunto

Keskiviikko 11.5.2016 klo 13.59—15.30

6. Pohjoismaiden neuvoston Suomen valtuuskunnan toimintakertomus 2015
Kertomus K 8/2016 vp

Lähetekeskustelu

Toinen varapuhemies Paula Risikko: Lähetekeskustelua varten esitellään päiväjärjes-
tyksen 6. asia. Puhemiesneuvosto ehdottaa, että asia lähetetään ulkoasiainvaliokuntaan.

Keskustelu

14.50 Juho Eerola ps (esittelypuheenvuoro):  Arvoisa rouva puhemies! Euroopan pako-
laistilanne on vahvasti vaikuttanut pohjoismaiseen yhteistyöhön. Poliittisesti tärkein ja
isoin asia viime vuonna sekä hallitusten että parlamentaarikkopuolella oli pakolaistilanne
ja sen aiheuttamat haasteet tälle pohjoismaiselle yhteistyölle. Pakolaiskriisiä puitiin neu-
voston täysistunnossa Reykjavikissa lokakuun lopussa sekä tämän vuoden teemaistunnos-
sa nyt huhtikuussa.

Pohjoismaiden neuvostossa käydyssä keskustelussa on käynyt ilmi, että aiheesta ollaan
montaa eri mieltä. Esimerkiksi paperittomat maahanmuuttajat, turvapaikkajärjestelmän ki-
ristykset, rajojen avaaminen tai tiukempi rajavalvonta kaikki jakavat neuvoston jäsenten
mielipiteitä. Myös yhteispohjoismaisten rajatarkastusten aloittamisesta on keskusteltu,
etenkin sen jälkeen kun Tanskan pääministeri Rasmussen ehdotti, että Pohjoismailla voisi
olla yhteinen Saksan vastainen raja.

Pohjoismainen yhteistyö elää edelleenkin vahvana, mutta tämän pakolaistilanteen ai-
heuttamat haasteet ovat vakava testi tälle pitkäaikaiselle ja vankalle pohjoismaiselle yh-
teistyölle. Kysymys on ennen kaikkea siitä, miten Pohjoismaat yhdessä voivat ratkaista tä-
män haastavan tilanteen.

Yksi tärkeä haaste on vaikutus tähän vapaaseen liikkuvuuteen. Pohjoismaat ovat olleet
Euroopassa edelläkävijöitä tämän vapaan liikkuvuuden saralla. Pohjoismaiden välillä on
ollut vapaa liikkuvuus yli 60 vuoden ajan. Kysymys kuuluukin, onko tänä päivänä tai tu-
levaisuudessa tätä oikeutta ehkä enää olemassakaan. Ruotsi otti alkuvuodesta käyttöön ra-
jatarkastukset Tanskan vastaisella rajalla, ja nyt näyttää siltä, että nämä tarkastukset jatku-
vat edelleen. Pohjoismaiden neuvoston tämän vuoden presidentti, tanskalainen Dam Kris-
tensen on todennut, että rajatarkastusten vaikutuksista pohjoismaiseen yhteistyöhön on
keskusteltava, koska Pohjoismaihin suuntautuvasta pakolaisvirrasta saattaa tulla monivuo-
tinen, jatkuva ilmiö. Pohjoismaiden neuvosto on käsitellyt rajatarkastusten vaikutuksia
pohjoismaiseen yhteistyöhön ja käynyt vuoropuhelua pohjoismaisten hallitusten kanssa
siitä, miten Pohjoismaat yhdessä löytäisivät ratkaisun tähän tilanteeseen.

Arvoisa puhemies! Toinen neuvostossa loppuvuonna laajalti keskustelua herättänyt aihe
oli radikalisoitumisen ja ekstremismin syyt ja ennaltaehkäisy — osin toki liittyy tähän
 Tarkistettu
4.0



Pöytäkirjan asiakohta PTK 50/2016 vp
edelliseenkin aiheeseen. Satiirilehti Charlie Hebdon toimitukseen kohdistui hyökkäyksiä
ja Kööpenhaminaan ja Pariisiin tehtiin terrori-iskuja. Tämä radikalisoituminen ja ekstre-
mismi nousi viime vuoden huhtikuun teemaistunnon aiheeksi.

Pohjoismaiden neuvosto käsittelee yhä enemmän ulko-, turvallisuus- ja puolustuspoliit-
tisia kysymyksiä. Nämä kysymykset olivat vahvasti esillä myös kertomusvuoden istunnos-
sa. Myös Islannin puheenjohtajuusohjelma korosti ulkopolitiikkaa ja kansainvälistä yhteis-
työtä. Neuvosto jatkoi edelleen tiivistä yhteistyötä useiden alueellisten parlamentaaristen
järjestöjen kanssa, kuten muun muassa Itämerta, Arktista ja Barentsin aluetta sekä pohjois-
ta ulottuvuutta koskevissa kysymyksissä. Suomen Pohjoismaiden neuvoston valtuuskunta
järjesti ja isännöi vuoden aikana sekä venäläisten parlamentaarikoiden opintovierailun
Suomeen helmikuussa ja myös Barentsin parlamentaarisen konferenssin syyskuussa.
Tämä neuvoston monivuotinen yhteistyö venäläisten parlamentaarikkojen kanssa oli ker-
tomusvuonna poikkeuksellisen vähäistä johtuen muun muassa Krimin ja Itä-Ukrainan ti-
lanteesta sekä Pohjoismaiden ministerineuvoston Venäjällä sijaitsevien toimistojen julis-
tamisesta ulkomaisiksi agenteiksi.

Tämän vuoden tammikuussa juhlistettiin sitä, että tuli kuluneeksi tasan 60 vuotta siitä,
kun Suomi ensimmäistä kertaa osallistui Pohjoismaiden neuvoston toimintaan. Vuonna
1956 Suomen valtuuskunta osallistui nimittäin ensimmäiseen neuvoston istuntoon. Suomi
isännöi Pohjoismaiden neuvoston puolueryhmä-, puheenjohtajiston ja valiokuntakokouk-
set eduskunnassa tämän vuoden tammikuussa, ja sen yhteydessä järjestettiin eduskunnassa
erillinen yhteiskokous tavoitteena huomioida tämä verraten tärkeä etappi Suomen histo-
riassa.

Pohjoismaiden neuvoston Suomen valtuuskunnan jäsenet ovat olleet aktiivisia, tehneet
lukuisia jäsenehdotuksia, kirjallisia kysymyksiä kaikille pohjoismaisille hallituksille ja ol-
leet aktiivisia budjettivallan osalta.

Ja sitten lopuksi, arvoisa puhemies. Valtuuskunta on nostanut esille eduskunnassa ja
Pohjoismaiden neuvostossa tehdyn työn synkronointia, elikkä sitä, miten Pohjoismaiden
neuvostossa tehtävä työ hyödyttäisi kansallisia parlamentteja, miten esimerkiksi eduskun-
nassa tehtävä työ edelleen tukisi tätä PN:ssä tehtävää työtä. Valtuuskunta toivoo, että Poh-
joismaiden neuvoston suositukset tulisi käsitellä ja ottaa tiedoksi valiokunnissa, ja koska
Pohjoismaiden neuvoston viime vuoden toiminnassa korostuu tämä pakolaistilanne, niin
toivoisin harkittavaksi, että ulkoasiainvaliokunta niin halutessaan pyytäisi tähän kertomuk-
seen myös näkemyksen hallintovaliokunnalta. — Kiitos, tack.

14.57 Simon Elo ps:  Arvoisa rouva puhemies! Pohjoismaissa on viisi valtioiden kansal-
liskieltä: islanti, norja, ruotsi, suomi ja tanska. Tämä todetaan myös Pohjoismaiden neu-
voston vuoden 2006 kielipoliittisessa julistuksessa. Virallisen pohjoismaisen yhteistyön
työkielet ovat kuitenkin vain ruotsi, norja ja tanska. Islantia ja suomea ei ole hyväksytty
neuvoston työkieliksi, eikä niillä siten ole samanarvoista asemaa pohjoismaisessa yhteis-
työssä. Onkin tärkeää edistää sitä, että suomen- ja islanninkieliset kansalaiset voivat tehdä
pohjoismaista yhteistyötä yhdenvertaiselta pohjalta.

Virallisen työkielen asema tarkoittaa käytännössä sitä, että kaikki Pohjoismaiden neu-
voston asiakirjat kirjoitetaan ja viestintä tapahtuu jollain näistä kielistä. Suomenkieliset
Pohjoismaiden neuvoston jäsenet eivät voi nykyisellään toimittaa kirjallisia kysymyksiä,
jäsenehdotuksia tai muita asiakirjoja suomen kielellä Pohjoismaiden neuvoston sihteeris-
töön käsiteltäviksi. Lisäksi Pohjoismaiden neuvoston sihteeristö käyttää näitä kolmea kiel-
2



Pöytäkirjan asiakohta PTK 50/2016 vp
tä työssään. Tämä asettaa suomen- ja islanninkieliset eriarvoiseen asemaan sihteeristön
työpaikkoja haettaessa ja täytettäessä.

Arvoisa puhemies! Kieli on ratkaisevassa roolissa yksilön identiteetin muodostumises-
sa. Yksilö voi samastua instituutioon, jossa hänen kielellään on tunnustettu asema. Tutki-
musten mukaan suomalaisilla on selvästi muita pohjoismaisia kansoja huonompi käsitys
Pohjoismaiden neuvoston päätösten merkityksestä suomalaisille. Tähän vaikuttaa epäile-
mättä se, että Pohjoismaiden neuvosto usein koetaan instituutioksi, joka edustaa Suomessa
vain sen ruotsinkielistä väestöä. Se on erittäin vahingollista pohjoismaiselle yhteistyölle,
sillä suomea puhuu noin 20 prosenttia Pohjoismaiden kansalaisista. Se on suunnilleen sa-
man verran kuin tanskan kielen puhujien määrä, ja näin Suomi onkin toiseksi puhutuin kie-
li Pohjoismaissa.

Arvoisa puhemies! Jotta Pohjoismaiden neuvosto voisi itse omassa työskentelyssään
osoittaa toimivansa tasavertaisesti ja oikeudenmukaisesti, tulisi neuvoston hyväksyä myös
suomen ja islannin kieli neuvoston varsinaisiksi työkieliksi. Kielellisen epäkohdan korjaa-
minen vaikuttaisi positiivisesti pohjoismaisen yhteistyön julkikuvaan ja hyväksyttävyy-
teen sekä Islannissa että Suomessa.

Toivon, että Pohjoismaiden neuvoston Suomen valtuuskunta voi yhtenäisellä linjalla
edistää suomen kielen asemaa Pohjoismaiden neuvostossa. Olen iloinen ja ylpeä siitä, että
Suomi kuuluu Pohjoismaihin. Näytetään siis yhdessä, että arvostus näkyy myös teoissa.

15.00 Katri Kulmuni kesk:  Arvoisa rouva puhemies! Viime vuosi oli pohjoismaisessa
yhteistyössä aktiivinen, kuten aina, ja varmasti samankaltainenkin kuin edelliset vuodet.
Mutta kyllähän yksi asia korostui, epäilemättä: turvapaikanhakijoiden tilanne, joka viime
kesänä sitten ryöpsähti oikeastaan Pohjoismaidenkin syliin, näkyi kyllä myös Pohjoismai-
den neuvoston täysistunnoissa ja agendalla. Mutta tässä samassa ilmiössä korostui myös
hirvittävän hyvin se pohjoismainen yhteistyö. Ilman, että olisi tehty tiivistä yhteistyötä
Pohjoismaiden kanssa ja toki myös sitten eurooppalaisella tasolla, ei varmastikaan olisi
saatu tilannetta hallintaan, niin että pohjoismainen yhteistyö kyllä osoitti siinä voimansa.
Ja toki nyt sitten, kun iso osa turvapaikkaa hakeneista myös saa turvapaikkastatuksen, on
myös pohjoismainen kysymys, että me voimme vertailla hyviä käytäntöjä ja panostaa sit-
ten integraatioon ja hyviin oppeihin.

Aktiivisuudesta huolimatta — ja toki valtuuskunta aina on erityisen aktiivinen varmas-
tikin — ehkä kansallisella tasolla minun mielestäni Suomea vaivaa tämmöinen hieman
krooninen kunnianhimon puute pohjoismaisessa yhteistyössä. Pohjoismainen yhteistyö on
meille hirvittävän tärkeää kansainvälisen viitekehyksen kannalta, mutta kansallisesti se nä-
kyy aika vähän julkisessa keskustelussa. Onneksi sillä on kuitenkin vahva perinne ja tradi-
tio pohjoismaisessa kanssakäymisessä. Vaikka välillä tulisi vähän ailahtelevia aikoja, niin
se jatkumo on kuitenkin aina turvattu.

Toivonkin erityisesti nyt, kun Suomi on tänä vuonna Pohjoismaiden ministerineuvoston
puheenjohtaja ja ensi vuonna sitten Pohjoismaiden neuvoston puheenjohtajamaa, arvostus-
ta myös kansallisesti pohjoismaista yhteistyötä kohtaan ja sitä, että pystyttäisiin nosta-
maan ja yhteiskunnalliseen keskusteluun ottamaan myös pohjoismaisia näkökulmia.

Arvoisa puhemies! Pohjoismaisessa yhteistyössä on vielä kovasti tehtävää, vaikkapa ra-
jaesteiden purkamisessa, mikä on aikakaudesta toiseen ollut meille tärkeää. Ja on tärkeää,
että Pohjoismaiden neuvostossa tämän rajaestetyöryhmän toimintaakin muokattiin ja koe-
tetaan saada siitä tehokkaampi siten, että jokaisessa neljässä valiokunnassa olisi nyt raja-
3



Pöytäkirjan asiakohta PTK 50/2016 vp
estetarkkailijat, jotka sitten säännöllisesti kokoontuvat tätä rajaesteiden purkamisen tilan-
netta työstämään ja tekevät myös tiivistä yhteistyötä rajaesteneuvoston kanssa. Hienoa on
myös se tietenkin, että rajaesteneuvostossa on nyt sitten suomalainen puheenjohtaja.

Arvoisa puhemies! Liikkuvuus kaiken kaikkiaan Pohjoismaiden välillä vaatii vielä ko-
vasti työtä. Tämän vuoden lopulla saamme käyttöön pohjoismaisia työmarkkinakysymyk-
siä selvittävän Poul Nielsonin raportin, ja toivottavasti näistä hyvistä työmarkkinakäytän-
teistä ja työn tekemisen esteiden purkamisesta rajat ylittävällä alueella olisi meille etua. Ni-
mittäin kun etenkin Pohjolan pohjoisissa osissa jo useasti puhutaan yhteisistä työmarkki-
noista, silloin näiden käytänteidenkin pitäisi olla joustavia eri maiden välillä.

Sitten jos ajattelee myös kansallisen politiikan kysymyksiä, niin kyllähän etenkin elin-
keino-, energia- ja liikennepolitiikassa myös pohjoismainen yhteistyö korostuu erittäin
paljon. Jos pohtii Suomen sähköomavaraisuutta, mikä on aika heikko korkeimmilla talvi-
pakkasilla, niin kyllä Suomen ja Ruotsin välisten sähkönsiirtoverkkojen vahvistaminen on
tärkeä edunvalvontakohde. Kyllä rautatiehanke Suomesta Ruotsiin olisi tärkeä saada aikai-
seksi. Nämä ovat myös isoja kansallisia kysymyksiä. Vaikka tämä yhden rautatiepätkän
sähköistäminen ei ole kovin iso investointi, noin 10 miljoonaa euroa, se viimein toisi Suo-
melle myös raideyhteyden länteen. Puhumattakaan kaikista tulevaisuuden tietosiirtoyh-
teyksistä, datakaapeleista ja merikaapeleista: Suomi voisi hyvin olla Pohjolan solmukohta
näissä asioissa, ja meidän pitäisi pohjoismaisessa dialogissa pitää niitä esillä.

Toivonkin, että Suomen valtuuskunnan työ jatkuu yhtä aktiivisena ja mielellään tieten-
kin kehittyy vieläkin aktiivisemmaksi. — Kiitoksia.

15.05 Carl Haglund r: Värderade fru talman, rouva puhemies! Pari havaintoa tästä kerto-
muksesta. Kollegat ovat jo nostaneet hyvin esille, mistä on keskusteltu ja mitkä aiheet ovat
olleet ajankohtaisia meidän yhteisessä työssämme.

Ensimmäinen havainto on se, että on puhuttu aika paljon siitä, että Eurooppa-tason yh-
teistyötä pitäisi vahvistaa. Toisin sanoen, niillä on hyvin paljon yhteisiä intressejä Brysse-
lin päässä — sekä niillä mailla, jotka kuuluvat Euroopan unioniin, että sitten niillä, jotka ei-
vät kuulu. Tämä on ollut myös konkreettisesti agendalla sillä tavalla, että on pohdittu, mitä
toimia voidaan tehdä sen eteen, että tämä EU-koordinointi paranee, EU:n vaikuttaminen
paranee ja että EU:n toimesta ei sitten synny uusia rajaesteitä, koska EU on itse asiassa se
yksittäinen tekijä, joka synnyttää eniten rajaesteitä Pohjoismaiden kesken. Tämä on tärkeä
tematiikka, joka saa varsin vähän huomiota tässä itse kertomuksessa, ja sen takia halusin
nostaa sen esille ja huomauttaa, että tämä on semmoinen teema, mikä on ollut esillä ja tu-
lee myös olemaan esillä tulevana vuonna muun muassa keskiryhmän aloitteen toimesta,
jonka puheenjohtajana on ollut kunnia toimia viimeisen vuoden aikana.

Sitten pari muuta lyhyttä huomiota.
Ensimmäinen on se, että näkisin, että meidän pitää yhdessä nyt pohtia myös sitä, miten

saadaan enemmän konkretiaa tähän toimintaan. Toisin sanoen, aika paljon ollaan semmoi-
sella jos ei juhlapuhetasolla niin aika yleisellä tasolla ja yhteisymmärrys asioista on varsin
laaja, mutta sitten puuttui se, että pystytään asettamaan selkeitä tavoitteita meidän toimin-
nallemme ja myös saavuttamaan niitä tietyssä määräajassa. Mielestäni siinä meillä edusta-
jilla on viime kädessä se vastuu, että niitä tavoitteita asetetaan ja niiden eteen tehdään yh-
dessä töitä, ja uskoisin, että kaikki, jotka tässä toiminnassa ovat mukana, haluaisivat enem-
män tämmöistä tulosorientoitunutta politiikkaa, jossa myös kaikki vastaavat siitä, että
4



Pöytäkirjan asiakohta PTK 50/2016 vp
oman hallituksen kanssa yritetään edistää niitä asioita. Tämä on tämmöinen vähän toimin-
takulttuurikysymyskin, josta näkisin, että meillä olisi myös jokaisella syytä pohtia tätä.

Här är alltså, fru talman, min syn den att vi behöver en mer resultatorienterad politik inom
Nordiska rådet där vi kan sätta tydliga målsättningar vad tidtabeller beträffar, vad vi vill ha
gjort under en viss tidsperiod, och att saker och ting inte så att säga fastnar i den här bered-
ningsapparaten och kan vara där hur länge som helst, och så återkommer man och återkom-
mer man till samma frågor gång efter annan. Det är tror jag både frustrerande för oss som
jobbar där, plus att när det finns så mycket som vi kunde ta oss an, så skulle man hoppas att
vi skulle kunna from time to time åstadkomma mera resultat.

Viimeisenä huomiona tämä edustaja Elon hyvä puheenvuoro näistä kieliasioista. Ymmär-
tääkseni kaikki yhdymme siihen, että olisi hyvä, että voitaisiin laajentaa tätä kielivalikoi-
maa niin, että kaikkia edustajia kohdeltaisiin samalla tavalla. Tämä on hyvä tavoite. Se,
mikä pitää huomioida, on tässä se, että jos ja kun yhdessä vaadimme tätä, niin on myös ym-
märrettävä se, että se tuo mukanaan varsin suuria kustannuksia, koska nämä tulkkaus- ja
käännöskustannukset ovat jo tänä päivänä Pohjoismaiden neuvoston suurimpia kustannus-
eriä ja tämä meidän ehdotuksemme, jos se tehdään, käytännössä johtaisi lisäkustannuk-
siin. Se pitää tiedostaa. Meidän pitää myös delegaationa pohtia sitä, että jos teemme yhdes-
sä tämmöisen aloitteen — ja sille onkin ymmärtääkseni aika vahvaa tukea — niin mikä on
se vastaus, kun kerrotaan, että tämän hintalappu onkin sitten aika mittava. Tämä sen takia,
että olemme Pohjoismaiden neuvoston toiminnassa muuten pyrkineet, minun mielestäni,
moni siihen, että kustannukset eivät karkaa käsistä, ja se on muutenkin tässä taloudellises-
sa tilanteessa varsin vastuullinen tapa lähestyä asiaa. Tämä on nyt jokaiselle pohdittavaksi,
mitä tämän eteen voidaan tehdä jotta, jos haluamme tätä ajaa, meillä on myös ne käytän-
nön ratkaisut, joilla tähän vastataan, koska olen ymmärtänyt, että nämä tulkkauskustannuk-
set ovat muutenkin viime aikoina nousseet aika huomattavasti ja tämä ehdotus, jos tämä
tehtäisiin, varsinkin käännöskustannusten osalta ynnä muuta olisi aika reilu kasvatus ja
helposti sitten ehdotettaisiin sitä, että se lasku lähetetään tänne Helsinkiin. Nimittäin näin
nettomaksunäkövinkkelistä on se sama näkövinkkeli, mitä usein käytetään EU:n yhteydes-
sä: Suomihan ei ole mikään nettomaksajamaa Pohjoismaiden neuvoston piirissä, vaan siel-
lä nämä kolme muuta isoa Pohjoismaata minun käsitykseni mukaan maksavat kyllä suh-
teessa enemmän kuin mitä me maksamme meidän jäsenyydestämme, ja tämä tarkoittanee
kyllä sitä, että jos teemme tämän tyyppisiä lisäehdotuksia, niin se varmasti tarkoittaa myös
sitä, että lasku saapuu sitten aika nopeasti tänne Helsingin päähän.

Nämä huomiot, mutta pidän kertomusta hyvänä ja pidän myös hyvänä sitä, että ollaan
laajasti kyetty eduskunnassa yhdessä edistämään eri asioita Pohjoismaiden neuvoston pii-
rissä. Se on hyvä perinne, ja siitä on hyvä pitää kiinni. — Kiitos.

15.11 Johanna Karimäki vihr: Arvoisa puhemies! Nostan esiin kaksi keskeistä teemaa,
jotka ovat olleet kansalais- ja kuluttajavaliokunnan agendalla.

Ensiksikin myrkytön arki Pohjolassa tarkoittaa sitä, että Pohjoismaiden neuvostossa on
vuosia tehty työtä sen eteen, että ihmisten altistus arjessa kemikaaleille vähenisi — kemi-
kaaleille, joita on muun muassa leluissa, erilaisissa pakkauksissa ja kosmetiikassa. Muun
muassa ftalaatit on todettu hormonitoimintaa ja lisääntymistä häiritseviksi, ja on todella
tärkeää varjella lapsia ja kaikkia kuluttajia näiltä kemikaaleilta. Onkin edistetty sitä, että
5



Pöytäkirjan asiakohta PTK 50/2016 vp
Pohjoismaat etunenässä toimisivat kemikalisoitumisen haittojen vähentämiseksi ja kieltäi-
sivät ftalaattien käytön. Näitä ftalaattejahan käytetään muun muassa muovien pehmenti-
menä. Suomen hallituksen tulisi tässä toimia nopeasti ja yhdessä muiden Pohjoismaiden
kanssa edistää asiaa.

Toinen kysymys, ihmiskaupan torjuminen ja ihmiskaupan vastainen työ. Tämä kauhis-
tuttava rikollisuus ylittää rajoja Pohjolassakin, ja yhteistyötä tarvitaan. Eri viranomaisten
yhteistyötä on vahvistettava. Suomessakin tarvittaisiin poliisille yksikkö, joka keskittyy ni-
menomaan ihmiskaupan rikollisuuden tutkintaan ja ihmiskaupan torjuntaan. Erityisen
haastavaa on uhrien tunnistaminen ja oikeanlainen kohtaaminen. Uhrit ovat erittäin trau-
matisoituneita, he tarvitsevat apua traumoihin ja terveysongelmiin. Uhrien suojelu on ää-
rimmäisen keskeistä heidän itsensä kannalta mutta myös siksi, että he voivat luottaa viran-
omaisiin ja että he voivat auttaa rikostutkinnassa, jossa otetaan kiinni häikäilemättömät ih-
miskauppaa harjoittavat rikolliset.

15.13 Arto Pirttilahti kesk: Arvoisa rouva puhemies! Ensinnä lämpimät kiitokset kaikil-
le valtuuskunnan jäsenille ja henkilöstölle — oli aktiivinen vuosi 2015 — ja henkilöstön
kautta myös meidän pääsihteerillemme Mari Herraselle. Taas on laadittu hieno toiminta-
kertomus viime vuodesta. Tässä ovat pääasiat tulleetkin esille. Islanti oli puheenjohtaja-
maana, ja Islanti korosti juuri kansainvälisyyttä siinä omassa ohjelmassaan, hyvinvointiyh-
teiskuntaa ja kansalaisyhteiskuntateemoja.

Muutama nosto: Pitää kiittää meidän ex-puolustusministeri Carl Haglundia. Hän aika-
naan laittoi Pohjoismaiden ministerineuvoston osalta käyntiin nämä ulko- ja turvallisuus-
poliittiset pyöreän pöydän keskustelut. Pohjoismaiden neuvostossahan ei aikaisemmin, ei
oikeastaan ennen 2010-lukua, paljoakaan käsitelty puolustuspoliittisia tai turvallisuuspo-
liittisia asioita. Tämäkin oli yksi hyvä foorumi, ja tämähän pidettiin vuonna 2015 Tukhol-
massa puolustusministeri Peter Hultqvistin vetämänä, erinomainen keskustelu, missä käy-
tiin myös tätä Venäjä-asiaa lävitse. Ehkä tässä ulkopoliittisessa kuvassa Pohjoismaiden
suhteessa keskustelutti juuri Venäjä vielä paljonkin. Yhtenä oli tämä, kun Venäjä sulki...
tai ainakin sanotaan, että tämä agenttitoimisto ja nämä Pohjoismaiden toimistot heidän
maaperänsä alueella vaikuttivat sulkemiseen ja myös sitten ehkä enemmän muuhunkin Ve-
näjällä käytyyn keskustelun.

Yksi vahva asia on myös tämä EU-vaikuttaminen. Itse olen pitänyt yllä tätä, että Poh-
joismaiden neuvostossakin pitäisi olla EU:n suuntaan enemmän proaktiivista vaikuttamis-
ta. Voitaisiin vaikuttaa komissioon ja ajoissa. Meillä on paljon asioita pohjoismaisessa yh-
teistyössä, kuten metsä, ympäristöpolitiikka ja moni muu, missä me olemme hyvin saman-
laisia. Katsotaan ympäristönsuojelun näkökulmasta tai katsotaan sitten elinkeinojen näkö-
kulmasta, niin olemme erityyppisiä kuin muut Euroopan maat. Toinen on tietenkin sitten
EU-regulaation implementointi: Pohjoismaissa voitaisiin pyrkiä siihen, että meillä olisi
edes samanlaisia tapoja implementoida. Tässäkin oli hyviä aloitteita ja askeleita eteenpäin
tämän osalta.

Uudistustyö eteni. Vuonna 2014 aloitettu uudistustyö saatiin saatettua nyt loppuun, ja
sillä todellakin valiokuntarakenne uudistui. Täällä on esille tullutkin tämä kansallinen kyt-
kentä. Aika harva meidänkin valiokunnistamme täällä Suomessa käsittelee näitä asioita, ja
meidän täytyisi saada semmoinen automaattinen tapa, millä tyylillä tuotaisiin näistä valio-
kunnista meidän valiokuntiimme tiedoksi tai keskustelun alle. Tietenkin jää meidän valio-
kuntiemme omille jäsenille se huoli tai, sanotaan, se tehtävä tuoda nämä asiat. Mutta enem-
6



Pöytäkirjan asiakohta PTK 50/2016 vp
män keskustelua, muuta keskustelua kuin ainoastaan tästä toimintakertomuksesta, olisi
näistä samoista asioista parempi käydä täällä meidän salissakin.

Uudistukset jatkuvat nyt sitten ministerineuvoston puolella. Ministerineuvostoa moder-
nisoidaan, ja siellä meillä on Anne Berner omalta osaltaan viemässä asiaa eteenpäin. Uu-
det jäsenet pääsivät mielestäni hyvin vauhtiin. Me saimme hyviä puheenjohtajuuksia. Me
olimme edustaja Eerolan kanssa kaksi vanhaa konnaa siinä koko joukossa, ja kaikki muut
olivat uusia jäseniä. Kiitos siitä aktiivisuudesta. Otitte vastaan niitä tarjottuja tehtäviä, joi-
ta siellä oli tarjolla, ja otitte hyvin ne asiat kiinni. Se oli hieno asia.

Vielä omastakin työstäni: Olin ennen Carl Haglundia keskiryhmien puheenjohtaja puoli
vuotta tuon vuoden 2015 aikana, myös sitten puheenjohtajistossa ja budjettitoiminnassa
mukana. Keskiryhmät on mielenkiintoinen ryhmittymä. Meitä on 24 eri puoluetta viidestä
eri maasta. Vaikka täällä Suomen salissa RKP:n ja vihreiden kanssa käy keskusta aina
pientä debattia ehkä asioista, niin tuossa pohjoismaisessa keskustelussa me olimme mones-
sa asiassa hyvin samansuuntaisia, mutta myös muitten maitten eri puolueitten kanssa. Oma
työni jatkui myös sitten NIB:n eli Nibin, Pohjoismaisen Investointipankin, NDF:n ja Nef-
con kontrollikomiteassa. Niistä sain kanssa hyvää kokemusta ja olen vienyt sitä viestiä
eteenpäin, että meidän tulisi enemmänkin käyttää näitä rahastoja ja rahoja myös kotimaas-
sa ja myös tähän ulkomaiseen toimintaan, onhan tämä toimisto sentään meillä täällä Hel-
singissä.

15.19 Katri Kulmuni kesk: Arvoisa puhemies! Yhdyn kyllä täysin näihin kommenttei-
hin, mitä tuli konkretian lisäämisestä ja siitä, että on toki myös meidän parlamentaarikko-
jen vastuulla se, miten sitten tuomme niitä asioita sieltä Pohjoismaiden neuvostosta tänne
kotimaan kansanedustuslaitokseen. Mutta sekin kirjelmä, minkä itse asiassa Suomen val-
tuuskunta kesällä teki kansliatoimikunnalle siitä, että nämä otettaisiin aina sitten jollakin
tavalla käsittelyyn myös valiokunnissa, on syytä muistaa ja aina esillä pitää. Että toivotta-
vasti se pohjoismaisen näkökulman esiintuominen etenisi myös täällä kansallisessa parla-
mentissa.

Ajattelin ottaa vielä esille yhden kysymyksen, johon itse törmäsin, kun tein kirjallisen
kysymyksen viime syksynä — liittyen itse asiassa yhteen sittemmin Islannin täysistunnos-
sa läpimenneeseen suositukseen, joka liittyy ihmisten terveyspalveluihin rajat ylittävässä
yhteistyössä ennen kaikkea harvaan asutuilla alueilla. Siellähän monesti se lähin julkisen
palvelun tarjoaja saattaa olla siinä naapurimaassa, ja olisi ainoastaan järkevää, että ihmiset
saisivat käyttää sitten myös julkisia palveluja näillä seuduilla rajojen yli. Kyllähän tämä on
ihan yksi EU:nkin perusprinsiipeistä, että palvelut ja ihmiset liikkuvat. Mutta valitettavasti
kuitenkin sitten ministerineuvoston vastaus oli aika nihkeä siihen asiaan huolimatta siitä,
että meillä on olemassa esimerkiksi EU:n potilasdirektiivi ja EU koettaa monin keinoin
myös sosiaali- ja terveyspuolella liikkuvuutta ja kehitystä edistää.

Sikäli kyllä toivon sitten semmoista tarkkailua kollegoilta kotimaassa, että myös sitten
kotimaan ministereille viedään sitä pohjoismaista näkökulmaa aina esille, että se siellä mi-
nisterineuvostossakin tulisi sitten esille. Kyllähän tietenkin toivoisi, (Puhemies koputtaa)
että ne täysistunnot, joihin parlamentaarikot kokoontuvat, ohjaisivat myös sitä ministeri-
neuvoston työskentelyä.

15.21 Simon Elo ps: Arvoisa rouva puhemies! Edustaja Haglund totesi, että tämä esitys
siitä, että suomi kiilattaisiin myös varsinaiseksi työkieleksi Pohjoismaiden neuvostossa,
7



Pöytäkirjan asiakohta PTK 50/2016 vp
toisi lisäkustannuksia. Sitä ei tietenkään kukaan kiistä, että näin olisi, sama tietysti islannin
kohdalla. Itse näen, että tässä tavallaan filosofia on sellainen, että kaikki tai ei mitään. Jos
linjaksi otetaan, että tulkataan, niin on hyvin epäjohdonmukaista, että toiselle kieliryhmäl-
le sanottaisiin, että kyllä teitä tulkataan, käännetään, teitä ei. Kyllä lähtisin siitä lähtökoh-
dasta, että kaikkia sitten pitää kohdella samalla tavalla, oli se linja mikä tahansa.

Toinen vaihtoehtohan olisi se, että tehtäisiin se, mikä Nuorten Pohjoismaiden neuvos-
tossa päätettiin, eli työkieleksi englanti. En sitä kannata. Minun mielestäni meidän kannat-
taa pitää meidän kansallisista kielistämme kiinni ja niitä arvostaa. Se on osa myös sitä poh-
joismaista yhteistyötä ja sen merkitystä meille kaikille. Haluan tietysti tässä yhteydessä
kiittää edustaja Haglundia ja kaikkia Suomen valtuuskunnan jäseniä hyvin hedelmällisestä
yhteistyöstä ja keskustelusta näissä kysymyksissä.

Toimintakertomuksesta haluan vielä ottaa yhden asian erityisesti esille. Täällä todettiin,
mikä tuli edustaja Eerolan puheenvuorossa esille, että Venäjän edustajien kanssa ei ole juu-
ri nyt ollut viime vuonna yhteistyötä pitkälti liittyen tähän ulkomaisiksi agenteiksi luokit-
teluun. Tämä on hyvin valitettavaa Suomen kannalta, meille erityisesti Pohjoismaista. Tot-
ta kai Norjan lisäksi rajanaapurina on hyvin tärkeää se, minkälainen Venäjä-yhteistyö on.
Tässä oltiin Kestävä Pohjola -ryhmässä sen verran aktiivisia, että kun meillä on kesäko-
kous nyt Islannissa kesäkuun lopussa, niin esitin ja sitten meidän Suomen valtuuskunnasta
edustajat Kärnä ja Koski kannattivat, että kutsuimme Venäjän duumasta edustajia tähän
Kestävä Pohjola -valiokunnan kokoukseen ja myös sitten ympäristöasiantuntijoita. Jos aja-
tellaan erityisesti tällaista kysymystä kuin ympäristöasiat, niin olisi aika tynkä keskustelu,
jos emme venäläisiä esimerkiksi arktisiin kysymyksiin kutsuisi paikalle. Se on sitten hei-
dän käsissään, tulevatko vai eivät, mutta tärkeää on, että keskusteluyhteys pidetään edel-
leen voimassa.

15.23 Arto Pirttilahti kesk: Arvoisa rouva puhemies! Tähän kieliasiaan, että jos olisi jos-
kus aikanaan sovittu, että puhuttaisiin skandinaaviskaa, niin ehkä sillä voitaisiin pärjätä-
kin. Mutta tietenkään itsellänikään ei ole kovin vahva ruotsi, ja sitten varsinkin, jos grön-
lantilainen puhuu murtaen tanskaa, on ihan mahdoton asia päästä yhteisymmärrykseen sen
kautta. Eli tämä on hienoa, kun Suomeen on saatu tulkkaus, ja meidän täytyy pitää siitä kai-
kin tavoin kiinni ja edistää sitä. Se taisi olla viime vuonna — vuonna 15 — niin, että pik-
kuisen näiden meidän omien maksuasioittemme takia joku tulkkaus taisi jäädä tekemättä
tai ainakin uhattiin, että niitä olisi supistettu.

Mutta muutama asia vielä. Tuo budjettiprosessi uudistui. Se otti muutamia askeleita
mielestäni vähän eteen- ja taaksepäin, mutta nyt ollaan sitten varmaan siinä vaiheessa pu-
heenjohtajistossa, että tämän vuoden budjetointi onnistuisi jo ehkä paremmin. Esitimme
keskiryhminä myös budjettirahoitukseen sitä, että olisi perustettu EU-toimisto sinne.

Näen tämän pohjoismaisen yhteistyön niin, että nämä ovat kuin viisi sisarusta: kolme on
EU:ssa, kolme on Natossa, ja yksi on eurossa. Eli sen toiminnan edistäminen ja tiivistämi-
nen ehkä EU:nkin suuntaan on tärkeää, niin kuin esimerkiksi Norja ottaa monia asioita yhtä
lailla käyttöön, vaikkei EU:n jäsen ole.

Natosta vielä sen verran, että kyllähän Ruotsi nosti aika lailla tätä Nato-keskustelua esil-
le, ja se on hyvä, että asiasta keskustellaan pohjoismaisessakin yhteistyössä.

15.25 Carl Haglund r: Rouva puhemies! Yleisesti vain tästä kieli- ja tulkkausasiasta. Siis
juuri näin, edustaja Elo, olemme ihan samaa mieltä itse asiasta. Minun huoleni on lähinnä
8



Pöytäkirjan asiakohta PTK 50/2016 vp
se, että Suomi on ollut nyt se pohjoismainen maa, joka on halunnut pitää budjettia mahdol-
lisimman pienenä. Helsingistä käsin ollaan painotettu sitä, että se ei saa kasvaa, pitäisi pi-
kemminkin supistua, ja jos katsotaan per capita nyt, kuka maksaa, niin me olemme itse
asiassa hyötyjän asemassa. Ja jos me silloin tulemme esittämään semmoisen esityksen,
joka tuo huomattavia — siis huomattavia, ei vain pieniä — lisäkustannuksia, niin pitää va-
rautua siihen, että sanotaan, että tämä sopii, mutta lasku tulee Helsinkiin. Tätä minä yritän
sanoa, ja minä sanon tämän hallituspuolueille sen takia, että niin kuin tiedätte, meillä op-
position edustajilla ei ole hirveästi sanottavaa siihen budjettiin. Teidän pitää sitten keske-
nään ratkoa se, mistä ne rahat otetaan, mutta itse asia on täysin ok.

On hyvä myös huomioida se, että tätä asiaa on esitetty aikaisemminkin. Minä sihteeris-
tön kanssa sen verran juttelin, minä kyselin sitä taustaa, koska satuin tapaamaan entisen
pääsihteerin, joka on entinen meidän kansanedustaja, ja kysyin häneltä asiaa. Se tapaami-
nen sattui samana päivänä kuin edustaja Eerola oli tuonut tämän esille. Hän sitten kertoi,
että sitä selvitettiin positiivisessa mielessä jo silloin, kun hän oli pääsihteeri, ja se törmäsi
sitten siihen, että se olisi tuonut huomattavat lisäkustannukset ja että nämä muut Pohjois-
maat olivat jo silloin sitä mieltä, että silloin lasku Helsinkiin, koska Suomi ei ehkä ole ollut
ihan yhtä suuri maksaja kuin muut maat. Tämä nyt pitää tässä huomioida, että jos me ai-
dosti haluamme — minä taas palaan tähän konkretiaan — että tämä ei jää tämmöiseksi sa-
nahelinäksi, vaan oikeasti lähdetään tätä muutosta ajamaan, koska minäkään en halua sitä,
että siirrytään englannin kielen käyttöön, niin se vaatii sitä, että meillä on myös suunnitel-
ma siitä, miten ne kustannukset katetaan, jos tätä aletaan ajaa läpi. On myös todennäköi-
sempää, että tässä onnistutaan, jos meillä on uskottava suunnitelma siitä, miten tämä rahoi-
tetaan. Sitä minä tässä yritän painottaa, mutta itse asiasta olemme ihan samaa mieltä.

15.27 Simon Elo ps: Arvoisa puhemies! Kiitän edustaja Haglundia erinomaisesta puheen-
vuorosta: Juuri näin. Jos filosofiasta olemme samaa mieltä — ja niin kuin ymmärtääkseni
valtuuskunta varsin yhteneväinen siinä on — niin silloin on enää kyse siitä, miten käytän-
nössä asia toteutetaan. Ja olette oikeassa siinä, että huomattavia kustannuksia varmasti tu-
lisi. Mitä tulee sitten siihen, lähetetäänkö lasku Helsinkiin, niin tietysti minä näkisin hen-
kilökohtaisesti niin, että Suomen asia on niin tärkeä, että siitä kannattaa jotain maksaakin,
että Suomen asiaa edistetään tällaisessa yhteistyössä. Mutta se on minun henkilökohtainen
näkemykseni. Se on sitten sellainen, mitä pitää tietysti hallituksen sisälläkin käsitellä, jos ja
kun sellainen kysymys eteen tulee. Mutta kyllä minusta henkilökohtaisesti tällaisesta kan-
nattaisi myös meidän jotain maksaa.

Mutta mennään siihen konkretiaan nyt, kun tämä filosofia alkaa olla klousattu ja sovittu
— siinä on yhteinen näkemys, niin sitten lähdetään sillä konkretialla eteenpäin, että miten
se asia hoidetaan käytännössä.

15.28 Juho Eerola ps: Arvoisa rouva puhemies! Edustaja Elo oikeastaan tässä kohtaa tyh-
jensi pankin: Eli jos on ehkä koettu Suomessa joissain tapauksissa niin, että tämä pohjois-
mainen yhteistyö ei ole antanut niin paljon kuin se kenties voisi antaa tai niin paljon kuin se
on antanut Ruotsille, Norjalle ja Tanskalle, niin sitten ei ole ehkä ollut halukkuutta mak-
saa. Mutta jos tilanne olisi niin, että koettaisiin, että tällaisen edistyksen saatuamme saisim-
me enemmän siltä pohjoismaiselta yhteistyöltä, niin silloin ehkä voisi kuvitella, että siihen
jonkun verran enemmän myös taloudellisesti panostettaisiin. No, sitä emme tässä voi päät-
tää, niin kuin kaikki tiedämme.
9



Pöytäkirjan asiakohta PTK 50/2016 vp
Tiedän myös tämän, että tämmöinen aloite oli joskus vajaa 10 vuotta sitten tehty, vas-
taavan suuntainen aloite, ja silloin oli puhuttu juuri näistä suurista kustannuksista, mitä se
oli tuonut, mutta oli kuitenkin otettu edistysaskeleita jo silloin. Ja silloin muun muassa
nämä kommentoidut päiväjärjestykset alkoivat tulla käännettyinä suomen kielellä ja näin,
aikaisemmin esityslistat olivat tulleet lähes pelkästään tanskaksi.

Tässä on aina tämä filosofinen pohdinta: että kun lähtee jotain hakemaan, niin silloin
joutuu miettimään, että ei ehkä aina saa kaikkea sitä, mitä hakee, mutta että saa yleensä
aina jotain. Ja ehkä tämä pitäisi konkreettisemmin määritellä, mitä haetaan ja tarkoitetaan.
Mutta tämä asia on hyvä. Jos tämä johtaa esimerkiksi siihen, että Kööpenhaminassa, siellä
sihteeristössä, tulevaisuudessa on enemmän suomenkielistä työntekijää — ei tarvitse olla
suomalaisia, mutta sellaisia, jotka edes osaavat suomen kieltä, jotta voi lähettää esimerkik-
si kyselyitä, kirjallisia kysymyksiä omalla äidinkielellä jokainen tasaveroisesti — niin se-
hän on jo huomattava edistysaskel. Mutta hienoa, että tässä on sellainen poliittinen lähes-
tulkoon yksimielisyys hallitus- ja oppositiopuolueitten, eri puolueitten, ja eri pohjoismais-
ten ryhmien välillä. Että varmaan jollain tasolla menee eteenpäin.

Keskustelu päättyi.

Asia lähetettiin ulkoasiainvaliokuntaan.
10


