















































DEM7872.tmp.xml


Pöytäkirjan asiakohta PTK 123/2017 vp
Pöytäkirjan asiakohta 

PTK 123/2017 vp

Täysistunto

Torstai 23.11.2017 klo 16.00—19.30

5. Hallituksen esitys eduskunnalle laiksi joukkoliikennelain 12 §:n muuttamisesta ja eräik-
si siihen liittyviksi laeiksi

Hallituksen esitys HE 144/2017 vp
Valiokunnan mietintö LiVM 20/2017 vp

Ensimmäinen käsittely

Toinen varapuhemies Arto Satonen: Ensimmäiseen käsittelyyn esitellään päiväjärjes-
tyksen 5. asia. Käsittelyn pohjana on liikenne- ja viestintävaliokunnan mietintö LiVM 20/
2017 vp. Nyt päätetään lakiehdotusten sisällöstä.

Keskustelu

17.21 Mikko Savola kesk:  Arvoisa herra puhemies! Tässä joukkoliikennelain 12 §:n
muuttamisessahan käsitellään Helsingin seudun kuntayhtymän määrittelyä ja HKL:n mää-
rittelyä. Eli tänne tulee kaksi kuntaa lisää liikenteen järjestäjiksi eli kunnallisiksi viran-
omaisiksi. Tämä laki käsittelee sitä, ketkä voivat kunnallista viranomaistoimintaa harjoit-
taa ja näin ollen järjestää joukkoliikennepalveluita. Tämä kysymyshän oli varsin ajankoh-
tainen, kun tätä liikennekaarta käsiteltiin tässä salissa joitain viikkoja sitten. Tämä on tie-
tysti sikälikin aiheellinen, että kun tämä liikennekaari etenee, niin tämäntyyppiset kysy-
mykset tulevat vastaan tuolla maakunnassa muuallakin.

Ja erityisesti raideliikenteeseenhän tämä liittyy, kun VR:n monopoli on päätetty purkaa
ja nyt sitten tulee uusia tapoja tuottaa näitä joukkoliikennepalveluita tuolla maakunnissa.
Eli VR ei tule tulevaisuudessa olemaan enää ainut toimija, joka tuolla liikkuu. En yhtään
ihmettele sitä tyytymättömyyttä, mitä ihmisiltä tällä hetkellä tulee raideliikenteen palvelu-
jen suhteen. No, tietysti junat ovat täynnä, ja se on hyvä, pääreitti kulkee hyvin, mutta kun
mennään pikkuisenkin sivuun pääreitiltä tai isompien kaupunkien välistä, niin jo alkaa nii-
tä ongelmia tulla. Eivätpä esimerkiksi edustaja Heinosen kotikulmilla ne junat meinaa py-
sähtyä läheskään kaikilla Hämeen pysäkeillä, ja eipä meinaa pysähtyä kuin osa junista Sei-
näjoen ja Tampereenkaan välissä, Parkanossa, mitä reittiä itsekin tulee paljon käytettyä —
puhumattakaan sitten niistä junista, jotka kulkevat poikittaisyhteyksiä pitkin ja esimerkik-
si Haapamäen rataa pitkin, joka kulkee sieltä omienkin kotiseutujeni läpi. [Puhuja siirtyy
puhujakorokkeelle]

Herra puhemies! Jatketaanpa täältä puhujakorokkeelta. — Kaiken kaikkiaan tähän mei-
dän joukkoliikenteeseemme täytyy parannuksia saada. Kyllä kun useampia vuosia kunnal-
lispäättäjänä on käynyt täällä sitä niin sanottua edunvalvontaa harjoittamassa ja aina näistä
rautatieliikenneyhteyksistä, joukkotieliikenneyhteyksistä eri ministereiden ja ministeriön
virkamiesten kanssa puhumassa, kuinka näitä liikenneyhteyksiä saataisiin tuolla maaseu-
dulla säilytettyä, niin ollaan aina tultu niitten kysymysten ääreen, että VR:n toimintaa on
 Tarkistettu
4.1



Pöytäkirjan asiakohta PTK 123/2017 vp
pikkuisen supistettu vuosi vuodelta. Kun tällä hetkellä esimerkiksi tuota poikittaisliiken-
nettä katsotaan siellä Haapamäen radan varressa, niin siellä kaksi junaparia liikkuu, ja käy-
tännössähän tilanne on se, että sitä rataa ihmiset eivät siinä mittakaavassa pysty käyttä-
mään kuin heidän pitäisi käyttää. 

Raideliikenteenhän pitää pystyä palvelemaan ensinnäkin pendelöintiä eli työmatkalii-
kennettä. Sen pitää pystyä vaihtoyhteyksiä palvelemaan. Sen pitää pystyä palvelemaan pa-
remmin opiskelijoita, että he pääsevät kotiseuduilleen ja käyttämään myös opiskeluihin
niitä raideyhteyksiä, koska varsinkin korkeakoulut ovat maakuntakeskuksissa mutta hyvin
moni silti haluaa siellä kotiseudullakin käydä useammin kuin vain jonkun kerran vuodessa
tai kuukaudessa. Eli tätä joukkoliikennepuolta meidän pitää pystyä kehittämään, ja sen
vuoksi uskon kyllä siihen, että tällä raideliikenteen avaamisella pystymme saamaan uusia
toimijoita. 

Nyt tullaan sitten siihen, mihinkä tämäkin laki liittyy, eli uusien järjestäjäoikeuksien an-
tamiseen. Kyllä ainakin siellä meidän kotiseudullamme odotukset ovat korkealla. Etelä-
Pohjanmaan liitto, Pohjanmaan liitto, Pirkanmaan liitto ja Keski-Suomen liitto ovat yhdes-
sä lähteneet selvittämään raidepilottia, jonka myötä kartoitetaan niin toimijoita kuin järjes-
tämistapoja sinne ja jossa pyritään nimenomaan puuttumaan edellä mainittuihin ongelmiin
raideliikenteen saavutettavuudessa.

Mahdollisuuksiahan paljon on, ja matkailu on tietysti yksi niistä keskeisistä mahdolli-
suuksista. Aivan kuten varmasti moni on hyviä uutisia lukenut, niin niille seuduille tulee
pian uusia asukkaita Kiinasta, ja matkailijamäärät tulevat aivan varmasti lisääntymään
pandojen tulon myötä myöskin näiden ratayhteyksien varrella, joten sen vuoksi pitää myös
tästä joukkoliikenteestä pystyä huolehtimaan paremmin ja tarjoamaan niitä edellytyksiä,
että niin kansainväliset turistit kuin sitten ihan meidän suomalaiset turistimme pystyvät
myös joukkoliikennettä käyttämään matkailuun ja käymään eri matkailukohteissa ilman
omaa autoa.

Herra puhemies! Tämä laki on yksi osa liikennekaarta, ja se etenee. Selvitykset etenevät
ja neuvottelut etenevät, ja minulla on kyllä se usko, että kyllä tästä hyvä kokonaisuus Suo-
meen saadaan aikaan, kun aika kuluu ja päästään asioissa eteenpäin.

17.27 Ari Torniainen kesk: Herra puhemies! Tässä salissa on useasti keskusteltu joukko-
liikenteen kehittämisestä ja etenkin työmatkaliikenteen mahdollistamisesta eri joukkolii-
kennekulkuvälineitä hyödyntäen. Tämä hallituksen esitys, tämä lakiesitys, jossa muute-
taan joukkoliikennelakia siitä syystä, että Siuntion ja Tuusulan kunnat ovat halunneet, että
ne voivat liittyä HSL:n eli Helsingin seudun liikenne -kuntayhtymän toimivaltaiseen
alueeseen ja osaksi sitä, on lähtöisin Siuntion ja Tuusulan kunnan toiveista. Omalta osalta-
ni haluan kiittää ministeri Berneriä ja myöskin hallitusta siitä nopeasta reagoinnista tähän
asiaan. Siten tämä esityksen kautta ja tämän lain kautta siuntiolaiset ja tuusulalaiset voivat
työmatkojaan suorittaa sitten useammalla joukkoliikennevälineellä. 

Kun tätä asiaa on käsitelty liikenne- ja viestintävaliokunnassa, niin tämä mietintö on yk-
simielinen. Se on hyvä asia. Siinä asiantuntijakuulemisessa tuli hyvin selkeästi esille tämä
lippu- ja maksujärjestelmien rajapintojen avaaminen. Se tarkoittaa sitä, että yhdellä lipulla
voi suorittaa matkaketjun pisteestä A pisteen B kautta esimerkiksi pisteeseen C, vaikka
käyttää eri joukkoliikennemuotoa, junaa tai bussia. Sen tulee olla kaiken a ja o, että tähän
järjestelmään meillä päästään, mitä laki liikenteen palveluista edellyttää myöskin. Tämä
edellyttää nimenomaan sitä, että rajapinnat ovat avoimia, ja erityisesti uudenlaisten matka-
2



Pöytäkirjan asiakohta PTK 123/2017 vp
ketjuja tarjoavien palveluiden syntyminen vaatii välttämättä rajapintojen avaamista ja nii-
den hyödyntämisen sallimista.

17.29 Timo Heinonen kok:  Herra puhemies! Edustaja Savola pitkässä puheenvuoros-
saan tätä asiaa hyvin kävi läpi, ja halusin oikeastaan tässä, kun puhutaan nyt raideliiken-
teen sujuvuudesta, kiittää myös ministeri Berneriä ja ministeri Orpoa siitä, että tässä talous-
arvion täydentävässä esityksessä viedään eteenpäin myös pääradan raidekapasiteetin pa-
rantamista. Se on hyvin oleellinen tässä kokonaisuudessa. Kun raideliikennettä avataan,
niin kuten kuin edustaja Savola toi esille, ihmiset eivät ole tyytyväisiä tällä hetkellä VR:n
tarjoamiin palveluihin. Tunnin juna miellyttää niitä, jotka pääsevät kyytiin, mutta matkan
varrella Hämeenlinnasta, Riihimäeltä ja monesta muusta paikasta tunnin junaan ei pääse
kyytiin, ja silloin matkat ovat puolentoista tai kahden tunnin matkoja. Silloin me tarvitsem-
me näille reiteille lisää toimijoita, ja tämä pääradan välityskyvyn parantaminen helpottaa
koko Suomea ja on siinä mielessä tärkeä. 

Tämä liikkumisen ja kuljettamisen ketjukokonaisuus, jota ministeri Berner on hyvällä
tavalla eteenpäin vienyt, on sitä tulevaisuutta, mitä tarvitaan. Ihmisen pitää voida jatkossa
ostaa esimerkiksi mobiilisovelluksella paketti, jossa käytetään sujuvasti erilaisia liikkumi-
sen keinoja. Se voi sisältää taksia, linja-autoa, bussia, vaikkapa ratikkaa, miksi ei laivaan ja
lentokoneeseen asti ja niin poispäin. Silloin ollaan siinä sujuvassa liikkumisessa ja vielä
toivottavasti niin, että me saamme myös sinne maaseudulle näitä palveluita. Samassa au-
tossa pitää voida kulkea pakettien, lapsien, mummojen ja työssä käyvien. Silloin me olem-
me sellaisessa liikkumisessa ja kulkemisessa, josta hyötyvät kaikki suomalaiset.

17.31 Antero Laukkanen kd: Arvoisa herra puhemies! Minäkin yhdyn näihin kiitoksiin,
mitä tästä esityksestä on sanottu. On hyvä huomata se, että kun Suomi kaupungistuu ja eri-
tyisesti pääkaupunkiseutu laajenee kehyskuntiin, niin HSL:n, Helsingin seudun liikenteen,
rooli tulee laajentumaan, ja tämä on nyt hyvä suunta ja näyttää tietä sille, miltä tulevaisuus
tuntuu.

Täällä edustaja Heinonen pohti hyvin suomalaisen raideliikenteen tulevaisuutta, mainit-
si tunnin junan. Oikeastaan tunnin juna on jo vanhanaikainen: meidän pitäisi alkaa puhua
Suomessa puolen tunnin junista. Olin hiljattain käymässä Kiinassa, missä ei enää rakenne-
ta juuri mitään muuta kuin luotijunaverkkoa, jolla pääsee jatkuvasti tasaisesti yli 300 kilo-
metrin nopeudella paikasta toiseen. Ajatella, jos meidänkin raidevisiomme 20 vuoden pää-
hän olisi sellainen, että Ouluun ja Rovaniemelle menee muutamassa tunnissa ja Tampere,
Turku ja Kouvola olisivat vain muutaman minuutin päässä. Silloin kaikki nämä työpaikka-
liikenteeseen liittyvät asiat, työmatka-ajat ja muut, tulisi kerralla hoidettua. Minä väitän,
että meillä on vähän liian pieni visio Suomesta tällä hetkellä, joten oikeastaan pääministeri
Sipilälle sanon, että ei muuta kuin siivet leveälle ja ministeri Bernerille uutta tuulta purjei-
siin ja liikennevisio niin suureksi, että 20 vuoden päästä Suomessakin nämä luotijunat ovat
todellisuutta.

17.33 Hannu Hoskonen kesk: Arvoisa herra puhemies! Tämä hallituksen esitys ja liiken-
nevaliokunnan mietintö ovat hyvä kokonaisuus, mikä osoittaa sen, että joukkoliikentee-
seen Suomessa kuitenkin panostetaan.

Se, että Tuusula ja Siuntio pääsevät Helsingin seudun kuntayhtymän toimivalta-alueen
sisälle, on hyvä asia ja varmaan auttaa hyvin hyvin montaa työssä käyvää ihmistä ja myös
3



Pöytäkirjan asiakohta PTK 123/2017 vp
vapaa-aikaa viettäviä perheitä ja niin edelleen. Elikkä tämä on aivan oikea suunta, että lii-
kennettä kehitetään paikallisen tarpeen mukaan. Mutta samassa yhteydessä on nostettava
esille myös koko maan liikennetarpeet. Päärataverkko pitää meillä saada kuntoon. Otan
vaikka yhden esimerkin, joka ei ole kuin muutaman kymmenen miljoonan euron remontti,
ja se on nopea itärata Helsingistä Joensuuhun niin, että se Joensuun puoleinen pää, viimei-
nen Imatran jälkeinen rataosa, saadaan siihen kuntoon, että siellä voi Pendolinolla liiken-
nöidä täyttä vauhtia, sillä samalla vauhdilla millä ajetaan vaikka Helsinki—Hämeenlinna-
väli tai Helsinki—Tampere-väli. Elikkä siinäkin hankkeessa on edetty jo pitkälle: on kor-
jattu rataa, on laitettu kuntoon, oiottu mutkia ja niin edelleen. Muutamasta tasoylikäytäväs-
tä on kiinni, että päästään nopeaan liikenteeseen.

Toinen asia: Kulunvalvontajärjestelmä on vielä vanhanaikainen. Siis se on aivan kum-
mallinen juttu, se on vähän sama asia kuin jos kuka tahansa edustajista rakentaisi itselleen
hienon talon, mutta katto jäisi tekemättä. Muuten erinomainen asia, mutta jäi pikkusen va-
jaaksi. Samoin tämä Joensuun rata: kaikki on saatu valmiiksi, liikenteelle on edellytykset,
mutta sitten parista pikku miljoonasta jää kiinni, että sitä koko kapasiteettia ei voida käyt-
tää.

Lopuksi, arvoisa puhemies, toivon vielä, että kun rataliikennettä Suomessa kehitetään,
niin meidän pitäisi nyt tehdä isoja linjainvestointeja, tarkoitan ratkaisevia muutoksia mei-
dän systeemeihimme. Ja iso muutos on se, että meidän pitää saada pohjoisen kautta rata-
yhteys Pohjoiselle jäämerelle, ehdottomasti. Sinne on päästävä, koska se on yksi maail-
man tulevan kasvun suuria kehityskohtia. Se on varma pohjoisessa ulottuvuudessa — mil-
lä nimellä sitä aika monessa juhlapuheessa kutsutaan — että pohjoisessa on valtavat mal-
mivarat, öljyvarat, kaasuvarat ja monta muuta. Siellä on valtavaa kasvua odotettavissa lä-
hivuosikymmeninä. Jos Suomi jää tästä kehityskaaresta jälkeen, niin käy huonosti.

17.35 Mikko Savola kesk: Herra puhemies! Edustaja Laukkanen visioi tuonne 20 vuo-
den päähän raideliikennettä. Joo, luotijunat ja keskuskaupunkien väliset nopeat yhteydet
— siinä on paljon mahdollisuuksia, mutta siinä on myös niitä riskejä, joita koetin tuossa
omassa puheenvuorossani kuvailla, nimenomaan siitä syystä, että me emme voi unohtaa
näitä maaseutupaikkakuntien raideyhteyksiä, emme niitä välipysähdyksiä, mitkä jo päära-
dan varrella ovat, puhumattakaan niistä muista yhteyksistä, jotka sitten tuolta pääradoilta
lähtevät eri suuntiin, ja kyllä se oma huoli on erityisesti näistä Suomen poikittaisliiken-
neyhteyksistä.

Tässähän joitain vuosia sitten oli EU-vetoinen hanke, johon osallistuivat maakuntaliitot
niin Suomesta, Ruotsista kuin Norjasta tästä Keskipohjolan alueelta, niin sanottu Keski-
pohjolan vihreä kuljetuskäytävä oli tämän hankkeen teema. Siihen käytettiin miljoonia eu-
roja rahaa, ja sen keskeinen teema oli nimenomaan Norjan Trondheimista kulkevat kulje-
tukset aina tuonne Venäjän rajalle saakka, ja tässä nämä Suomen poikittaiset rautatieliiken-
neyhteydet kyllä tulivat aivan keskeisinä esiin ja nimenomaan tämä Haapamäen rata, joka
on olennainen osa sitä. Siellä pitkän tähtäimen vision tulee olla radan sähköistäminen, kos-
ka sähköistäminen mahdollistaa sitten myös niin nämä nopeammat junat kuin uudemman
kaluston toimimaan näille raideliikenneyhteyksille. Sitä ennen kuitenkin pitää avoimesti
katsoa niitä uusia vaihtoehtoja. Jos VR ei ole halukas toimimaan, niin silloin pitää näitä toi-
mintoja kehittää niiden kanssa, jotka ovat, ja olen siitä hyvin tyytyväinen, että muun muas-
sa maakuntaliitot siltä alueelta ovat yksituumaisesti viemässä asiaa eteenpäin. 
4



Pöytäkirjan asiakohta PTK 123/2017 vp
17.37 Ari Torniainen kesk: Arvoisa herra puhemies! Kuten jo omassa puheenvuorossani
äsken totesin, niin tämä hallituksen esitys parantaa nimenomaan Tuusulan ja Siuntion kun-
tien asukkaiden joukkoliikennettä, mutta koska tässä keskustelussa on jo laajennettu koko
Suomea koskevaan joukkoliikenteeseen ja sinällään erittäin tärkeään asiaan, että koko
Suomesta puhutaan, kuten se yleensä pitää ottaa huomioon, niin tuo pääradan välityskyky
on todellakin se iso kysymys eli se, miten siihen saadaan parannusta. Tosiasiassa, kun it-
sekin tuolta maakunnasta, Lappeenrannasta, junalla kuljen tänne Helsinkiin, yleensä se
pullonkaula on nimenomaan joko tuossa Tikkurilan, Pasilan tai sitten tässä aivan Helsin-
gin päärautatieaseman alueella. Siinä yleensä se matka hidastuu, ja toivon, että tätä asiaa
halutaan parantaa, niin kuin nyt on myöskin lisätalousarvion kautta ja myöskin tässä bud-
jetin täydennysesityksessä tehty, halutaan parantaa nimenomaan näitä kohtia, ne ovat tär-
keitä. Silloin se pääradan välityskyky paranee.

Kaiken kaikkiaan tuo raideliikenteen tulevaisuus tietysti keskusteluttaa hyvin paljon, ja
siihen tulee panostaa. Meidän tulee panostaa myöskin siihen rautateiden peruskorjaukseen
nimenomaan tuolla koko Suomessa. Edustaja Hoskonen nosti muun muassa tuon Karjalan
radan kunnon ja kehittämisen. Itse haluan tuoda sieltä esille, että nyt parhaillaan suunnitel-
laan esimerkiksi Karjalan radan osuudella Luumäki—Imatra niin sanottua kaksoisraidetta
ja se näyttää jäävän vain osittaiseksi kaksoisraiteeksi eli siihen tulee niitä ohituspaikkoja.
Toivon, että kun tuo suunnittelu viedään ripeästi eteenpäin, päästään myöskin toteutuk-
seen. Siellä todellakin odotetaan, että se toteutus pääsee käyntiin. Nyt näyttää, että erää-
seenkin siltaan rakennetaan vaan penkat eikä raiteita. [Puhemies koputtaa] Toivon, että se-
kin saadaan kuntoon. 

17.39 Antero Laukkanen kd:  Arvoisa puhemies! Tosiaan tästä poikittaisliikenteestä,
josta edustaja Savola mainitsi, jaan kyllä ihan tämän syvän huolen myös. Sitten kun tämä
Siuntionkin pysäkki pari vuotta sitten päätettiin lähiliikenteeltä lopettaa, se tuotti sen, että
tämmöinen kasvava alue lähes kokonaan hyytyi. Asuntojen hinnat laskivat, ja siellä oleva
yhteisö lakkasi investoimasta siihen omaan alueeseensa, koska heiltä yhdellä ainoalla pie-
nellä teolla vietiin elinvoima. Minusta tällaista ei pitäisi päästä tapahtumaan.

No, sitten yksi näkökulma vielä: seuraava todella merkittävä, kasvava poikittaisliiken-
ne, niin sanottu Kehä IV, tulee olemaan hyvin merkittävä kasvualue, ja pitäisi huomioida
tämä Hangosta Kotkaan menevä reitti ja sitten nähdä, että siellä on Kehä viitonen, Kehä
kuutonen, ja pitää huoli, että tämä poikittainen liikenne myös toimii.

17.40 Merja Mäkisalo-Ropponen sd: Arvoisa puhemies! Edustaja Hoskoselle kiitokset
erittäin hyvästä puheenvuorosta, mutta lisäisin siihen myös poikittaisliikenteen merkityk-
sen Pohjois-Karjalassa Joensuusta itään. Tämä junaliikenne on tärkeä, jos halutaan pitää
koko Suomi asuttuna. Siis koko liikenneinfran kehittäminen on toki tärkeää, mutta jos aja-
tellaan kestävän kehityksen näkökulmasta, niin junaliikenteen kehittämisestä tulee vielä-
kin merkittävämpi asia. Ja jos edustaja Laukkasen visio saadaan toteutumaan — siis tule-
vaisuusvaliokunnan varapuheenjohtajana minä oikeasti uskon siihen visioon — niin voi-
daan ympäristöä enemmän rasittavasta lentoliikenteestä siirtyä yhä useammin käyttämään
ympäristön kannalta terveellisempiä junayhteyksiä.

Yleiskeskustelu päättyi.
5



Pöytäkirjan asiakohta PTK 123/2017 vp
Eduskunta hyväksyi hallituksen esitykseen HE 144/2017 vp sisältyvien 1.-3. lakiehdotuk-
sen sisällön mietinnön mukaisena. Lakiehdotusten ensimmäinen käsittely päättyi.
6


