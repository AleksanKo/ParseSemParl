















































DEM733F.tmpSave.xml


Pöytäkirjan asiakohta PTK 70/2016 vp

 Tarkistettu
4.0

Pöytäkirjan asiakohta 

PTK 70/2016 vp

Täysistunto

Torstai 16.6.2016 klo 16.00—22.44

2.5. Suullinen kysymys veteraanien kuntoutusrahoista (Jani Mäkelä ps)
Suullinen kysymys SKT 74/2016 vp

Suullinen kyselytunti

Toinen varapuhemies Paula Risikko: Seuraava kysymys, edustaja Jani Mäkelä.

Keskustelu

16.54 Jani Mäkelä ps: Arvoisa puhemies! Pian sata vuotta täyttävä Suomi on itsenäisyy-
tensä velkaa sotiemme veteraaneille. Heistä huolehtiminen loppuun asti on velvollisuu-
temme ja kunniatehtävämme. Hallitus on lähtenyt toimiin heidän tilanteensa parantami-
seksi jo hallitusohjelmakirjauksen tasolla, jossa veteraaneille ja sotainvalideille luvataan
lisää varoja. Nyt kuitenkin julkisuudessa on liikkunut tietoja, joiden mukaan jopa useampi
kuin sata veteraania olisi jäänyt viime vuonna ilman hakemaansa kuntoutusta. Syyksi ker-
rotaan määrärahojen niukkuus suhteessa kuntoutuksen kustannuksiin. Tämä asia tulee kor-
jata mahdollisimman pian, olipa sen syy mikä tahansa. Kysynkin hallitukselta: onko tämä
ongelma tiedostettu ja millaisia toimenpiteitä sen korjaamiseksi on käynnistetty tai aiotaan
käynnistää ja millä aikataululla? 

16.55 Perhe- ja peruspalveluministeri  Juha Rehula (vastauspuheenvuoro):  Arvoisa
rouva puhemies! Kiitos palautteesta tänäänkin. Näitä palautteita tulee eri puolilta Suomea
erilaisista kunnista. Ensinnäkin se, mitä on jo tehty, on, että veteraanien kuntoutusrahat
niin kotipalveluihin kuin kuntoutukseenkin jaetaan neljä kertaa vuodessa. Ne jaetaan vete-
raanien lukumäärän mukaan, ja jokainen kunta saa siis lähtökohtaisesti saman määrän. Jos
on tilanteita, missä niitä jää käyttämättä — niitäkin esimerkkejä, kuntia, on, jotka esimer-
kiksi tekevät kotipalvelua, tekevät laitoskuntoutusta edullisemmin kuin muut — niin rahat
palautuvat valtiolle, on uudelleenjako, ja esimerkiksi tänä vuonna vielä kaksi kertaa jae-
taan näitä kuntoutusrahoja. Kolmas näkökulma on se, mitä pitää tehdä taas kerran: pitää
muistaa muistuttaa ja laittaa kuntiin paimenviestiä siitä, että jokaisen veteraanin, niin on
eduskunta päättänyt, tulee kuntoutuksensa saada. Tämä ei ole enää viime vuosina ollut ra-
hasta kiinni, vaan tässä on ollut vähän muita ongelmia.

Kysymyksen käsittely päättyi.


