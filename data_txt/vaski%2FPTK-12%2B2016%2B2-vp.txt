















































DEMD83C.tmpSave.xml


Pöytäkirjan asiakohta PTK 12/2016 vp
Pöytäkirjan asiakohta 

PTK 12/2016 vp

Täysistunto

Tiistai 23.2.2016 klo 13.59—15.41

2. Hallituksen esitys eduskunnalle tuomioistuinlaiksi ja siihen liittyväksi lainsäädännöksi
Hallituksen esitys HE 7/2016 vp

Lähetekeskustelu

Puhemies Maria Lohela: Lähetekeskustelua varten esitellään päiväjärjestyksen 2. asia.
Puhemiesneuvosto ehdottaa, että asia lähetetään lakivaliokuntaan. 

Esittelypuheenvuoron käyttää ministeri Lindström, olkaa hyvä.

Keskustelu

14.00 Oikeus-  ja  työministeri  Jari  Lindström  (esittelypuheenvuoro): Arvoisa puhe-
mies! Hallituksen esityksessä esitetään säädettäväksi kaikkia tuomioistuimia koskeva yh-
teinen tuomioistuinlaki. Se kokoaisi yhteen nykyisin useissa eri laeissa ja asetuksissa ole-
via tuomioistuinten tehtäviä, organisaatiota ja hallintoa sekä tuomioistuinten jäseniä ja
muuta henkilöstöä koskevat säännökset. Tarkoituksena on ajantasaistaa, yhtenäistää ja sel-
kiyttää nykyistä lainsäädäntöä. Tuomioistuinlaki pääosin korvaisi voimassa olevat organi-
saatiolait ja -asetukset. Tuomioistuinten erityispiirteet huomioon ottaen oikeudenkäyntiä
eri tuomioistuimissa koskevat säännökset olisivat kuitenkin omissa laeissaan.

Esitys on osa suurempaa uudistuskokonaisuutta, jonka osa-alueet tukevat toisiaan.
Myös oikeushallinnon on uudistuttava ja tehostettava toimintaansa. Oikeusministeriön oi-
keudenhoidon uudistamisohjelma vuosille 2013—2025 sisältää muun muassa toimenpide-
ehdotuksia tuomioistuinten johtamisjärjestelmän tehostamiseksi, tuomaripainotteisen val-
mistelun lisäämiseksi ja tuomioistuinten hallinnon keventämiseksi. Lisäksi tuomioistuin-
ten rakenneuudistukset jatkuvat. Nyt käsillä olevaan esitykseen sisältyy useita ehdotuksia,
joilla muun muassa turvataan tuomioistuinten riippumattomuutta, tehostetaan niiden toi-
mintaa, kehitetään lainkäytön laatua ja lisätään avoimuutta. Ammattimaisesti ja tehokkaas-
ti johdettu, henkilöstö- ja organisaatiorakenteeltaan toimiva, riippumaton ja puolueeton
tuomioistuinlaitos tuottaa laadukkaita ratkaisuja kohtuullisessa ajassa. Viime kädessä eh-
dotuksilla pyritään vaikuttamaan oikeusturvan tehokkaaseen toteutumiseen.

Nostaisin seuraavaksi ehdotuksista esille muutamia tärkeimpiä. 
Tuomioistuinlain myötä tuomioistuimista ja tuomareista säädettäisiin vain lailla, asetuk-

sista luovuttaisiin. Tuomioistuimet voisivat entistä itsenäisemmin päättää toiminnastaan
työjärjestyksiin otettavilla määräyksillä. Laissa olisi nykyistä selkeämmin säännelty siitä,
kuka voi toimia tuomarina. Myös asioiden jakamisesta tuomareille säädettäisiin laissa,
mikä osaltaan vaikuttaa siihen, miten tuomioistuinten riippumattomuus näyttäytyy ulos-
päin.

Tuomioistuinten johtamista ja hallintoa uudistettaisiin. Päällikkötuomareiden tehtävät
määräaikaistettaisiin niin, että niihin nimitettäisiin seitsemäksi vuodeksi kerrallaan. Tämä
 Tarkistettu
4.0



Pöytäkirjan asiakohta PTK 12/2016 vp
olisi seuraava vaihe johtamisen uudistamista, sillä lokakuussa 2015 hovioikeuksien ja va-
kuutusoikeuden välijohdon tehtävät määräaikaistettiin. Käräjäoikeuksissa, hallinto-oi-
keuksissa ja markkinaoikeudessa välijohdon tehtävät olivat jo aiemmin määräaikaisia,
mistä on ollut hyviä kokemuksia. Järjestelmä turvaisi nykyistä paremmin tuomioistuimen
toiminnan jatkuvan kehittämisen ja ammattitaitoisen johtamisen. Tämä on tarpeen myös
tulevien uudistusten kannalta. Esimerkiksi käräjäoikeusverkostoa ollaan uudistamassa si-
ten, että käräjäoikeuksia olisi jatkossa 20 eli niistä muodostettaisiin suurempia ja vahvem-
pia kokonaisuuksia. Tuomarin riippumattomuus turvattaisiin johtamistehtävien määräai-
kaisuudesta huolimatta. Korkeimman oikeuden ja korkeimman hallinto-oikeuden presi-
dentit nimitettäisiin edelleen vakinaisesti.

Tuomioistuinten henkilöstö- ja virkarakennetta sekä tuomareiden koulutusta kehitettäi-
siin. Nykyisin lainkäyttöhenkilöstölle on tarjolla erilaisia oikeusministeriön ulkopuolisten
koulutusorganisaatioiden sekä tuomioistuinten itse järjestämiä koulutuksia, mutta järjes-
telmän haasteena ovat olleet epäyhtenäisyys sekä suunnitelmallisuuden ja tavoitteellisuu-
den puute. Uudistuksen myötä koulutuksesta tulisi systemaattisempaa sekä kunkin tuoma-
rin omaa osaamista ja tarpeita paremmin vastaavaa. Lainkäyttöhenkilöstöllä olisi oikeus ja
velvollisuus osallistua koulutukseen. Koulutuksen suunnittelusta vastaamaan perustettai-
siin riippumaton toimielin, tuomarinkoulutuslautakunta. Valtakunnallisten koulutusten
avulla lainkäyttöhenkilöstö saatettaisiin keskenään tasavertaiseen asemaan. Henkilökoh-
taisen osaamisen ja aiemman työkokemuksen huomioon ottaminen edellyttää järjestelmäl-
tä tiettyä joustavuutta. Sisäisten ja alueellisten koulutusten avulla on mahdollista vastata
erityistarpeisiin.

Hovi- ja hallinto-oikeuksiin ja erityistuomioistuimiin perustettaisiin asessorin koulutus-
virkoja, joihin nimitettäisiin kolmen vuoden koulutusjakson ajaksi. Asessorit osallistuisi-
vat muiden tuomareiden tavoin asioiden käsittelyyn ja ratkaisemiseen tuomioistuimessa.
Heidän olisi osallistuttava koulutuslautakunnan suunnittelemaan koulutusohjelmaan.
Asessorijärjestelmällä lisättäisiin tuomaripainotteisuutta ja vähennettäisiin riippumatto-
muuden kannalta ongelmallisia lyhyitä tuomarinimityksiä. Tuomioistuinharjoittelusta ja
käräjäoikeuden lautamiehistä säädettäisiin omat lakinsa. Lautamiehet velvoitettaisiin tuo-
mareiden ja asiantuntijajäsenten tavoin antamaan ilmoitus sidonnaisuuksistaan.

Ehdotetut lait on tarkoitettu tulemaan voimaan vuoden 2017 alusta lukien, lukuun otta-
matta haastemieslakia koskevaa muutosta ja oikeudenkäymiskaaren säännöstä käräjäoi-
keuden päätösvaltaisuudesta rikosasiassa, jotka on tarkoitettu tulemaan voimaan mahdol-
lisimman pian.

Puhemies Maria Lohela: Seuraavaksi edustaja Tuppurainen. — Käydään debattia hetken
kuluttua, muutama puheenvuoro ensin.

14.06 Tytti Tuppurainen sd: Arvoisa puhemies! Hallituksen esitys tuomioistuinlaiksi on
merkittävä uudistus. Tuomioistuinten riippumattomuus ja tuomareiden puolueettomuus
ovat oikeusvaltion vahvaa perustaa. Oikeusvaltioperiaatetta on paikallaan pitää kansanval-
lan arvoisena instituutiona. Ilman oikeusvaltiota saattaa kansanvalta muuttua mielivallaksi
ja yksittäisten vaalien tulos antaa sijaa satunnaisen enemmistön nimissä harjoitettavaksi
diktatuuriksi. Länsimaiden on syytä pitää kiinni oikeusvaltiosta. Periaate ei vielä ole, ikä-
vä kyllä, muuttunut yleismaailmalliseksi säännöksi. Päinvastoin, jopa Euroopan unionissa
2



Pöytäkirjan asiakohta PTK 12/2016 vp
on maita, joissa oikeusvaltio on kyseenalaistettu. Tämä on hyvin huolestuttava kehitys-
suunta ja vaatii Suomeltakin huolellista seurantaa ja analyysiä. 

Käsittelyyn tulevassa lakiesityksessä kootaan hajallaan olevat säädökset yhdeksi yhte-
näiseksi ja selkeäksi kokonaisuudeksi. Jo tästä syystä oikeusministeri Jari Lindström an-
saitsee kiitoksen esityksen saattelemisesta tänne eduskuntaan. Esityksen sisältöä on työs-
tetty yli neljän vuoden ajan, ja se on käynyt läpi kaksi lausuntokierrosta, joissa kummassa-
kin oli toistasataa lausunnonantajaa. On siis paikallaan arvella, että esitys on huolella val-
misteltu. Tätä ei ole liialla kiireellä pilattu.

Arvoisa puhemies! Oikeusvaltioperiaatteen toteutuminen vaatii toimivat järjestelmät ja
selkeät lait. Se vaatii kuitenkin myös muuta kuin pelkkiä muotoja. Ihmisten on voitava tul-
la kuulluiksi ja saatava asiansa käsitellyksi. Muotoon tarvitaan sisältöä, järjestelmien tuek-
si voimavaroja. Siksi on tässä yhteydessä tarpeen muistuttaa siitä, että tuomioistuimien
voimavarat ovat käyneet vuosien mittaan liian hatariksi. Lisäksi on kannettava erityistä
huolta siitä, että tuomioistuinten, siis käräjäoikeuksien, verkostoa aiotaan nyt harventaa
kovalla kädellä. Kaukainen tuomioistuin ei ole kenenkään oikeusturvan tae. Käräjäoikeu-
den kanslian poismuuton myötä paikkakunnilta poistuvat usein myös asianajotoimistot ja
lakiasiaintoimistot, jotka pyrkivät toimimaan käräjäoikeuden lähistöllä. Käräjäoikeuksien
vähentäminen ei siis vähennä pelkästään käräjäoikeuspalveluiden vaan myös ylipäänsä
lainopillisten palveluiden ja neuvonnan saatavuutta monella alueella. Ministeri Lindström,
kuinka te tähän vastaatte?

14.10 Johanna Ojala-Niemelä sd: Arvoisa rouva puhemies! Käsittelyssä meillä on tä-
nään hallituksen esitys tuomioistuinlaiksi. Esityksessä ehdotetaan säädettäväksi tuomiois-
tuinlaki, joka koskee kaikkia tuomioistuimia, ja se sisältää yleiset säännökset tuomioistui-
mista ja tuomareista. Pidänkin hyvänä, että nyt yhteen lakiin kootaan eri laeissa olevat
säännökset. Lakiin sisällytetään myös tuomareiden nimittämisestä annetun lain ja asetuk-
sen säännökset sekä valtion virkamieslain tuomarin virkamiesoikeudellista erityisasemaa
koskeva sääntely. Päällikkötuomareiden virat täytettäisiin pääsääntöisesti määräajaksi, ja
tämä on minusta kannatettava ajatus. Pidän myös tärkeänä sitä, että koulutuksen suunnit-
telusta vastaisi riippumaton tuomarinkoulutuslautakunta, ja koulutus on tärkeä asia myös
tuomioistuimen piirissä.

Sen sijaan kritisoin ministerin esitystä tästä käräjäoikeusverkoston tiivistämisestä siten,
että aikaisemmin niiden lukumäärä laski jo 51:stä 27:ään, ja nyt tämä tarina saa jatkoa, kun
ministeri on esittänyt käräjäoikeuksien määrän supistamista edelleen 27:stä 20:een. Hallin-
non keventäminen ja toiminnan tason nostaminen on sinänsä paikallaan, ja kansalaisten oi-
keusturvan kohentaminen sekä oikeusjuttujen käsittelyaikojen lyhentäminen oikeusturvaa
vaarantamatta ovat kannatettavia tavoitteita.

Käräjäoikeuksien sijoittumista ja niiden määrää tulee tarkastella useista eri näkökulmis-
ta. On huomioitava taloudelliset, historialliset, alueelliset, kielelliset mutta erityisesti oi-
keusturvan toteutumisen turvaavat seikat. Olemassaolonsa aikana monet nyt lakkautetta-
vaksi kaavaillut käräjäoikeudet ovat panostaneet vahvasti hyvien käytäntöjen löytämiseen
ja henkilökunnan osaamiseen. Nyt todellisuudessa huolena onkin oikeusturvan vaarantu-
minen. Asiansa vireille saattaminen kaukaisessa toimipisteessä on usein niin vaikea pala,
että monelta oikeusturvan hakeminen ja saaminen jää vain haaveeksi.

Kaikkein koviten tämä isku kohdistuu Lappiin. Hallitus suunnittelee nipistävänsä Lapis-
ta Kemin käräjäoikeuden ja jättää Lappiin vain yhden käräjäoikeuden Rovaniemelle. Uu-
3



Pöytäkirjan asiakohta PTK 12/2016 vp
distuksen mukaan Kemiin jäisi vain sivukanslia, lisäksi istuntopaikka lakkaa Torniosta ja
Kemijärveltä sekä lisäksi kanslia lakkaa Sodankylästä. Tuomioistuinlaitoksen aseman yh-
teiskunnallisena palvelulaitoksena ja myöskin alueellisen ja tasapuolisen oikeusturvan ja-
kajana olisi toivonut säilyvän. Toivon, että tämä viesti olisi ollut kirkas myös 2000-luvulla.

Käräjäoikeuksien vähentäminen Lapissa johtaa siihen, että monilla kansalaisilla matka
lähimpään käräjäoikeuteen muodostuu kohtuuttoman pitkäksi. Nyt kustannuksia sälyte-
tään asiakkaiden maksettavaksi ja kynnys turvautua oikeuslaitoksen tarjoamaan oikeustur-
vaan entisestään nousee. Tällainen muutos lisää kansalaisten alueellista eriarvoisuutta ja
heikentää oikeudenhoitoon liittyvien palveluiden saatavuutta. Lainkäyttö käräjäoikeuksis-
sa perustuu suurelta osin asianosaisten henkilökohtaiseen läsnäoloon. Oikeusturvan saata-
vuuden kannalta tuomioistuimen saavutettavuudella onkin siksi suuri merkitys.

Olisin toivonut tarkempaa tietoa päätösten taustalla olevista laskelmista. Ymmärrän hal-
lituksen säästöpaineet, mutta mielestäni nyt ollaan menossa kipurajan yli siinä, paljonko
käräjäoikeusverkostoa voidaan supistaa. Onko hallitus säästöjä laskiessaan huomioinut ne
ylimääräiset kulut ja sen ylimääräisen vaivan, jotka kansalaisille koituvat oikeudenkäyn-
teihin liittyvien matkojen pidentymisestä? Esimerkiksi Rovaniemen hallinto-oikeuden lak-
kauttaminen ja yhdistäminen Ouluun, joka tehtiin ministeri Henrikssonin aikana, on jo
osoittanut, että säästöjä ei syntynyt ja käsittelyajat päinvastoin pitenivät. Lisäksi on huo-
mattava tällaisten ratkaisujen välilliset vaikutukset paikkakunnilla, joilla käräjäoikeuksia
esitetään lakkautettaviksi. Käräjäoikeuksien työpaikkojen lisäksi näiltä paikkakunnilta
lähtisivät ainakin suurelta osin myös muut juridisen alan työpaikat, kuten lakiasiaintoimis-
tot.

Puhemies Maria Lohela: Vielä edustaja Kulmala, sen jälkeen käydään debattia.

14.14 Kari Kulmala ps: Arvoisa rouva puhemies! Hallituksen esityksen tavoitteena on
selkiyttää tuomioistuimia koskevaa lainsäädäntöä ja saada aikaan tuomioistuinlaitoksen
kannalta johdonmukainen kokonaisuus. Tarkoituksena on säätää tuomioistuimia ja tuoma-
reita koskeva yhtenäinen laki, jolla pääosin korvattaisiin voimassa olevat organisaatiolait
ja -asetukset. Tällä uudistuksella nykyaikaistettaisiin sääntelyä sekä rakenteellisesti että
kielellisesti. Hallituksen esitys on kokonaisuutta ajatellen kannatettava, ja tästä tuleekin
antaa ministerille kiitosta.

Tässä esityksessä ehdotetaan säädettäväksi muun muassa tuomioistuinlakia. Esityksen
mukaan laki koskisi kaikkia tuomioistuimia ja se sisältäisi yleiset säännökset tuomioistui-
mista ja tuomareista. Lakiin koottaisiin nykyisin eri tuomioistuimia koskevissa laeissa ja
asetuksissa olevat säännökset tuomioistuinten tehtävistä, organisaatioista ja hallinnosta
sekä niiden jäsenistä ja muusta henkilöstöstä. Tuomioistuinlailla kumottaisiin muun muas-
sa käräjäoikeuslaki sekä hovioikeuslaki ja suuri osa nykyisiä lakeja kumottaisiin. Tämä tar-
koittaisi sitä, että nämä lait uudistetaan, eli tilalle tulee uudet lait, joten emme toki jää lait-
tomaan tilaan. Korkeimmasta oikeudesta ja korkeimmasta hallinto-oikeudesta annetut lait
säilytetään ja niissä säädetään näiden tuomioistuinten organisaatiosta, johtamisesta ja hal-
linnosta. Pidän hallituksen esitystä tältäkin osin kokonaisuutena hyvänä.

Tuomioistuimista ja tuomareista säädettäisiin lähtökohtaisesti vain lailla, kuten ministe-
ri juuri äsken kertoi. Asetuksen tasoisesta sääntelystä onkin mielestäni pääsääntöisesti aika
luopua. Tarkemmat määräykset tuomioistuinten toiminnan järjestämisestä annetaan jokai-
sen tuomioistuimen omassa työjärjestyksessä. Erityistuomioistuimia koskevat erillislait
4



Pöytäkirjan asiakohta PTK 12/2016 vp
jäävät uudistuksessa ennalleen siltä osin kuin ne sisältävät oikeudenkäyntiä koskevia sään-
nöksiä. Hallinto-oikeuksien, korkeimman oikeuden ja korkeimman hallinto-oikeuden pää-
tösvaltaisesta kokoonpanosta säädettäisiin jatkossakin niitä koskevissa laeissa.

Esityksessä ehdotetaan lisäksi säädettäväksi muun muassa lait tuomareiden sidonnai-
suus- ja sivutoimirekisteristä annetun lain voimaanpanosta sekä käräjäoikeuden lautamie-
histä. Mielestäni tämä on tärkeä seikka, koska on läpinäkyvyydenkin kannalta tärkeä tietää
tuomareiden sidonnaisuudet. Mielestäni sidonnaisuudet tulisi kuitenkin selvittää myös alle
vuoden mittaisissa työsuhteissa. 

Myös se, että oikeudessa on edelleen lautamiehiä, on tärkeä seikka. Lautamiehet ovat
vuosisatojen ajan olleet kansan oikeustajun tulkitsijoita, kansan omantunnon ääni tuo-
mioistuimessa, eli käyttäneet oikeudessa sitä kuuluisaa maalaisjärkeä. Käräjäoikeuden lau-
tamiehet osallistuvat muun muassa rikosasioiden käsittelyyn. Se, että rikosasioissa ratkai-
suja ovat lainoppineiden tuomareiden kanssa muodostaneet eri väestöryhmien erilaisia nä-
kemyksiä edustavat maallikot, lautamiehet, on omiaan lisäämään meidän kansalaisten tuo-
mioistuimia kohtaan tuntemaa luottamusta. 

Syyttäjät, asianajajat ja tuomarit haluavat lakkauttaa lautamiesjärjestelmän. Pidän kui-
tenkin järjestelmän olemassaoloa erittäin perusteltuna. Kuten jo mainitsin, niin lautamie-
hillä ei ole mitään edellytyksiä tehdä juridisia päätöksiä, mutta he tuovat oikeuskäytäntöön
maalaisjärkeä lisää. Mielestäni tarvitsemme lautamiehiä, jotta meillä kansalaisilla olisi
edes jonkinlainen usko siihen, että kansan oikeustajulla ja tuomioistuimella olisi vielä
enemmän yhteistä.

Puhemies Maria Lohela:  Sitten voidaan käydä debattiin.

14.19 Antti Lindtman sd (vastauspuheenvuoro): Arvoisa rouva puhemies! Kuten minis-
terin esittelystä kävi ilmi, hallituksen viikate iskee nyt käräjäoikeuksiin: Kemi, Kokkola,
Ylivieska, Porvoo, Raasepori, Järvenpää, Sodankylä, Kuusamo, Savonlinna — lista on to-
della, todella pitkä. Ja näyttää siltä, että keskusta hyväksyy tämän kaiken mukisematta. Ei
tällaista keskittämistä nähty viime kaudella. Nyt kyse on käräjäoikeuksista, joissa käsittely
perustuu pääosin kuulemisiin eli siihen, että asianosaiset ovat paikalla. Tämän jälkeen
meillä on enää kaksi viidestä käräjäoikeudesta jäljellä tässä maassa verrattuna vuoteen
2010. Jopa hovi- ja hallinto-oikeusjärjestelyt ovat aiheuttaneet kritiikkiä. "Oikeusistuinten
yhdistäminen on järkyttävä esimerkki asioiden huonosta valmistelusta ja poliittisesta pe-
listä. Sellaista ei voida sallia." Näin kirjoitti Jari Lindström Kouvolan Sanomissa 2012.

Arvoisa puhemies! (Puhemies: Aika!) Miksi kansanedustaja Lindström ei salli sellaista,
minkä oikeusministeri sallii?

14.20 Anna-Maja Henriksson r (vastauspuheenvuoro): Värderade fru talman, arvoisa
puhemies! On erittäin hyvä, että tämä tuomioistuinlaki nyt on tullut tänne eduskuntaan.
Tässä on tehty valtavan paljon työtä edellisellä hallituskaudella. Tätä työtä on johtanut ho-
vioikeuden presidentti Mikko Könkkölä, ja olen iloinen siitä, että ministeri Lindström nyt
on tuonut tämän esityksen tänne.

Mutta haluaisin kuulla vähän enemmän ministeri Lindströmin kommentteja itse tämän
tuomariharjoittelun ja tuomarikoulutuksen näkökulmasta. Kun tiedän, että tähän esityk-
seen nyt sisältyy osio, joka juuri tarkoittaisi sitä, että meidän pitäisi tulevaisuudessa saada
enemmän tuomareita ja enemmän juristeja kiinnostumaan tuomarin toimista ja tehtävästä,
5



Pöytäkirjan asiakohta PTK 12/2016 vp
niin millä tavalla tämä aiotaan nyt tehdä käytännössä ja millä tavalla aiotaan varmistua
myös siitä, että meillä tulevaisuudessa on riittävästi tuomareita, jotka taitavat täydellisesti
ruotsin kielen? Nyt voi käydä niin — jos viette tämän käräjäoikeusuudistuksen läpi niin
kuin olette viime viikolla kertonut — että meillä ei ole yhtään käräjäoikeutta, jossa vaadi-
taan notaarilta täydelliset ruotsin kielen taidot.

14.21 Sampo Terho ps (vastauspuheenvuoro): Arvoisa puhemies! Kiitos ministerille hy-
västä esittelystä ja valmistelusta. Nythän käsitellään lakimuutosta, joka tässä asialistalla on
esitetty, ei leikkauksia tai budjettikysymyksiä. Itse lainsäädäntökysymyksestä tuntuu ole-
van yksimielisyys, että se on hyvin valmisteltu ja tarpeellinen. Kiitos tosiaan ministerille
sekä kaikille aiemmin valmisteluun osallistuneille siitä.

Tästä, mihin vasemmisto-oppositio yrittää nyt asian kääntää, eli tästä käräjäoikeusver-
kostosta voidaan todeta lähinnä se, että tätä olisi tarpeen käsitellä silloin, kun se itse on
asialistalla — silloin, kun se on puheenaiheena. Ehkä on syytä kumota kuitenkin suurim-
mat väärinkäsitykset, jotka tässä jo ehtivät tulla: Uudistus ei vaaranna kenenkään oikeus-
turvaa eikä sinänsä muuta sitä, miten asioita käsitellään oikeudessa. Ja uusi malli on paras
mahdollinen niillä resursseilla, mitkä ovat käytettävissä. Verkosto pidettiin juuri niin suu-
rena kuin on mahdollista.

14.22 Touko Aalto vihr (vastauspuheenvuoro): Arvoisa rouva puhemies! Syy siihen, että
tästä käräjäoikeusverkostakin täällä puhutaan, liittyy, edustaja Terho, varmaan siihen, että
ministeri Lindström itse nosti asian esille omassa esittelypuheenvuorossaan, joka oli mo-
nilta osin erittäin ansiokas. Muun muassa Tuomariliitto on arvioinut, että kun viime kerral-
la käräjäoikeusverkkoa leikattiin, tuon päätöksen kokonaisvaikutuksia ei ole arvioitu tä-
hänkään päivään mennessä. Miten ministeri voi nyt vakuuttaa, että nyt tiedetään, mitä ol-
laan tekemässä ja millä vaikutuksilla? Ja miten käy ennen kaikkea ihmisten oikeusturvan,
oikeuden saatavuuden ja yhdenvertaisuuden? Tätä kysyy tavallinen kansa.

14.23 Antti Kurvinen kesk (vastauspuheenvuoro): Arvoisa puhemies! Tässä nyt yhte-
näistetään kaikkia tuomioistuimia koskeva lainsäädäntö, ja se on varmasti ihan lainsäädän-
nön selkeyden kannalta hyvä asia. Sellainen iso kehittämistarve meillä oikeuslaitoksessa
tulevaisuudessa on aika perustavaa laatua oleva: onko meillä jatkossa kaksi ylintä tuomio-
istuinta, korkein oikeus ja korkein hallinto-oikeus, vai tulisiko ne yhdistää. 

Toivon, että vaikka nyt tuomareitten koulutusjärjestelmää uudistetaan, niin edelleenkin
meillä pysyisi tuomioistuinharjoittelujärjestelmä, tämä niin sanottu varatuomareitten aus-
kultointijärjestelmä, sillä pidän tärkeänä, että juristit monipuolisesti tuntevat tuomioistuin-
ten toimintaa ja meillä myös tulee tuomareita monista eri taustoista. Ei ole hyvä, että tuo-
marit tulevat yhdestä putkesta. 

Haluan nyt kyllä kommentoida oppositiolle tästä käräjäoikeusuudistuksesta, jota nyt ei
käsitellä, joka tulee myöhemmin meidän käsittelyymme, että tässä kyllä digitalisaatiota
hyödyntämällä ja turvallisuuslaitteet niihin nykyisiin saleihin, mitkä jäävät jäljelle, laitta-
malla me pystymme oikeusturvan varmistamaan ja... [Puhemies keskeytti puheenvuoron
puheajan ylityttyä.]

14.24 Katja Hänninen vas (vastauspuheenvuoro): Arvoisa rouva puhemies! On totta,
että tämä lakipaketti, hallituksen esitys, ei sisällä tätä ministerin pari viikkoa sitten julki-
6



Pöytäkirjan asiakohta PTK 12/2016 vp
suuteen tuomaa käräjäoikeusverkoston karsimislistaa, mutta näen, että tässä tilaisuudessa
on kuitenkin hyvä nostaa esille se, että nyt ollaan tekemässä kyllä melko radikaalia muu-
tosta käräjäoikeuksien osalta. Kyllä tässä täytyy huoli esittää siitä, että ihmisten yhdenver-
taisuus ja oikeusturva ovat nyt vakavasti uhattuina. Tässä tilaisuudessa meillä on nyt sitten
keskustelun aikana mahdollisuus kuulla ministeriä ja saada häneltä vastauksia myös tähän
linjaukseen liittyen, ja sitä myös lakivaliokunnan jäsenenä odotan. 

Mehän tässä omassa lausunnossamme silloin, kun valtiontalouden taloussuunnitelmaa
käsiteltiin, ihan yksimielisesti saimme kirjattua, että pitäisi näiden käräjäoikeusverkoston
linjauksien perustua etukäteen tällaisiin perusteltuihin kriteereihin. Nyt kysyisin näiden
perään: minkälaisella kriteeristöllä olette päätyneet esittämään tätä 20 käräjäoikeuden lis-
taa?

14.25 Ben Zyskowicz kok (vastauspuheenvuoro): Arvoisa rouva puhemies! Tällä koko-
naisuudistuksella pyritään vahvistamaan oikeusturvaa Suomessa, hyvä niin, mutta eräs
keskeinen oikeusturvan ongelma tämän päivän Suomessa on se, että jutut kestävät aivan
liian kauan alkaen sieltä poliisitutkinnasta — käräjäoikeus, hovioikeus, valitusluvan kaut-
ta vielä ylemmäksi. Tälle meidän pitää pystyä tekemään jotain. Ratkaisu ei ole se, että li-
sätään tuomareita, siihen meillä ei ole varaa. Ratkaisu on se, että pieniä, merkityksettömiä,
vähemmän merkityksellisiä juttuja käsiteltäisiin nykyistä enemmän tuomioistuinten ulko-
puolella, jolloin tuomioistuimet pystyisivät keskittymään oleelliseen. Tiedän, että näitä
hankkeita on. Kysyn ministeriltä, missä mennään, että saadaan näitä rattijuopumuksia ja
muita käsiteltäväksi tuomioistuinlaitoksen ulkopuolella alun perin. Sitten sieltä pääsee tie-
tysti tarvittaessa.

Toinen on se, että valituskieltoja lisää. Täälläkin on ollut puhetta, että meillä karkotuk-
sista samoin kuin kielteisistä turvapaikkapäätöksistä pääsee tänä päivänä korkeimpaan hal-
linto-oikeuteen saakka. Onko se paikallaan? (Eduskunnasta: No ei!)

14.26 Antero Laukkanen kd (vastauspuheenvuoro): Arvoisa rouva puhemies! Kansa-
laisten käsitys oikeusturvan säilymisestä on kovin erilainen kuin hallituksella tällä hetkel-
lä. Raha on aivan selvästi viemässä oikeusturvan monesta eri näkökulmasta katsottuna.
Valitusoikeutta hovioikeuteen rajoitetaan, syynä kustannukset. Jos joku sinne sitten vie va-
lituksen, niin se maksaa jatkossa 500 euroa. Kaikkea tätä muutosta, mitä nyt meillä oike-
usjärjestelmän osalla tapahtuu, ohjaa raha tällä hetkellä. Näin ei saisi olla. Missään tilan-
teessa taloudelliset suhdanteet eivät saisi tulla kansalaisten oikeusturvan saamisen ja halli-
tuksen esitysten väliin ja ikään kuin painopisteeksi. Ministeri Lindström, kysyn teiltä: mik-
si tämä hallituksen linja on nyt näin rahavetoista?

14.27 Pia Viitanen sd (vastauspuheenvuoro): Arvoisa rouva puhemies! Kyllä täällä on
ihan aiheellinen huoli tuotu esiin tästä käräjäoikeuksien lakkauttamisesta. Kyllä minusta
on tärkeää, että ministeri myös vastaa edustaja Lindtmanin esittämään kysymykseen siitä,
miksi olette nyt itse itsenne kanssa eri mieltä. 

Mutta, puhemies, tässähän on kysymys jälleen kerran aika kummallisesta aluepolitiikas-
ta, keskittämispolitiikasta. Erityisesti nyt katse kääntyy keskustan edustajiin, joita täällä sa-
lissa muutamia vielä on jäljellä. Siis mitä tämä tällainen aluepolitiikka on: käräjäoikeuksia
lakkautetaan, junavuoroja lakkautetaan maakunnista? Ihan oikeasti, todella monet ihmiset
tuolla maakunnissa ihmettelevät valtavasti sitä suunnanmuutosta, mikä keskustan politii-
7



Pöytäkirjan asiakohta PTK 12/2016 vp
kassa tällä hetkellä kaiken kaikkiaan on. Siksi minä, arvoisa puhemies, kyllä toivon, että
tämä asia otetaan vakavasti ja kuulemme myös niitä vastauksia täällä arvoisalta keskustal-
ta, miksi tämä aluepolitiikka on näin isolla tavalla muuttunut. 

14.28 Anne Kalmari kesk (vastauspuheenvuoro): Arvoisa rouva puhemies! Tähän koko-
naisuudistukseen harvalla oli mitään erityistä negatiivista sanottavaa. On todella hyvä, että
tässäkin tapauksessa säätelyä vähennämme, esimerkiksi asetuksella säätäminen poistuu ja
työjärjestykset tuomioistuimissa itse hyväksytään mutta ne ovat avoimesti netissä. 

Tätä samaa asiaa kysyisin nyt sitten, kun käräjäoikeusverkosto harvenee: Meillä on vel-
vollisuus todistajalla tulla paikalle sakon uhalla. Voisiko tulevaisuudessa käyttää hyödyksi
av-välineitä niin, että todistaminen voisi tapahtua kaukanakin ja se olisi silti samanarvois-
ta? Minusta se olisi järkevää toimintaa. Ei itse sillä verkostolla ole niinkään merkitystä
vaan sillä, että toiminnot toimivat jouhevasti tulevaisuudessa ja vähällä byrokratialla ja vä-
hällä rahalla.

Olen muuten edustaja Zyskowiczin kanssa samaa mieltä siitä, että turha valittaminen pi-
tää saada vähemmäksi ja viranomaisten välillä sitä ei pitäisi esiintyä. 

14.30 Antti Lindtman sd (vastauspuheenvuoro): Arvoisa rouva puhemies! Edustajille
Kalmari ja Kurvinen. Kun täällä puhutaan tästä digitalisaatiosta, niin täytyyhän niiden lait-
teiden jossakin olla, ja kun katsotaan nyt vaikka tätä listaa — Alajärvi, Alavus, Kauhajoki,
Kristiinankaupunki, Pietarsaari — arvoisa edustaja Kurvinen, jääkö tänne Pohjanmaalle
edes näitä istuntopaikkoja, kun niitä ollaan lakkauttamassa? Ei jää.

Ja mikä se on, arvoisa puhemies, että aina kun keskusta on hallituksessa, vuonna 2010...
(Välihuutoja) — Arvoisa puhemies! Vuonna 2010 keskustan johdolla käräjäoikeuksien
määrä tiputettiin alle puoleen, (Eduskunnasta: Taas mennään!) ja nyt kun on jälleen kes-
kusta ruorissa, niin jälleen kerran tiputetaan yli neljänneksellä. Ja onko niin, että aina sil-
loin, kun keskusta on oppositiossa, se on ideologista keskittämistä, mutta silloin, kun se on
hallituksessa, niin vaikka nyt jatkossa vain kaksi viidestä käräjäoikeudesta on enää jäljellä
verrattuna vuoteen 2010, niin se ei ole sitä ideologista keskittämistä? (Puhemies koputtaa)
Kertokaa, miten tämä menee.

14.31 Hannu Hoskonen kesk (vastauspuheenvuoro): Arvoisa rouva puhemies! Tämä
keskustelu on ollut vallan mielenkiintoista, mutta kuitenkin se lähtökohta, mitä oikeusmi-
nisteri omassa puheenvuorossaan totesi, että näitä lakeja tulee virtaviivaistaa: tässä nyt on
sellainen paketti menossa. Se, mikä on sitten käräjäoikeuden ratkaisu, aivan kuten edustaja
Kurvinen omassa puheenvuorossaan totesi, tulee sitten aikanaan myöhemmin.

Mutta niin kuin edustaja Viitanen täällä äsken hyvin suurella äänellä ja ääni vavisten to-
disti, miten nämä junaleikkaukset ja nämä käräjäoikeusleikkaukset sopivat toisiinsa, niin
siihen on helppo vastata: Jos sillä junamatkalla ei satu mitään, niin ei siinä käräjäoikeuteen-
kaan tarvitse mennä. Ja juna-asiat ja ne muut käsitellään erikseen. Ne voidaan käsitellä toki
erikseen, budjettiasioitahan ne ovat.

Arvoisa rouva puhemies! Yksi asia vielä. Iloitsen myös siitä, mitä edustaja Zyskowicz
totesi puheenvuorossaan, että tällaisia pikkujuttuja — esimerkiksi rattijuopumukset ja vas-
taavat pikkujutut — on todella pystyttävä käsittelemään nopeasti ja turhia valitusoikeuksia
tulee karsia. Valittaminen kuuluu länsimaiseen oikeuskäytäntöön ihan lähtemättömästi,
mutta sellaisesta, että samaa pientä juttua jaanataan kaikki oikeusasteet ja tehdään yhteis-
8



Pöytäkirjan asiakohta PTK 12/2016 vp
kunnalle valtavat (Puhemies koputtaa) kustannukset eikä mitään hyötyä, on päästävä eroon
ja mahdollisimman äkkiä.

14.32 Markku Eestilä kok (vastauspuheenvuoro): Arvoisa rouva puhemies! Kun itse
olen hieman epätietoinen, niin kysyn ministeri Lindströmiltä: onko näin, että käräjäoikeuk-
sien kanslioista ja istuntopaikoista päätetään oikeusministeriön asetuksella, joten ne eivät
tänne saliin tule?

Mutta varsinainen kysymys ministeri Lindströmille kuuluu: Eräs käräjäoikeuden tuoma-
ri, Hannu Laitinen, kirjoitti Helsingin Sanomiin hyvän artikkelin, jossa hän kysyi, pitääkö
Suomeen luoda järjestelmä, jossa tuomioistuin voisi kieltäytyä antamasta haastetta, jos
kantaja tai hakija on aikaisemmin nostanut useita kanteita tai tehnyt hakemuksia, joiden
taustalla on kiusanteko tai joihin ei muuten ole todellista perustetta eli kysymys on niin sa-
notuista narsistisista valittajista. (Puhemies koputtaa) Oletteko sitä mieltä, että tällä tavalla
saataisiin vähennettyä tuomioistuimen työntekoon kohdistuvaa painetta?

14.33 Ville Tavio ps (vastauspuheenvuoro): Rouva puhemies! Oikeudenkäynnin tulee
olla teoriassa nopeaa, luotettavaa ja halpaa. Tässä ihan aiheesta puhutaan tästä nopeudesta,
kun ollaan huolissaan tästä paikkojen vähennyksestä, mutta tuomareita vähentämällä ei tie-
tenkään tule lisää nopeutta, ja siksi hallitus ei olekaan tuomareita vähentämässä, vaan oi-
keastaan nyt, kun viimeaikaista kehitystä on katseltu, niin tuomareitahan on lisätty valta-
vasti esimerkiksi Helsingin hallinto-oikeudessa näissä turvapaikkahakemusasioissa, ja sen
takia on pystytty sitten myös turvaamaan niitä muita Helsingin hallinto-oikeuden alaan
kuuluvia asioita, kuten vaikkapa huostaanottoasiat. Hallituksella on tässä nimenomaan vai-
kea tehtävä taata tuomioistuinjärjestelmän oikeusturva myös nopeuden osalta, kun valtio
on taloudellisissa vaikeuksissa, mutta siihen juuri tämä tuomioistuinlaki tuokin helpotusta.

14.34 Maarit Feldt-Ranta sd (vastauspuheenvuoro): Arvoisa puhemies! Yritin viime
kaudella laskea, pitää kirjaa siitä, kuinka monta kertaa keskustan kansanedustajat sanoivat
tässä salissa "keskittää, keskittää, keskittää". Uuvuin matkalla, ja kun nyt kuuntelen teitä,
niin te vain lähinnä yritätte välttää tätä keskustelua. Minusta nyt ollaan keskustelun aivan
ytimessä. (Pia Viitanen: Keskustelemme keskittämisestä!) Olemme keskustelun aivan yti-
messä. Niin kuin täällä kävi ilmi, 2010 käräjäoikeuksien määrää jo vähennettiin 51:stä
27:ään, ja nyt tämä esitys, jonka ministeri Lindström täällä tänään henkisesti esitteli ja jos-
ta hän on julkisuudessa kertonut, että hän tulee sen toteuttamaan, menee kyllä sekä monien
asiantuntijoitten että alueiden ihmisten mielestä liian pitkälle, kerta kaikkiaan liian pitkäl-
le. Sillä on erittäin kielteinen vaikutus kansalaisten oikeusturvaan. Monin paikoin etäisyy-
det kasvavat aivan liian pitkiksi. Eli toivon, keskustalaiset edustajat täällä, että nyt jos olet-
te sitä mieltä, että tämä on hyvä, niin puolustatte tätä (Puhemies koputtaa) esitystä.

14.35 Antti Kurvinen kesk (vastauspuheenvuoro): Arvoisa puhemies! Nythän ei käsitel-
lä tätä, mistä edustaja Feldt-Ranta äsken puhui, mutta minä nyt edustaja Lindtmanille vä-
hän kirkastan tätä asiaa, sitä, mitä tarkoittaa digitalisaatio oikeudenkäynneissä. Se tarkoit-
taa sitä — kun otettiin Alajärvi esille, Alajärven Ankkurit, Alajärvi on mukava paikkakun-
ta — että sinne voidaan kunnanvirastolle laittaa videointiyhteydet, josta sitten voi tulla vas-
taaja, todistaja. Hänen ei tarvitse ajaa autolla Seinäjoelle, ei tarvitse ajaa autolla Vaasaan,
ei tarvitse ajaa autolla Kokkolaan, vaan kunnanvirastolta tai vaikka maamiesseurantalolta
9



Pöytäkirjan asiakohta PTK 12/2016 vp
hänellä on videoyhteydet sinne käräjäoikeuteen, ja siellä on riittävä kokoonpano sitten,
joka ratkoo sitä asiaa.

Nyt tällä ratkaisulla, joka tulee syksyllä käsittelyyn, mistä SDP nyt huutaa, varataan va-
rat siihen, että kaikkiin saleihin, joissa jatkossa istutaan, on kunnon tietotekniikkayhtey-
det. Ja olen sitä mieltä, että käräjäoikeuksien pitää olla sopivan suuria: tämä mukailee maa-
kuntajakoa, tässäkin on maakuntamalli itse asiassa käytössä. Tämä ei täysin mene maakun-
tajaon mukaan mutta mukailee sitä. On tärkeää, että jutut saadaan ratkaistua nopeasti, että
meillä on... [Puhemies keskeytti puheenvuoron puheajan ylityttyä.]

14.36 Johanna Ojala-Niemelä sd (vastauspuheenvuoro): Arvoisa rouva puhemies! Ym-
märrän kyllä edustaja Kurvisen tuskan keskustalaisena tässä asiassa, onhan tämä ennennä-
kemätöntä keskittämistä keskustalta, näin täytyy sanoa.

Mutta yksi asia, ministeri Lindström, mihin haluan kiinnittää teidän huomionne vielä, on
tämä summaaristen asioitten keskittäminen. Te esitätte, että Lapista esimerkiksi keskite-
tään asiat Ouluun tai Kainuuseen. Lapin käräjäoikeuden alueelle ovat sijoittuneet kaikki
saamenkieliset asiat tähän asti, ja kun on huomattu väestörekisterijärjestelmästä, että asia-
kas on saamenkielinen, häneltä on tiedusteltu, mitä saamen kieltä hän käyttää. Te oikeus-
ministeriössä keräätte näkemyksiä kielellisten oikeuksien toteutumisesta ja samaan aikaan
olette siirtämässä koko joukon saamenkielisiä asioita pois saamenkieliseltä alueelta. Ky-
syn teiltä: Eikö tämä osoita melkoista ristiriitaa ministeriönne sisällä? Tietääkö teillä oikea
käsi, mitä vasen tekee?

14.37 Mats Löfström r (vastauspuheenvuoro): Värderade fru talman! Minister Lind-
ström tog upp tingsrättsreformen. Enligt reformen blir Ålands tingsrätt den enda tingsrät-
ten kvar i landet med svenska som förvaltningsspråk vilket oroar oss, och mig som Ålands
företrädare i detta hus, om det indirekt kan få konsekvenser för tingsrätten och den svensk-
språkiga servicen. Min specifika fråga till minister Lindström berör summariska tvistemål,
som enligt lagförslaget ska centraliseras till högst två tingsrätter per hovrättskrets. Det be-
tyder att Ålands tingsrätts tvistemål kommer att handhas av Egentliga Tavastlands tings-
rätt. Hur ska det i praktiken kunna fungera på svenska? Vi har på Åland tusen fall per år,
vilket ändå är en ansenlig mängd. Har Tavastlands tingsrätt kapacitet att hantera den här sa-
ken på svenska?

14.39 Maria Tolppanen ps (vastauspuheenvuoro): Arvoisa rouva puhemies! Täällä on
puhuttu nyt ruotsinkielisten oikeuksista. Tosiasia on se, että käräjäoikeuksista Vaasan kä-
räjäoikeus on ollut ruotsinkielinen tähän saakka sen takia, että Rannikko-Pohjanmaa on 51-
prosenttisesti ruotsinkielinen. Sillä alueella on 47 prosenttia suomenkielisiä ja loput ovat
muunkielisiä. Kun näin asia oli, niin tuomareista vain kahdeksan oli suomenkielisiä, ja ne
olivat kahdeksan mandaattipaikkaa. Heiltä edellytettiin täydellistä ruotsin kielen taitoa. Ju-
tuista 80 prosenttia oli suomenkielisiä juttuja ja 20 prosenttia ruotsinkielisiä juttuja. Nyt
kun tämä tilanne muuttuu, niin sehän ei tarkoita sitä, että ei ole ruotsinkielisiä tuomareita,
vaan se tarkoittaa sitä, että ruotsinkielisellä puolella on mandaattipaikat ruotsinkielisille
tuomareille, joilta luonnollisesti sitten edellytetään kyllä täydellistä suomen kielen taitoa.
Mutta silloin saadaan oikeusturva pysymään sillä alueella: suomenkielisiä ihmisiä käsitte-
levät suomenkieliset tuomarit.
10



Pöytäkirjan asiakohta PTK 12/2016 vp
Puhemies Maria Lohela:  Otetaan vielä edustaja Essayah, sitten pyytäisin ministeriä vas-
taamaan, ja sen jälkeen jatketaan keskustelua.

14.40 Sari Essayah kd (vastauspuheenvuoro): Arvoisa rouva puhemies! Tämä tuomiois-
tuinlainsäädännön uudistaminen on täällä saanut ihan laajalti kehuja, ja ei siinä mitään. Mi-
nun mielestäni oli hyvä, että ministeri Lindström nimenomaan toi sitten itse omassa pu-
heenvuorossaan tämän käräjäoikeusuudistuksen esille, jotta siitä päästään tässä salissa kes-
kustelemaan, ja kiitän siitä. Sanoitte, että suurempia ja vahvempia kokonaisuuksia saadaan
tällä tavoin. No, tällä hetkellä kyllä tuntuu, että se ihmisten oikeusturva eri puolilla Suo-
mea on nyt hyvin erilainen. Esimerkiksi Ylä-Savosta Iisalmen käräjäoikeuden kanslia lak-
kautetaan, samoin Varkaudesta, ja kaikki jutut keskittyvät Kuopioon.

Olisinkin kysynyt, kun ei ole pystytty osoittamaan erityisiä säästöjä tästä toimenpitees-
tä, kun Sukevan vankila sijaitsee 50 kilometrin päässä Iisalmesta ja nyt joudutaankin sitten
nämä asiakkaat viemään sen lisäksi plus 85 kilometriä päälle elikkä nämä matkat pitene-
vät, tarvitaan enemmän poliiseja saattamaan asiakkaita ja siinä mielessä kustannukset kas-
vavat, Kuopiossa ei ole edes tarpeeksi tiloja näiden kahden kanslian yhtäaikaiseen lakkaut-
tamiseen: mikä merkitys tällä keskittämisellä on, kun sille ei ole säästöjä löydettävissä, ar-
voisa ministeri?

Puhemies Maria Lohela: Sitten ministeri Lindströmille 3 minuuttia.

14.42 Oikeus- ja työministeri Jari Lindström: Arvoisa rouva puhemies! Kiitoksia kes-
kustelusta. Tosin itse tästä aiheesta eli esityksestä ei juurikaan keskusteltu, vaan keskustel-
tiin käräjäoikeusverkostosta. Ei siinä mitään, keskustellaan pois. (Eduskunnasta: Hyvä!)

Täällä nyt sitten tuli syytöksiä siitä, että käräjäoikeusverkkoa harvennetaan liian kovalla
kädellä, näin edustaja Tuppurainen sanoi, ja moni muu lähti tähän samaan lauluun unoh-
taen semmoisen asian, että käräjäoikeusverkostotyöryhmä alun perin esitti jotain ihan
muuta, vielä rajumpaa karsintaa. Minun mielestäni, niin kuin edustaja Terho täällä sanoi,
tämä oli voitto. Tämä oli paras mahdollinen ratkaisu tässä taloustilanteessa, mikä meillä on
käsissä. Jos minulla olisi rahaa ummet ja lammet, niin mikäs siinä, säilytetään vain kaikki.
Mutta kun ei ole, oltiin sen realiteetin edessä, että jotain täytyy tehdä, ja siitä lähdettiin ra-
kentamaan tätä 20:n mallia.

Ja kun täällä nyt sitten kysyttiin, muun muassa Lappiin viitaten: Tasan tarkkaan tiedän,
että siellä on pitkät etäisyydet. Muistanpa, kun siellä kierrettiin ja tajusin sen, että täällä on
pitkiä suoria ja Lapissa saa kyllä ajella eri asioitten äärelle. Muistutan, että Lapissa edel-
leen ovat Rovaniemi, Kemi, Sodankylä, Kittilä, Inari, Utsjoki — on enemmän kuin mis-
sään muualla näitä sivutoimipisteitä johtuen nimenomaan niistä etäisyyksistä ja liiken-
neyhteyksistä. Tämä oli yksi peruste, kun kysyttiin näistä kriteereistä, millä perusteilla näi-
hin päädyttiin. Näihin päädyttiin alueellisen kattavuuden kannalta, niin kuin edustaja Kur-
vinen toi esille, että joka maakunnassa on käräjäoikeuspalveluja jatkossakin ja että ne ovat
sopivien etäisyyksien päässä. En minä kiistä sitä, että siellä tulee pitkiäkin etäisyyksiä osal-
la, mutta tämä on pyritty rakentamaan niin oikeudenmukaisesti kuin suinkin mahdollista.
Myös omasta vaalipiiristäni on tullut karsintaa, joka puolelta. Että ei tässä ole kuitenkaan
katsottu pelkästään sitä omaa napaa.

Minä ymmärrän tämän huolen tästä oikeusturvasta ja ymmärrän sen huolen myös kie-
lellisistä oikeuksista, mutta kyllä minä nyt uskon, kun meillä on asiantuntijat, jotka vakuut-
11



Pöytäkirjan asiakohta PTK 12/2016 vp
tavat, että homma tulee toimimaan. Tämä hommahan etenee nyt niin, että organisaatiotyö-
ryhmä ryhtyy nyt katsomaan, mitä tämä käytännössä tarkoittaa, kun tätä lähdetään vie-
mään eteenpäin toimitilojen osalta, henkilöstön osalta ja kaiken muun osalta. Sen organi-
saatiotyöryhmän työnä on myös tehdä sitten se hallituksen esitys tämän vuoden loppuun tai
ehkä ensi vuoden alkuun mennessä. Tällä tavalla tässä asiassa edetään.

Puhemies Maria Lohela: Sitten jatketaan keskustelua.

14.44 Antti Lindtman sd (vastauspuheenvuoro): Arvoisa rouva puhemies! En tiedä, mil-
tä kuulostaa näillä paikkakunnilla, joita tässä luettelin, kun ministeri sanoi, että tämähän oli
voitto. Mutta te jätitte vastaamatta yhteen keskeiseen kysymykseen, jota kysyin. Jos kan-
sanedustaja Lindströmin mielestä tuomioistuinten, tässä tapauksessa hovi- ja hallinto-oi-
keuksien, yhdistäminen oli järkyttävä esimerkki asioiden huonosta valmistelusta ja poliit-
tisesta pelistä, jota ei voi sallia, niin, arvoisa ministeri Lindström, luuletteko, että kansan-
edustaja Lindström olisi nyt teidän kovin kriitikkonne täällä salissa?

Arvoisa puhemies! Vielä mitä tulee tähän digitalisaatioon, tällä siis säästetään 1,4 mil-
joonaa vuodessa. Yhden salin digitalisointi on miljoona per kappale. En ymmärrä nyt oi-
kein Kurvisen laskuoppia. Kyllä tätä pitää viedä eteenpäin, mutta nyt tässä taas käy valtava
viikate, ja sen jälkeen (Puhemies koputtaa) ihmisten oikeudenhoito kärsii. (Eduskunnasta:
Artisti maksaa!)

14.45 Timo Heinonen kok (vastauspuheenvuoro): Arvoisa rouva puhemies! Kun tässä on
hieman laveammin puhuttu oikeuksista ja oikeudenkäynneistä, niin itse nostan keskuste-
luun minusta tärkeimmän. Tärkeintä on lopulta sujuvat ja asianmukaisesti etenevät oikeu-
denkäynnit, ja sitä varmasti tälläkin tavoitellaan. Näin ei nyt kuitenkaan aina ole. Oikeu-
denkäynnit ovat usein erityisesti seksuaalirikoksien uhreille erittäin raastavia, varsinkin
lapsille, ja usein pitkäkestoisia ja haavat auki repiviä. Oletteko, oikeusministeri Lind-
ström, tekemässä jotain tälle, että me saisimme erityisesti näiden seksuaalirikoksen uhri-
en, lasten, asemaa helpotettua ja vahvistettua oikeudenkäynneissä? Ja myös olette puhunut
yleisen oikeustajun mukaisista tuomioista: erityisesti väkivalta-, raiskaus- ja seksuaaliri-
koksissa ne eivät vastaa tällä hetkellä sitä. Raiskauksesta pitäisi seurata aina ehdoton tuo-
mio. Millä tavalla, arvoisa oikeusministeri, olette tässä asiassa nyt etenemässä?

14.47 Katja Hänninen vas (vastauspuheenvuoro): Arvoisa rouva puhemies! En maltta-
nut olla ottamatta puheenvuoroa, kun täällä salissa keskusteltiin siitä, että voisihan sitä
vaikka kunnantalolla kuulustella ja videolähetysten kautta sitten arvioida sitä todistelua.
Tämä Aipa-järjestelmähän on itse asiassa juuri tätä. Mutta se Aipa-järjestelmä maksaa, ja
tätä Aipa-järjestelmää ei ole varaa nyt näihin kaikkiin istuntosaleihin laittaa, ja sen takia is-
tuntosaleja ja istuntopaikkoja laitetaan kiinni. Tästä tässä on kysymys, ja esimerkkinä on
nyt vaikka tämä Ylivieska-Raahen käräjäoikeus: Ylivieskaan jää kanslia, Raahesta lähtee
kanslia ja istuntopaikka. Meille olisi riittänyt istuntopaikka — elikkä juuri tämä, mistä pu-
huttiin, että ei se vaadi kuin sen salin ja siellä sitten voidaan ne istunnot käydä — mutta nyt
se lakkaa sieltä, ja perusteluna on tämä Aipa-järjestelmä.

Kysyisin ministeriltä: minkälaisia vaikutusarviointeja näistä kustannuksista teille esitet-
tiin, kun minulla on nytten kahdenlaista tietoa näistä Aipa-järjestelmän kustannuksista, on
12



Pöytäkirjan asiakohta PTK 12/2016 vp
tämmöistä alle 10 miljoonan arviota ja sitten on yli 30 miljoonan (Puhemies koputtaa) ar-
viota? Kumpi näistä pitää paikkansa?

14.48 Ulla Parviainen kesk (vastauspuheenvuoro): Arvoisa puhemies! Tässä keskustelu
on todellakin ajautunut ohi varsinaisesta esityksestä, mutta näitä paikkakuntaluetteloita sen
verran korjaan, että Kuusamon osalta meillä edelleen säilyy nyt tämä sivuistuntopaikka,
toisin kuin kuulimme. Eli Oulun käräjäoikeuden sivuistuntopaikka on edelleen, mutta erit-
täin harmissamme olemme sen kanslian menetyksestä, sillä jokainen työpaikka on meille
kyllä tärkeä. Nyt kun puhutaan tästä digitalisaatiosta ja on vuosikymmenet puhuttu etä-
työstä, niin voisi kuvitella, että se työ kulkee niitä piuhoja myöten myöskin toiseen suun-
taan, eli esitän vielä harkittavaksi sitä, mitä työtä voidaan missäkin etäältä tehdä.

14.48 Kimmo Kivelä ps (vastauspuheenvuoro): Arvoisa rouva puhemies! Kukaan täällä
salissa ei ole kritikoinut sitä, etteikö kyseessä olisi merkittävä esitys, järkevää virtaviivais-
tamista. Sinänsä tämä keskustelu on valitettavasti mennyt pistoraiteelle. Tiedän varsin hy-
vin, miten ministeri on nähnyt vaivaa, tuntenut huolta siitä, että oikeusturva säilyy, ja siitä,
tuleeko tämän käräjäoikeusverkoston supistamisesta todellisia säästöjä. Näen erittäin hy-
vänä, että todellakin — ensinnäkin ihmettelen, että vasta nyt — koulutusvirkojen osalta oi-
keuslaitosta kehitetään. Tämä on osaltaan vahvistamassa kansalaisten oikeusturvaa. Tämä
on hyvä tie; sinänsä me tarvitsemme jatkuvaa keskustelua yhteiskunnassa oikeusturvan to-
teutumisesta (Puhemies koputtaa) ja myös saavuttavuudesta.

14.50 Anna-Maja Henriksson r (vastauspuheenvuoro): Arvoisa rouva puhemies! Oli
mielenkiintoista kuulla myös ministerin suusta, että joka maakuntaan jää yksi käräjäoi-
keus, ja varsinkin edustaja Kurvisen — tehän olette Vaasan vaalipiiristä, ja Vaasan vaali-
piiristä ollaan nyt lakkauttamassa Keski-Pohjanmaan maakunnan ainoa käräjäoikeus elik-
kä se käräjäoikeus, joka sijaitsee Kokkolassa. Elikkä meillä on tästä lähtien keskustan joh-
taman hallituksen ansiosta myös maakunta, jossa ei tulevaisuudessa ole omaa käräjäoi-
keutta. Minun mielestäni tämä on erittäin ihmeellinen linjanveto hallitukselta, joka muu-
ten on ollut kyllä maakuntien ystävä, ainakin sote-asioissa näin pitkälti.

Arvoisa ministeri, kun nyt kerran keskustellaan tästä käräjäoikeusverkostosta ja sen kar-
simisesta ja niistä säästöistä, niin en voi kuin ihmetellä myös sitä, että kun Pietarsaaren
kaupunkiin on vasta rakennettu uusi poliisi- ja oikeustalo — siinä on uusi, moderni oike-
ussali — niin sitä ollaan nyt lakkauttamassa ja sulkemassa, samalla kun Kauhavan istunto-
paikka saa jäädä, (Puhemies koputtaa) vaikka Kauhavalla asuu huomattavasti vähemmän
ihmisiä. Onko tämä keskustan politiikkaa?

14.51 Antti Kurvinen kesk (vastauspuheenvuoro): Rouva puhemies! Tämä Aipa-järjes-
telmä, joka täällä aikaisemmin nousi keskusteluun — sehän on portti tähän digitalisaa-
tioon. Tietenkään ensi viikolla tilanne ei ole se, että joka maamiesseuralta tulee ne digitaa-
liset yhteydet, mutta tämä on se suunta: voidaan todistaa, voidaan olla vastaajana istunnos-
sa, ei aina tarvitse tehdä oikein sitä käräjämatkaa niin kuin ennen vanhaan. Ja samassa yh-
teydessä, kun on ne tietojärjestelmät kunnossa, itse näen, että tulevaisuudessa pitää hovi-
oikeuskäsittelyn olla pääosin videoiden katsomista, sähköisen materiaalin läpikäyntiä. Se
nopeuttaa oikeudenkäyntejä, ja ihmiset saavat ajoissa oikeutta, jutut eivät veny.
13



Pöytäkirjan asiakohta PTK 12/2016 vp
Ja haluan edustaja Henrikssonille todeta, että sanoin, että tämä mukailee maakuntamal-
lia — tämä ei ole täysin maakunnallinen. Mutta Pohjanmaan käräjäoikeuden laamanni on
sanonut julkisuuteen, että Kokkolan asema itse asiassa saattaa vahvistua: se ei ole itsenäi-
nen käräjäoikeus enää, mutta siellä tulee olemaan erittäin vahva istuntopaikka, jossa istu-
taan paljon juttuja, ja siellä tulee olemaan lakimiestyötä paljon.

14.52 Johanna Ojala-Niemelä sd (vastauspuheenvuoro): Arvoisa rouva puhemies! Nos-
tan vielä esimerkiksi nämä viime kaudella tehdyt hallinto- ja hovioikeuksien yhdistämiset.
Esimerkiksi kun Rovaniemen ja Oulun hallinto-oikeus yhdistettiin, niin piti käsittelyaiko-
jen lyhentyä. Miten kävi? Ennen oli 1,5 vuotta, nyt on 3 vuotta. Piti vuokrakustannuksista
säästää; nyt maksetaan vielä 3 vuotta siitä tyhjästä tilasta Rovaniemen Valtakadulla. Ja piti
henkilöstökuluista säästää — no, ei säästynyt yhtään. Mutta tätä virhettä ei pidä toistaa, ja
minä toivon, että nämä oikeusministeriön laskelmat pitävät.

Toinen asia on, että tässä heitetään tien päälle haastemiehet hakemaan ympäri maakun-
taa nyt näitä pikkurikollisia istumaan käräjiä. Se maksaa. Sitten asiakkaat pannaan maksa-
maan, kulkemaan linja-autolla Torniosta Kemiin tai minne hyvänsä, ja työntekijä pannaan
tien päälle istumaan matkakäräjiä. Tästä ei tule yhtään säästöä. Minä olen ihan vakuuttu-
nut tästä asiasta jo nyt.

14.53 Outi Mäkelä kok (vastauspuheenvuoro): Arvoisa rouva puhemies! Tämä esitys on
tosiaan toivottu ja odotettu ja tulee selkeyttämään tuomioistuimia koskevaa lainsäädäntöä.
Tässä tavoitteessa mainitaan myös, että sillä nykyaikaistetaan sääntelyä rakenteellisesti, ja
tähän nykyaikaistamiseen liittyen kysyisinkin, kun hallitusohjelmassa todetaan, että oikeu-
denhoidon palvelutasoa parannetaan digitalisaation ja uusien teknologioiden avulla ja kii-
reettömät asiointipalvelut tarjotaan ensisijaisesti digitaalisesti ja näin laajennetaan mahdol-
lisuuksia ajasta ja paikasta riippumattomaan asiointiin viranomaisten kanssa: missä men-
nään tämän digitalisaation ja uusien teknologioiden hyödyntämisen osalta?

14.53 Anne Kalmari kesk (vastauspuheenvuoro): Arvoisa rouva puhemies! Jatkan tästä
edistyksen ajattelusta, digitalisaatiosta. Ministeri ei vielä päässyt vastaamaan siitä asiasta,
voiko tässä tapahtua jopa niinkin päin, kuten esimerkiksi postiuudistuksessa aikanaan kä-
vi, että palvelut tulivat lähemmäksi, vaikka postiverkosto, postikonttorit vähenivät, ja onko
mitään estettä, täytyykö siellä toisessa päässä olla jotenkin erityisen kehittynyt tietotekni-
nen vempaimisto vai riittääkö se, että siellä saleissa on tietoturva taattu ja näin. Minkä ta-
son värkkejä sitten sinne kuntiin esimerkiksi riittäisi niin, että niitä lausuntoja voisi lähem-
pää kotia antaa? Minusta tällainen hajauttaminen on erittäin hieno asia.

14.54 Pia Viitanen sd (vastauspuheenvuoro): Arvoisa puheenjohtaja! Siis nythän on ky-
symys keskittämisestä ja siitä, että keskusta hyväksyy sen. Minä luulin, puhemies, että täl-
lä kaudella, kun olen seurannut tätä politiikan menoa, moni asia ei jaksa enää hämmästyt-
tää, sen verran on kummallista menoa aina ollut. Mutta kyllä nyt hämmästyttää tässä istun-
nossa se, kun kuuntelee keskustalaisten puheenvuoroja, esimerkiksi edustaja Hoskosen pu-
heenvuoroa, että ei pelkästään hyväksytä keskittämistä vaan hyväksytään se hymyssä suin.
Hymyssä suin. Oikeastaan melkein nautiskellaan siitä, että saammepa keskittää. Se on mi-
nusta pöyristyttävää, ja ihmettelen tätä täyskäännöstä, mikä teidän politiikassanne on. Ette
14



Pöytäkirjan asiakohta PTK 12/2016 vp
te viime kaudella, kun te syytitte hallitusta keskittämisestä, puhuneet ollenkaan, että se on-
kin edistystä, että vähennetään palvelupisteitä ja viedään palvelut kauemmaksi ihmisiltä.

Kyllä minä, puhemies, kovasti nyt ihmettelen, ja tiedän, etten ole ainoa, sillä kyllä moni
on tuolla maakunnissa kysynyt esimerkiksi Pirkanmaalla lakkautusuhan alla olevista juna-
yhteyksistä. Siellä ei paljon hymyilytä niitä ihmisiä, ketkä kulkevat siellä ja ovat huolis-
saan kulkumahdollisuuksistaan. 

14.56 Hannu Hoskonen kesk (vastauspuheenvuoro): Arvoisa rouva puhemies! Todella-
kin ministeri Lindström sanoi tässä asiassa, että nyt tämä käräjäoikeusverkkoesitys, joka
toki toisessa yhteydessä vielä käsitellään, oli ratkaisu, joka oli kaikkien kompromissien
lopputulos. Se on totta, että meillä tänä päivänä on kaikessa tässä yhteiskunnassa pula ra-
hasta, sitähän me emme voi kieltää. Siihen on pakko reagoida.

Mutta mitä tulee tähän nyt käsillä olevaan esitykseen, niin pitää muistaa, että digitalisaa-
tiohan tulee meillä joka puolella läpi tänä päivänä. Meillä on käsittelyssä tänä päivänä toi-
sena lakina maakaaren muuttaminen, jossa panttikirjojen digitalisointi johtaa siihen, että
pystytään nopeasti asiat hoitamaan eikä tarvitse paperipinoja enää. Se vähentää byrokrati-
aa, sillä kevennetään hallintoa ja ennen kaikkea luodaan mahdollisuus tavallisillekin ihmi-
sille saada esimerkiksi tänä päivänä lainhuutopöytäkirjaotteensa omasta tilastaan 5 minuu-
tissa, kun ennen piti ajaa Ilomantsista Joensuuhun. Tätäkö te vastustatte, että me menem-
me nykyaikaisiin järjestelmiin mukaan? Toivoisin, että edustaja Viitanenkin palaisi tälle
vuosisadalle ja tunnustaisi sen, että maailma muuttuu. Tälle emme mahda mitään.

14.57 Sari Essayah kd (vastauspuheenvuoro): Arvoisa rouva puhemies! Täällä ministeri
aivan oikein totesi, että työryhmän esityshän oli vielä paljon rajumpi. Niinpä vetoaisinkin
ministeriin, että vielä kerran katsottaisiin tätä käräjäoikeusverkostoa ja erityisesti näitä
kanslioita. Kerroin edellisessä puheenvuorossani, miten Iisalmen kohdalla ei ole voitu
osoittaa, että säästöjä olisi tulossa, sen tähden, että kuljetusmatkat Sukevalta pitenevät niin
paljon ja toisaalta Kuopiossa on ruuhkaa. Kuopioon tarvitaan kolmesta neljään uutta salia,
jotta sekä Varkauden että myöskin Iisalmeen siirtyvät jutut pystytään siellä käsittelemään.
Siinä mielessä toivon, että vielä tätä poliittista harkintaa tämän asian osalta käytettäisiin, ja
jos löytyy hyviä laskennallisia perusteita, jotka osoittavat, että säästöjä ei oikeasti ole tu-
lossa, niin silloin tätä asiaa voitaisiin vielä harkita.

Tietysti täytyy sanoa, kun täällä monet nyt puhuvat tämän digitalisaation puolesta, että
toivotaan, että siitä olisi ratkaisua tulossa. Mutta kohta kyllä maaseudulla alkaa vaikuttaa
siltä, että ainut valtion viranomainen, mikä siellä on paikalla, alkaa olla R-kioski, josta saa
melkein kaikki palvelut. Mutta tämä ei nyt minusta ole aivan toivottava suunta Suomessa
oikeusturvan kannalta.

14.58 Markku Eestilä kok (vastauspuheenvuoro): Arvoisa rouva puhemies! Jos oikein
kuulin ja käsitin ministeri Lindströmin äskeisen puheenvuoron, niin hänhän sanoi, että or-
ganisaatiotyöryhmä tekee sen lopullisen esityksen. Minusta tämä keskustelu on ollut asial-
lista, ja kiitän ministeriä siitä, että hän on tämän ajankohtaisen asian ottanut itse esille ja an-
tanut keskustelun käydä. Mutta organisaatiotyöryhmä sitten arvioi näitä faktoja, ovatko
esitetyt perusteet tavallaan olleet oikeita esimerkiksi Iisalmen kohdalta, että mahtuvat
Kuopioon — kyllä mahtuvat, kun tehdään 3—4 uutta salia — kaikki etäisyydet ja vankila-
15



Pöytäkirjan asiakohta PTK 12/2016 vp
verkosto ja muut. Minä toivon, että tämä todella käydään uudelleen läpi ja arvioidaan fak-
tojen perusteella, mikä on lopullinen esitys. 

Puhemies Maria Lohela: Vielä edustajat Ojala-Niemelä, Lindtman, Hänninen ja sitten
ministerin vastauspuheenvuoro.

14.59 Johanna Ojala-Niemelä sd (vastauspuheenvuoro): Arvoisa rouva puhemies! Ro-
vaniemen hovioikeuden presidentti Marianne Wagner-Prenner totesi myös tästä uudistuk-
sesta, ettei tämä muutos tule tuomaan säästöjä eikä lisää tehokkuutta, mutta sen sijaan kan-
salaisten eriarvoisuus tulee kasvamaan ja tuomioistuimen itsenäisyys tulee vähenemään
tässä asiassa.

Digitalisoinnin osalta: Ruotsissahan on pitkälle menevät kokemukset tästä, ja me olem-
me lakivaliokuntana siihen tutustuneet. Miljoona euroa per sali maksaa tämän varustuksen
ja tekniikan hoitaminen. Se ei ole ilmaista hommaa, eikä tässä taloudellisessa tilanteessa
siihen paljon ole mahdollisuuksia edetä. Nämä talouden realiteetit ja reunaehdot on var-
masti tässä asiassa huomioitava. Täytyy myös huomata se, että Suomi on pitkä maa ja meil-
lä on edelleen katvealueita pohjoisessa ja kaikilta osin tämä tekniikka ei vielä ole avuksi.

Mutta kyllä olisin penännyt myös ministeriltä tätä päätöstä. (Puhemies koputtaa) Silloin
aikanaan hän otti kantaa Kouvolan hovioikeuden yhdistämiseen. Suora siteeraus: "Oikeus-
istuimen yhdistäminen on järkyttävä esimerkki asioiden huonosta valmistelusta ja poliitti-
sesta pelistä..." [Puhemies keskeytti puheenvuoron puheajan ylityttyä.]

15.00 Antti Lindtman sd (vastauspuheenvuoro): Arvoisa puhemies! Kuka täällä digitali-
saatiota on vastustanut? Ei kukaan. Onko joku käyttänyt sellaisen puheenvuoron? Ei ole.
(Eero Heinäluoma: Ei ole käyttänyt!) Mutta nyt on kahdesta eri asiasta kyse. Nyt ensin hal-
litus viikatteella lakkauttaa valtavan määrän käräjäoikeuksia. (Eduskunnasta: Ei ole tässä
esityksessä!) Keskustan johdolla vuoteen 2010 verrattuna alle puolet enää käräjäoikeuksis-
ta on jäljellä tässä maassa. Kaikki me kannatamme digitalisaatiota. Mutta nyt olisi hyvä sit-
ten saada ministeriltä tietää, kuinka monta salia aiotaan varustaa, miljoona per sali. Mistä
rahat? Kuinka monta tämän hallituskauden aikana aiotaan tehdä?

Arvoisa puhemies! Täytyy nyt vielä palata tähän keskustan retoriikkaan, että kun viime
kaudella kaikki asiat olivat ideologista keskittämistä, niin nyt kun sieltä Kuusamosta läh-
tee kanslia ja jää istuntopaikka, niin se onkin vain hajauttamista. Eli kun maakuntakaupun-
geista (Puhemies koputtaa) katoavat työpaikat, se onkin hajauttamista.

15.01 Katja Hänninen vas (vastauspuheenvuoro): Arvoisa rouva puhemies! Täytyy yh-
tyä edustaja Essayahin ja Laukkasenkin tuomiin näkemyksiin siitä, että tässä todella on
suuri huoli oikeusturvasta ja yhdenvertaisesta kohtelusta ja myös käsittelyajoista, että mi-
hin meillä Suomessa oikein mennään.

Tässä on vedottu ministeriin. Minä en ainakaan halua olla semmoinen siltojen polttaja,
vaan haluaisin paremminkin keskustella siitä, mitä me voisimme tehdä, jotta myös tulevai-
suudessa voidaan tämä kansalaisten oikeusturva taata. Tämä esitys käräjäoikeusverkosto-
jen karsimisesta ja varsinkin istuntosalien lakkauttamisista ja kanslioiden lakkauttamisista
johtaa pahimmillaan siihen, ja sitä kukaan ei tässä maassa halua. Sen takia edelleen vetoai-
sin ministeriin, että käytäisiin yhdessä läpi niitä vaikutusarviointeja: mitä tämä edellinen
karsintakierros oikein meille toi, toiko se säästöjä vai toiko se kustannuksia, ja mihin pe-
16



Pöytäkirjan asiakohta PTK 12/2016 vp
rustuu nyt tämä listaus, elikkä mitkä ovat ne oikeat kustannusvaikutukset ja säästöodotuk-
set.

Puhemies Maria Lohela: Sitten ministeri Lindström, 3 minuuttia. Sen jälkeen puhujalis-
taan.

15.02 Oikeus- ja työministeri Jari Lindström: Arvoisa puhemies! Kiitos keskustelusta,
vaikka kritiikkiä toki tulee. Jos lähdetään nyt siis tästä, minkä takia tätä on nyt sitten tehty
ja miten tätä aiotaan jatkossa viedä: Kuten sanoin, taustalla on talous ja tämä käräjäoike-
usverkostotyöryhmän ehdotus oli siellä pohjalla. Ylipäätään tätä valmistelua jatketaan, ku-
ten täällä nyt sitten sanoin, projektiorganisaation myötä.

Ja kun edustaja Essayah kysyi näistä ruuhkista, niin niihin liittyen: Tämän työryhmän
tehtävä on myös katsoa se, että tässä tulee ihan väkisin siirtymäaikaa. Eli erittäin todennä-
köistä on, että nekin, joita nyt uhkaa tämä lakkauttaminen, varmaan tasapainottavat niitä,
jotka jäävät jäljelle, että ei tulisi ruuhkaa. On yksi tämän organisaatiotyöryhmän työ kat-
soa, että nämä ruuhkat eivät tule ennen kuin ollaan siinä lopullisessa mallissa.

Sähköistä asiointia siellä kehitetään, kun täällä on tämä monessa yhteydessä tuotu esille
nimenomaan tämän Aipan myötä. Se on yksi kustannustekijä. Tietenkin turvallisuuteen
niillä jäljelle jäävillä pitää kiinnittää huomiota. Lähtökohta on kuitenkin se, että uudistuk-
sessa niille jäljelle jääville toimipisteille pitää taata riittävät turvavarustukset. Ja pitää tur-
vata suomen- ja ruotsinkielisen väestön oikeudet (Johanna Ojala-Niemelä: Mitä se tarkoit-
taa?) sijoittamalla käräjäoikeuksiin riittävä määrä niin sanottuja kielituomarin virkoja.

Näistä kustannuksista hieman. Eli tämä työryhmä arvioi näiden toimitilamenojen osalta
17 käräjäoikeuden mallissa kustannukset 1,75 miljoonaa euroa pienemmiksi kuin nykyi-
sessä 27:n mallissa. No, nyt tämä muuttuu. Tällä 20:n mallilla toimitilamenojen arvioidaan
olevan noin 1,5 miljoonaa euroa nykyistä alemmat. No, sitten tämä turvatarkastuspuoli.
Kun näitä parannuksia toteutetaan priorisoiden ja kustannustehokkaasti sekä näitä riskita-
soja erityisesti erillisellä istuntopaikalla arvioiden, niin 20:n mallissa nämä parannukset
voidaan toteuttaa noin 2 miljoonaa euroa edullisemmin verrattuna nykyisen verkoston pa-
nostuksiin. Palkkausmenojen osalta arvioidaan noin 1,4 miljoonaa euroa alemmat kustan-
nukset. Kuten näistä huomaatte, nämä summat eivät ole valtavia valtiontalouden osalta,
mutta silloin kun me puhumme oikeusministeriön luokasta ja 16 miljoonasta, tästä 20:n
mallista tulee laskennallisesti 5 miljoonan euron säästöt tämän työryhmän laskelmien pe-
rusteella.

Tähän tämä laskelma perustuu. Tämän tarkemmin en osaa tätä tässä analysoida, mutta
tässä vastausta.

15.05 Satu Taavitsainen sd: Arvoisa puhemies! Hyvä ministeri, hyvät edustajakollegat!
Tuossa alkuesittelyssä nousivat esiin termit "selkeyttäminen", "osa-alueiden toisiaan tuke-
minen", "tehokas toiminta" — uudistus turvaisi toiminnan ja kehittämisen. Nämä ovat ai-
van kannatettavia tavoitteita, mutta kyllä meidän lainsäädäntömme tarvitsee tuekseen re-
surssit ja hallinnon, ja valtio saa toteuttaa tarkoituksiaan vain oikeuden rajoissa.

Ja miten käy meidän ihmisten oikeusturvan, jos raha määrittelee jopa oikeuden, aivan
kuten edustaja Laukkanen puhui tästä rahan vallasta? Olen itse aivan samaa mieltä: raha ei
voi määritellä kaikkea. Tämän vuoksi täytyy kyllä kertoa se, että olen todella pettynyt
oman vaalipiirini ministerin esitykseen karsia käräjäoikeuksien, kanslioiden ja istuntopaik-
17



Pöytäkirjan asiakohta PTK 12/2016 vp
kojen määrää. Esitys kasvattaa, kuten täällä on jo moneen kertaan todettu, tuomareiden
matka- ja palkkakustannuksia ja valtion oikeusapumenoja sekä kansalaisten ja yritysten
laskua oikeudenkäyntikuluista. Pahinta on se, että esitys heikentää kansalaisten oikeustur-
vaa ja alueellista yhdenvertaisuutta sekä ruuhkauttaa käsittelyjä. Lisäksi vaarana on myös
se, että juridisen alan muut työpaikat, kuten lakiasiaintoimistot, lähtevät pois näiltä paik-
kakunnilta. Oma maakuntani Etelä-Savo, Saimaan maakunta, jossa meillä on hyvin pitkät
välimatkat, on yhtenä kärsijänä, ja olen vahvasti sitä mieltä, että Etelä-Savon käräjäoikeus
pitää säilyttää niin, että Mikkelin käräjäoikeuden lisäksi meillä olisi jatkossakin Savonlin-
nassa kanslia ja Pieksämäellä istuntopaikka sekä riittävästi henkilökuntaa käsittelemään
asioita. 

Arvoisa puhemies! Pohjoismaiseen yhteiskuntaan kuuluu oikeusjärjestyksen ja kansa-
laisten perusoikeuksien ylläpitäminen. Ihmisten turvallisuudentunnetta ei lisätä sillä, että
oikeuslaitoksen, poliisin — sieltäkin on omasta maakunnastani kaksi poliisilaitosta poistu-
massa — Kelan ja verotoimiston palvelut pakenevat. Valtio ei voi vetäytyä pois kansalais-
ten ulottuvilta.

Arvoisa ministeri, aiotteko antaa selvitystä tämän käräjäoikeusesityksenne vaikutukses-
ta ihmisten oikeusturvaan, alueiden yhdenvertaisuuteen, aluetalouteen, matkakustannuk-
siin, tuomareiden ajanhukkaan, tilaongelmiin ja käsittelyjen ruuhkautumiseen? Itse todella
toivoisin, että tällainen selvitys saataisiin ennen kuin yhtään paikkaa lakkautetaan.

15.09 Maarit Feldt-Ranta sd: Arvoisa puhemies, fru talman! Tosiaan keskustelemme
kattavasta tuomioistuinlaista, joka koskee kaikkia tuomioistuimia, tehtäviä, hallintoa, tuo-
mareita, muuta henkilökuntaa ja organisaatioita. Sitäkin taustaa vasten pidän hieman ih-
meellisenä tuota äsken käytyä keskustelua, jossa osa oli sitä mieltä, että tässä yhteydessä ei
ollenkaan voisi puhua käräjäoikeuksien vähentämisestä, koska sehän on todella merkittä-
vä ihmisten oikeusturvaan vaikuttava asia. Siitä tuleekin kiitokset ministeri Lindströmille,
että itse näitte tämän yhteyden ja otitte itse oma-aloitteisesti esille tässä esittelypuheenvuo-
rossanne tämän käräjäoikeusverkon karsimisen.

Kysehän on leikkauksesta, ja on tärkeätä tavallaan myös tuota äskeistä keskustelua sil-
mällä pitäen muistaa, että hallitus on motivoinut tätä uudistusta juuri leikkaustarpeella.
Senkin takia ne puheenvuorot, joita täällä käytettiin digitalisaation kehumisella, kaikuvat
kyllä aika tyhjälle pohjalle, koska hallitus ei ole varannut tosiaan mitään määrärahoja tätä
varten. On hyvä puhua asioista niin kuin asiat ovat.

On myös hyvä puhua tästä keskittämisestä sen takia, että samanaikaisesti ollaan teke-
mässä monia ratkaisuja, jotka vaikuttavat alueiden elinvoimaan. Tällä käräjäoikeusverkos-
ton karsimisella on merkittäviä vaikutuksia, mutta myös monilla muilla ratkaisuilla, joita
hallitus tekee, ja totta kai meidän tulee tästä kantaa huolta. Mutta suurin huoli, arvoisa pu-
hemies, liittyy kyllä tähän eriarvoistumiseen, jota tämän käräjäoikeusverkon karsiminen
aiheuttaa paitsi eri alueille myös eri väestöryhmille. On aivan selvää, että osalle kasvavat
välimatkat ovat suurempi kynnys saada palveluja ja ylimääräinen kulu, jota siitä väistämät-
tä ihmiselle aiheutuu, kohtelee toisia epäoikeudenmukaisemmin kuin toisia.

Niin kuin aikaisemmin täällä kävi ilmi, jo 2010 käräjäoikeuksien määrää vähennettiin
51:stä aika dramaattisesti 27:ään. Nyt tämä vain kuusi vuotta sen jälkeen tehtävä, leikka-
uspäätöksillä perusteltu käräjäoikeuksien vähentäminen menee kyllä liian pitkälle. Toi-
von, ministeri Lindström — te olette sanonut: te olette rehti suomalainen mies — että otat-
te tämän huolen tosissanne.
18



Pöytäkirjan asiakohta PTK 12/2016 vp
Sitten muutama sana ruotsiksi.

Fru talman! Nedläggningen av tingsrätterna i Borgå, Raseborg, Karleby samt tingsplatser-
na i Jakobstad, Kristinestad och Kimitoön har ju dramatiska konsekvenser på många sätt,
inte bara för invånarna och regionerna de berör. Det betyder att det de facto kan leda till att
vi inte har någon tingsrätt med svenska som majoritetsspråk. Det här kan äventyra språk-
liga rättigheter för enskilda medborgare, men också äventyra svenskan som förvaltnings-
språk i det långa loppet. Därför är det också en fråga som är värd att analyseras lite djupare.
Alla inser att det är en fundamental rätt att få en rättegång på det egna modersmålet.

Utöver de språkliga rättigheterna är jag orolig för det att tillgången till rättslig jämlikhet
också äventyras på grund av de långa avstånd som uppstår på många håll. Jag hoppas att re-
geringen ännu när den kommer att fatta det slutliga förslaget om de här tingsrätterna och
tingsplatserna verkligen analyserar också de här språkliga konsekvenserna. — Tack.

15.13 Katja Hänninen vas: Arvoisa rouva puhemies! Haluan kiittää ministeri Lindströ-
miä siitä, että hän toi tässä näitä kustannusvaikutuksia jo esille. Kuulostaa todellakin tie-
tenkin valtiontaloutta ajatellen pieniltä säästöiltä: noin 5 miljoonaa euroa. Ymmärrän, että
teidät on laitettu, melkein voisi sanoa, puun ja kuoren väliin tässä. Mutta näistä laskelmista
kuitenkin puuttuvat nytten nämä lisääntyvät matkat, joita sitten asioivat kansalaiset joutu-
vat tekemään, ja ne kustannukset kuitenkin jostakin todennäköisesti ainakin osittain kor-
vataan, ja niiden kustannusvaikutuksia ei tietenkään tässä vielä ainakaan ole pystytty erot-
telemaan eikä erittelemään.

Itse edelleen haluan nostaa puheenvuorossani esille sen, että me lakivaliokunnassa otim-
me tosiaan tällaisen yksimielisen lisäyksen meidän lausuntoomme, kun me tätä valtionta-
louden suunnitelmaa kävimme läpi. Olimme siitä hyvillämme, että meidän ei tarvinnut ää-
nestää. Yksi asia liittyi juuri nimenomaan tähän käräjäoikeusverkostoon, ja saimme tällai-
sen lausunnon tänne, ja haluan lukea sen tästä: "Lakivaliokunta pitää tärkeänä, että tuo-
mioistuinverkoston kehittämistä ja käräjäoikeuksien toimipaikkojen määrää arvioidaan
monipuolisesti alueen kehitysnäkymät, kuten erilaisten suurhankkeiden vaikutukset, sekä
erityisesti asiakasnäkökulma huomioiden ja että linjaukset ovat mahdollisimman selkeät ja
perustuvat etukäteen tiedossa oleviin kriteereihin." Tässä on myös sitten tämä kieliasia:
"On myös tärkeää, että kansallisten kielellisten oikeuksien toteutuminen turvataan myös
jatkossa."

Toivon, että kun tämä tuomioistuinlakipaketti, jossa ei kuitenkaan tätä karsimisesitystä
vielä ole mutta johon kuitenkin otamme kantaa, nyt lakivaliokuntaan tulee, niin sitten kun
tämä toinen linjaus on tulossa eduskuntaan, niin lakivaliokunnasta löytyy edelleen sitä yk-
simielisyyttä puolustaa oikeusturvaa ja esittää rohkeasti sitä, (Puhemies koputtaa) että pi-
dettäisiin tämä nykyinen järjestelmä edelleen voimassa, koska uskon näin, että meillä ei ole
vielä riittävästi tietoa siitä, miten tämä edellinen karsinta (Puhemies koputtaa) vaikutti
meihin ja kansalaisten oikeusturvaan ja käsittelyaikoihin. — Kiitoksia.

15.16 Antero Laukkanen kd: Arvoisa rouva puhemies! Tunnustan heti, että oma kompe-
tenssini, osaamisalueeni, ei riitä arvioimaan tämän esityksen onnistumista tai epäonnistu-
mista, joten olen hyvin pitkälle asiantuntijoiden lausuntojen varassa. Niinpä kävin läpi tä-
män korkeimman oikeuden antaman lausunnon tästä uudistuksesta. Siinä oli 30 huomau-
19



Pöytäkirjan asiakohta PTK 12/2016 vp
tusta. Kysyinkin nyt ministeriltä, miten nämä 30 huomautusta on otettu huomioon tässä
esityksessä. 

Luen täältä korkeimman oikeuden lausunnosta yhteenvedon, joka on aika karua luetta-
vaa: "Korkein oikeus katsoo edellä mainituilla perusteilla, ettei lakia tule ehdotetussa muo-
dossa säätää. Tuomioistuinlaki tulisi voimaan tullessaan monella tavoin merkittävästi hei-
kentämään tuomioistuinten ja tuomareiden riippumatonta asemaa. Lakiehdotuksessa ei
myöskään ole riittävästi otettu huomioon eri tuomioistuinten erityispiirteitä sekä niille
ominaisten tehtävien luonnetta. Tällaisena se heikentäisi tuomioistuinten edellytyksiä suo-
riutua tehokkaasti niille kuuluvista tehtävistä. Tämän johdosta ehdotuksessa omaksutut
ratkaisut edellyttävät perusteellista uudelleen arviointia ja punnintaa." Minusta aika mer-
kittävä lausuma.

Sitten näissä yksityiskohtaisemmissa arvioissa vielä erittäin paljon puututaan näihin uu-
siin nimityksiin, joita annetaan eri tuomioistuimissa toimiville tuomareille — ikään kuin
avustavia tuomareita. Tätä pidettiin erittäin moitittavana sen takia, että he ovat ihan yhtä
lailla nimitettyjä tuomareita samanlaisella palkalla ja samanlaisessa tehtävässä, mutta nyt
muutetaan nimityksiä sillä tavalla, että heillä on ikään kuin joku alempi tehtävä tuomiois-
tuimessa. Tätä pidettiin paheksuttavana.

Tässä on erittäin pitkä, 80-sivuinen lausunto. Minä suosittelen, että jokainen kansan-
edustaja kävisi tämän läpi, ja sitten aikanaan, kun me lakivaliokunnassa tätä käsittelemme,
tämä varmasti nousee keskusteluun. Uskon, että tässä on paljon sellaisia kohtia, joita me
joudumme pohtimaan uudestaan. Tämä ei ollenkaan ole niin yksinkertainen asia kuin mil-
tä täällä nyt näyttää.

Vielä totean sen, että valmistelu on kestänyt neljä vuotta eli kysymyksessä ei todella-
kaan ole mikään pieni asia. Tässä on paljon poikkihallinnollista valmistelua. Kun olen tääl-
lä useaan kertaan moittinut tätä valmistelua ja sen kiireellisyyttä ja puutteellisuutta, niin
tässä annan kyllä selkeästi kiitosta hyvästä valmistelusta. Mutta silti nämä eri lausunnot,
jotka ovat olleet nimenomaan täältä riippumattomasta tuomioistuimesta tätä uudistusta
kohtaan, ovat olleet hyvin kriittisiä, ja olemme viisaita, jos otamme ne huomioon.

15.19 Ville Tavio ps: Arvoisa rouva puhemies! Hallituksen esityksessä tuomioistuinlaik-
si on useita hyviä puolia. Esitetty tuomioistuinlaki selkiyttäisi tuomioistuimia koskevaa
lainsäädäntöä loogiseksi kokonaisuudeksi. Useiksi laeiksi ja asetuksiksi rönsyilleet aiem-
mat lait yhtenäistettäisiin uudella selkeällä lailla. Selkeyteen ei ylletä samalla tavalla, jos
nykyiset erilliset organisaatiolait ja -asetukset säilytetään. Lainsäädännön selkeyttäminen
ja toisistaan liian erillisten lakien yhtenäistäminen on myös osa hallituksen norminpurku-
tavoitteita. Yhteiskuntamme rakenteiden on muututtava entistä selkeämmiksi ja tehok-
kaammiksi. Tämä on myös tuomioistuinlaitokselle välttämätön edistys.

Haluan kiinnittää huomion tässä hallituksen esityksessä niihin osiin, jotka vaikuttavat
eniten tuomioistuinlaitoksen käytännön päätöksentekoon ja siten jokaiseen ihmiseen, joka
joutuu hakemaan oikeutta oikeusteitse tai on oikeuden tuomittavana.

Olen kuullut tässä salissa viitattavan usein sanaan "oikeusturva", toisinaan hieman eri
merkityksissä. Kehotan jokaista oikeusturva-sanaa täällä ahkerasti viljelevää tarkistamaan
määritelmän perustuslain 21 §:stä. Perustuslaillinen oikeusturva on ennen kaikkea yksilön
oikeutta saada asiansa käsitellyksi tasapuolisesti ja asianmukaisesti ilman aiheetonta viivy-
tystä. Tämä perustuslaillinen oikeusturva on se asia, jota meidän lainsäätäjinä on syytä
muistaa ja kaikkine asiaan liittyvine lakimuutoksineen aina ensisijaisesti kunnioittaa. Oi-
20



Pöytäkirjan asiakohta PTK 12/2016 vp
keudenmukaiseen oikeudenkäyntiin kuuluvat puolueettomuus, asiantuntemus ja joutui-
suus. Oikeudenkäynnin tulee olla hyvää, halpaa ja nopeaa.

Tähän esitykseen sisältyy aikomus tehdä päällikkötuomarien viroista määräaikaisia.
Valtionhallinnon ylimmän johdon nimityksistä on tehty määräaikaisia vasta hiljattain,
muutama vuosi sitten, mutta tämä uudistus ei tuolloin koskenut päällikkötuomareita. Pääl-
likkötuomarien määräaikaisuutta pohtinut tuomioistuinlaitoksen kehittämiskomitea näki
määräaikaisuuden tuovan etuja tuomioistuinlaitoksen kehittämisen ja laadun kannalta.
Tuomioistuinten jaostojen ja jaoston puheenjohtajien määräaikaisuuksista on jo hyviä ko-
kemuksia. Määräaikaisuus herättää kuitenkin kysymyksiä lähinnä riippumattomuuden nä-
kökulmasta. Käsillä oleva esitys pyrkii vahvistamaan tuomioistuinten riippumattomuutta
monenlaisella hienosäädöllä. Ensivaikutelmani tästä päällikkötuomarien määräaikaisuu-
desta on, että se kuitenkin jokseenkin näin objektiivisesti katsoen heikentää sitä riippumat-
tomuutta. Esitys lähtee kuitenkin siitä, että riippumattomuus taataan, kun päällikkötuoma-
rilla on oikeus jäädä päällikköviran jälkeen virkatuomariksi. Tämä kuulostaa ihan ymmär-
rettävältä, joten lakivaliokunnassa tätä asiaa varmasti vielä harkitaan.

Lisäksi tässä hallituksen esityksessä pyritään tuomarien ammattitaidon kehittämiseen
koulutuksen keinoin. Tämä on tärkeä kehityssuunta, sillä Suomi on jäljessä muista EU-
maista tuomarien suunnitelmallisessa kouluttamisjärjestelmässä. Nykyinen järjestelmä
täydennyskoulutuksen saamiseksi on hajanainen eikä seuraa tuomarien osaamista riittävän
selkeästi. Tuomareilla tulisikin olla tosiasiallinen mahdollisuus täydennyskoulutukseen
huomioiden jokaisen tuomarin erityisosaaminen. Koulutuksen tulisi olla tasapuolista, ja
sen tulee osaltaan olla takaamassa ihmisille tasavertaisesti laadukkaita päätöksiä. Hallitus
esittää uuden tuomarinkoulutuslautakunnan perustamista. Tämä on laajuudessaan ja vai-
kuttavuudessaan merkittävä asia. Lautakunta vastaisi tuomareiden koulutuksen suunnitte-
lusta. On hyvä, että hallituksen esitys pyrkii aiheestakin parantamaan tuomarien rekrytoi-
misen polkua ja koulutusta entistä modernimmalla tavalla. Lakivaliokunnan on syytä laki-
luonnosta tutkiessaan kiinnittää huomiota myös siihen, että tuomaria alemman asteiset
koulutusvirat toimivat hyödyksi oikeuslaitokselle, mutta ennen kaikkea kiinnittää huomio-
ta siihen, että ne toimivat hyödyksi tavalliselle ihmiselle, joka odottaa asialleen oikeuden-
mukaista ratkaisua.

15.25 Kari Kulmala ps: Arvoisa rouva puhemies! Suomeen on tarkoitus perustaa täysin
uusia erikoissyyttäjien virkoja. Valtakunnansyyttäjänvirasto esittää oikeusministeriölle 50
erikoissyyttäjän viran perustamista. Tällaisia virkoja ei ole vielä Suomessa lainkaan, ja pi-
dän tätä esitystä näiltä osin perusteltuna. Rikollisuus ei saa karata käsistä. Syyttäjien tulee
ehtiä reagoimaan samaan tahtiin rikollisuuden muuttumisen kanssa. Olemme jo tällä het-
kellä liian kaukana rikollisten perässä. Mielestäni on selvää, että jos haetaan todellista
huippuosaamista ja ammattitaitoa, tulee erikoistumista viedä nykyistä pidemmälle, esimer-
kiksi harmaan talouden rikoksiin, sotarikoksiin, huume- ja jengirikoksiin tai lapsiin koh-
distuneisiin rikoksiin. Näin on olemassa jo esitutkintaviranomaisillakin, miksei siis myös
entistä vahvemmin syyttäjävirastossa?

Erikoissyyttäjien koulutuksessa ja sijoittelussa tulee kuitenkin miettiä tarkoin, mihin eri-
koistuminen kohdistuu, ja sen on vastattava myös todellista tarvetta, vaikka toiminta olisi-
kin valtakunnallista. Toiminta ei saa myöskään olla liian suppeaa. Näitä erikoissyyttäjiä
valittaessa on muistettava myös, ettei huippuosaajia tulee millään alalla ilman hyviä alan
perustaitoja sekä kokemusta. Ei voi olla niin, että esimerkiksi ihmiskauppaan, lapsiin koh-
21



Pöytäkirjan asiakohta PTK 12/2016 vp
distuviin seksuaalirikoksiin tai lapsikaappauksiin voisi syyttäjäksi tulla suoraan koulun-
penkiltä. Näinhän ei ole Suomessa mahdollistakaan tällä hetkellä. Tähän tarvitaan vankka
kokemus kirjoista luetun viisauden lisäksi. Se antaa vankan pohjan erikoistumiselle. Näin-
hän on monessa muussakin ammatissa.

Arvoisa rouva puhemies! Vuodenvaihteessa tuli voimaan myös lakimuutos, joka mah-
dollistaa oikeudessa aiempaa laajemmin todistajien kuulemisen videoyhteyden avulla.
Tämä oli hyvä lakimuutos, mutta videoneuvottelujen laajentaminen koskemaan syytettyjä
on vähän kyseenalaista. Sitä ei tulisi laajentaa koskemaan ainakaan vakavista ja törkeistä
rikoksista epäiltyjä. Näen hyvänä tässä lähinnä sen, että ainakin kuljetuksista ja turvalli-
suusjärjestelyistä aiheutuvat kustannukset pienenevät. Myös turvallisuusriskit voivat vä-
hentyä, ja muiden asianosaisten osallistuminen oikeudenkäyntiin helpottuu. Näiden lisäksi
myös läsnäolovelvollisuuden lieventäminen vähentäisi peruuntuvien istuntojen määrää ja
niistä valtiolle aiheutuvia kustannuksia. Videoneuvottelumahdollisuuden merkitys kasvaa
entisestään varsinkin nyt, kun käräjäoikeuksien määrä vähenee lähivuosina. Viime vuonna
valtio maksoi oikeudenkäyntien todistajille muun muassa matkakuluja, ansionmenetyksiä
sekä päivärahoja yli 2,5 miljoonan euron edestä.

15.29 Kimmo Kivelä ps: Arvoisa rouva puhemies! On oikeastaan hyvin valitettavaa, että
tuossa debattiosuudessa liiaksi hallitsi tuo keskustelu tulevasta käräjäoikeusverkostosta. Se
on sinänsä tärkeää keskustelua, mutta kun se ei nyt tähän hallituksen esitykseen sisälly,
niin sinänsä mentiin aiheen ohi ja olisi tehnyt mieli tässä jonkun kerran huutaa väliin, että
Hakkila, asiaan. Nimittäin tässä lakiesityksessä on monia äärimmäisen tärkeitä kysymyk-
siä, joista olisi jo tässä lähetekeskustelussa syytä keskustella perusteellisemmin. Toivotta-
vasti valiokunta ja myös lausuntoja antavat valiokunnat kiinnittävät näihin asioihin huo-
miota.

Kokonaisuudessa meille on äärimmäisen tärkeätä, että käydään jatkuvaa keskustelua oi-
keusturvasta ja käsittelyajoista, myös tuomarien koulutuksesta ja valmiuksista. Erittäin
hienoa tässä lakiesityksessä todellakin on se, että saadaan koulutusvirkoja ja vielä niin hie-
nolla perinteisellä tittelillä kuin asessori. Näissä perusteluissahan lukee, että tämä on perin-
teikäs titteli, sitähän oikeuslaitoksessa on kauan käytetty, ja itsekin olen tätä hienoa titteliä
saanut kuuden vuoden ajan kantaa, joten tervehdin tätäkin tyydytyksellä. Kaikkinensa
tämä lakiesitys todistaa, kuinka pitkä prosessi se on, kun lakeja uudistetaan. Tämäkin lähti
liikkeelle, tai sai yhden merkittävän sysäyksen, komitean mietinnöstä 13 vuotta sitten.

Keskustelu päättyi.

Asia lähetettiin lakivaliokuntaan.
22


