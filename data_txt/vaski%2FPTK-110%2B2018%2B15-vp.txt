















































DEM962.tmp.xml


Pöytäkirjan asiakohta PTK 110/2018 vp
Pöytäkirjan asiakohta 

PTK 110/2018 vp

Täysistunto

Keskiviikko 7.11.2018 klo 14.04—17.26

15. Hallituksen esitys eduskunnalle laiksi riistanhoitomaksusta ja pyyntilupamaksusta an-
netun lain 1 §:n muuttamisesta

Hallituksen esitys HE 128/2018 vp
Valiokunnan mietintö MmVM 14/2018 vp

Ensimmäinen käsittely

Ensimmäinen varapuhemies Mauri Pekkarinen: Ensimmäiseen käsittelyyn esitellään
päiväjärjestyksen 15. asia. Käsittelyn pohjana on maa- ja metsätalousvaliokunnan mietin-
tö MmVM 14/2018 vp. Nyt päätetään lakiehdotuksen sisällöstä.

Keskustelu

16.29 Arto Pirttilahti kesk: Arvoisa herra puhemies! Käsittelyssä on todellakin nuorten
metsästyskortin hinnan alentaminen 39 eurosta 20 euroon.

Metsästäjät tekevät tällä hetkellä erittäin arvokasta työtä. He muun muassa tekevät
SRVA-toimintaa eli suurriistavahinkotoimintaa. He käyvät metsässä laskemassa riistaa,
poistavat pienpetoja, ovat kyläyhteisöjensä aktiivijäseniä. Eli siellä on monentyyppistä,
moneen muuhun kuin pelkästään tähän eränkäyntiin liittyvää asiaa. Niin jänisjahti, sorsa-
jahti kuin hirvijahtikin ovat mukavia asioita, ja sen lisäksi tehdään hyvin paljon muuta toi-
mintaa, ja se on kaikki vapaaehtoisuuspohjalla.

Tällä hetkellä metsästysseurat niin sanotusti vanhentuvat ja ukkoutuvat, ja sitten se huo-
mataan vasta, kun lähdetään sitä hirveä vetämään sieltä metsästä pois, kun nähdään, onko
siellä vetreitä nuoria miehiä sitten enää tuomaan sitä hirveä sieltä metsästä sinne lahtiva-
jalle. Viimeistään tässä vaiheessa huomataan, että porukan pitäisi nuorentua. Eli kyllä mei-
dän tehtävämme metsästysseuroissa on huolehtia siitä, että tuomme sitä erätaitojen ja luon-
non monimuotoisuuden tietotaitoa näille nuoremmille metsästäjille ja myös nuorisolle.

Tästä on hyviä esimerkkejä omalla alueellamme. Meillä on rakennettu tällainen Pajusen
eräkeskus, minne kouluryhmät voivat mennä katsomaan, mitä eränkäynti on. Lisäksi mei-
dän alueen metsästäjät käyvät kouluissa kertomassa metsästysharrastuksesta. Tässä on
myös Metsästäjäliitolla kampanja menossa, ”Nuoret seuraan”. Se on erittäin hyvä, ja se tu-
kee tätä ajatusta, mikä tässä lainsäädäntöpohjassakin on, että me saamme innostusta nuo-
rille ja sitä kautta saamme nuoria jäseniä näihin seuroihin.

Eli tämän maksun alentaminen on yksi kädenojennus hallituksen ja eduskunnan ja mei-
dän, valtion, suunnasta nuorille, että ei olisi niin suurta taloudellista kynnystä lähteä met-
sästysharrastuksen pariin. Tokihan tässä on mukana se, että siihen tarvitaan metsästäjätut-
kinto ja metsästäjäkortti, mutta näkisin, että nuorilla ihmisillä on oppimiskyky hyvinkin
hyvässä kunnossa eli sen suorittaminen ei ole kovin hankalaa. Eli tuen kyllä täysin tätä
hanketta, että osoitamme, että tarvitsemme nuoria, aktiivisia metsästäjiä seuroihin.
 Tarkistettu
4.0



Pöytäkirjan asiakohta PTK 110/2018 vp
16.32 Kari Kulmala sin: Arvoisa puhemies! Tässä hallituksen esityksessä ehdotetaan
alle 18-vuotiaiden riistanhoitomaksua alennettavaksi nykyisestä 39 eurosta 20 euroon.
Tämä on kaikin puolin erinomainen esitys, joka madaltaa nuorten kynnystä tulla hyvän
harrastuksen pariin.

Edellinen edustaja tuossa jo juuri lähes tyhjäsi pankin, joten en kertaa näitä samoja asioi-
ta.

Kuitenkin riistanhoitomaksu on vain yksi monesta kustannuksia lisäävästä seikasta, jon-
ka jokainen metsästäjä joutuu maksamaan harrastuksestaan. Tällä säästetyllä 19 eurolla
nuori metsästäjä saa hieman ruokaa metsästyskoiralleen tai rasiallisen patruunoita. Tämä
riistanhoitomaksun alennus on kuitenkin muulla tavoin merkittävä nuorelle metsästäjälle.

Yhtä asiaa olen aika paljon miettinyt eli riistanhoitomaksuun kuuluvaa metsästäjäva-
kuutusta. Suomen riistakeskus on sisällyttänyt suurriistavirka-aputehtävissä tapahtunei-
den vahinkojen korvaukset metsästäjävakuutukseen. Käytännössä tämä tarkoittaa sitä, että
metsästäjät antavat poliisille virka-apua suurriistatehtävissä ja jos tehtävän suorittamisen
yhteydessä esimerkiksi metsästyskoira aiheuttaa vahingon ulkopuoliselle, niin vahinko
korvataan metsästäjävakuutuksesta. Kun siis metsästäjä antaa virka-apua viranomaiselle ja
sattuu vahinko, hän maksaa aiheutuneet vahingot riistanhoitomaksulla kustannetulla va-
kuutuksella. Tällaisella päätöksellä Suomen riistakeskus vyöryttää vastuun metsästäjille ja
luo jatkossa korotuspaineita riistanhoitomaksuun myös alle 18-vuotiaille. Minun mielestä-
ni on kohtuutonta, että kun metsästäjä antaa suurriistavirka-apua viranomaisille ja sattuu
vahinko, hän maksaa aiheutuneet vahingot riistanhoitomaksulla kustannetulla vakuutuk-
sella. Kysehän ei ole metsästyksestä vaan virka-avusta viranomaiselle.

Miten olisi esimerkiksi silloin, kun tällainen SRVA-toiminta on järjestetty täysin ulko-
puolisen yhdistyksen toimesta, siis yhdistyksessä, jossa ei ole yhtään metsästäjää? Kun täl-
laisessa toiminnassa sattuisi kotieläinvahinko, vahingon maksaisivat kuitenkin kaikki met-
sästäjät. Tämä ei voi olla oikein. Kannattaa vielä miettiä tätä seikkaa ja tehdä tarvittavat
muutokset.

16.35 Eeva-Maria Maijala kesk: Arvoisa puhemies! Olen erittäin tyytyväinen ja kiitolli-
nen tästä esityksestä, että nuoret saavat tämän metsästäjäkortin jatkossa edullisemmin kuin
vanhemmat. Tällä kannustetaan todellakin nuoria olemaan mukana toiminnassa.

Tällä hetkellä metsästyskortin maksavat käytännössä kaikki metsästykseen osallistuvat
henkilöt. Tietenkin olennaisena syynä sille on se, että se sisältää myöskin vakuutuksen sii-
nä matkassa. Juuri kukaan ei uskalla lähteä tuonne metsälle ilman voimassa olevaa vakuu-
tusta. [Kari Kulmala: Kuuluu riistanhoitomaksuun!] — Riistanhoitomaksuun, miksi sitä
nyt kutsutaankin virallisesti, mutta metsästyslupamaksusta puhutaan hyvin usein käytän-
nön siviilikielessä.

Sitten samanaikaisesti tuon esille myöskin kalastonhoitomaksun. Riistanhoitomaksun
maksavat lähes kaikki, mutta kalastonhoitomaksun maksaa kuulemma ehkä vain puolet ka-
lastukseen osallistuvista henkilöistä. Mikä sitten onkaan totuus siinä tilanteessa, sitä ei ku-
kaan voi käytännössä tarkasti sanoa. Sen takia tuon esille tämän kalastonhoitomaksuasian,
että meillä kuitenkin sen maksun maksamista pitäisi saada todella paljon lisättyä kentällä. 

Viime vaalikauden lopussa hyväksyttiin uusi kalastuslaki. Nyt sitten sen lain ongelmak-
si tuli se, että yli 65-vuotiaiden ei tarvitse maksaa sitä kalastonhoitomaksua, minkä jälkeen
varojen kertymismäärä putosi todella pahasti. Nyt niillä rahoilla pitäisi maksaa osakaskun-
nille se, miten näitä vesialueita hoidetaan, valvotaan, miten järjestetään neuvonta, eikä näi-
2



Pöytäkirjan asiakohta PTK 110/2018 vp
tä pystytä enää entisessä muodossa järjestämään. Siksi meidän pitäisi todella paljon miet-
tiä, miten me saisimme kannustettua ihmisiä maksamaan myös kalastonhoitomaksun en-
tistä paremmassa muodossa.

16.37 Eerikki Viljanen kesk: Arvoisa puhemies! Kuten tiedämme, metsästyksellä on tär-
keä asema suomalaisessa kulttuurissa ja virkistystoiminnassa. Sen sijaan harvemmin nou-
see esille metsästyksen ja metsästäjän rooli riistanhoidossa, kantojen säätelyssä tai vaikka
SRVA-toiminnassa, kuten edustaja Kulmala täällä äsken ansiokkaasti nosti esille.

Kannan säätelyä varten metsästäjien joukon on tulevaisuudessakin oltava riittävän suu-
ri, oli kyse sitten pienpedoista tai hirvieläimistä. Siksikin on erittäin tärkeää, että mahdol-
lisimman moni nuori pääsisi kokeilemaan tätä mainiota harrastusta ilman, että siitä syntyy
kohtuuttomia kustannuksia tai kustannukset nousevat erittäin korkeiksi. Tämänkin takia
olen erittäin tyytyväinen tästä esityksestä, jolla riistanhoitomaksu puolitetaan alaikäisiltä.

Metsästäjäliittokin on korostanut nuorten saamista mukaan metsästysharrastuksen pa-
riin jatkuvuuden kannalta ja on omalta osaltaan mukana kannustamassa tähän projektissa,
jonka edustaja Pirttilahti jo äsken mainitsi, Nuoret seuraan -kampanjassa, jonka tarkoituk-
sena on saattaa yhteen metsästysmahdollisuuksia etsivät nuoret ja nuoria jäseniä etsivät
metsästysseurat. Tämä on erittäin tärkeää toimintaa, koska tästä riistanhoitomaksun puo-
littamisesta huolimatta meillä tulee olemaan tulevaisuudessa todella suuri haaste saada
nuoria tarpeeksi metsästysharrastuksen pariin täyttämään sitä aukkoa, jonka sieltä poistu-
vat jättävät.

Nykyinen uusien metsästäjien määrä näyttää siltä, että se ei kuitenkaan riittäisi turvaa-
maan ja korvaamaan suurten ikäluokkien poistumaa lähivuosina. Meidän onkin tehtävä
tämä päätös ja käytettävä kaikki muutkin mahdollisuudet nuorten kannustamiseksi mu-
kaan metsästystoimintaan ja madallettava kynnystä mahdollisimman paljon.

16.39 Ulla Parviainen kesk: Arvoisa puhemies! Riensin tuolta ihan henkihieverissä, kun
oli näin tärkeä asia käsittelyssä.

Eli kannustetaan nuoria perinteisiin harrastuksiin, ja juuri metsästysharrastus on yksi
niistä. Minä halusin tuoda tässä lyhyesti esille sen, että kouluissa voitaisiin tehdä työtä met-
sästyskulttuurin eteenpäinviemiseksi, esimerkkeinä eräkurssit valinnaiskursseina. Niitä ai-
nakin pohjoisen kouluissa järjestetään, ja ne ovat hyvin suosittuja. Eräkurssin aikana saa-
daan esimerkiksi se tieto, mitä metsästyskorttia varten tarvitaan, eli varsinainen tutkinto
suoritetaan sitten koulun ulkopuolella, mutta sitä pyytäisin miettimään, voitaisiinko tämä
jollain tavalla suorittaa jopa koulun toimintana ja miten silloin maksut suoritetaan.

Toiseksi, maakuntapäivillä Pohjois-Pohjanmaalla palkittiin eräkerho. Kerhotoiminta on
yksi sellainen, missä nuoria saadaan innostumaan, erityisesti niitä nuoria, joilla ei ole ko-
tona sitä metsästäjän mallia. Eli yritettäisiin ympäri Suomen viedä eteenpäin tämmöistä
kerhotoimintaa, missä metsästys- ja eräkulttuuri ja myöskin kalastus olisi mukana.

Yleiskeskustelu päättyi.

Eduskunta hyväksyi hallituksen esitykseen HE 128/2018 vp sisältyvän lakiehdotuksen si-
sällön mietinnön mukaisena. Lakiehdotuksen ensimmäinen käsittely päättyi.
3


