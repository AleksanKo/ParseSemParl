















































DEM43B7.tmp.xml


Pöytäkirjan asiakohta PTK 3/2017 vp
Pöytäkirjan asiakohta 

PTK 3/2017 vp

Täysistunto

Keskiviikko 8.2.2017 klo 13.59—20.24

11. Hallituksen esitys eduskunnalle laiksi postilain muuttamisesta
Hallituksen esitys HE 272/2016 vp

Lähetekeskustelu

Ensimmäinen varapuhemies Mauri Pekkarinen: Lähetekeskustelua varten esitellään
päiväjärjestyksen 11. asia. Puhemiesneuvosto ehdottaa, että asia lähetetään liikenne- ja
viestintävaliokuntaan, jolle perustuslakivaliokunnan on annettava lausunto.

Lähetekeskustelua tästä asiakohdasta käydään kello 19:ään saakka. Keskustelua jatke-
taan tarvittaessa päiväjärjestyksen muiden asiakohtien tultua käsitellyiksi. Mikäli keskus-
telu päättyy ennen kello 19:ää, siirrytään päiväjärjestyksen seuraavaan, 12. asiakohtaan.

Keskustelu

17.02 Liikenne- ja viestintäministeri Anne Berner (esittelypuheenvuoro):  Arvoisa pu-
hemies! Käsiteltävänä on hallituksen esitys eduskunnalle laiksi postilain muuttamisesta.
Hallituksen esityksessä keskeisin asia on yleispalveluvelvoitteiden sopeuttaminen nykyai-
kaan synnyttäen samalla, hankintamenettelyä käyttämällä, uutta jakelutoimintaa erityises-
ti haja-asutusalueille. Esitys mahdollistaa sen, että yleispalvelulähetyksiä eli yksityisten
henkilöiden lähettämiä postimerkillisiä kirjeitä voitaisiin kaupunkialueilla jakaa kolmena
päivänä viikossa. Kolmipäiväinen jakelu kaupungeissa postimerkillisten lähetysten osalta
mahdollistetaan siksi, että kaupunkialueilla on yleispalvelun tarjoajan jakeluverkon lisäksi
myös muita jakeluverkkoja, joita lehdistö, yritykset ja muut toimijat voivat hyödyntää toi-
minnassaan. Näin ollen mahdollisuus jopa seitsemänpäiväiseen jakeluun on edelleen ole-
massa. Niillä alueilla, joilla ei ole yleispalvelun tarjoajan jakeluverkolle vaihtoehtoista ja-
keluverkkoa, taataan edelleen viisipäiväinen jakelu kuten nykyisinkin.

Jakelu järjestetään hyödyntäen yleispalvelun järjestämää hankintamenettelyä, joka yh-
dessä liikennekaaren kanssa mahdollistaa aidosti kuljetusten yhdistämisen esimerkiksi
postin, lääkkeiden ja henkilöiden osalta. Uudistus myös luo uutta yrittäjyyttä jakelutoimin-
nan osalta erityisesti haja-asutusalueille. On tärkeää huomata, että mahdollinen kolmipäi-
väinen jakelu on mahdollista vain yleispalvelukirjeiden osalta. Sairaalakirjeiden, laskujen,
sanomalehtien, pakettien, aikakauslehtien ja niin edelleen jakelusta sovitaan kahdenväli-
sin kaupallisin sopimuksin, mikä mahdollistaa esimerkiksi joidenkin sanomalehtien seitse-
mänpäiväisen jakelun.

Esitys ei aseta kansalaisia eriarvoiseen asemaan, koska kaikilla kansalaisilla säilyy mah-
dollisuus yhtäläiseen tiedonsaantiin sekä mahdollisuus saada jakelupalveluita jopa seitse-
mänä päivänä viikossa. Yleispalveluvelvoitteita joustavoitetaan siksi, että yleispalvelun
tarjoajan toiminta on mahdollista tilanteessa, jossa kirjeiden volyymit laskevat huimaa
 Tarkistettu
4.2



Pöytäkirjan asiakohta PTK 3/2017 vp
vauhtia ja jaettavaa on vuosi vuodelta vähemmän. Esityksellä taataan se, että yleispalvelun
tarjoaja voisi toimia myös ilman valtion tukea.

Yleispalvelun tarkastelemisen lisäksi esityksessä avataan postinumero- ja osoiterekiste-
ritietoja siten, että niitä hyödyntäen voidaan luoda uusia ja parempia palveluita postinsaa-
jille ottaen huomioon yksityisyyden suojan ja tietosuojan vaatimukset. Samalla poistetaan
myös mahdollisia kilpailun esteitä. Esityksessä myös mahdollistetaan jakelu kerrostalois-
sa huoneistokohtaisen luukun lisäksi myös kerrostalokohtaiseen lokerikkoon. Esitys ei vel-
voita käyttämään lokerikkoa, vaan sen käyttöönotto on jokaisen taloyhtiön päätettävissä,
jos lokerikon asentaminen taloon on ylipäätänsä mahdollista.

Posti ja sen työntekijät ansaitsevat tekemälleen työlle kaiken tuen. Posti on nyt ja tule-
vaisuudessa tärkeä osa suomalaisen yhteiskunnan palveluja. Postipalveluiden sujuminen
kohtuullisin kustannuksin on valtiovallan vastuulla. Kysymys on myös kansalaisten tasa-
arvoisesta kohtelusta. Maailma kuitenkin muuttuu: digitalisaatio etenee vauhdilla ja läpäi-
see kaikki yhteiskunnan toiminnot. Myös palveluiden käyttäjien tottumukset ja odotukset
muuttuvat. Siksi hallitus on valinnut uudistamisen tien, ja tavoitteenamme on huolehtia
mahdollistavasta lainsäädännöstä.

Postilain uudistuksen tavoitteena on nimenomaan turvata postinjakelu ainakin viisipäi-
väisenä koko maassa ottaen huomioon kansalaisten odotukset postipalveluilta. Postilain
uudistuksen tarkoituksena on turvata postin jakelupalvelut koko maassa. Sen tarkoitukse-
na ei ole lisätä työttömyyttä, päinvastoin: yhdessä liikennekaaren avaamien uusien mah-
dollisuuksien kanssa tarkoituksena on saada jakelulle uusia työpaikkoja koko maahan.
Postitoimialalla on jatkossakin tärkeää olla hyvä tulevaisuus ja näkymät. Liikennekaaren
mahdollistamat monikuljetukset tekevät jakelutoiminnasta kannattavaa myös maaseudul-
la ja harvan asutuksen alueella, missä ihmiset hankkivat muutenkin palveluita monesta eri
lähteestä. Jakelupalveluja tarjoavat yritykset voivat tässä toimia eturintamassa, kehittää
palveluita kansalaisille ja samalla taata tehokkaat ja turvalliset postipalvelut myös tulevai-
suudessa.

Laki on tarkoitettu tulemaan pääosin voimaan 1. päivänä kesäkuuta 2017. — Kiitos.

Ensimmäinen varapuhemies Mauri Pekkarinen: Asiasta käydään varmasti pieni debat-
ti. Ensimmäisenä vastauspuheenvuoro, edustaja Heinonen.

17.07 Timo Heinonen kok (vastauspuheenvuoro): Arvoisa herra puhemies! Kokoomuk-
selle on tärkeää, että myös haja-asutusalueella postinjakelu turvataan, ja kiitos siitä minis-
terille, että tämä tässä hyvällä tavalla toteutuu.

Itse olen aiemmin tuonut esille sitä, että kerrostalojen luukkujakelu on kyllä aika raskas
järjestelmä, ja itse olisin kyllä sitä mieltä, että voitaisiin mennä ainakin uusien talojen koh-
dalla siihen, että jakelu ei olisi jokaisella ovella vaan siellä rappukäytävän alapäässä.

Sen sijaan olen ihmetellyt Postin toimia haja-asutusalueilla näiden postilaatikoiden ryh-
mittelyssä. Siellä matkat ovat usein paljon pidempiä ja vaikeakulkuisempia, huonosti hoi-
dettujen teidenkin varsilla, ja sen takia toivoisin, että näissä asioissa myös voitaisiin toimia.

Arvoisa ministeri, meistä jokainen toivoisi, että saisimme joka päivä edes yhden posti-
kortin, mutta näin ei enää tänä päivänä tapahdu, ja kysyisin teiltä, mitä näiden postikorttien
jako tulee tulevaisuudessa maksamaan, jos ne tällä tahdilla vähenevät, [Puhemies koput-
taa] mitä muutkin maat ovat osoittaneet.
2



Pöytäkirjan asiakohta PTK 3/2017 vp
17.08 Johanna Ojala-Niemelä sd (vastauspuheenvuoro): Arvoisa herra puhemies! Lap-
pia piinaavat postinjakelun viivästykset ovat saaneet monen ihmisen mitan läikkymään yli
ja aiheuttaneet kohtuutonta haittaa ihmisten arjelle. Useita päiviä myöhässä olevat kutsut
lääkäriin, vanhoina painoksina saapuneet lehdet ja tilaisuuksien peruuntuminen myöhässä
tulleen kutsun vuoksi ovat aiheuttaneet mielipahan lisäksi myös kustannuksia. 

Lappi on toiminutkin jo ennakkonäyttämönä tälle uudistukselle, kun posti on jaettu mi-
ten sattuu, vaikka laki edellyttäisi viisipäiväistä jakelua. Postin omapäinen toiminta on an-
tanut lappilaisille esimakua siitä, mitä tällainen kolmepäiväinen jakelu tarkoittaisi käytän-
nössä. Ministeri Kiuru ei antanut Postin viime kaudella livetä tästä jakelusta. Kysynkin mi-
nisteriltä, miten varmistatte postinjakelun jatkossa, ja nimenomaan tämän ihmisten tasa-ar-
voisen kohtelun.

17.10 Mirja Vehkaperä kesk (vastauspuheenvuoro): Arvoisa puhemies! Postin yleispal-
veluvelvoite tällä hetkellä on liian raskas Posti Oy:n kannettavaksi. Siksi me tarvitsemme
uudistusta, jotta ihmiset saavat sekä postikirjeet, sanomalehdet että paketit tarvittavassa
ajassa. Yleispalveluvelvoitetta rahoittamaan ei edes viime tai edellisellä kaudella, kun
SDP:llä oli viestintäministerin salkku tai omistajaohjaussalkku, oltu halukkaita laittamaan
lisää verovaroja. Siksi me olemme uuden edessä, miettimässä, miten postipalvelut turva-
taan Suomessa niin kaupungeissa kuin haja-asutusalueilla. Tosiasia on, että 10 prosentin
vuosivauhdilla Postin kirjeposti vähenee, ja digitalisaatio vie myöskin aikakauslehdiltä
markkinoita. [Puhemies koputtaa] Siksi on tarpeen miettiä, miten jakelu koko Suomessa
toteutetaan, turvataan. Ja tässä on yksi esimerkki.

17.11 Toimi Kankaanniemi ps (vastauspuheenvuoro): Herra puhemies! Ensiksi erityis-
kiitos tästä näkövammaisia koskevasta uudesta 50 a §:stä, vai lieneekö se uusi, mutta kui-
tenkin ihan hyvä laajennus ja palvelu heidän osaltaan.

Tämä Postin kehitys on tietysti realiteetti ollut jo jonkin aikaa. Me tiedämme, että meille
itse kullekin tulee postilaatikkoon tänä päivänä hyvin vähän muuta kuin mainoksia. Eli
sähköinen puoli on edennyt pitkälle ja etenee vääjäämättömästi. Tähän on sopeuduttava, ja
näin nyt tapahtuu. Eli pidän tätä lakiesitystä kannatettavana ja oikeastaan lähes ainoana
mahdollisuutena. Onko se riittävä pitkällä tähtäyksellä, niin sitä voimme miettiä.

Lähettäjien on varmasti tässä tilanteessa sitten otettava huomioon se, että se kirje saattaa
olla vähän myöhemmin perillä. Esimerkiksi eräpäivä laskussa olisi syytä siirtää vähän
edemmäksi ja sitten se lääkäriin kutsu lähettää päivää, paria, kolmea aikaisemmin kuin tä-
hän asti.

17.12 Jyrki Kasvi vihr (vastauspuheenvuoro): Arvoisa puhemies! Aivan aluksi edustaja
Ojala-Niemelälle on valitettavasti kerrottava, etteivät Postin jakeluongelmat ole Lapin yk-
sinoikeus. Viimeksi tässä pari päivää sitten tuli lokakuussa lähetetty lasku, josta on nyt sit-
ten tullut myös karhut ja maksettu viivästyskorot. Mietin juuri, että kenelle Posti Oy:ssä lä-
hetän laskun.

Mutta sitten tähän itse esitykseen. Yhdenvertaisuuttahan on tässä salissa puolustettu
usein, ja me olemme olleet valmiita investoimaan aika paljonkin esimerkiksi siihen, että
joka puolella Suomea on tv-lähetykset katsottavissa, joka puolella Suomea toimii teleyh-
teydet, mutta jostain syystä nyt tässä esityksessä ei ollakaan niin tiukkoja siitä yhdenver-
taisuudesta. Vaikka kaikki saavat kyllä maksaa saman postimaksun, niin toiselle asiakkaal-
3



Pöytäkirjan asiakohta PTK 3/2017 vp
le posti kannetaan kolme päivää viikossa ja toiselle asiakkaalle viisi päivää viikossa. Mitäs
yhdenvertaisuutta se tämä on?

17.13 Katja Hänninen vas (vastauspuheenvuoro): Arvoisa herra puhemies! Mikä on
Postin tarkoitus? Onko se ruohonleikkuu tai hoivapalvelut? Ei, kyllä se on peruspalvelu,
postin kuljettaminen. Postin pitää kulkea luotettavasti ja turvallisesti. Postilain uudistami-
sen kytkeminen liikenteen palveluiden kokonaisuudistukseen herättää kysymyksiä. Mitä
palveluita aiotaan yhdistää? Mistä säästöjä on tarkoitus hakea? Joku ne säästöt kuitenkin
aina maksaa. 

Ruohonleikkuussa, koulukuljetuksissa tai kotihoidossa on jokaisessa oma ammatillinen
osaamisensa, eikä niitä voida noin vain yhdistää postin keräilyyn ja jakeluun. Pelkään, että
säästöjä haetaan työntekijöiden selkänahasta heikentyvinä työehtoina ja madaltuvina päte-
vyysvaatimuksina, suomalaisten taskuista nousevina postikuluina sekä heikentämällä mei-
dän jokaisen peruspalvelua. "Pidetään koko maa asuttuna" on monen puolueen tavoiteoh-
jelmassa, mutta miten lienee käytännössä? Arvoisa ministeri, kysyn teiltä: miten uudistuk-
sessa turvataan [Puhemies koputtaa] oikeasti postipalveluiden kulkeminen koko Suomes-
sa?

17.14 Krista Kiuru sd (vastauspuheenvuoro): Arvoisa puhemies! Postin ongelmat eivät
ratkea sillä, ettei myönnetä, että ongelmia on. Minä olen tosi pahoillani siitä keskustelusta,
mihin edustaja Vehkaperä meidät äsken johdatti. Posti ei ole koskaan pyytänyt pääomitta-
maan Postia. Sen varmaan ministeri todistaa, hänelläkään tällaista pyyntöä ei ole. Aika iso
kysymys olisi, jos tämä hallitus päättäisi toimia niin, kun edeltäväkään ei pystynyt siihen,
koska Posti itse tätä ei päättänyt. 

Nyt tänään ollaan kokoonnuttu tämän lakiesityksen äärelle kysymään, miten varmiste-
taan postinjakelu koko Suomessa. Tässä on yksi malli esittelyssä. Minä itse en sitä kanna-
ta, sanon sen rehellisesti tässä, koska vain historiankirjat tulevat todistamaan, että tällä
mallilla tullaan todennäköisimmin olemaan siinä tilanteessa, että suomalainen sanomaleh-
tijakelu loppuu. Posti tulee tekemään sen sen takia, että se ei ole yleispalvelutuote. Se tulee
johtamaan siihen, että juuri näillä alueilla, joilla turvattaisiin viisipäiväisen jakelun kautta
postinjakelu, näin ei tule tapahtumaan sanomalehtien osalta. [Puhemies koputtaa] Ja tämä
voidaan sitten todistaa myöhemmin vääräksi, mutta kysyn ministeriltä... [Puhemies kes-
keytti puheenvuoron puheajan ylityttyä.]

17.15 Mats Löfström r (vastauspuheenvuoro): Värderade herr talman! Tack för minis-
terns presentation. Digitaliseringen innebär stora möjligheter men också stora utmaningar i
synnerhet för traditionell postverksamhet. Postvolymerna och omsättningen har sjunkit
snabbt. Lagförslaget adresserar den här verkligheten och jag stöder förslaget till flera de-
lar. Det är dock några delar jag upplever som problematiska och som jag vill lyfta upp.

Lagförslaget kommer i praktiken att innebära en stor försämring av utdelningen i skär-
gården. Det oroar mig mycket, och jag undrar om ministeriet sett på alternativa utdelnings-
möjligheter som att exempelvis använda drönare för transport av post till öar i skärgården. 

Avslutningsvis tidningsutdelningen. En fungerande tidningsdistribution är i grund och
botten en demokratifråga, men många tidningshus brottas med snabbt ökande distribu-
tionskostnader. Därför anser svenska riksdagsgruppen att tidningsutdelningen borde tryg-
gas genom att omfattas av postlagens samhällsomfattande tjänster. Det har ett pris, men jag
4



Pöytäkirjan asiakohta PTK 3/2017 vp
tror att det också skulle vara samhällsekonomiskt lönsamt att samköra postutdelningen
med tidningsutdelning på morgnarna.

17.17 Jukka Kopra kok (vastauspuheenvuoro): Arvoisa herra puhemies! Postilakiesitys
on oikean suuntainen, kuten tässä puheenvuoroissa on jo tullut ilmi, muun muassa edustaja
Löfströmin puheenvuorossa: digitalisaation sun muun seurauksena kannettavan postin
määrä on vähentynyt dramaattisesti ja sen voidaan ennustaa vähenevän edelleen. Tämä on
kehityskulku, johon emme voi vaikuttaa, ja näin ollen se postin kantaminen sitten sinne eri
perukoille ympäri Suomenmaan ei enää ole niin kannattavaa kuin ennen, ja ollaan siis ti-
lanteessa, että pakko on keksiä uusia keinoja, jotta saadaan vietyä perille edes se posti,
mikä kulloinkin kuuluu.

Tässä on hyviä piirteitä: esitys lisää kilpailua, maaseudulla voidaan tehdä uusia innovaa-
tioita, voi olla eri tapoja viedä postia ja muita tavaroita. Tietenkin pitää varmistaa se, että
sanomalehdet pääsevät vähintään viisi päivää viikossa perille ja niin edelleen. Minusta
tämä ajatus siitä, että esimerkiksi kerrostaloissa voitaisiin posti jakaa rappukäytävän ala-
osassa oleviin laatikoihin, on hyvä ja kehityskelpoinen.

17.18 Lea Mäkipää ps (vastauspuheenvuoro): Arvoisa puhemies! On myönnettävä, että
näitä lehtiä luetaan sähköisessä muodossa ja kirjeposti on vähentynyt, ehkä ystävänpäivä-
kortteja nyt saadaan.

Mutta sitten, kun nyt toistaiseksi tulee viitenä päivänä posti tuonne maaseudun korpeen,
jossa minäkin asun, ja kun tämä ei kuulu yleispalveluun, niin se voidaan sitten kaupallisel-
ta pohjalta jakaa myöhemmin, ja tämä ei sitten taas kuulemma oikein kuulu postilain pii-
riin. Kysyisinkin — siinä on yksi mahdollisuus, että valtio voisi sitten tukea näitä harvaan
asuttujakin seutuja — mitenkä tämä käytännössä tapahtuu, koska minä en tätä lakiesitystä
lukiessani päässyt ollenkaan viisaammaksi, että mikä on sitten näitten tulevaisuudenkuva.
Siitä haluaisin jotain selvyyttä. — Kiitos.

17.19 Ari Torniainen kesk (vastauspuheenvuoro): Arvoisa herra puhemies! Postin toi-
mintaympäristön raju muutos ei johdu lainsäädännöstä, vanhasta, nykyisestä tai uudesta
laista. Se johtuu pikemminkin siitä, että kirjeiden määrä on vuosien saatossa vähentynyt
huomattavasti. Ja pitää muistaa, mikä on postin yleispalveluvelvoite tällä hetkellä: se ei
koske lehtiä, sanomalehtiä, se koskee nimenomaan kirjeitä, joiden määrä on rajusti vähen-
tynyt. Nyt tämän hallituksen esityksen, tämän postilain kakkosvaiheen, tavoitteena on ni-
menomaan turvata postinjakelu ainakin viisipäiväisenä koko maassa huomioon ottaen kan-
salaisten odotukset postipalveluilta. Asia on erittäin tärkeä: huomioidaan, että koko maas-
sa ovat myöskin nämä palvelut saatavissa. Kilpailuttaminen ei saa kuitenkaan johtaa sii-
hen, että asiakkaiden jakelukustannukset [Puhemies koputtaa] haja-asutusalueilla nouse-
vat, ja tämä tulee ottaa myöskin jatkossa huomioon.

17.20 Katja Taimela sd (vastauspuheenvuoro): Arvoisa puhemies! Itse koen, että nyt on
pitkälti kysymys siitä, näkeekö maamme hallitus postinkulun peruspalveluna vai bisnekse-
nä. On kummallista, että postin perustoiminnan punainen lanka tuntuu olevan palveluiden
heikentäminen. Mikään yritys ei voi pärjätä tällaisella taktiikalla, oli markkinatilanne sit-
ten vapaa tai monopoli.
5



Pöytäkirjan asiakohta PTK 3/2017 vp
Arvoisa hallitus, kyse on valtion kokonaan omistamasta Postista. Sen lisäksi, että posti
tulee jatkossa harvemmin, syötte omaa työllisyystavoitettanne postilaisten kanssa, jatkos-
sa tuhannet postilaiset kun ovat ilman työtä. Esityksessänne hankintamenettely pitää sisäl-
lään myös pakkokilpailuttamisen. Ministeri Berner, onko Postin yleispalvelutuotteiden
pakkokilpailutuksella tarkoitus tarjota jonkinlainen varma bisnes maaseudun yhteisjakelu-
yrityksille valtionyhtiön kukkarosta? En näe mitään muuta järkeä tälle pakolle, koska lii-
ketalouden ja toiminnan kannalta perustellut ulkoistukset onnistuvat varmasti Postilta il-
man [Puhemies koputtaa] pakkoakin.

17.22 Paavo Arhinmäki vas (vastauspuheenvuoro):  Arvoisa herra puhemies! Edustaja
Vehkaperä ihmetteli, miksi aikaisemmat viestintäministerit eivät pääomittaneet Postia.
Postihan on voitollinen yritys. Mitä pääomitusta se olisi tarvinnut? Itse asiassa edelleen
tämä perinteinen postinjakelu on kannattavaa toimintaa. [Sosiaalidemokraattien ryhmästä:
Kyllä!] Postin taloudelliset ongelmathan johtuvat Venäjän-seikkailuista ja muista.

Mutta mitä nyt tapahtuu, kun tätä postilakia uudistetaan? Niillä alueilla, joilla Posti te-
kee voittoa, jakelu vähennetään kolmeen päivään viikossa, ja niillä alueilla, joiden jakelu
on tuottanut mittavaa tappiota, joka on katettu tällä voitolla — eli haja-asutusalueilla —
jatkuu viisipäiväinen jakelu.

Minä olen aina puolustanut sitä, että palveluita pitää tasa-arvoisesti kaikkialla Suomes-
sa tuottaa, ja haja-asutusalueiden postinjakelu on hoidettu sillä, että muilla alueilla on teh-
ty voittoa. Nyt näitä kohdellaan huonommin ja samaan aikaan viedään tuhansilta postilai-
silta työpaikat. Ei tässä ole, arvoisat kansanedustajat ja arvoisa ministeri, mitään järkeä.
Puolustetaan työpaikkoja.

17.23 Markku Eestilä kok (vastauspuheenvuoro): Arvoisa puhemies! Minusta tässä hal-
lituksen esityksessä on paljonkin järkeä. Ainakin itse minä kiitän ministeriä [Hälinää —
Puhemies koputtaa] ja koko hallitusta siitä, että tämmöinen lakiesitys on tuotu eduskun-
taan, ja itse ajattelen journalismia ja erityisesti luotettavaa journalismia. Kun edustaja Kas-
vi kyseli, onko se yhdenvertaista, että jollakin alueella jaetaan kolmena päivänä ja jollakin
viitenä päivänä, niin minun mielestäni vielä suurempi yhdenvertaisuuskysymys on se, että
ihmiset saavat luotettavaa tiedonvälitystä myös haja-asutusalueilla eli joka puolella Suo-
mea. 

Tästä luotettavasta tiedonvälityksestä kannattaa joku sana vaihtaa. Nimittäin tänä päivä-
nä sitä saa ruveta jo etsimään, koska nämä monet otsikot ovat niin viritettyjä ja yksioikoi-
sia, että minusta olisi jopa eduskunnasta hyvä lähteä sellainen vaatimus, että kun me pi-
dämme nyt journalismin puolta, niin journalismi pyrkisi tiedonvälityksessä siihen, että se
jakaa neutraalia tietoa ja syventää vähän tietoa, mitä se jakaa, eikä mennä pinnallisen po-
pulismin [Puhemies koputtaa] mukana.

17.24 Eeva-Maria Maijala kesk (vastauspuheenvuoro): Arvoisa puhemies! Me kaikki
tiedämme, että postinjakelussa on tällä hetkellä enemmän ja enemmän vaikeuksia, ja jota-
kin on pakko alkaa tekemään. Mistä Postin kannattavuus tällä hetkellä tulee — kyllä se tu-
lee siitä moninaisesta ajan hetkessä elämisestä, jolla on saatu Posti pyörimään, sillä valtio
ei tällä hetkellä tue eikä sen ole tarkoitus tukea jatkossakaan Postin toimintaa, joten on teh-
tävä muutoksia lainsäädäntöön. [Välihuutoja vasemmalta] Nyt sitten tilanne on se, että
mitä tapahtuu, jos tätä muutosta ei nyt tehdä. Ministeri Berner: Missä me olemme, jos me
6



Pöytäkirjan asiakohta PTK 3/2017 vp
emme äkkiä tartu tähän tilanteeseen? On todella vastuullista, että me hallituksena tartum-
me nyt tähän asiaan ja saamme postinjakelun turvattua koko maassa myös jatkossa. Tämä
on todella tärkeä asia. Se on meidän peruspalvelu, jonka me olemme hoitaneet ja me vas-
tuullisena toimijana haluamme hoitaa, niin että jatkossakin se pelittää ja toimii koko maas-
sa.

Ensimmäinen varapuhemies Mauri Pekkarinen: Myönnän vielä vastauspuheenvuorot
edustajille Kymäläinen ja Hoskonen ja sen jälkeen ministerille noin 3 minuuttia. 

17.25 Suna Kymäläinen sd (vastauspuheenvuoro): Arvoisa puhemies! Huolestuttaa kyl-
lä kuunnella täällä keskustan ja hallituspuolueen edustajien kehua tästä postilain esitykses-
tä, että tämä olisi jonkinsorttinen ratkaisu. 

Kädessäni on lainsäädännön arviointineuvoston lausunto tästä postilaista, ja täällä aivan
selvästi sanotaan, että puute on, että keskeisten ehdotusten olennaisimmat hyödyt ja kus-
tannukset eivät hahmotu luonnoksesta. Luonnosesityksestä ei saa käsitystä keskeisten eh-
dotusten euromääräisistä odotetuista vaikutuksista yrityksiin, kotitalouksiin, julkiseen ta-
louteen tai viranomaisiin. Esitysluonnoksen taloudellisista vaikutusarvioista ei käy ilmi,
ylittävätkö lainmuutoksella tavoiteltavat, odotetut yhteenlasketut hyödyt yhteenlasketut
kustannukset. On aika huolestuttavaa, että siitä huolimatta, että arviointineuvosto esittää,
että nämä puutteet ja nämä epäkohdat korjattaisiin ennen esityksen tuontia, te tuotte tämän
eduskuntaan käsittelyyn.

17.26 Hannu Hoskonen kesk (vastauspuheenvuoro): Arvoisa herra puhemies! Todella-
kin aika muuttuu, ja lakien on elettävä sen ajan mukana, missä elämme. Postilaitos on tie-
tenkin meille kaikille tärkeä. On tärkeää, että kun kirje lähtee Rovaniemeltä — tai lähteepä
se Utsjoelta taikka Helsingistä — se menee aina perille ja luotettavasti. Siitähän tässä pi-
detään kiinni. 

Maailma on rajusti muuttunut. Muistan ajan, kun postitoimistoja lakkasi paljon. Ilo-
mantsistakin varsinainen postitoimisto lakkasi aikanaan, ja hirmuinen huuto oli silloin, että
nyt palvelut heikkenevät. [Välihuuto] Miten kävi? Se meni paikalliseen kauppaan, ja nyt se
postitoimisto on auki seitsemänä päivänä viikossa aamuyhdeksästä iltayhdeksään, joka
päivä, kaikkina päivinä [Suna Kymäläisen välihuuto] viikon aikana. Elikkä silloin palvelu
parani paljon. 

On tärkeää pitää huoli siitä, että koko maassa postia jaetaan ja niin, että posti menee luo-
tettavasti perille. Ajan haasteet ovat ankarat — ei kai sitä kukaan kiellä — mutta pakko kai
näiden mukana on elää. Postin määrä, jaettavien kirjeiden määrä vähenee valtavasti, digi-
talisaatio jyrää, pakko siihen on reagoida.

Ensimmäinen varapuhemies Mauri Pekkarinen: Nyt ministerille 3 minuuttia ja minis-
terin jälkeen puheenvuoro ainakin edustajille Koski, Taavitsainen ja Arhinmäki. 

17.27 Liikenne- ja viestintäministeri Anne Berner:  Arvoisa herra puhemies! Postin
yleispalveluvelvoitteen piirissä ovat todellakin vain kansalaisten toisilleen lähettämät kir-
jeet. Digitalisaation seuraamuksena kuitenkin postin jaettavat määrät ovat laskeneet mer-
kittävästi ja Postin jakelusta saamat tulot ovat laskeneet 50—70 miljoonaa per vuosi. Kyllä
7



Pöytäkirjan asiakohta PTK 3/2017 vp
sillä on merkitystä, ja se on näkynyt myöskin Postin toiminnassa heidän viimeaikaisissa yt-
menettelyissään.

Nykyinen yleispalveluvelvoite on Postille raskas. Digitalisaatio on tehnyt sen, että kir-
jeitä lähetetään vähemmän ja suurin osa, kolmasosa, niistä kirjeistä, jotka lähetetään, lähe-
tetään lyhyenä aikana joulun ympäristössä. Se tarkoittaa myöskin sitä, että kun meillä on
mahdollisuus helpottaa Postin toimintaa ja keventää tätä yleispalveluvelvoitetta näiden kir-
jeiden osalta, joihin siis eivät kuulu laskut, eivät kuulu sanomalehdet, eivät kuulu mainok-
set, niin silloin meidän on myöskin syytä huolehtia, että me pääsemme taas askeleen eteen-
päin.

Kaupungeissa meillä on tänä päivänä keskimäärin 14 reittiä per luukku ja viikko. Elikkä
jokaisella luukulla käydään keskimäärin kaksi kertaa vuorokaudessa. Ei kaikki Postin toi-
mesta, vaan siellä on myös merkittävä määrä muita jakelijoita, jotka jakavat tavaraa jokai-
seen luukkuun keskimäärin kaksi kertaa per päivä, jolloin meillä on mahdollisuus helpot-
taa Postin velvoitetta — jakelua syntyy kuitenkin niin, että käytännössä jokaisessa luukus-
sa käydään seitsemänä päivänä viikossa.

Sen sijaan maaseudulla on keskimäärin viisi reittiä per viikko. Käydään arkisin kerran
päivässä. Ja se tarkoittaa sitä, että silloin me emme voi maaseudulta keventää sitä velvoi-
tetta, jotta syntyisi tasa-arvoinen lähtökohta ihmisille, vaan maaseudulla lähdetään siitä,
että pyritään — yhdistämällä palveluita ja velvoittamalla kilpailuttamaan se jakelu — syn-
nyttämään yrittäjyyttä ja tukemaan haja-asutusalueiden mahdollisuuksia saada sitä palve-
lua nimenomaan niin, että se kilpailuttaminen yhdistetään varhaisjakeluun. Silloin mahdol-
listetaan se, että sanomalehdille löytyy nimenomaan mahdollisuus saada, jokaiselle, var-
haisjakelu edes kerran arkipäivässä.

Tämä on tämän harjoituksen tavoite, ja sen takia on äärimmäisen tärkeätä, että me yri-
tämme aidosti katsoa, miten me ratkomme pragmaattisesti tämän kokonaisuuden. Arvioin-
tineuvoston lausunto tuli lausuntokierroksen aikana. Jos olette tarkistaneet, niin meidän
esitystämme on täydennetty tältä osin arviointineuvoston lausunnon jälkeen, saatuamme
Postin positiiviset ja negatiiviset vaikutteet ja saatuamme Sanomalehtien Liiton positiivi-
set ja negatiiviset vaikutteet. Ne näkyvät siellä.

17.31 Susanna Koski kok (vastauspuheenvuoro): Arvoisa puhemies! Mielestäni posti-
lain uudistus on erittäin tervetullut, ja varmasti tässäkin salissa olemme yhtä mieltä siitä,
että jotain uudistusta — ja hallittua uudistusta — tarvitaan, jotta postinjakelu tässä maassa
voi kohentua.

Tässä salissa on käytetty useita puheenvuoroja, joissa on kannettu järjestään huolta haja-
asutusalueista. On kiistelty postilaatikoista ja postilokerikoista. Nämä huolet ovat tietysti
ihan todellisia ja olemassa olevia, mutta jotenkin ne saavat minut ajattelemaan, että onko
näiden argumenttien valossa Suomi kuitenkaan valmis niin mittaviin uudistuksiin kuin sen
pitäisi olla. Jos katsotaan kansainvälistä kehitystä, muissa Pohjoismaissa on erittäin toimi-
vat digitaaliset postinjakelujärjestelmät, joista Suomen pikemminkin pitäisi ottaa mallia,
jotta myöskin postinjakelu voi uudistua siinä määrin, että myös uudet sukupolvet saavat
sellaiset palvelut, jotka he kokevat lähinnä itselleen [Puhemies koputtaa] omiksi.

17.32 Satu Taavitsainen sd (vastauspuheenvuoro): Arvoisa puhemies! Hyvä ministeri,
jos tämän lain perimmäinen tarkoitus oli turvata sanomalehtien jakelu, niin kävikö teillä
8



Pöytäkirjan asiakohta PTK 3/2017 vp
lainkaan mielessä, että yksi keino olisi ollut määritellä sanomalehdet yleispalveluvelvoit-
teen piiriin, jolloin se olisi hoitunut myös tasa-arvoisemmin kuin tässä esityksessä?

Perustuslakivaliokunta on joutunut tällä kaudella huomauttamaan hyvin monista halli-
tuksen lakiesityksistä. Viimeksi tänään olin sekä puolustusvaliokunnassa että liikenneva-
liokunnassa, joissa käsittelimme perustuslakivaliokunnan huomautuksia. Miten, ministeri,
aiotte reagoida siinä tilanteessa, kun tällainen jakeluyritys kaupunkialueella lopettaa toi-
mintansa ja sitten ihmiset eivät enää kuulu tälle alueelle? [Puhemies koputtaa] Miten toi-
mitte siinä tilanteessa?

17.33 Paavo Arhinmäki vas (vastauspuheenvuoro): Arvoisa herra puhemies! Postinjake-
lussa on ollut suuria ongelmia, on ollut Lapissa, on ollut Espoossa, ja niin on ollut myös
Helsingissä. Yksi keskeinen syy tähän on se, että kun postin määrä väheni — mikä on fak-
ta, jonka kai kaikki nyt sentään täällä allekirjoittavat — niin Posti reagoi siihen sillä, että ir-
tisanoi postinjakajia ja laajensi postinjakelualueita, ja vaikka laskennallisesti jossain pää-
konttorissa ajateltiin, että isompi määrä luukkuja voidaan jakaa, niin fyysisesti, kun matka
pitenee, se ei ole mahdollista. Tästä johtuen meidän postinjakelu on tökkinyt — ja kuiten-
kin se on ollut kannattavaa toimintaa. Pitkään, jopa vuosikymmeniä, Postin palveluista ir-
tisanottiin, ja sitten otettiin myöhemmin pätkätöihin takaisin. Ja nyt tämän seurauksena on
se, että meidän postin kulku hidastuu taajama-alueilla mutta myös haja-asutusalueilla, ja
tämän seuraus on myös se, että meillä työllisyys heikkenee [Puhemies koputtaa] postinja-
kelupuolella. Paljon on ollut työllistettynä esimerkiksi osatyökykyisiä. [Keskustan ryh-
mästä: Jotakin on tehtävä!]

17.34 Mirja Vehkaperä kesk (vastauspuheenvuoro): Arvoisa puhemies! Sanomalehdet
ovat jo tänä päivänä kilpailuttaneet oman sanomalehtijakelunsa, siis joko jakavat sitä itse
tai sitten ostavat sen muualta. Samoin Posti Oy kilpailee jo nyt sellaisilla markkinoilla, jot-
ka avautuvat tässä laissa vielä paremmin kaikkien yritysten ja kaikkien toimijoiden käyt-
töön. Mutta olen edustaja Arhinmäen kanssa samaa mieltä siitä, että nykyisen Posti Oy:n
yt-neuvottelut eivät voi jatkua samalla tavalla tästä eteenpäin. Tämä on kestämätön tilanne
Posti Oy:n työntekijöille: ollaan jatkuvassa epävarmuudessa, jatkuvassa laskukierteessä
siinä, että kun kirjepostin määrä ja sanomalehtien määrä koko ajan laskevat, niin mitä nii-
den tilalle. Uusi liiketoimintamahdollisuus esimerkiksi liikennekaaren kautta mahdollistaa
sen, että haja-asutusalueella esimerkiksi postin mukana kuljetetaan muuta: ostoskasseja,
lääkkeitä, [Puhemies koputtaa] paketteja ja niin edelleen — monenlaista muotoa.

17.35 Harry Wallin sd (vastauspuheenvuoro): Herra puhemies! Kun edustaja Vehkaperä
väitti, että Posti tarvitsee valtion tukea, niin se ei tosiaankaan pidä paikkaansa. [Välihuuto-
ja] 18 miljoonaa euroa Posti tuloutti viimeksi valtiolle, ja se johtuu siitä, että aikaisemmat
postilakiuudistukset ovat perustuneet siihen, että ei ole hyväksytty kermankuorintaa, vaan
niillä, jotka tulevat jakamaan, on samat velvoitteet kuin Postilla.

Tässä hallituksen esityksessä jää vain ihmettelemään tätä pakkokilpailutusta haja-asu-
tusalueilla: kun se pitää ulkopuolisen toimijan toimesta toteuttaa, niin miksi tässä ei anneta
myöskin Postille mahdollisuutta jakaa, ja sitten jos ei Posti halua jakaa, niin sen jälkeen sit-
ten kilpailutetaan. Mutta tässä lakiesityksessä — jos ymmärrän väärin, niin ministeri var-
maan sitten korjaa — tämä on pakko kilpailuttaa, eikä Posti voi sitä itse toimittaa.
9



Pöytäkirjan asiakohta PTK 3/2017 vp
Sitten, kuten edustaja Kasvi totesi, kyllä tämä tietysti vähän hämmästyttää, että yleispal-
veluvelvoite, 3/5 päivää, on kaupungeissa eri kuin haja-asutusalueilla. Aikaisemmin [Pu-
hemies koputtaa] pidettiin yleispalveluvelvoite samana koko Suomessa.

17.37 Timo Heinonen kok (vastauspuheenvuoro): Arvoisa herra puhemies! Oikeastaan
jatkaisin siitä, että kun nyt oppositio antaa ymmärtää, että mitään ei tarvitsisi tehdä, niin
meillä kuitenkin totuus on se, että kirjepostivolyymi on laskenut vuodesta 2009 erittäin jyr-
kästi, viime vuosina 100 miljoonalla per vuosi eli 900 miljoonasta 800 miljoonaan ja niin
poispäin. Tämä tarkoittaa noin 60—70 miljoonan liikevaihdon vähennystä per vuosi. Ky-
syisin arvoisalta ministeriltä — itse en sitä tässä osannut laskea, sen voi vaikka jälkikäteen
toimittaa — mitä tällä laskulla vuonna 2020 kirje maksaa, jos se pitää toimittaa nykyisellä
henkilöstöllä eli ketään ei saa irtisanoa — sehän on tietysti aina ikävää, jos irtisanotaan —
ja kaikki viedään ja pidetään kiinni tästä? Mitä se kirjeen jako maksaa, kun kerran tässä
tuntuu nyt, että annetaan täysin vääränlainen kuva tästä muutoksesta, [Puhemies koputtaa]
joka ei ole vain yksin Suomessa. Me siirrymme digitaaliseen jakeluun kovaa vauhtia.

17.38 Johanna Ojala-Niemelä sd (vastauspuheenvuoro): Arvoisa herra puhemies! Tämä
kilpailun avaaminen ei tule kyllä hyödyttämään maakunnassa asuvia, koska uudet toimijat
keskittyvät kannattavan yrityspostin tiheimmille jakelualueille. En kyllä ymmärrä tätä: me
tunnustamme sen, että jotain on tehtävä, mutta ei voi olla niin, että se, mitä tehdään, on pal-
velutason heikentäminen, että minä saan Rovaniemellä postin kolmena päivänä viikossa
mutta Eeva-Maria Maijala saa Savukoskella viitenä päivänä viikossa. Eihän voi olla näin,
että ihmiset pannaan kahden kerroksen väeksi jatkossa. 

Sanon, että vanha sananlasku [Paavo Arhinmäen välihuuto] "kyllä posti kulkee, kun
Kusti polkee" ei vastaa enää tätä päivää, ja nyt hallituksen on kyllä pantava parastaan, että
saadaan taas Kusti polkemaan.

17.39 Ari Torniainen kesk (vastauspuheenvuoro): Arvoisa herra puhemies! Tässä salis-
sa, tässä keskustelussa olen ymmärtänyt, että joka puolella Suomea, siis joka puolella Suo-
mea, Postilla on ollut toiminnassa ongelmia ja hidasteita, ja etenkin postinjakelussa niitä
ongelmia on ollut. Voin todeta, että kyllä itsekin olen saanut yli puoli vuotta aikaisemmin
lähetetyn kirjeen kotiin, niin että kyllä näitä on ihan joka puolella.

Mutta ihmetyttää opposition puolelta se, että mitään ei saa tehdä. Kuitenkin kaikki tun-
nustamme sen, että ongelmia on. Yleispalveluvelvoitteen piirissä olevien kirjeiden määrä
vähenee joka vuosi, ja kohta niitä ei enää ole. Digitalisaatio tulee Suomen valtaamaan, ja
jotain meidän täytyy tehdä. Omasta mielestäni tämä hallituksen esitys postilaista on siten
hyvä asia eteenpäin vietäväksi. Ja tässä on myös hyviä asioita, nimenomaan, että nyt tur-
vataan viisipäiväinen jakelu koko Suomessa. [Suna Kymäläinen: Eikä turvata!] — Kyllä se
myöskin kaupungeissa turvataan, [Puhemies koputtaa] se on nyt kolmipäiväisenä, mutta
sinne tulee paljon muutakin jakelua, [Puhemies koputtaa] että se tulee viisipäiväiseksi.

17.40 Toimi Kankaanniemi ps (vastauspuheenvuoro): Herra puhemies! Opposition lo-
giikka vähän hämmästyttää. [Harry Wallin: Ai vähän!] Nyt on Posti Oy:n kannattavuus ja
tuotto turvattu sillä, että on väkeä, työntekijöitä, vähennetty ja alueita laajennettu, mutta me
kaikki ymmärrämme, että ei tällä tiellä voida jatkaa loputtomiin, koska posti on kuitenkin
jaettava. Näin ollen tarvitaan muita, nimenomaan rakenteellisia uudistuksia, ja tässä nyt
10



Pöytäkirjan asiakohta PTK 3/2017 vp
niitä tehdään. Me kaikki ymmärtääkseni kannatamme tätä digitalisaatiota, jota hallitus vie
ansiokkaasti eteenpäin, ja erityisesti ministeri Berner. Digitalisaatio on vastaus moniin on-
gelmiin ja se tuo tehoa ja parannuksia meidän palveluihin, mutta pihtiputaan mummo ei
välttämättä sitä pysty hyödyntämään ja posti hänellekin on toimitettava. Silloin on luotava
nämä mahdollisuudet, ja se kolme päivää riittää varmasti siellä taajama-alueilla, ja näin
päästään eteenpäin. Että oppositiolta vähän realistisempi vaihtoehto pitäisi nyt kyllä kuul-
la tähän malliin.

17.41 Krista Kiuru sd (vastauspuheenvuoro): Arvoisa puhemies! Kyllä realismi puuttuu
tästä esityksestä, mikä tänään on salissa, logiikka puuttuu. Joku varmasti voi ihmetellä, että
jos tosiasiallisesti EU:n piirissä on keskusteltu siitä, voidaanko poiketa koko maan katta-
vasta viisipäiväisestä jakelusta, niin tässä poiketaan siitä kahdella tavalla. 

Yleensä normaalisti ajattelisi, että kuten EU-maissa käytäisiin keskustelua siitä, että
joko otetaan käyttöön — joissakin kokeilumaissa on otettu käyttöön siis — se jakelu, jossa
ei jaeta viitenä päivänä. Nyt tässä esitetään kolmipäiväistä jakelua kuitenkin sallittavaksi.
Sen lisäksi tässä esitetään, että kirjenopeudesta tingitään, ja sitä on tehty näissä maissa,
joissa ei ole päädytty luopumaan viisipäiväisestä jakelusta. Tässä siis tehdään kaksi toi-
mea, joissa lähdetään sallimaan se, että kirje voi matkalla viipyä viisi päivää, mikä tarkoit-
taa viikonlopun yli mennessä sitä, että se voi kestää käytännössä viikon. Siis tämä hallitus
esittää, [Puhemies koputtaa] että postin jakelua voisi Suomessa näin digitaalisena aikana
hidastaa viikkoon! Minä kysyn vain: onko tässä mitään järkeä? [Puhemies koputtaa] Ja
avataan markkinat niin, että Postilta viedään nämä postin hommat, ja pyydetään, että Posti
tekee vaikka ruohonleikkuuta tai hoitopalveluita jatkossa. [Puhemies koputtaa] Ei mitään
järkeä!

Ensimmäinen varapuhemies Mauri Pekkarinen: Arvoisat edustajat, nyt jos kaksi ker-
taa samalla edustajalla kovin paljon menee yli minuutin, niin toivon, että edustaja katsoo
sitten seuraavalla kertaa, että edes likimain pysyttäisiin sen minuutin puitteissa.

17.43 Eeva-Maria Maijala kesk (vastauspuheenvuoro): Arvoisa puhemies! Maaseudun
palvelut ovat tällä hetkellä Postille kannattamattomia. Sen me kaikki tiedämme. Minkä ta-
kia oppositio nyt sitten vastustaa sitä, että me voisimme saada maaseudulle kannattavam-
maksi sen toiminnan? [Välihuutoja sosiaalidemokraattien ryhmästä] Miksi oppositio vas-
tustaa sitä, niin että maaseudun palveluita ei voida kehittää? Nyt meillä on sekä liikenne-
kaari että tämä postilaki työn alla, ja niistä on muodostettavissa todella hieno kokonaisuus
sillä tavalla että maaseudulla voidaan kannattavammin tuottaa monenlaisia maaseudun
palveluita. Esimerkiksi samalla kun postia kuljetetaan, voidaan kuljettaa ihmisiä, voidaan
lämmittää vaikka pirttiä, katsoa onko se mummo hengissä, kuljettaa tavaroita ja tehdä kaik-
kia tämmöisiä asioita sillä samalla reissulla. Ja onko se aina välttämättä se postialan hen-
kilö, joka näitä tekee? Voihan se olla myöskin hoitoalan ammattilainen, joka kuljettaa sen
postin ja tekee näitä palveluita samalla kokonaisuudella. Oletteko te oppositiossa valmiita
[Puhemies koputtaa] siihen kehitykseen?

17.44 Suna Kymäläinen sd (vastauspuheenvuoro): Arvoisa puhemies! Kyllä täytyy ih-
metellä, miten kilpailu takaisi sen palvelun kannattamattomille alueille, haja-asutusalueil-
le, jos ei se nytten onnistu jo 600 vuotta toimineelta Postilta, joka on kattanut noiden haja-
11



Pöytäkirjan asiakohta PTK 3/2017 vp
asutusalueiden postipalveluiden toimimisen niillä taajamien massapostitusten tuottamilla
tuloilla. Miten kilpailu takaisi tämän palvelun? Täytyy ihmetellä. 

Ja kyllä huolestuttaa myöskin yksityisten ihmisten tietoturvan taso, kun asiakas ei tiedä,
kuka sitä postia jakaa, onko se Posti Oy vai joku yksityinen toimija, ja mihin häviävät ne
sähkölaskut tai terveystiedot tai lääkäriin kutsunta-ajat tai työhaastatteluun kutsuajat. Mis-
tä ihmiset tietävät, keneltä niitä peräävät, jos kentällä on monia yksityisiä toimijoita?

Ensimmäinen varapuhemies Mauri Pekkarinen: Havaintojeni mukaan pyydetyistä pu-
heenvuoroista on käyttämättä vielä edustaja Taimelan. Myönnän hänelle ja sen jälkeen mi-
nisterille puheenvuoron, 3 minuuttia. Jos aivan tulenpalavaa ministerin jälkeen vielä on,
niin pari kolme puheenvuoroa, ja sitten listaan.

17.45 Katja Taimela sd (vastauspuheenvuoro): Arvoisa puhemies! Aivan aluksi tässä
kohtaa tätä keskustelua on sanottava, että kansalaisten yhdenvertaiset palvelut postipalve-
luiden osalta eivät voi riippua yksityisten toimijoiden liiketoiminnallisista päätöksistä.
Toivottavasti kaikki ymmärtävät tämän tässä keskustelussa.

Sitten kun puhutaan tästä valtion kokonaan omistamasta Postista, niin kyllä minua itseä-
ni ihmetyttää myös se, että Postille tulee nyt tämän hallituksen esityksen mukaan muun
muassa sellainen vaade kuin luovuttaa osoiterekisteri muille operaattoreille. Täytyy kui-
tenkin muistaa, että tämä koko järjestelmä, mikä meillä on Postilla olemassa, on vuosien
saatossa maksanut kymmeniä ja kymmeniä miljoonia. Se vaade, että muut mahdolliset
operaattorit nyt saavat nämä osoiterekisterit niin sanotusti suoraan syliinsä, on melkoinen
tuki näille uusille postiyrityksille, ja kun puhutaan todellakin valtio-omisteisesta Postista,
joka tulouttaa myös omistajalleen euroja, niin tämä kuulostaa jotenkin täysin ennenkuulu-
mattomalta, [Puhemies koputtaa] ja voin kuvitella, että kansalaisten on hirvittävän vaikea
ymmärtää tätä.

Ensimmäinen varapuhemies Mauri Pekkarinen: Nyt ministeri Berner, 3 minuuttia.

17.46 Liikenne- ja viestintäministeri Anne Berner: Arvoisat edustajat, vielä kerran:
Yleispalvelun jakelun ja keräilyn osalta sallitaan poikkeaminen viisipäiväisestä jakelusta,
jos jaettavia yleispalvelukirjeitä ei ole, eli helpotetaan Postin yleispalveluvelvoitetta. Li-
säksi joustavuutta tuo viittaus laatustandardiin ja sähköisiin palveluihin, tämä on pääsään-
tö. Samalla me esitämme kulkunopeusstandardiin joustavoittamista ja sitä, että jakelussa
voidaan käyttää sähköisiä kanavia. Tämä on siis se pääsääntö. Se tarkoittaa käytännössä si-
tä, että jokaiselle jaetaan yleispalveluvelvoitteisiin kuuluvat kirjeet, jotka ovat kansalais-
ten toisilleen lähettämiä kirjeitä — tähän eivät kuulu laskut, eivät kuulu virkakirjeet, eivät
kuulu lääkärin kutsut, mitkään tämmöiset eivät ole tämän piirissä. Nämä jaetaan siis vähin-
tään kolmena päivänä viikossa.

Mutta samalla on kuitenkin realiteetti, että kaupungeissa on muitakin jakelijoita. Jo nyt
on muita jakelijoita postille, ja Posti kilpailuttaa jo nyt alihankkijoillaan palveluita. Ja kos-
ka kaupungissa me jaamme käytännössä 7 päivänä viikossa jotakin, 14 reittiä viikossa, niin
me lisäämme uuden momentin, jolla me huolehdimme siitä, että vähintään, edes 5 kertaa
viikossa, jaetaan niillä alueilla, joissa ei ole varhaisjakelua tällä hetkellä.

Miksi se kilpailuttaminen? Siksi, että se mahdollistaa palveluiden yhdistämistä, että voi-
daan kuljettaa muita asioita samassa kuljetuksessa. Voidaan tehdä se vähän kannattavam-
12



Pöytäkirjan asiakohta PTK 3/2017 vp
min. Jos ei siellä synny sitä, niin Postilla on edelleen velvoite, tai mahdollisuus, jos se ha-
lutaan katsoa niin päin, itse huolehtia siitä toimittamisesta. [Eduskunnasta: Millä rahalla?]
Tämä huolehtii kuitenkin siitä, että meillä syntyy kaupallisia sopimuksia, ja ne kaupalliset
sopimukset ovat se perusta, jolla jaetaan tällä hetkellä ne lääkärin kirjeet, ne laskut, ne sa-
nomalehdet joka tapauksessa. Posti on monissa näissä jo nyt se sopimuksen tekijä, mutta
jatkossa me huolehtisimme siitä, että myöskin siellä haja-asutusalueilla mahdollistetaan tä-
män tekeminen. 

Kysymys tässä on ensinnäkin siitä, että pyritään luomaan jakelupalvelutoiminnalle lisää
työllisyyttä ja lisää yrittäjyyttä. Toiseksi, huolehditaan siitä, että haja-asutusalueilla syntyy
toimintaa, joka myöskin mahdollistaa siellä paremman resurssien käytön digitalisaation ai-
kana. Nytkin me olemme tämän asian äärellä. Yhdenvertaisuudesta pidetään juuri tätä
kautta kiinni. Meillä ei ole muita keinoja tulla Postia vastaan ja samanaikaisesti kuitenkin
turvata jakelu koko maassa.

Ensimmäinen varapuhemies Mauri Pekkarinen: Siirrymme puhujalistaan. Ehkä sitten-
kin tehdään niin, että myönnetään vastauspuheenvuoro edustaja Wallinille, ja sitten sen jäl-
keen puhujalistaan. — Edustaja Wallin.

17.49 Harry Wallin sd (vastauspuheenvuoro): Kiitos, arvoisa puhemies! Lyhyt kysymys
vain: Jos tämä laki nyt tulee voimaan, niin kuin hallitus todennäköisesti sen ajaa, niin mi-
ten sitten valvotaan jatkossa tämän lain määräyksiä, kun Viestintävirastohan on se, jonka
pitää valvoa? Ja nyt kun on näitä ongelmia sitten maassa nykyisenkin postilain toimesta,
niin takaatteko te sen, että Viestintävirastolla on riittävät resurssit? Ja ehkä sellainen lain-
säädännön muutos, että se tiukemmin valvoo jatkossa, että tätä yleispalveluvelvoitetta tul-
laan jatkossa toteuttamaan, eikä niin kuin nyt, että se vain on sinnepäin.

Ensimmäinen varapuhemies Mauri Pekkarinen: Jaha, mennään puhujalistaan. — Kat-
son, että haluaako ministeri sanoa "jaa" tai "ei", mutta hän varmaan sanoo myöhemmässä
vaiheessa sitten vastauksen tuohon kysymykseen. [Anne Berner: Kyllä!]

17.50 Katja Hänninen vas: Arvoisa herra puhemies! Arvoisa ministeri! Meillä tuolla
pohjoisessa on todella suuri huoli postista. Monissa tilaisuuksissa, joissa olen ollut, ihmi-
set ovat tulleet kysymään, voiko tulevaisuudessa enää luottaa siihen, että tieto lääkäriajasta
tulee ajoissa.

Tämä on ihan todellinen huoli. Me emme saa unohtaa ikääntyviä suomalaisia; jokaisella
ei ole sujuvaa digitaalista osaamista. Tässä esityksessä heikennetään meidän jokaisen pe-
ruspalvelua ja asetetaan valitettavasti ihmiset eriarvoiseen asemaan. Kirje saa viipyä mat-
kalla nykyistä pidempään. Ensilukemalta vaikuttaa siltä, että harvaan asutulla alueella ti-
lanne olisi parempi, kun viisipäiväinen jakelu säilyy, mutta kun pykälät kertovat toista.
Onko niin, että päivän lehti tuleekin perille vasta ylihuomenna, jos kirjepostia ei ole? Tä-
mäkin lakimuutos taitaa lopulta iskeä kovimmin syrjäseutujen ihmisiin. Postitoiminnan
kilpailutus sanomalehtien varhaisjakelun ulkopuolella ei kuulosta kovin järkevältä. Se vain
lisää byrokratiaa ja kuluja ja kurittaa työntekijöitä. Kuluttajien postimaksut todennäköises-
ti nousevat. Hallitus perustelee tätä uudistusta norminpurkutalkoillaan. Oikeasti tämä esi-
tys heikentää suomalaisten palveluita ja päinvastoin lisää byrokratiaa.
13



Pöytäkirjan asiakohta PTK 3/2017 vp
Arvoisa puhemies! Erityistä huolta kannan työntekijöistä. Valtion on oltava vastuulli-
nen omistaja ja työnantaja. Nyt hallitus aikoo pakottaa Postin luovuttamaan osoiterekiste-
rinsä kilpailijoille, ja samalla suomalaisten yksityisyydensuoja voi olla uhattuna. Kilpailu-
tuksen seurauksena työntekijöiden tilanne muuttuu entistä epävarmemmaksi. Oma työ on
vaakalaudalla jokaisen kilpailutuksen kohdalla. Me emme voi rakentaa peruspalvelua täl-
laisen työntekijöiden kyykytyksen varaan.

Tästä esityksestä on vaikea löytää kiitettävää. Tulemme käymään tämän huolella läpi
valiokunnassa. Eikö olisi jo aika kehittää postipalveluita eikä heikentää niitä? Eikö meidän
olisi jo aika antaa postilaisille heidän ansaitsemansa arvostus?

17.53 Jyrki Kasvi vihr: Arvoisa puhemies! Postiala on suuressa murroksessa. Digitali-
saatio syrjäyttää kirjeet ja lehdet yhtä varmasti kuin sähköposti syrjäytti sähkeet ja faksit.
Vastaavasti verkkokauppa lisää pakettilähetysten määrää. Viimeksi viime yönä ostin ver-
kosta kaksi tuotetta Postin pakettiautomaattiin. Esimerkiksi Tanskassa, joka on meitä pari
vuotta edellä digitalisaatiossa, laskut ja sanomalehdet ovat jo siirtyneet verkkoon ja viran-
omaisten kanssa asioidaan vain sähköisesti. Posti jaetaankin Tanskassa enää kahtena päi-
vänä viikossa.

Tämä postilain muutos on vain välivaihe lähilogistiikan rakennemuutoksessa. Toivotta-
vasti Posti käyttää tämän siirtymäajan hyväkseen. Tämä esitys ei kuitenkaan lupaa Postille
hyvää. Palvelun laadun laskeminen ei taatusti paranna Postin kilpailukykyä suhteessa kil-
pailijoihin. Käytännössä nyt esitetty laatutaso tarkoittaisi sitä, että Postin palveluita ei voi-
si enää käyttää esimerkiksi viranomaisasiointiin tai laskujen lähettämiseen. Vaikka viran-
omaiskirjeet eivät kuulu yleispalveluvelvoitteen piiriin, kyllä postinjakelun hidastuminen
vaikuttaa vääjäämättä myös viranomaiskirjeiden jakeluun. Ei aikakriittisiä kirjeitä voi lä-
hettää, jos merkittävä osa niistä toimitetaan vasta viidentenä arkipäivänä, siis viikon kulut-
tua lähettämisestä.

Lisäksi on syytä huomata 17 §:n yksityiskohtaisissa perusteluissa oleva lause, jonka mu-
kaan jakelun laatua arvioitaessa riittävänä laatuna pidetään vähintään 96 prosentin toteutu-
maa jaettavista lähetyksistä. Siis joka 25. lähetys voi viipyä matkalla yli viisi arkipäivää.
Miten silloin käy esimerkiksi työttömälle, jolle TE-keskus on lähettänyt tiedon avoimesta
työpaikasta? Kun hän ei hae työpaikkaa ajoissa, hän joutuu karenssiin ja menettää työttö-
myyspäivärahansa. Tällaisia tapauksia on jo nyt aivan liikaa, jo nykyisen lain puitteissa.

Joka tapauksessa kirjepostissa lähetettyjen laskujen eräpäiviä joudutaan myöhentämään
ainakin viikolla. Eikä viikko aina riitä, sain tosiaan pari päivää sitten postilaatikkooni las-
kun, joka oli lähetetty lokakuussa. Karhut ja viivästyskorot on maksettu, ei Postin vaan
omasta pussistani. On merkille pantavaa, että esitetyn lain laatustandardipykälässä ei kiin-
nitetä huomiota toimitusvarmuuteen, vain aikaan. Postilaki lähtee olettamuksesta, että
kaikki lähetykset jaetaan oikeaan osoitteeseen, kuten ilmoitus poikani palvelukseenastu-
mismääräyksestä, joka kannettiin naapuritaloon. Sekä kentältä tullut palaute että oma ko-
kemukseni kertovat, että jakeluvirheet ovat valitettavan yleisiä. Itseltäni on jäänyt esimer-
kiksi kaksi lääkäriaikaa käyttämättä, koska kutsukirjeet eivät tulleet koskaan perille.

Arvoisa puhemies! Hyvä lakiesitys on selkeä ja yksinkertainen. Tämä ei sitä valitetta-
vasti ole. Esimerkiksi 17 §:ssä sanotaan selkeästi, että yleispalveluun kuuluvat kirjelähe-
tykset on keräiltävä ja jaettava viitenä arkipäivänä viikossa arkipyhiä lukuun ottamatta
noudattaen 19 §:ssä säädettyä yleispalvelun laatustandardia. Ja 19 §:ssä todetaan, että lä-
hetyksistä vähintään 50 prosenttia on perillä viimeistään neljäntenä arkipäivänä ja vähin-
14



Pöytäkirjan asiakohta PTK 3/2017 vp
tään 97 prosenttia viimeistään viidentenä arkipäivänä jättöpäivästä. Vasta, kun lukija pe-
rehtyy 19 §:n yksityiskohtaisiin perusteluihin, hän huomaa, että viisi arkipäivää viikossa
tarkoittaakin tässä laissa kolmea arkipäivää viikossa. Ei lain lukeminen saa olla salatiedet-
tä. Kyllä pykälästä on käytävä suoraan selville, kannattaako postilaatikolle mennä tiistaina
vai torstaina.

Arvoisa puhemies! Kansalaisten yhdenvertaisuuden kannalta olisi vähintään kyseen-
alaista, että posti jaettaisiin eri paikkakunnilla eri tavalla. Kaikki kuitenkin maksavat lähe-
tyksistään saman hinnan siitä riippumatta, jaetaanko ne jokaisena arkipäivänä vai ei. Kaik-
kein tasa-arvoisimpia olisivat kuitenkin muiden EU-maiden kansalaiset, joiden lähetykset
jaettaisiin Suomeen kaikkein nopeimmin, siis nopeammin kuin Suomesta Suomeen lähe-
tetyt. Tätä en tältä perussuomalaisten hallitukselta olisi osannut odottaa.

Ymmärrän hallituksen huolen maakuntalehtien kohtalosta, mutta eikö tämä mene jo vä-
hän liian pitkälle? Ensin Yleisradion maakuntatoimitukset piti piilottaa Ylen nettisivuilta,
jotta ne eivät kilpailisi maakuntalehtien kanssa. Nyt hallitus yrittää turvata maakuntaleh-
tien viisipäiväisen jakelun taajamien postinjakelua harventamalla. Ehkä hyvä maakunta-
lehdille, mutta parantaako tämä Postin kilpailukykyä? Hallitus tietää kyllä vastauksen: ei
paranna.

17.58 Kari Kulmala ps: Arvoisa puhemies! Hallituksen esityksessä ehdotetaan muutetta-
vaksi postilakia. Hyvä niin, koska nyt on sen aika. Esityksessä ehdotetaan, että yleispalve-
lukirjeiden jakelu jatkuisi viitenä päivänä viikossa niillä alueilla, joilla ei ole sanomaleh-
tien ylläpitämää jakeluverkkoa eli lehtien varhaisjakelua. Pohjois-Suomessa tämä tarkoit-
taa edelleen sitä, että niin sanottu aamuposti tulee kello 18. Mikään ei siis tältä osin muutu
— toivottavasti muuttuu eli olen väärässä.

Sanomalehden mielestäni pitää tulla aamuisin, koska muutenhan ne eivät ole mitään uu-
tisia. Tällöin kannattaa miettiä myös, onko mitään syytä hankkia esimerkiksi maakuntaleh-
tiä, jos ne tulevat illalla kello 18, koska sen saman lehden voi lukea jo netistäkin. Mutta jos
ei nettikään toimi, jäänee ainoaksi vaihtoehdoksi odottaa iltapostia ja iltauutisia televisios-
ta tai radiosta.

Kuten jo mainitsinkin, postinjakelu jatkuisi lakiuudistuksen myötä viitenä päivänä vii-
kossa niillä alueilla, joilla ei ole sanomalehtien ylläpitämää jakeluverkkoa eli lehtien var-
haisjakelua. Tämä mahdollistaa sanomalehtien viisipäiväisen jakelun nykyiseen tapaan
myös haja-asutusalueilla. Tämä on tärkeä periaate, ja tästä on pidettävä ehdottomasti kiin-
ni. Osaltaan tällä tavoin saamme pidettyä koko maan asuttuna, myös maaseudun. Tervetu-
loa maaseudulle asumaan.

Harvaan asutuilla alueilla jakelu ehdotetaan esityksessä toteutettavaksi yleispalvelun
tarjoajan järjestämän hankintamenettelyn kautta. Tämä tulee nähdä mahdollisuutena eikä
uhkana. Toki uhkana tätä ei voi pitää, mikäli itse asuu kaupungissa. Pidän myös tärkeänä,
että harvaan asutulla alueella asuvat saavat postinsa jatkossakin paperisena versiona, mi-
käli niin itse haluavat, vaikka sähköinen viestintä voimakkaasti lisääntyisikin.

Tässä esityksessä on paljon hyvää, ja joka tapauksessa [Puhemies koputtaa] postilakia
tulee uudistaa. 

18.00 Satu Taavitsainen sd: Arvoisa puhemies! Hallituksen sielu ilmentyy tässä posti-
laissa. Vähät välitetään ihmisistä, tasa-arvosta, perustuslaista ja yhteiskunnan peruspalve-
luista. Pakottaminen on ilmeisesti hallituksen motto. Hallituksen toiminnan kehityskulku
15



Pöytäkirjan asiakohta PTK 3/2017 vp
alkoi pakkolaeista, eteni soten pakkoyhtiöittämiseen ja suomalaisten sotilaiden pakkolä-
hettämiseen ulkomaille ja tiivistyy nyt pakkohankkimiseen.

Postin olisi pakko kilpailuttaa ja hankkia jakelunsa maaseudulla yrityksiltä. Tällä taval-
la hallitus on luomassa tehottoman, byrokraattisen järjestelmän, jossa autot ajaisivat peräk-
käin niin, että yritykset jakavat yleispalveluvelvoitteen alaisia kirjeitä ja posti perässä ja-
kaa muita kirjeitä ja paketteja, sillä miksi Posti luovuttaisi tekemänsä sopimukset esimer-
kiksi vakuutusyhtiöiden kirjeiden jakamisesta sille maaseudun yrittäjälle? Ei kuulosta jär-
kevältä, tehokkaalta ja laadukkaalta toiminnalta. Yritykset voivat myös lopettaa toimintan-
sa hyvin nopealla varoitusajalla, ja tällöin jakaminen sekä maaseudulla että kaupunkialu-
eilla on heti aivan sekaisin.

Perustuslakivaliokunta on joutunut useasti huomauttamaan hallituksen lakiesityksistä.
Viimeksi tänään sekä puolustusvaliokunnassa että liikennevaliokunnassa oltiin sen tilan-
teen edessä, että ministeriön esitys sisälsi perustuslain vastaisia ehdotuksia. Nyt käsiimme
annetaan taas yksi tällainen lakiesitys. Puuttuuko hallitukselta kunnioitus suomalaisia ih-
misiä ja oikeusvaltiota kohtaan?

Kaupunkialueilla elävät suomalaiset aiotaan siis asettaa eriarvoiseen asemaan maaseu-
dun asukkaisiin nähden. Jaon perusteena on jakeluyritysten toiminta-alueen raja. Kukaan
ei kuitenkaan tiedä, missä ne rajat menevät. Eipä sitä ollut lain perusteluissakaan liitteenä,
ja entäpä kun yritys muuttaa tuota jakelualuetta — samalla muuttuu myös ihmisten oikeus
saada postia suuntaan tai toiseen. Lehtiä jakavien varhaisjakelufirmojen reittirajathan
muuttuvat sen mukaisesti, miten ihmiset lehtiä tilaavat.

Postia jaettaisiin eri perusteilla asuinpaikan mukaan: toisille nopeammin ja toisille hi-
taammin, kaupunkilaisille jopa vasta viikon päästä. Ministeriö siis vähät välittää siitä, että
ihmisten jaottelu asuinpaikan mukaan tuntuu olevan perustuslain 6 §:n yhdenvertaisuus-
sääntelyn vastaista. Lain omassa tekstissäkin kerrotaan lain tarkoituksena olevan postipal-
veluiden turvaaminen tasapuolisin ehdoin koko maassa. Näin ei kuitenkaan ole esityksen
sisällössä. Vastaako ihmisten jaottelu sen perusteella, asuvatko he jonkun yrityksen jake-
lualueella vai eivät, kuvaanne hyvästä lainsäädännöstä?

Kaupungeissa siis postinkulku hidastuisi juuri, kun uhkasakon voimalla ollaan saatu
postin jakeluhäiriöt kuriin. Viimeisen kahden viikon aikana ei ole ollut kuin vähän jakelu-
häiriöitä siitä syystä, että Postin johdon on ollut välttämätöntä palkata riittävästi työnteki-
jöitä tai alkaa maksaa sakkoja. Postihan on vältellyt työntekijöiden palkkaamista kuin rut-
toa, ja hallitus — tällä esityksellään — tukisi tätä Postin johdon linjaa ja käytännössä tekisi
2 500—3 000 ihmistä työttömiksi. Näyttääkin siltä, että Sipilä ei ohjaa valtionyhtiötä vaan
Posti ohjaa pääministeri Sipilää ja ministeri Berneriä.

Postinkulku on peruspalvelu, sillä emme ole niin digitaalinen yhteiskunta, että posti oli-
si tarpeeton. Yli 2 miljardia lähetystä kulkee vielä vuosittain postin kautta. Tämän esityk-
sen myötä kannattaa Haaparannassa asuvien käydä postittamassa kirjeensä Ruotsin puolel-
ta, sillä EU:n sääntely takaa sen, että ulkomaan posti on jaettava nopeammin kuin tämän
esityksen myötä.

Arvoisa puhemies! Postin jakaminen on ollut se osa Postin toimintaa, joka on tuottanut
rahallista tulosta kymmeniä miljoonia euroja vuodessa, ja osinkoa valtiolle esimerkiksi vii-
me vuonna kertyi 18 miljoonaa. Sen sijaan, että Posti olisi keskittynyt perustehtäväänsä, on
se tuhlannut satoja miljoonia euroja rahaa ostamalla kuljetusyrityksiä ja -kalustoa muun
muassa elintarvikkeiden kuljettamiseen. Tämä syö suomalaisten kuljetusyrittäjien leipää.
Ja ihmettelen, siunaako pääministeri omistajaohjauksesta vastaavana yhtiökokouksessa
16



Pöytäkirjan asiakohta PTK 3/2017 vp
Postin hallituksen toiminnan. Eikö pitäisi vaatia jo erityistilintarkastusta ja vaihtaa halli-
tuksen jäseniä, jotta saadaan Posti ohjattua perustehtävänsä pariin ja lopettamaan rahojen-
sa tuhlaaminen ja kitinä postin jakelukustannuksista?

Tässä laissa on sellainenkin pakko, että posti pakotetaan antamaan muille jakeluyhtiöil-
le osoitetietonsa, myös niiden henkilöiden, joilla on osoitteenluovutuskielto. Erityisesti
joidenkin ammattikuntien edustajille, kuten poliiseille ja sotilaille, on ongelmallista, jos
osoitteet ovat kaikkien saatavilla. Meillä on lukuisia kansalaisia, joiden osoitetiedot eivät
ole julkisia. Perustuslain 10 §:n mukaan jokaisen yksityiselämä, kunnia ja kotirauha on tur-
vattu ja kirjeen, puhelun sekä muun luottamuksellisen viestin salaisuus on loukkaamaton.
Pykälä turvaa jokaiselle oikeuden luottamukselliseen viestintään. Nyt, kun postitoiminnan
laatua tällä esityksellä lasketaan, häviää luottamus toimintaan ja viestintäsalaisuuteen.

Arvoisa puhemies! Tämä postilaki pitää mielestäni kokonaan hylätä, koska tällaista la-
kia emme yksinkertaisesti tarvitse. Sen sijaan meidän tulee vastata kansalaisten ja yritys-
ten toiveeseen siitä, että posti kulkisi nykyään voimassa olevan lain aikarajojen mukaisesti.

18.08 Eeva-Maria Maijala kesk: Arvoisa puhemies! On hyvä, että saan pitää puheen-
vuoroni edustaja Taavitsaisen jälkeen, sillä edellinen puheenvuoro sisälsi paljon sellaisia
asioita, jotka vahvistavat käsitykseni, että olen todella onnellinen siitä, että me keskusta-
laiset olemme nyt hallitusvastuussa hoitamassa näitä asioita ja voimme hoitaa asiat sillä
tyylillä, että pystymme palvelemaan suomalaisia, voimme huolehtia nykyajan tilanteesta,
nykyisestä kehityksestä, nykyisestä digitalisaation kehittymisestä, emmekä tuota samanai-
kaisesti valtiolle valtavia lisävelkoja. 

Eli tämän mukaan me menemme eteenpäin, ja tällä viestintäpuolella ja liikennepuolella
olemme saaneet aikaiseksi hyvin paljon esityksiä — tämä postilaki on yksi palanen tätä
isoa kokonaisuutta, liikennekaaripuolella on muita — ja itse syrjäisimmän maaseudun
asukkaana olen todella tyytyväinen, onnellinen siitä, että meidän ongelmatilanteemme on
otettu nyt huomioon nykyajan kehityksessä. Tämä kehityskulku, missä me nyt olemme
mukana, ja olemme työstämässä lakia sen mukaan, vastaa siihen, että maaseudulla ja koko
Suomessa, myös kaupungeissa, pystyy elämään tasapuolisesti jatkossakin. 

Postinjakelussa on ollut viime aikoina todella paljon vaikeuksia. Me kaikki tiedostam-
me ja tiedämme tämän tilanteen. Tiedämme myöskin sen, että nämä vaikeudet ovat lähte-
neet siitä, että Postilla on lakisääteisiä yleispalveluvelvoitteita, ja samanaikaisesti, kun
olemme EU:n jäsen, olemme sitoutuneet monenlaiseen kilpailuttamiseen. Nyt meidän on
pitänyt avata postitoimintojen kilpailuttaminen avoimille markkinoille, minkä jälkeen kil-
pailevat toimijat voivat kuoria kerman päältä, mutta Postille jää myöskin velvoitteet hoi-
dettavaksi. Meidän on tiedostettava tämä ja sen mukaan toimittava ja vietävä asioita eteen-
päin.

Elämme tällä hetkellä isojen muutosten aikaa, murrosten aikaa. Yksi asia on se, että di-
gitalisaatio on kehittynyt valtavaa vauhtia. Myös meillä siellä Savukoskella, minun koti-
kylässäni, 30 kilometriä Savukosken kirkolta eteenpäin, reilu 210 kilometriä Rovaniemel-
tä Itä-Lappiin, on sama tilanne. Laajakaistarakentaminen on erittäin tärkeä asia. Tänään
tässä salissa käymme vielä keskustelua laajakaistarakentamisen tukemisen kehittämisestä.
Tässä on yksi merkki siitä, millä tavalla olemme hallitusvastuullisena toimijana ottaneet
koko Suomen kehittämisen työn alle. 2018 tai 2019 myös valtion eri virastot siirtyvät sii-
hen, että kirjeposteista siirrytään sähköiseen palveluun. Tämä on hyvä. Muun muassa Ke-
lalta tulee valtava määrä ihan turhaakin postia, joka on tällä hetkellä jaettavissa sähköises-
17



Pöytäkirjan asiakohta PTK 3/2017 vp
ti. Tässä on taas monta kirjettä pois postinjakelusta. Me olemme valmiita ottamaan nämä
sähköisessä muodossa vastaan, mutta on hyvä, että siinä vaiheessa myös paperiversioita on
tarkoitus olla saatavilla niille henkilöille, jotka postin paperimuodossa tarvitsevat. Sen ta-
kia me tarvitsemme jatkossakin postilainsäädännön, joka varmistaa sen, että kaikkialla
Suomessa on olemassa joku, jolla on yleispalveluvelvoite ja joka hoitaa ne paperillisetkin
versiot perille. 

Nykymuodossa, nykytilanteessa meillä ei ole eteenpäin menoa. Meidän on tehtävä muu-
tos. Postilaki tarvitsee muutoksen. Kuuntelen todella kauhuissani sitä, miten oppositio täl-
lä hetkellä sanoo, että pannaan romukoppaan koko esitys. Ettekö te halua kantaa vastuuta
siitä, että koko Suomessa posti jaetaan asianmukaisesti? Ettekö te ole säikähtäneet sitä ti-
lannetta, mikä meillä tällä hetkellä on olemassa postien kanssa, kun Posti ei ole toiminut
niin kuin pitää toimia? Meidän on tehtävä muutosta. Meidän on oltava valmiit siihen, että
me saamme varmistettua kaikille asianmukaiset palvelut jatkossakin. Meillä on erittäin hy-
viä esityksiä, mutta on myös hyvä, että opposition puolelta saamme joitakin, muutamia
konkreettisia esityksiä, miten näitä asioita viedään eteenpäin, mutta pelkällä haukkumisel-
la me emme pääse eteenpäin. Me kaikki tiedostamme, että tämä on erittäin vaikea koko-
naisuus. Minä toivon, että te kannatte myöskin osaltanne vastuun ja teette esityksiä raken-
tavastikin siitä, miten me näitä ongelmakohtia ratkaisisimme. Ongelmia tässä riittää. Tämä
lakiesitys on nytten hyvä pohja, ei varmastikaan valmis.

Aika menee kovaa vauhtia eteenpäin. Toivon, että saisimme tästä nyt rakennettua jo la-
kikokonaisuuden, millä päästään iso askel eteenpäin. 

18.13 Katja Taimela sd: Arvoisa herra puhemies! Hyvät kollegat! Hallituksen lakiesityk-
sen ensimmäisen lauseen mukaan "esitys edistää pääministeri Juha Sipilän hallituksen hal-
litusohjelmassa keskeiseksi tavoitteeksi nostettua digitalisaatiota sekä normien purkua."
Digitalisaatiota esitys edistää heikentämällä fyysisiä postipalveluita. Haluan muistuttaa
meitä kaikkia siitä, että sähköinen asiointi ei voi olla ainoa vaihtoehto, ainakaan vielä.
Kaikki meistä eivät vauhtisokeudessaan huomaa sitä, että meillä on keskuudessamme edel-
leen muun muassa ikäihmisiä ja erityisryhmiä, jotka eivät pysty, eivät halua tai joilla yk-
sinkertaisesti ei ole varaa pelkkiin sähköisiin palveluihin.

Lähden alkuun siitä, jonka jo debatissakin totesin, että kansalaisten yhdenvertaiset pal-
velut postipalveluiden osalta eivät voi riippua yksityisten toimijoiden liiketoiminnallisista
päätöksistä. Koen lainsäädännöllisesti kovin vaikeaksi ehdotuksen siitä, että yleispalvelu-
velvoitteeseen kuulumaton sanomalehtijakelu määrittelisi yleispalvelun tason. Perustusla-
kivaliokunnan on aikanaan annettava lausunto siitä, voidaanko kansalaisten julkisten pal-
velujen tasoa määritellä sen mukaan, onko alueella itsenäistä kaupallista toimintaa. Kau-
pallinen toimija voi kuitenkin muuttaa ja lopettaa toimintansa vapaasti, kun lakiesityksen
mukaan Postin jakeluvelvoitteet tarkistetaan vuosittain.

Arvoisa puhemies! Ristiriitainen on hallituksen perustelu siitä, että esityksellä varmis-
tettaisiin postijärjestelmän kestävyys postin määrän vähentyessä. Kuluttajien lähettämässä
kirjeessä riittäisi, että 97 prosenttia lähetyksistä on jaettuna viidentenä arkipäivänä lähettä-
misestä. Nykyinen raja on 95 prosenttia kahden arkipäivän sisällä. Kirjeen voisi luottaa
olevan perillä siis vasta viikon päästä, jos silloinkaan, kun tunnemme käytännön tilanteen.

Lakiesitykseen sisältyvä lisäys kohtuullisesta katteesta yleispalveluvelvoitteiden hin-
noittelussa merkitsee käytännössä lupaa hinnankorotuksille. Postijärjestelmämme kannat-
tavuus on riippuvainen riittävistä lähetysmääristä kiinteiden kustannusten kattamiseksi.
18



Pöytäkirjan asiakohta PTK 3/2017 vp
Kun palveluiden laatua heikennetään ja hinnat nousevat, niin sehän tulee vain entisestään
kiihdyttämään postilähetysten vähenemistä, jos palvelua ei koeta kilpailukykyisenä vaih-
toehtona. Tämähän on ihan selvä. Tällöin vaarassa on myös muu Postin varassa tapahtuva
jakelu, kuten sanomalehtien jakelu, kun yksikkökustannukset tulevat nousemaan. Täytyy
muistaa, että peruspostin jakelu on, niin Postin toimesta kuin toimialana laajemminkin,
kannattavaa liiketoimintaa. Tämä on syytä todeta ääneen, jotta kaikki meistä sen muistavat.

Arvoisa puhemies! Totesin debatissa, että nyt kysymys on pitkälti siitä, näkeekö maan
hallitus Postin kuuluvan peruspalveluun vai bisnekseen. On kovin kummallista, että Postin
perustoiminnan punainen lanka tuntuu olevan palvelun heikentäminen. Postin kulkuno-
peuden, tai realistisesti sanottuna -hitauden, lisäksi yksi käsittämätön linjaus hallituksen
esityksessä on ehdotus hankintamenettelystä. Sitähän voi pitää suoraan pakkokilpailutta-
misena. Kun Postille on tarkoitus jättää joka tapauksessa velvoite lakisääteisten postipal-
veluiden hoitamisesta, niin olisi vähintäänkin kohtuullista, että se voisi itse päättää, miten
ja kuka jakelutyön tulee hoitamaan.

Arvoisa hallitus, kun puhutaan valtion kokonaan omistamasta Postista, niin edelleen
jaksan ihmetellä sitä, miten voi olla mahdollista, että Postille tulee hallituksen esityksen
mukaan nyt muun muassa tämä vaade luovuttaa osoiterekisteri muille operaattoreille.
Tämä kaikki on maksanut vuosien saatossa kymmeniä miljoonia, ja tämä vaade on myös
nyt sitten melkoinen tuki uusille postiyrityksille.

Kädessäni on Postin palveluesite. Selailin tätä tänään miettiessäni, mitä tänään puhuisin
ja miten tähän postilain lähetekeskusteluun lähtisin. Tässä tekstiosa alkaa niin, että "tavoit-
teenamme on sujuvampi arki". Jotenkin koen, että hallitus ottaa nyt melkoisen vastuun sii-
tä, jääkö tuo tavoitteeksi vai tuleeko se joskus toteutumaan. Muutoksia ei vastusta edes op-
positio, jos ne ovat yhdenvertaisia, kestävät perustuslailliset näkökulmat ja, mikä tärkein-
tä, parantavat ihmisten luottamusta peruspalveluihimme, joihin ainakin itse Postin luen.

18.18 Mirja Vehkaperä kesk: Arvoisa herra puhemies! Käsittelyssä olevaa hallituksen
esitystä postilaista ei ole tehty suoraan Posti Oy:lle, kuten tästä salin keskustelusta voisi
tulla ilmi. Kyseessä on postilaki, jolla turvaamme kirjepostin yleispalveluvelvoitteen mi-
nimitason, siis minimitason, kun puhumme näistä 3 ja 5 päivän yleispalveluvelvoitteista.

Minun mielestäni posti on suomalaisten perusoikeus. Siitä lähtökohdasta itse tarkaste-
len tätä lakia. Postin vaikeuksien syynä on osaltaan digitalisaatio, joka on muokannut pe-
rusteellisesti ihmisten käyttäytymistä sekä vaatimuksia ja odotuksia postipalveluista. Toi-
mintaympäristö on rajussa muutoksessa, ja se ei johdu lainsäädännöstä, vanhasta tai nykyi-
sestä tai tulevasta, vaan kansalaisten toimintatapojen muuttumisista. Kirjeiden sijasta vies-
titellään sähköisesti, ja lehdet luetaan netistä. Tulevaisuudessa, lähivuosina, viranomais-
kirjeet tullaan saamaan sähköiseen postilaatikkoon, ja mitä kaikkea tekniikka tuokaan tul-
lessaan, sen saamme nähdä.

Kesällä uutisoitiin joka puolella Suomea, että päivän posti ei tullut lainkaan tai se tulee
muutenkin vasta iltahämärällä. Marraskuussa 2016 Postille todellakin langetettiin 100 000
euron uhkasakko yleispalveluvelvoitteen rikkomisesta. Olemme siis siinä tilanteessa, että
voi kysyä, täytämmekö tälläkään hetkellä tätä yleispalveluvelvoitetta. 

Salissa puhuttiin aikaisemmin siitä, miten tällä hetkellä postinkanto, nimenomaan yleis-
palveluvelvoitteen toteutuminen, pystytään rahoittamaan tai toteuttamaan. En itsekään ole
sitä mieltä, että Posti Oy:tä pitäisi pääomittaa tai että julkisin verovaroin pitäisi maksaa
postinkulkua. Posti Oy on liikelaitos, ja se toimii markkinoilla, joista sen pitäisi pystyä oma
19



Pöytäkirjan asiakohta PTK 3/2017 vp
tulovirtansa tekemään itse. Enkä usko, että kukaan muukaan on sitä mieltä poliitikkona,
että me julkisin varoin lähtisimme pumppaamaan postipalveluiden turvaamista.

Olemme siis tilanteessa, että myöskin Kilpailu- ja kuluttajavirasto sekä EU:n komissio
ovat ottaneet usein kantaa keinotekoisten alalle tulon esteiden poistamiseksi Suomessa, ja
on todettu, että toimilupamenettely ei saa aiheuttaa tarpeetonta hallinnollista taakkaa alalla
toimiville yrityksille tai muodostaa alalle tulon esteitä. Näitä esteitä olemme juuri nyt pois-
tamassa sekä mahdollistamassa sen, että niillä kumipyörillä ja käsissä kulkee muutakin
kuin vain kirjepostia ja sanomalehtiä. Todellakin esimerkiksi maaseudulla henkilöliiken-
nettä, postipaketteja, ruokahuoltoa, koululaiskuljetuksia ja niin edelleen voidaan tulevai-
suudessa yhdistää, jotta kuljettamisesta, logistiikasta tulee pitkien etäisyyksien Suomessa
kannattavaa.

Arvoisa puhemies! Hallitus vastaa ihmisten toiveisiin postipalveluista. Kun on järjestet-
ty ensimmäinen lausuntokierros postipalveluiden kehittämisestä, niin yksiselitteisesti vas-
taus on ollut se, että sanomalehtien jakaminen pitää turvata ainakin 5 päivänä viikossa mut-
ta kirjepostin, tuon perinteisen, kohdalla oltaisiin valmiita vähän harventamaan sitä väliä.
Siis tämä on kansalaisten suoraa palautetta, ja tähän vastataan yleispalveluvelvoitteella
niin, että sitä kevennetään kirjepostin osalta 3 päivään viikossa mutta niin, että se tarkoit-
taa sitä, että varhaisjakelun piirissä olevilla alueilla postia voitaisiin jakaa 3 päivänä viikos-
sa — paino sanalla "voitaisiin". Käytännössä jakelu tapahtuisi kuitenkin viikon jokaisena
päivänä, koska kaupungeissa posteja ja paketteja jaetaan muidenkin kuin Postin toimesta.
Mutta viisipäiväisen jakelun turvaaminen koko maassa on erittäin tärkeää, ja maaseudulla
me jaamme kirjepostin sitten viitenä päivänä viikossa, ja tämä on äärettömän tärkeä asia.

18.23 Timo Heinonen kok: Arvoisa herra puhemies! Hyvä ministeri ja edustajakollegat!
Postilain uudistus keventää Postin yleispalveluvelvoitetta. Yleispalvelukirjeiden jakelu
siis voi harventua kolmipäiväiseksi kaupungeissa ja taajamissa, kun taas maaseudulla pos-
tia jaetaan jatkossakin viitenä päivänä viikossa. Tämä jakelu siis tapahtuisi viitenä päivänä
viikossa vähintään niillä alueilla, joilla ei ole sanomalehtien ylläpitämää varhaisjakelu-
verkkoa, ja viestintäministeriö määrittäisi alueiden rajat vuosittain. Tämä on hyvin selkeä
kokonaisuus.

Yleispalvelukirjeitä itse asiassa jaetaan tänä päivänä keskimäärin 40 kappaletta vuodes-
sa kotitaloutta kohden, ja näistä kolmannes on joulukortteja. Postialalla digitalisaation ai-
heuttama myllerrys tulee jatkumaan rajuna lähivuosina, sillä jaettavan postin määrä vähe-
nee edelleen. Täällä on käytetty vahvoja puheenvuoroja siitä, että posti on peruspalvelu, ja
jopa puheenvuoroja, että jokaisen pitää saada näitä kirjeitä. En tiedä sitten, miten sen me
kansanedustajat varmistamme, että jokainen tällaisen kirjeen saa, sillä se vaatii, että joku
sen myös lähettää. Tämähän ei siis koske verottajaa taikka muita, vaan niitä kirjeitä, mitä
itse kukin, vaikkapa edustaja Kaikkonen, lähettää, ja hän onkin ahkera lähettäjä ja tietysti
omalta osaltaan on hyvin pitänyt tätä palvelua yllä.

Muutos on väistämätön. Olen melkein vakuuttunut, että hallitus tekisi tämän, olisivat
siellä mitkä puolueet tahansa. Ymmärrän myös sen, että salin vihervasemmistosta tätä ra-
justi arvostellaan ja osittain keskustaan lyödään näitä kirveeniskuja, että tässä keskittämi-
sestä on kyse, ja ymmärrän sen, että voisi olla, että jos toisenlainen hallituspohja tämän te-
kisi, ääni salin keskeltä olisi hivenen erilainen, mutta itse olen vakuuttunut siitä, että halli-
tuspohjasta riippumatta tämä uudistus jouduttaisiin tekemään.
20



Pöytäkirjan asiakohta PTK 3/2017 vp
Kirjelähetysten määrä itse asiassa lähti jyrkkään laskuun vuonna 2009, jolloin vuosittai-
nen kirjevolyymi pieneni noin 2 prosenttia. Vuonna 2012 osoitteellinen kirjeposti väheni
jo 4 prosenttia, 2013 pudotus oli 10 prosenttia, ja tämä on jatkunut. Kirjepostin volyymit
ovat laskeneet Suomessa kuitenkin ehkä hivenen hitaammin kuin muissa Euroopan mais-
sa. Esimerkiksi jos vertaamme Pohjoismaihin, Saksaan, Britanniaan ja Hollantiin, niin
osoitteellista kirjepostia lähetetään Suomessa paljon. Tähän ehkä syynä on se, että meillä
on hitaammin siirrytty ennen muuta sähköiseen laskutukseen. Laskutuksen sähköistymi-
sen läpimurto tapahtui Suomessa vasta muutama vuosi sitten, 2013, ja Postin arvion mu-
kaan vuonna 2020 sähköisten kuluttajalaskujen osuus olisi jo 75 prosenttia kaikista las-
kuista.

Yksi valopilkku Postin sektorille on tietysti ollut lisääntyvä postimyynti. Se on näkynyt
verkkokaupan kasvun myötä. Toisaalta se on tuonut omia haasteita sitten taas kivijalkakau-
poille, mutta ehkä turvannut postipalveluita kuitenkin monin paikoin.

Postin viimeiset luvut näyttävät suuntaa. Osoitteellisten kirjeiden määrä laski vuonna
2014 sadalla miljoonalla kappaleella. Eli kun 2013 jaettiin vielä 900 miljoonaa kirjettä,
niin vuotta myöhemmin määrä oli pudonnut 800 miljoonaan. En löytänyt sen tuoreempia
tilastoja, mutta Postin arvioiden mukaan lasku on jatkunut ollen noin 10 prosentin luok-
kaa. Tämä tarkoittaa, että vuosittain Suomessa jaetaan yhä vähempi kirjeitä. Arvio on, että
jaettava määrä hupenee nykyään 10 prosentin vuosivauhtia, ja tästä on Postille väistämättä
tulossa kannattavuusongelmia. Postin arvioiden mukaan, jos lasku jatkuu samantahtisena,
supistuu yhtiön liikevaihto vuosittain 60—70 miljoonaa euroa, mikä täällä on esille tullut.

Nyt kun on annettu ymmärtää, että mitään ei Postissa pitäisi tehdä, eli kaikille pitäisi taa-
ta jatkossakin työpaikat, vaikka kirjepostin määrä vähenee, niin itse mielelläni ottaisin sel-
laisen tilaston taikka laskelman, missä katsottaisiin, mitä vuonna 2020 sen kirjeen lähettä-
miseen menee. Kun edustaja Kaikkonen laittaa niitä eteenpäin, ja jos hänellä tänä päivänä
menee tietty summa niiden lähettämiseen, niin mitä menee vuonna 2020? Täällä kuitenkin
aika yleisesti on ollut käsitys, että tätä ei haluta — ei salin vasemmalta eikä keskeltä eikä
oikealta laidalta — verovaroin olla tukemassa, jolloin se tarkoittaa sitä, että sen yhden kir-
jeen hinta nousee merkittävästi, jos sama henkilöstö ja sama jakeluvelvoite pidetään koko
maassa vaikka postin määrä vähenee. Tämä olisi hyvin oleellinen tieto ja mielenkiintoista
kertoa, niin että pääsisimme tältäkin osin faktoihin ja tosiasioihin perustuvan keskustelun
piiriin eikä oltaisi pelkästään tunteisiin vetoavien ajatusten parissa.

18.30 Hannu Hoskonen kesk: Arvoisa herra puhemies! Nyt lähetekeskustelussa oleva
hallituksen esitys postilain muuttamisesta on ehdottomasti tämän ajan henkeen sopiva la-
kiesitys. Tällainen esitys on pakko tehdä. Ministeri Anne Berneriä on tästä syytetty, ja pi-
dän niitä syytöksiä täysin kohtuuttomina ja erittäin väärinä. Ministeri Berner on tässä asias-
sa tehnyt erinomaisen hyvää työtä. Ja tähän jos joku meinaa vielä syyllisiä etsiä vaikka al-
lekirjoittaneesta — edustaja Hoskonen, joka ei ole tähän syyllinen — niin maailma on vain
muuttunut ja muutosvauhti kiihtyy. Jos joku vihervasemmisto-oppositiosta kuvittelee, että
koskaan et muuttua saa, niin 70-luvulla oli aikoinaan hitti, muuan Jouko ja Kosti esittivät
kappaleen Koskaan et muuttua saa, ja teille on tainnut jäädä korvamadoksi se kyseinen
kappale. Mutta maailma vain muuttuu, ja sille me emme mahda mitään.

Uusi postilakiesitys vastaa siihen muutokseen, joka on käynnissä tällä hetkellä tässä
maassa, ja sitä ei vain kukaan pysäytä. Yleispalveluvelvoite säilyy, ja nyt se kirjataan la-
kiin, että maaseudulla jaetaan postia viitenä päivänä viikossa. Jos sitä jaettavaa jonakin päi-
21



Pöytäkirjan asiakohta PTK 3/2017 vp
vänä ei jostain syystä ole, tämän yleispalveluvelvoitteen piirissä olevaa postia, elikkä ette
ole kirjoittaneet niitä postimerkillisiä kirjeitä, niin sitten sitä voidaan jakaa vaikka vähän
vähempinä päivinä, kun ei niitä ole, mutta viitenä päivänä kuitenkin lehdet tulevat ja postia
jaetaan. Järjen käyttö tässäkään asiassa ei ole kielletty, ja tämä laki sallii sen järjen käytön.

Edustaja Heinonen äsken todisti vahvasti, miten valtavasti tähän yleispalveluvelvoittee-
seen kuuluvien kirjeiden määrä on vähentynyt, ja sillekään me emme mahda mitään. Tä-
män päivän päiväjärjestyksessä hetken kuluttua alkaa käsittely laajakaistan rakentamisesta
yhä tehokkaammin tähän maahan. Sehän syö nimenomaan postin jakelumääriä, kun raken-
namme laajakaistaverkkoa. Onko sekään kenenkään syy? Se on nykyaikaa, mutta tämä
uusi postilakiesitys varautuu juuri siihen, että laajakaistaverkko laajenee ja digitalisaatio
etenee. Se ei ole ministeri Bernerin syy, vaan ministeri Berner aivan oikein reagoi tähän ti-
lanteeseen, mikä tässä maassa ja maailmassa on. Se ei ole kenenkään syy, se on vain tämän
hetken aikaa ja kehitystä.

Yleispalveluvelvoitteen luonne on tietenkin muuttunut vuosien saatossa rajusti, ja pos-
titoimistojakin, kuten kaikki tiedämme, on maaseutukyliltä ja kuntakeskuksista hävinnyt
valtavasti. Esimerkiksi Ilomantsista kun tässä aikanaan hävisi se postitoimisto, mistä sen
turvallisen postilähetyksen voi käydä hakemassa, niin kaikki olivat kauhuissaan, että nyt
postipalvelut heikkenevät. Niin ei suinkaan käynyt. Kun se meni paikalliseen isoon kaup-
paan, niin nyt se on seitsemän päivää viikossa auki aamuseitsemästä iltayhdeksään. Posti-
palvelujen laatu meidän osaltamme parani sata prosenttia ja enemmänkin. Todella hyvää
palvelua saa ja normaaleina kaupan aukioloaikoina seitsemänä päivänä viikossa. Jos joku
siitä valittaa, niin kyllä nirppanokan nimen on silloin ansainnut.

Postin tulot vähenevät vuosittain nykyisellä menolla, kun näiden kirjeiden määrä vähe-
nee sen 50—70 miljoonaa euroa per vuosi. Tähänkin meidän on reagoitava, ja opposition-
kin on syytä tunnustaa, että tämä realiteetti on olemassa eikä se sillä muutu miksikään, jos
me sen kiellämme. Se on vain asia, jonka kanssa meidän pitää elää. Postin jakelu on tänä
päivänä vapaata tässä maassa. Kilpailu on vapaata Euroopassa ja maailmassa. Minkä me
sille voimme? Postin osoitteisto on vapaasti kaikkien saatavilla, aivan kuten puhelinnume-
rotkin, ellei niitä joku halua välttämättä jostain erikoisesta syystä salata. Se on ihan vapaas-
ti saatavaa tietokantaa, ja sillekään ei mahda mitään. Se on Suomen laissa, ja sen kieltämi-
nen on itsensä pettämistä. Näin se vain on. Minä tietenkin haluaisin, että maailma olisi jol-
lakin impivaaralaisella tasolla, vaan sitä se vain ei enää ole. Ja ei pidä ihmisiä hämätä sillä,
että maailma on täksi mennyt. Se on vain mennyt tällaiseksi, ja vauhti tuntuu kiihtyvän.
Joka tapauksessa osoitteet ovat vapaasti saatavaa aineistoa kelle tahansa, ja sen kanssa
meidän on vain elettävä.

Yleispalveluvelvoite on joka tapauksessa tällä uudella lakiesityksellä lakiin kirjattu, ja
sillä turvataan maaseudulle se viiden päivän jakelu. Ja sitten viikonloppuna kyllä Posti on
sopinut muilla menettelyillä muun muassa sanomalehtien jakelun. Elikkä minunkin koti-
kunnassani Karjalainen, se maakunnan päälehti, jaetaan jokaiseen kotiin tai niihin postilaa-
tikoihin viikonloppunakin. Ei se maailma ole muuttunut miksikään, eikä tule muuttumaan.

Sitten, arvoisa puhemies, vielä lopuksi se, että kun nyt postilaissa sallitaan Postille mah-
dollisuus jaella muutakin kuin sitä postia, niin sehän on hieno asia. Me vastaamme siihen
palvelutarpeeseen, mikä haja-asutusalueilla on. Jaetaanko silloin mahdollisesti asiakkaan
tilaamia ja kunnan valmistamia ruoka-annoksia taikka jotakin muuta, lääkkeitä, joitakin
tiettyjä palveluita — tämä lakihan mahdollistaa sen. En minä näe siinä mitään uhkaa. Kun
kerran postin määrä vähenee, niin jos se postinjakaja tuo sinne kotiin vaikka sen lääkepur-
22



Pöytäkirjan asiakohta PTK 3/2017 vp
kin sieltä apteekista tai terveyskeskuksesta tai jonkun ruokapaketin, minkä asiakas on ti-
lannut ja mistä hän pikkuisen maksaa, niin mitä pahaa siinä on?

Kaupungeissa ja taajama-alueillahan postin jakelu tapahtuu aivan varmasti yhtä hyvin
kuin ennenkin, ihan varmasti. Siellä Posti jakaa niitä. 

Ja meillä on toistakymmentä yritystä tässä maassa, jotka postia jakavat koko ajan, ja jos
joku teidän postitoimituksenne, joku kirje tai joku frankeerattu kirje — joka ei muuten kuu-
lu sen jakeluvelvoitteen piiriin — menee väärään osoitteeseen tai tulee myöhässä, niin äl-
kää syyttäkö siitä Postia. Saattaa hyvin olla, että sen on jakanut joku yhtiö, joka on saanut
sen osoitteiston haltuunsa ja toimii bisnesperiaatteella. Ei siitä pidä Postia syyttää. Aivan
kuin sekään, jos joku ajaa ylinopeutta, ei ole poliisin vika, vaan ehkä se vika on jossakin
muualla.

Että kannattaa pikkuisen oppositionkin miettiä, mitä te sanotte, koska totuus on kuiten-
kin se totuus, joka ei pala, ja sen kanssa meidän on elettävä. Ja tämä uusi lakiesitys vastaa
siihen, mihin maailma on muuttunut, ja se ei ole ministeri Bernerin vika eikä allekirjoitta-
neen vika, vaan se on tähän maailmaan sopeutumista. Siihen tämä hallituksen esitys, mi-
nisteri Bernerin valmistelema esitys, on erittäin hyvä.

Ensimmäinen varapuhemies Mauri Pekkarinen: Edustaja Kymäläinen. [Katja Taimela
pyytää vastauspuheenvuoroa] — Annetaan vastauspuheenvuoro edustaja Taimelalle.

18.36 Katja Taimela sd (vastauspuheenvuoro): Arvoisa puhemies! Kiitos tästä vastaus-
puheenvuorosta. — Harvoin teen näin, mutta muistelen viime viikkoa, kun eduskunnan
puhemies käytti hyvän puheenvuoron, eikä toki ensimmäistä, vaan hän on joutunut pitä-
mään aika montakin puheenvuoroa siitä, minkälaista kieltä me käytämme toinen toisiam-
me kohtaan täällä salissa ja muutenkin. Tietysti tänä vuonna vielä, kun juhlitaan Suomen
satavuotisjuhlavuotta, kokisi, että edustajat erityisesti miettisivät, että pysyttäisiin asiassa
eikä lähdettäisi sille tielle, jolle esimerkiksi edustaja Hoskonen nyt omassa puheenvuoros-
saan lähti. Elikkä minä olen tällä hetkellä karvakorva, minä olen vihervasemmisto, minä
olen nirppanokka ja minä olen impivaaralainen.

Mutta tähän itse asiaan mennäkseni: Edelleen minä sanon, että on ihan normaalia, että
oppositio voi olla asioista eri mieltä. Niin kuin omassa puheenvuorossani sanoin, oppositio
kannattaa hyviä ajatuksia. Me arvostelemme tätä vain tästä yhdenvertaisuusnäkökulmasta.
Jos on otettu huomioon kestävät perustuslailliset näkökulmat ja parannetaan ihmisten luot-
tamusta peruspalveluihin, [Puhemies koputtaa] joihin esimerkiksi Postin itse koen kuulu-
van, niin tottahan me kannatamme tällaisia esityksiä.

Mutta toivoisi, [Puhemies koputtaa] että tämä keskustelu olisi asiallista.

18.37 Hannu Hoskonen kesk (vastauspuheenvuoro): Arvoisa herra puhemies! Edustaja
Taimela on mielensä pahoittanut siitä, että puhuin oppositiosta vihervasemmistona, mutta
sitähän se on: se on vasemmistopuolueet plus vihreät, joista yleiskielessä on käytetty äsken
käyttämääni termiä "vihervasemmisto". Jos edustaja Taimela on siitä loukkaantunut, pa-
hoittelen asiaa suuresti, mutta se on yleinen kielikuva siitä, mistä oppositio tällä hetkellä
muodostuu tässä talossa. Onko se paha asia, sitä pitää kysyä äänestäjiltä, ei allekirjoitta-
neelta.
23



Pöytäkirjan asiakohta PTK 3/2017 vp
Toinen asia, impivaaralaisuus: Impivaaralaiseksi on meitä maaseudun ihmisiä aika
usein moitittu — ensimmäistä kertaa kuulen, että kaupungin asukas moittii maaseudun
poikaa siitä, että häntä on sanottu impivaaralaiseksi. Minä näen sen ihan hyvänä asiana.

Alkuperäisissä asioissa kannattaa kuitenkin pysyä. Pahoittelen, jos olen sanonut väärin,
mutta missään nimessä en pahaa asiaa tarkoittanut.

Ensimmäinen varapuhemies Mauri Pekkarinen: Arvoisat edustajat, yritin kuunnella
aika tarkkaan, mitä edustaja Hoskonen sanoi. Silloin, jos nuo äsken sanotut käsitteet olisi
heitetty jotakuta yksittäistä edustajaa kohtaan, se olisi ollut minunkin mielestäni huomaut-
tamisen paikka. En tunnistanut kuitenkaan sellaista, vaan edustaja Hoskonen arvioi joiden-
kin poliittisten ryhmien näkemyksiä esimerkiksi sanalla "vihervasemmistolaisuus". Onko
se ikävä käsite, sellainen haukkumakäsite, jota ei pitäisi käyttää? Minun tulkintani oli, että
se ei ole sellainen haukkumakäsite, jota ei tulisi käyttää. Kuitenkin yhdyn edustaja Taime-
lan asialliseen vetoomukseen siitä, että yritetään käyttää täällä ei vain toisistamme vaan
myöskin mahdollisimman pitkälle muista puolueista puhuessamme mahdollisimman asi-
allista ja korrektia kieltä. — Edustaja Kymäläinen.

18.39 Suna Kymäläinen sd: Arvoisa herra puhemies! Tässä puhuttiin yleissanoista tai
-puheista, mutta mietin tässä nirppanokkana ja tahmakorvana, [Välihuuto] miten itse aloi-
tan oman puheenvuoroni.

Arvoisa puhemies ja arvoisa ministeri! Viestit kansalaisilta ja uutiset julkisuudessa ovat
kertoneet hälyttävää viestiä postinjakelun ongelmista niin kaupungeissa kuin harvaan asu-
tuilla alueilla. Postinkulun toimivuus on mitä ilmeisimmin vaakalaudalla ja viestien perus-
tuslaillinen salaisuus uhattuna. Mitä useampi toimija, sitä epävarmemmaksi asia asiak-
kaan kannalta jää. Kuka on vastuussa, kun syöpäseulontojen kutsut eivät ole menneet lain-
kaan perille? Hoitajat odottavat asiakkaita, ihmettelevät, ettei ketään kuulu: Kuka maksaa?
Siirtyykö joltain elintärkeä tutkimus? 

Yleispalveluvelvoite on taannut myös muiden postien jakelun. Kuka korvaa — Posti,
hallitus, yrittäjä — kun lasku jää saamatta ja karhulaskut tulevat? Tai työhaastatteluun jää
menemättä ja sanktiot purevat? Tai yrittäjä ei saa maksetuksi toiselle yrittäjälle laskujaan,
kun ne eivät koskaan saapuneet? 

Eduskunta ei voi olla reagoimatta ihmisten jatkuviin, toistuviin viesteihin, ettei posti tu-
le. Keskusta kysyy, eikö mitään saisi tehdä. Kerrotte, että teidän suuntanne on eteenpäin,
kerrotte, ettei uudistaminen ole aina mukavaa mutta tekemättäkään ei voi jättää. Eihän uu-
distusten tekemisessä ole järkeä, jos ne tehdään vain itse uudistuksen vuoksi. Uudistuksen
tulisi parantaa ihmisten palveluja, ei heikentää niitä. Tämän vuoksi emme voi hyväksyä la-
kiesitystä, joka heikentää ihmisten yhdenvertaisuutta. Lakiesityksen esittelytekstissä
myönnetään, että on alueita, joilla palvelu heikkenee. Teidän "kulkunopeuden joustami-
nen" tarkoittaa kulkunopeuden hidastumisen sallimista. 

Tänään sanoitte tässä salissa, ettei keskusta hyväksy eriarvoistamista. Toivoisin, ettette
sitten esittäisi eriarvoistamista, kuten tällä esityksellä teette. Sen sijaan, että hallitus vah-
vistaisi otettaan Postin omistajaohjauksessa, se tuo eduskuntaan Postin toimintavarmuutta
heikentävän esityksen. Täällä te lupaatte, että tämä esitys turvaa postinkulun tulevaisuu-
den ja että kannatte vastuuta. Olen aivan varma, että ihmiset, joilla jo tällä hetkellä on ikä-
viä kokemuksia postinjakelun toimimattomuudesta, todella toivovat näin olevan. Harmit-
24



Pöytäkirjan asiakohta PTK 3/2017 vp
taa jo valmiiksi näiden ihmisten puolesta, kun he huomaavat, ettei näin tapahdukaan. Nyt
voitte näin vakuutella, mutta edestänne te sen löydätte.

Edellä kuvatut esimerkit kuvaavat postinjakelun tilaa Suomessa ja heittävät raskaan var-
jon Postin kykyyn selvitä sille lakisääteisesti kuuluvista tehtävistä moitteetta. Lisäksi ne
ovat selvästi vaarantaneet kirjesalaisuutta. Ministeri kertoo tämän tuovan työpaikkoja ja
yrittäjyyttä. Onko tästä pitävää arviointia, vai onko kyseessä kaunis toive? Posti Oy on toi-
minut 600 vuotta, ja nyt kilpailuttamisen avaaminen uhkaa sen taloudellisia toimintamah-
dollisuuksia. Posti on kulkenut haja-asutusalueilla kaupunkien voitoilla. Posti Oy:n työn-
tekijät eivät ole saaneet nauttia työrauhasta, eikä tämä esitys tilannetta ainakaan rauhoita.
Postialan työntekijät arvioivat, että esitys vähentää työpaikkoja 2 500—3 000 kappaletta.
Aika paljon pitää syntyä kannattamattomille alueille yrittäjyyttä tuon kattamiseksi. Kilpai-
luttamisen avaaminen heikentää Posti Oy:n toimivuutta. Miksi hallitus heikentää valtio-
omisteisen yhtiön toimivuutta? Vuonna 2015 valtio sai Postilta tuloutettuna optioita 18
miljoonaa. Miksi sahata omaa jalkaa?

18.44 Sinuhe Wallinheimo kok: Arvoisa herra puhemies! Käsittelyssä oleva hallituksen
esitys postilain uudistamisesta on jälleen yksi esimerkki nykyisen hallituksen tahtotilasta
uudistaa Suomea tämän ajan vaatimuksiin sopivaksi. Globalisaatio, teknologinen kehitys
ja erityisesti digitalisaatio ovat haastaneet erityisesti posti- ja media-alan. Näiden alojen
perinteiset toimintamallit ovat nopeasti korvautuneet uusilla digitaalisilla malleilla. Perin-
teisen kirjeiden ja sanomalehtien jakamisen sijasta asiakkaiden kysyntä on lisääntynyt ne-
tistä tehtävien ostosten kotiinkuljetuksissa ja logistiikassa. Lainsäädännön saattaminen uu-
den todellisuuden kanssa paremmin toimivaksi on sen sijaan yleensä ollut kovin hidasta
tässä maassa. Siksi hallitus ja ministeri Berner ansaitsevat kiitokset rohkeudesta ja tämän
posti- ja muun muassa sanomalehtialalle elintärkeän lain päivittämisestä nopeasti.

Itse lakiesityksen sisältöön, arvoisa puhemies, voi olla tyytyväinen. Esitys on tasapai-
noinen kokonaisuus, jossa on huomioitu niin kuluttajien, Postia käyttävien toimijoiden, ku-
ten sanomalehtien, sekä Postin itsensä toiveet. Yleispalveluvelvoitteen joustavoittaminen
kaupunkiseuduilla sekä sähköisten palveluiden käyttö yleispalvelulähetysten keräilyssä ja
jakelussa ovat järkeviä uudistuksia. Toisaalta uudistus turvaa postipalveluiden säilymisen
koko maassa. Haja-asutusalueiden jakelu jatkuu jatkossakin viitenä päivänä viikossa.
Tämä toteutetaan kilpailuttamalla toiminta.

Täällä käydyssä keskustelussa kilpailutuksesta on tehty kummallinen mörkö. Itse en sii-
hen usko. Oikein toteutettuna tämä palveluiden kilpailuttaminen voi tuoda merkittäviä
hyötyjä ja parantaa erityisesti haja-asutusalueiden palveluita. Se voi myös lisätä yritystoi-
mintaa ja työllisyyttä. Tämä tosin edellyttää sitä, että kilpailun pohjana oleva hankintame-
nettelyn säätely on riittävän tarkkaa. Onko näin tämän esityksen osalta? Uskon, että valio-
kunnassa tämäkin asia selvitetään riittävällä tarkkuudella. 

18.46 Ari Torniainen kesk: Arvoisa puhemies! Tällä postilain uudistuksella reagoidaan
nykyhetkeen, postinjakeluun ja Posti Oyj:n toimintaan. Eli kun tässä on keskustelua käyty,
niin on jäänyt vähän epäselvä kuva siitä, että monissa puheenvuoroissa postinjakelu ja Pos-
ti Oyj:n toiminta yhdistetään tässä hyvinkin paljon. 

Postin kulkeminen ja tilanne puhuttaa todellakin ja huolestuttaa kansalaisia hyvinkin
paljon. Siksi onkin syytä tarkkaan miettiä Posti Oyj:n velvoitteet ja miten postinjakelu hoi-
detaan koko Suomessa. Kirjepostin määrä on vähentynyt 10 prosentin vuosivauhtia jo
25



Pöytäkirjan asiakohta PTK 3/2017 vp
useita vuosia, ja suunta on edelleen vähenevä. Tähän ei näköpiirissä ole suinkaan paran-
nusta, koska sähköinen liikenne korvaa jatkossa kirjepostia yhä enemmän. Myöskin verk-
kokauppa on lisääntynyt sekä Suomessa että maailmanlaajuisesti voimakkaasti, ja tämä
suuntaus varmaan jatkuu koko ajan.

Postilain uudistuksen tarkoituksena on turvata Postin jakelupalvelut koko maassa. Sen
tarkoituksena ei ole lisätä työttömyyttä, niin kuin täällä on useissa puheenvuoroissa tullut
jo esille. Päinvastoin yhdessä liikennekaaren avaamien uusien mahdollisuuksien kanssa tä-
män hallituksen esityksen tarkoituksena on saada jakelualalle uusia työpaikkoja koko maa-
han. Posti Oyj:n työntekijöitä varmaankin joudutaan vähentämään, mutta myöskin uusia
toimijoita tulee tuonne jakelualalle, uskon niin.

Tosiasia on, että sanomalehtien jakelu on tökkinyt pahastikin viime aikoina, ja joinakin
päivinä lehdet tulevat illalla tai vasta seuraavana päivänä. Näin ei voi jatkua. Se on ehdot-
tomasti liian myöhään, koska uutiset vanhenevat hyvinkin nopeasti. Postipalvelu on perus-
palvelua, ja on tärkeätä, että tähän heikentyneeseen tilanteeseen [Puhemies koputtaa] rea-
goidaan tällä hallituksen esityksellä.

18.49 Eeva-Maria Maijala kesk: Arvoisa herra puhemies! Uudistukset — meillä tavoit-
teena tietenkin on, että aina niiden tulisi parantaa palveluita, mutta aina me emme siihen
pysty. Tärkeintä tässä kuitenkin on varmaan meille kaikille se, että nyt ensimmäiseksi me
saisimme pysäytettyä palveluiden heikentymisen. Postipalveluiden heikentyminen on saa-
tava pysähtymään heti. Jos me saamme myöskin parannettua palveluita, se on vain ekstraa.
Tavoitteemmehan tässä koko liikennekaaressa plus sitten tämän postipalvelulain kokonai-
suudistuksessa on saada parannettua palveluita myöskin enemmän kuin tällä hetkellä tilan-
ne on. Muutoksia nykytilaan tulee varmasti, toivottavasti, ja me pyrimme siihen, että se on-
nistuisi. 

Minua loukkaa se, että tässä keskustelussa on hyvin paljon tuotu esille sitä, että kaupun-
kilaiset maksavat maaseudun palvelut. Mutta Suomi on iso maa, ja me tarvitsemme toi-
siamme. Me todellakin elämme yhdessä samasta kukkarosta. Lainsäädäntömme tehtävänä
— täällä meidän yhteisenä tehtävänämme — on turvata se, että saamme tasattua nämä toi-
minnot kaikissa asioissa. Maaseutu toimittaa ruokaa, raaka-aineita, työpaikkoja, toiminto-
ja kaupungille, että kaupungit taasen voivat hoitaa hallinnollisia palveluita. Yhdessä me
muodostamme ison, laajan kokonaisuuden. On minun mielestäni loukkaavaa sanoa, että
kaupunkilaiset elättävät meidät. Minä toivon, että voisitte miettiä asiaa kokonaisuutena
eteenpäin, että mikä on. Jos mietimme pelkkää postipalvelua, voi olla ja on ehkä niin, että
tietyt toiminnot tämän korvaavat, maksavat, mutta nämä asiat ovat myöskin toisinpäin.
Posti on peruspalvelu, ja sen vastuu on yhtenä peruspalvelutoimijoista vastata koko Suo-
men palveluiden hoitamisesta. 

18.51 Hannu Hoskonen kesk: Arvoisa herra puhemies! Tällä uudella lakiesityksellä to-
dellakin kaupungeissa postinjakelu 7 päivänä viikossa jatkuu, maaseudulla 5 päivänä vii-
kossa taataan se postinjakelu ja viikonloput on sitten hoidettu muilla sopimuksilla. Eli
maailma ei loppujen lopuksi muutu tämän lakiesityksen myötä juurikaan miksikään. Sitä,
että tämä kilpailukenttä on muuttunut rajusti, ei kukaan tässä salissa oleva pysty pysäyttä-
mään.

Soitin tästä asiasta edustaja Rossille, joka on Postin hallintoneuvoston puheenjohtaja, ja
hän kertoi minulle näitä tietoja tarkemmin, kun hän Postin tarkkaan tuntee, noin yritykse-
26



Pöytäkirjan asiakohta PTK 3/2017 vp
nä. Postin hallintoneuvoston puheenjohtajan velvollisuuksiin kuuluu tuntea oma yrityksen-
sä. Hän kertoi tämän tarinan minulle, ja minä ymmärrän, että kun tämä kilpailutilanne on
muuttunut ja osoitteet ovat vapautuneet ja niin edelleen, niin kilpailu on tullut näillekin
markkinoille. Jos me nyt siihen jäämme itkemään, että me emme tämän asian tiimoilta tee
postilaille mitään, ja sitten voivottelemme 10 vuoden päästä, minkä vahingon me teimme,
niin siinä ei enää silloin auta mikään sanaselittely siitä, sanoiko edustaja Hoskonen jonkun
opposition nimikkeen ehkä väärin tai jotain muuta. Kyllä meidän pitää tilanteen mukaan
elää ja todella viilata lakimme tähän päivään sopivaksi. Kohta käsittelemme laajakaistala-
kia, joka pitää saada kaikkiin kotitalouksiin Suomessa ulotettua. 

Edustaja Maijala sanoi aivan oikein, että hänen mielestään on loukkaavaa käyttää ter-
miä, että kaupunkilaiset elättävät maaseudun. Lapin ihmiset ovat joutuneet luopumaan
koskistaan siitä hyvästä, että sinne on tehty valtavat määrät voimalaitoksia ja sähkö on tul-
lut tänne muualle Suomeen. Joku voisi silläkin viisastella, että elättääkö joku jotakin. Sel-
lainen ajattelu ei minun mielestäni sovi tähän maahan. Posti on kokonaisuus, postinjakelu
on kokonaisuus, sellaisena se tulee pitää ja sen pitää toimia koko maassa. Suomi on yksi
yhteinen alue. Meidän on yhdessä pidettävä se kunnossa. Ja jos joku siitäkin loukkaantuu,
esimerkiksi edustaja Kymäläinen — äsken joku käytti termiä, että jonkun alueen Posti
tuottaa voittoa ja sillä maksetaan sitten muuta. Siinä on hieman tämmöistä mieltä, että [Pu-
hemies koputtaa] kaupungissa tällainen ilmiö on olemassa. 

18.53 Satu Taavitsainen sd: Arvoisa puhemies! Varmasti tuolla valiokuntakäsittelyssä
vielä tarkasti luetaan tätä lain tekstiä ja niitä pykäliä, mutta kysymys tässä hallituspuolueit-
ten edustajille ja ministerille: Kun tuo esittelyteksti tuossa laissa on vähän semmoinen se-
kava, niin sen perusteella, kun sitä tarkasti lukee, saa sellaisen kuvan, että tämä jakelu siel-
lä maaseudulla on kilpailutettava viisipäiväisenä mutta jakelun suorittava osapuoli voi ot-
taa yleispalvelun laatustandardin joustot käyttöön ja vähentää jakelupäiviä kolmeen päi-
vään viikossa. Elikkä kun täällä on nyt hehkutettu sitä, että maaseudulla säilyisi tämä vii-
sipäiväinen jakelu, niin tämän tekstin perusteella, kun tarkkaan lukee, ymmärtää, että tämä
ei sitten pitäisikään paikkaansa. Onko näin?

Ensimmäinen varapuhemies Mauri Pekkarinen: Nyt myönnän vielä ministeri Berneril-
le ehkä 3 minuuttia. Sitten tuleekin tähän keskusteluun varattu aikaikkuna käytetyksi. —
Ministeri Berner, olkaa hyvä. Kiitos ministerille, että koko kaksituntisen olitte paikalla.

18.54 Liikenne- ja viestintäministeri Anne Berner: Arvoisa puhemies! Kiitoksia, kol-
legat, arvoisat edustajat, tästä keskustelusta, evästyksestä ja palautteesta.

Olen myöskin kuunnellut, edustaja Taavitsainen, teidän näkökulmanne omistajaohjauk-
sesta, ja haluan myöskin tässä yhteydessä muistuttaa teitä siitä, että olette Postin hallinto-
neuvoston jäsen, ja hallintoneuvoston tehtävä on Posti Oy:n sivujen mukaan ja myöskin
osakeyhtiölain ja yhtiöjärjestyksen mukaan "valvoa hallituksen ja toimitusjohtajan vas-
tuulla olevaa yhtiön hallintoa ja että yhtiön asioita hoidetaan terveitä liikeperiaatteita ja
kannattavuutta silmällä pitäen sekä lain, yhtiöjärjestyksen ja yhtiökokousten päätösten mu-
kaan". Vastuumme on siis yhteinen tässä asiassa.

Toimintaympäristön raju muutos on ollut väistämätön, ja se ei johdu lainsäädännöstä,
vanhasta tai nyt säädettävästä, vaan kansalaisten toimintatapojen muuttumisesta. Nyt mei-
dän tehtävämme on katsoa eteenpäin ja myöskin katsoa postin jakeluketjun päässä olevien
27



Pöytäkirjan asiakohta PTK 3/2017 vp
kansalaisten odotukset ja tarpeet, joihin me yhdessä vastaamme. Tämä vaatiikin meiltä jos-
kus myös poikkeuksellisia ratkaisuja ja sellaisia ratkaisuja, joissa pyrimme arvioimaan,
tarvitaanko poikkeuksellisia tiloja, kun meillä on maa, joka on pitkä, harvaan asuttu ja jos-
sa meillä on myöskin pitkiä etäisyyksiä.

Juuri tämän vuoksi, että postilaki ei ole yksinkertainen kokonaisuus, on valmistelu tehty
kahdessa vaiheessa. Ensin on ollut arviomuistio lausuntokierroksella, jolla olemme hake-
neet laajaa palautetta kansalaisilta, elinkeinoelämältä, sanomalehdiltä, yrityksiltä, jakelu-
yrityksiltä ja toki myös Postilta. Sen jälkeen on rakennettu, tämän palautteen pohjalta, hal-
lituksen esitys, joka on ollut uudelleen lausuntokierroksella, johon on saatu myös lainsää-
dännön arviointineuvoston lausunto ja jossa me olemme katsoneet, että olemme hakeneet
mahdollisimman kokonaisvaltaisen ratkaisun, jolla pyritään huolehtimaan siitä, että Suo-
messa säilyy koko maassa viisipäiväinen jakelu.

Mutta sen viisipäiväisen jakelun turvaamiseksi meillä ei ole yhtäläisiä lähtökohtia.
Meillä on ne yritykset, jotka — käyttääkseni ehkä sitä sanontaa, mikä usein täällä salissa
kuuluu, "kermankuorinta" — ovat rakentaneet kaupunkeihin rakenteita, joissa palvelua
pystytään turvaamaan osin seitsemänä päivänä mutta vähintään viitenä päivänä viikossa,
osin kaksi kertaa päivässä. Haja-asutusalueilla näin ei ole, ja siksi joudumme poikkeuspy-
kälin yleissääntelystä turvaamaan, että tämä jakelu siellä myös varmasti on. Näin edistäm-
me tasa-arvoa ja huolehdimme siitä, että eriarvoisuutta ei synny, vaikka taistelemme digi-
talisaatiosta johtuen postiliikenteen harvenemista ja vähenemistä vastaan.

Posti on valtion omistama yhtiö, ja me yhdessä vastaamme Postin toiminnasta, myös
hallintoneuvoston jäsenet. Mutta tässä ei ole kysymys nyt Posti Oy:stä, vaan tässä on ky-
symys postilainsäädännöstä, ja se postilainsäädäntö rakennetaan kaikille niille toimijoille
ja etenkin kansalaisten turvaksi ja postinjakelua mahdollistavaksi kokonaisuudeksi. Ja siel-
lä edelleen huolehditaan siitä, että meillä säilyy viestisalaisuus, että meillä säilyvät yleis-
palveluvelvoitteen tuomat yleiset periaatteet ja että siellä edelleen säilyy Viestintäviraston
vastuu.

Näin ollen meidän tehtävämme on pyrkiä huolehtimaan siitä, että ne kaikki lainsäädän-
nöt, joita me teemme myös muilla alueilla, kuten tässä tapauksessa esimerkiksi liikenne-
kaaren kautta, yhdessä tukevat sitä, että meille syntyy kannattavaa jakelua koko maassa.
Sitä kautta turvataan yrittäjyyttä, palveluiden syntymistä ja työllisyyttä, ja se on meidän
yhteistä tavoitettamme ja meidän yhteistä vastuutamme. — Kiitos.

Keskustelu päättyi.

Asia lähetettiin liikenne- ja viestintävaliokuntaan, jolle perustuslakivaliokunnan on annet-
tava lausunto.
28


