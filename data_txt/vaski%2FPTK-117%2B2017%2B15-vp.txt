















































DEMF678.tmp.xml


Pöytäkirjan asiakohta PTK 117/2017 vp

 Tarkistettu
4.0

Pöytäkirjan asiakohta 

PTK 117/2017 vp

Täysistunto

Tiistai 14.11.2017 klo 14.00—18.01

15. Hallituksen esitys eduskunnalle laiksi tupakkaverosta annetun lain muuttamisesta
Hallituksen esitys HE 110/2017 vp
Valiokunnan mietintö VaVM 10/2017 vp

Toinen käsittely

Puhemies Maria Lohela: Toiseen käsittelyyn esitellään päiväjärjestyksen 15. asia. Nyt
voidaan hyväksyä tai hylätä lakiehdotus, jonka sisällöstä päätettiin ensimmäisessä käsitte-
lyssä.

Keskustelu

17.56 Sami Savio ps: Arvoisa puhemies! Tämä esitetty tupakkaveron asteittainen korotus
on perusteiltaan hyvä ja sellaisenaan varsin kannatettava. Se jatkaa aiempaa johdonmu-
kaista tupakkaveron korotuslinjaa, jota me olemme noudattaneet ja toteuttaneet koko tä-
män vaalikauden alun ajan.

Tupakkaveron nostamisella on ensinnäkin myönteinen vaikutus valtion budjettiin. Ve-
ron tuotto on kasvanut hyvin tasaisesti vuosien myötä ja lähestyy jo miljardin euron rajaa.
Tupakkaveron korotukset ovat siis vähentäneet valtion budjettivajetta varsin merkittävästi
jo tämänkin vaalikauden alun aikana.

Tupakkaveron korotusten on myös havaittu vähentävän tupakointia, mikä on kansanter-
veyden kannalta tietenkin myönteinen seikka. Tässä valtiovarainvaliokunnan mietinnössä
on kuitenkin todettu, että pelkästään toteutetut ja suunnitteilla olevat veronkorotukset ei-
vät riitä tupakoinnin nopeaan vähenemiseen ja harvenemiseen. Kansantaloudellisesti tu-
pakka on hyvin vaarallinen myrkky, ja kuten tässä mietinnössä todetaan, tupakoinnin vä-
hentämiseen tarvitaan myös vieroituksen keinoja ja miksei tietenkin ennaltaehkäisyäkin.
Se on hyvä aloittaa jo koulusta.

Arvoisa puhemies! Näistä mainituista seikoista huolimatta esitys tupakkaveron korotta-
misesta itsessään on varsin kannatettava esitys. Silti muitakin toimia tupakoinnin vähentä-
miseksi kaivataan myös jatkossa.

Keskustelu päättyi.

Eduskunta hyväksyi ensimmäisessä käsittelyssä sisällöltään päätetyn, hallituksen esityk-
seen HE 110/2017 vp sisältyvän lakiehdotuksen. Lakiehdotuksen toinen käsittely päättyi.
Asian käsittely päättyi.


