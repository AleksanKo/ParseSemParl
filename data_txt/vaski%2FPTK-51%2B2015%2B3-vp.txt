















































DEM3C29.tmpSave.xml


Pöytäkirjan asiakohta PTK 51/2015 vp
Pöytäkirjan asiakohta 

PTK 51/2015 vp

Täysistunto

Torstai 15.10.2015 klo 16.00—18.20

3. Kansalaisaloite lapsiin kohdistuvien seksuaalirikosten rangaistusasteikon koventamises-
ta

Kansalaisaloite KAA 3/2015 vp

Lähetekeskustelu

Puhemies Maria Lohela: Lähetekeskustelua varten esitellään päiväjärjestyksen 3. asia.
Puhemiesneuvosto ehdottaa, että asia lähetetään lakivaliokuntaan. Keskustelu käydään
etukäteen pyydettyjen puheenvuorojen osalta nopeatahtisena. Etukäteen varattujen pu-
heenvuorojen pituus on enintään 3 minuuttia. Puhemiesneuvosto suosittaa, että myös no-
peatahtisen keskusteluosuuden jälkeen pidettävät puheenvuorot kestävät enintään 3 mi-
nuuttia.

Keskustelun aloittaa edustaja Rydman.

Keskustelu

17.02 Wille Rydman kok: Arvoisa rouva puhemies! Seksuaalirikoksista annettujen tuo-
mioiden liian matala taso on jo pitkään ollut oikeusjärjestelmämme vakavimpia epäkohtia.
Tuomiot ovat auttamatta liian lieviä suhteessa tekojen vakavuuteen. Tämän epäkohdan
korjaamiseksi on kirjattu lukuisia toimenpiteitä keväällä laadittuun hallitusohjelmaan, ja
olen iloinen, että rangaistusten koventamista kiirehditään nyt myös kansalaisaloitteen
muodossa.

Oikeuspoliittisen tutkimuslaitoksen mukaan lapsen seksuaalisen hyväksikäytön ran-
gaistuskäytännöt vaihtelevat huomattavasti eri tuomioistuimissa. Epäsuhta koskee niin
ikään poliisin tietoon tulleiden tapausten lukumääriä. On kuitenkin selvää, etteivät lähes-
kään kaikki tapaukset tule ollenkaan poliisin tietoon. Todellisia lukuja voimme vain arvail-
la. Ruotsissa on arvioitu, että lasten seksuaalisista hyväksikäytöistä vain noin 3—12 pro-
senttia tulee poliisin tietoon. Lapsiin kohdistuneiden seksuaalisten hyväksikäyttötapausten
määrä on jopa kahdeksankertaistunut vuodesta 1980. Tämä ei välttämättä merkitse, että
lasten seksuaalinen hyväksikäyttö olisi lisääntynyt, vaan tapausmäärien muutosten taustal-
la on viranomaiskontrollin tehostuminen ja kiinnijäämisriskin kasvu. Tältä osin kehitys on
ollut kaikesta huolimatta positiivista.

Hallitusohjelman mukaan ensikertalaisuussäännöksiä sekä väkivaltarikosten ja lapsiin
kohdistuvien törkeiden seksuaalirikosten rangaistustasoa tullaan tiukentamaan. Myös eh-
dollisen vankeustuomion tehostamismahdollisuuksia tarkistetaan, mukaan lukien lyhyt eh-
doton vankeus. Niin ikään vapautuvien vankien vaarallisuusarviota laajennetaan.

Kansalaisaloitteen tekijät vaativat, että lapsen törkeän seksuaalisen hyväksikäytön mi-
nimirangaistusta nostetaan 2 vuoteen vankeutta, jolloin käytännössä ehdolliset tuomiot
jäävät pois. Tätä on pidettävä olennaisena seikkana erityisesti siksi, että lapsen törkeästä
 Tarkistettu
4.0



Pöytäkirjan asiakohta PTK 51/2015 vp
seksuaalisesta hyväksikäytöstä on toistuvasti annettu ehdollisia tuomioita, jolloin tekijä on
voinut jatkaa toimintaansa. Kansalaisaloitteessa esiin nostetut seikat eivät ole ristiriidassa
hallitusohjelman kanssa vaan täydentävät sitä hyvin.

Rangaistusten koventamiselle on myös kiire. Jos raiskauksesta selviää lyhyehköllä eh-
dollisella tuomiolla, ei moni tekijä pidä sitä edes rangaistuksena. Uhriin raiskaus kuitenkin
jättää elinikäiset arvet. Lapsiuhritutkimuksen tulokset osoittavat, että niille suomalaisille
nuorille, jotka olivat kohdanneet hyväksikäyttöä, oli kasaantunut huomattava määrä myös
muita uhrikokemuksia sekä näille todennäköisesti altistavia riskitekijöitä. Tähän meillä ei
ole varaa.

Puhemies Maria Lohela: Muistutan edustajia, että myös 3 minuutin puheenvuorot voi pi-
tää sieltä paikalta.

17.05 Mika Niikko ps: Arvoisa rouva puhemies! Ensimmäisenä haluan kiittää kansalais-
aloitteen tekijöitä siitä, että nostitte keskusteluun tämän tärkeän aiheen ja saitte kerättyä tä-
män reilu 50 000 allekirjoitusta, mikä kansalaisaloitteeseen vaaditaan.

Kansalaisaloitteessanne vaaditaan törkeiden seksuaalirikosten minimirangaistukseksi
vankeutta, jonka kesto määräytyy teon vakavuusasteen mukaan. Nykyinen lainsäädäntö ei
vastaa kansalaisten oikeudentajua. Olen aloitteen tekijöiden kanssa samaa mieltä siitä, että
Suomen rikoslaki suhtautuu aivan liian kevyesti törkeisiin rikoksiin, joista lapsiin kohdis-
tuvat seksuaalirikokset ovat pahin ääripää. Tällaista suopeutta on hyvin vaikea ymmärtää.
Perusteluksi ei riitä se, että vankeudenhoidon kuluja ei ole varaa kasvattaa. On selkeä ar-
vovalintakysymys, millaisen signaalin lainsäädäntö antaa törkeään rikokseen ryhtyvälle.
Uhrin kärsimys tulee ottaa myös vakavasti, eivätkä kauniit sanat tässä paljon auta.

Arvoisa puhemies! Suomen lainsäädäntö ajaa rikollisten etua lasten edun kustannuksel-
la muullakin tavoin. Lievän rangaistuksen lisäksi ehdottomaan vankeusrangaistukseen tuo-
mitun ei juuri koskaan tarvitse suorittaa koko rangaistustaan vankilassa, vaan hän pääsee
ehdonalaiseen vapauteen viimeistään silloin, kun rangaistuksesta on jäljellä kolmasosa. Jos
rikoksentekijä on niin kutsuttu ensikertalainen eli ei ole istunut vankilassa viimeiseen kol-
meen vuoteen, vapautus tapahtuu viimeistään rangaistuksen puolessavälissä, ja alle 21-
vuotias istuu vankilassa vain yhden kolmasosan tuomiostaan. Tilanne on päälaellaan. Mei-
dän lainsäätäjien tehtävä on suojella kansalaisia ja erityisesti lapsia, mutta totuus on ikävä
kyllä toinen. Onkin syytä tunnustaa, että me kansan valitsemat päättäjät olemme tässä teh-
tävässä pahasti epäonnistuneet.

Arvoisa puhemies! Suositankin eduskunnalle kaksi konkreettista toimenpidettä, joilla
parannetaan lapsen ja nuoren suojelemista seksuaalirikollisilta:

Ensimmäisenä ennalta ehkäisevät toimet. Helsingin poliisin mukaan seksuaalirikollis-
ten uhrit ovat yhä nuorempia. Tilanne on entistä vääristyneempi. Lapsille suunnatuilla net-
tisivuilla rikollisen on helppo esiintyä lapsena tai nuorena ja toteuttaa seksuaalista hyväk-
sikäyttöä esimerkiksi kameran välityksellä. Osassa tapauksista nettikontaktit johtavat ta-
paamiseen, jossa syytetty on uhrin kanssa yhdynnässä. Erityisesti lapsen ja nuoren suojelu
internetin haitallisilta lieveilmiöiltä on ensisijaisen tärkeää ja tulee toteuttaa sekä rikosten
torjuntaa tehostamalla, rangaistuksia koventamalla että nuorten internetin käyttäjien tur-
vallisuuskasvatusta parantamalla.

Isossa-Britanniassa on todettu toimivaksi seksuaalirikosten ennaltaehkäisykeinoksi tur-
vanappi. Se on internetjärjestelmä, joka liitetään erityisesti lasten ja nuorten suosimille
2



Pöytäkirjan asiakohta PTK 51/2015 vp
keskustelupalstoille ja jota painamalla voi helposti ilmoittaa turvattomasta tilanteesta. Täl-
lä vaalikaudella hallituksen onkin syytä selvittää, miten järjestelmä saadaan käyttöön myös
meillä. (Puhemies koputtaa)

Arvoisa puhemies! Vielä toisena ehdotuksena, toimenpiteenä, suositan kansalaisaloit-
teen hyväksymistä. Meillä tulee olla uskallusta nostaa lainsäädäntö seksuaalirikosten tor-
jumisessa yleiseurooppalaiselle tasolle, korottaa seksuaalirikosten rangaistusasteikkoa.

Näillä kahdella toimenpiteellä pääsemme oikeudenmukaisempaan suuntaan, ja me var-
masti tämän myös yhdessä tunnustamme.

17.09 Arja Juvonen ps: Arvoisa rouva puhemies! Kansalaisaloitteita tarvitaan demokra-
tiassa uudentyyppisen osallistumisen muotona. Kiitos siitä, että tällainen kansalaisaloite on
saatu aikaiseksi.

Tässä käsillä olevassa kansalaisaloitteessa lapsiin kohdistuvien seksuaalirikosten ran-
gaistusasteikon koventamisesta käsitellään tärkeänä kysymyksenä lapsen aseman paranta-
mista asianmukaisemmilla rangaistuskäytännöillä. Lapsiin kohdistuvien törkeiden seksu-
aalirikosten tuomioiden alhainen pituus on aiheuttanut julkisuudessa runsaasti keskuste-
lua. Kuitenkin, aivan kuten aloitteessakin todetaan, lapsiin kohdistuvissa seksuaalirikok-
sissa on kysymys vakavista perus- ja ihmisoikeuksien loukkauksista. Tältä kannalta mer-
kityksellisiä ovat erityisesti perustuslaissa suojatut oikeudet henkilökohtaiseen vapauteen
ja koskemattomuuteen ja yksityiselämän suojaan.

Arvoisa puhemies! Hallitusohjelman tavoitteena on selvittää, että rangaistukset vastaa-
vat yleistä oikeustajua ja että rikoksista annettavat rangaistukset ovat oikeudenmukaisessa
suhteessa teon moitittavuuteen. Lisäksi lapsiin kohdistuvien törkeiden seksuaalirikosten
rangaistustasoa tarkistetaan.

Lainsäädäntömenettelyn ensiasteeksi olen myös itse tehnyt lakialoitteen lapsiin kohdis-
tuvien törkeiden seksuaalirikosten rangaistusasteikon nostamiseksi. Tässä aloitteessa on
nyt jo yli 100 kansanedustajan allekirjoitus, ja haluan kiittää teitä kaikkia siitä, että olette
allekirjoittaneet sen.

Arvoisa puhemies! Kansalaisaloitteen aiheellisuus on siinä, että aloitteessa esitetään,
että lapsiin kohdistuvien törkeiden seksuaalisten hyväksikäyttörikosten vähimmäisran-
gaistus korotetaan siis vähintään 2 vuodeksi vankeutta eli samansuuruiseksi kuin törkeissä
raiskausrikoksissa. Aloitteen tarkoituksena on lapsen aseman parantaminen asianmukai-
semmalla rangaistuskäytännöllä sekä rangaistuskäytännön yhdenmukaistaminen törkeissä
lapsiin kohdistuvissa seksuaalisissa hyväksikäyttörikoksissa.

Törkeästä raiskauksesta on säädetty rangaistukseksi vähintään 2 ja enintään 10 vuotta
vankeutta. Törkeästä lapsen seksuaalisesta hyväksikäytöstä on säädetty rangaistukseksi
vähintään 1 ja enintään 10 vuotta vankeutta. Rangaistusasteikko mahdollistaa siis sen, että
annettu tuomio voi olla ehdollinen.

Tässä kansalaisaloitteessa on siis se tärkeä aiheellisuus, että ehdotetun muutoksen myö-
tä rangaistus törkeästä lapsen seksuaalisesta hyväksikäytöstä olisi ehdotonta vankeutta.
Pääsääntönä asteikon alapäästä tuomittaessa nykyisin rangaistus on yleensä ehdollista.
Tämä johtuu siitä, että rikoslain mukaan määräaikainen, enintään 2 vuoden vankeusran-
gaistus voidaan määrätä ehdolliseksi, jollei rikoksen vakavuus, rikoksesta ilmenevä teki-
jän syyllisyys tai tekijän aikaisempi rikollisuus edellytä ehdottomaan vankeuteen tuomit-
semista.
3



Pöytäkirjan asiakohta PTK 51/2015 vp
17.12 Simon Elo ps: Arvoisa rouva puhemies! Kansalaisaloite lapsiin kohdistuvien sek-
suaalirikosten rangaistusasteikon koventamisesta on hyvä ja kansan oikeudentajun mukai-
nen. Erityisesti nyt, kun viranomaisten resurssit ovat koetuksella pakolaiskriisin vuoksi, on
lainsäätäjien luotava edellytykset rikosten ennaltaehkäisyyn. Yksi keino on luonnollisesti
rangaistuslainsäädännön tiukentaminen.

Tuomiokäytännöt pitää yhtenäistää, jotta oikeuden päätökset olisivat vertailukelpoisia
ja johdonmukaisia. Samasta rikoksesta pitäisi saada samankaltainen tuomio eikä niin, että
osa selviää ehdonalaisella ja osa passitetaan tiilenpäitä lukemaan. Kovemmat ja johdonmu-
kaiset rangaistukset voisivat toimia ennalta ehkäisevästi. Valitettavasti oikeusasteet sovel-
tavat usein vain alinta osaa rangaistusasteikosta. Ihmisen oikeus koskemattomuuteen on
pyhä, ja lapsiin kohdistuvan koskemattomuuden loukkaaminen on äärimmäisen raskautta-
vaa.

Jokin aika sitten Espoon käräjäoikeus totesi miehen kymmenien raiskausten lisäksi syyl-
liseksi törkeästä lapsen hyväksikäytöstä, joista jälkimmäinen on rangaistusasteikollamme
vakavampi rikos. Raiskauksesta voidaan tuomita 1—6 vuotta vankeutta ja törkeästä lapsen
seksuaalisesta hyväksikäytöstä 1—10 vuotta. Tuomioistuimen perustelut ovat luonnolli-
sesti yleensä salaisia. Kaikkiaan rangaistukseksi voidaan asettaa peräti 13 vuotta vankeut-
ta.

Tässä tapauksessa Espoon käräjäoikeus huomioi korkeimman oikeuden päätöksen vuo-
delta 2011 ja siitä erityisesti kolme seikkaa: miten vahingollinen teko on ollut lapsen kehi-
tyksen kannalta, eli miten luottamuksellinen ja läheinen suhde lapseen oli, millainen teko-
tapa oli ja hyväksikäyttöjen määrä. Käräjäoikeus totesi, että teot osoittivat suurta moititta-
vuutta. Vastaaja alisti tytön sukupuoliyhteyksiin, ja oikeus totesi, että se on hyväksikäytön
vahingollisin muoto. Lisäksi oikeus totesi, että kyseessä olivat lukuisat eri kerrat, ja siltä
osin se siis alleviivasi teon vakavimmat muodot toteen näytetyiksi. Kaikista näistä perus-
teluista huolimatta tuomio oli vain 5 vuotta.

Arvoisa puhemies! Jos kaikki moitittavuuden kriteerit toteutuvat vakavimmassa muo-
dossa, pitäisi tuomion olla sen mukainen. Siksi asteikon alarajaa on syytä nostaa, jos ylä-
rajasta voidaan näin paljon tinkiä. Suhtaudun kansalaisaloitteessa mainittuihin tavoittei-
siin myönteisesti.

17.14 Antero Laukkanen kd: Arvoisa rouva puhemies! Tämä kansalaisaloite on mitä ter-
vetullein. Se vastaa siihen kysymykseen, joka kansalaisilla usein on ollut: miksi lapsia voi-
daan kohdella niin kuin heitä kohdellaan, ja miksi siitä saatavat rangaistukset ovat niin ke-
vyitä? Kristillisdemokraatit ovat jo vuosia yrittäneet saada aikaiseksi lainmuutosta, jossa
nämä lapsiin kohdistuvat seksuaalirikokset saisivat kovimman rangaistuksen. Lasta tulisi
tämänluonteisessa, erittäin vakavassa asiassa pitää lähtökohtaisesti sillä tavalla kykene-
mättömänä puolustamaan itseään, että lieventäviä näkökohtia on vaikea nähdä. Seksuaali-
nen hyväksikäyttö aiheuttaa alaikäiselle aina vakavaa vahinkoa, vaikka sen seuraukset tu-
lisivatkin näkyviin vasta myöhemmin aikuisuudessa. Näin ollen vastuu lapsen seksuaali-
sesta hyväksikäytöstä on aina aikuisella ja jo sen yrityskin on rikos.

Olemme erittäin tyytyväisiä siihen, että nyt tässä esitetyssä kansalaisaloitteessa minimi-
rangaistus nostetaan 2 vuoteen. Se on selkeä viesti ja tulee toivottavasti johtamaan siihen,
että ne aikuiset, jotka tällaisia tekoja harkitsevat, jo alussa ymmärtäisivät, että näin ei tule
toimia.
4



Pöytäkirjan asiakohta PTK 51/2015 vp
17.16 Sari Essayah kd (vastauspuheenvuoro): Rouva puhemies! Tässä edustaja Laukka-
sen puheenvuorossa tuli erittäin hyvin esille se, kuinka nämä seksuaalirikokset jättävät uh-
reille pysyvät ja vaikeat traumat. Usein nämä asiat tulevat esille vasta vuosien, ehkä vuo-
sikymmenien, päästä. Vuonna 2005 uudistettiin rikoslain vanhentumissäännöksiä siten,
että syyteoikeus ei vanhene, jos kysymyksessä on lapsen seksuaalinen hyväksikäyttö tai
törkeä lapsen seksuaalinen hyväksikäyttö, ennen kuin uhri on täyttänyt 28 vuotta. Siinä
mielessä tämä uudistus oli toki ehdottomasti oikean suuntainen, mutta ei kuitenkaan riittä-
vä. On aivan selvää, että silloin, kun uhri on alaikäinen, hänellä ei välttämättä ole minkään-
laisia keinoja lähteä ajamaan omaa asiaansa, etenkään sellaisissa tilanteissa, joissa hyväk-
sikäyttäjä kuuluu vaikkapa uhrin lähipiiriin.

Olisinkin kysynyt, kun täällä on paikalla ministeri Lindström: onko mahdollista harkita
näitä vanhentumissäännösten uudistamisia sen lisäksi, että tätä rangaistusasteikkoa koven-
netaan?

17.17 Tuomo Puumala kesk (vastauspuheenvuoro):  Arvoisa puhemies! Tämä edustaja
Essayahin puheenvuoro oli tavattoman tärkeä. Minun mielestäni tähän rinnalle tarvittai-
siin ilman muuta tämä vanhenemissäännösasia. Siitä keskusteltiin viime vaalikaudella sen
pohjalta, että teimme edustaja Heinosen kanssa asiasta lakialoitteen, jonka allekirjoitti 108
kansanedustajaa, mukaan luettuna ministeri itse. Nyt meillä olisi sitten mahdollisuus edis-
tää tuota asiaa.

Teimme tuossa lakialoitteessa paljon yhteistyötä uhrijärjestöjen kanssa, ja he usein ku-
vasivat, että tämä on kuin murha, josta jää henkiin. Minusta se oli aika pysäyttävästi ja kos-
kettavasti kuvattu. He toivat esille oikeustapauksia, joissa tekijä on myöntänyt teon, mutta
häntä ei voida asettaa syytteeseen sen vuoksi, että tuo vanheneminen on tapahtunut, ja se
jos jokin on yleisen oikeustajun vastaista. Toivoisin, ministeri, että veisit tätä asiaa voi-
makkaasti eteenpäin.

17.18 Markus Lohi kesk (vastauspuheenvuoro): Arvoisa rouva puhemies! On helppo tu-
kea tässä edustaja Essayahin ja edustaja Puumalan puheenvuoroja siitä, että tässä olisi hyvä
tarkistella myös näitä vanhenemisaikoja. Ne ovat, totta kai, järjestelmää ajatellen aina
haastavia, mutta täytyy muistaa, että näin vakavissa rikoksissa on monesti niin, että nämä
ovat niin traumaattisia näille uhreille, että nämä rikokset ja uhrien oireet voivat tulla itse
asiassa esiin vasta hyvin myöhäisessä vaiheessa. On erittäin traagista, jos todetaan, että
tämmöinen rikos on tapahtunut, ja sitten se onkin vanhentunut, ja sen takia asia on hyvin
vakava. Tätä on syytä kyllä tarkkaan nyt tutkia, miten tämä saataisiin kytkettyä tähän, kun
tarkastellaan sitä, mikä on sopiva ja oikea rangaistusasteikko tämäntyyppisistä rikoksista.

17.19 Pentti Oinonen ps (vastauspuheenvuoro):  Arvoisa rouva puhemies! Kysyisin mi-
nisteriltä, koska tällainen rikos on erittäin vakava ja, sanoisinko, inhottavakin, että mitä
mieltä ministeri on siitä, että otettaisiin käytäntöön varsinkin uusijoille sellainen neljän p:n
rangaistus eli pilit pölkylle ja piät pois. Mitä mieltä olette siitä rangaistuksesta?

17.20 Mika Niikko ps (vastauspuheenvuoro): Arvoisa puhemies! On hyvä kuulla se, että
täällä ollaan yksimielisiä siitä, että eduskunta varmasti voisi olla samaa mieltä asiassa, jos-
sa tätä rikoksen rangaistusajan vanhenemista pidennettäisiin, ja toivottavasti ministeri siitä
saa jotain aikaiseksi.
5



Pöytäkirjan asiakohta PTK 51/2015 vp
Mutta itse kysymys, minkä haluaisin ministerille esittää, on tämä, että kun kansalais-
aloitteessa esitetään konkreettisesti näin, että minimirangaistus olisi 2 vuotta vankeutta tör-
keässä lapsen seksuaalisessa hyväksikäytössä, niin kuinka paljon tämä maksaisi yhteiskun-
nalle, koska tämä on se ensimmäinen kysymys, jota varmasti hallituksessa joudutaan poh-
timaan. Toivoisin sitten, että siitä käytäisiin uudelleen keskustelua, että mistä me ne rahat
kaivamme, koska pelkään pahoin, että tällaisessakin hyvässä kansalaisaloitteessa ensim-
mäinen asia, mitä mietitään, on se, mistä saadaan rahaa. Toivon, että tämä asia ei jää sen
tähden toteuttamatta, että meillä ei ole siihen osoittaa rahaa. Meidän täytyisi nyt löytää hy-
vää tahtoa ja kaivaa se raha jostakin, jotta pystytään lakeja kiristämään.

17.21 Kalle Jokinen kok (vastauspuheenvuoro):  Arvoisa rouva puhemies! On erittäin
helppo yhtyä näihin aiempiin puheenvuoroihin, joissa tuotiin esille nämä lapsiin kohdistu-
vien seksuaalirikosten vanhenemisajat. Se tarkastelu on tärkeä asia, koska — niin kuin
täällä todettiin — nämä traumat monesti tulevat esille vasta vanhemmalla iällä, ja se patou-
tunut tuska ja vääryys, mikä on siellä ihmisen sisällä, tulee sitten voimakkaana esiin myö-
hemmin, ja sen takia olisi tärkeätä, että näitä vanhentumisaikoja tarkastellaan.

Kysyisin ministeriltä tässä yhteydessä: Tuossa aloitteessa viitataan siihen, että on monia
lapsiin kohdistuvia seksuaalirikoksia, joissa minimirangaistus on sakkoja, ja silloin tämä
aiempi hyvä lainsäädäntö siitä, että lasten parissa työskentelevien rikosrekisterit tarkiste-
taan, kun haetaan työhön tämmöisiin tehtäviin, vaatisi myös tarkistamista. Onko teillä tie-
toa siitä, miten hyvin on toiminut tämä lainkohta, että nämä rikosrekisteriotteet tarkiste-
taan, ja kuinka paljon sieltä on tullut esille niitä tapauksia, joihin on täytynyt puuttua?

Puhemies Maria Lohela: Vielä edustaja Hakkaraisen vastauspuheenvuoro, ja sitten mi-
nisterin vastausvuoro.

17.22 Teuvo Hakkarainen ps (vastauspuheenvuoro):  Arvoisa rouva puhemies! Minä
ajattelin tuosta edustaja Oinosen hyvästä esityksestä, että meillähän on semmoinen järjes-
telmä, että jos uusii, niin rattijuopumuksissa voi joutua menettämään tekovälineen valtiol-
le, taikka aserikoksissa ase lähtee valtiolle, taikka talousrikoksissa seuraamukset ovat aika
kovia, siellä omaisuutta lähtee. Miksi näitä, jotka tekevät tämmöisen rikoksen, ei voi niin
sanotusti kuohia? Sitä ei sen jälkeen varmasti uusi, ainakaan sitä rikosta.

17.23 Oikeus- ja työministeri Jari Lindström:  Arvoisa puhemies! Ensinnäkin tärkeä
aloite ja erittäin herkkä asia. Tässä kiinnitetään kyllä huomiota tosi tärkeään ja usein esiin
nousevaan kysymykseen silloin, kun lapsiin kohdistuu joitain seksuaalirikoksia. Nythän
hallitusohjelmassa kiinnitetään jo huomiota siihen, että rikoksista annettavat rangaistukset
ovat oikeudenmukaisessa suhteessa siihen teon moitittavuuteen. Ohjelman mukaan tätä ta-
soa tarkistetaan muun ohessa nimenomaan näitten rikosten kohdalla, ja siellä on menossa
tämä oikeustajuhanke, jossa tätä tietysti myös tutkitaan.

Muihin Pohjoismaihin verrattuna Suomelle on kuitenkin ominaista tämmöinen, että
meillä on aika vähäisiä vaihtoehtoja näistä seuraamuksista, ja se koskee esimerkiksi ehdot-
toman ja ehdollisen vankeuden yhdistelmää, joka puuttuu Suomen järjestelmästä koko-
naan. Tämän meidän hallituksen strategisen ohjelman mukaan tässä yhteydessä kannattaa
tarkastella myös ehdollisen vankeuden tehostamista ehdottomalla vankeudella, ja tämä
täytyy ilman muuta ottaa tarkasteluun.
6



Pöytäkirjan asiakohta PTK 51/2015 vp
Täällä tuli ihan konkreettisia kysymyksiä, ja ensimmäinen oli tämä edustaja Puumalan
ja edustaja Essayahin ja monen muun esiin nostama vanhenemissäännös. Minä muistan
hyvin, että olen itse allekirjoittanut tämän, ja se tarkoittaa sitä, että olen oikeasti sitä mieltä
ja vien kyllä nyt tätä asiaa — tämä oli varsin ponteva ja hyvä huomio — eteenpäin. (Mika
Niikko: Hienoa!) Katsotaan, mihin muiden hallituspuolueiden tuella tässä asiassa päästään
silloin, kun tätä asiaa nyt sitten ruvetaan viemään eteenpäin.

Edustaja Niikko kyseli kustannuksista: Sille vankivuodelle, jos se kokonaan vankilassa
vietetään, on laskettu hinnaksi noin 70 000 euroa. Tässä kohtaa, aina kun puntaroidaan näi-
tä kustannuksia ja sitten toisaalta sitä, että rikoksesta pitää saada rangaistus — ja varsinkin
tämmöisistä rikoksista — minun itseni on hyvin vaikea nähdä sitä minään taloudellisena
kysymyksenä.

Edustaja Jokinen kyseli näistä rikosrekisterimerkinnöistä: Sinnehän merkitään myös
4:ää kuukautta lyhyemmät vankeusrangaistukset ja sinne rekisteröidään pääsääntöisesti
vain vankeusrangaistukset sekä niiden sijasta tai ohessa tuomitut valvontarangaistus, yh-
dyskuntapalvelu ja sakko. Siihen rikosrekisteristä annettavaan otteeseen merkitään kuiten-
kin lasten kanssa työskentelevien ja lasten kanssa toimivien vapaaehtoisten rikostaustan
selvittämistä varten myös lapsipornografia- ja seksuaalirikoksesta tuomitut sakkorangais-
tukset, mikä on minun mielestäni äärimmäisen hyvä asia.

Loppujen lopuksi tässä vielä totean, että tähän asiaan palataan sen jälkeen, kun tämä kä-
sittely täällä eduskunnassa alkaa ja se on saatu maaliin. Toisaalta sitten tämä oikeustajusel-
vitys ja tämä huomio tästä rikosten vanhenemisesta — otan tämän ilman muuta tosissani.
Tässä yhteydessä, kun näitä asioita toivottavasti menee eteenpäin, tämä otetaan mukaan
kuvaan.

Pahoittelen, että joudun poistumaan, vaikka on todella tärkeä ja äärimmäisen mielen-
kiintoinen keskustelu.

Puhemies Maria Lohela: Puhujalistaan.

17.27 Kari Tolvanen kok: Arvoisa rouva puhemies! Otan todella ilolla lakivaliokuntaan
vastaan tämän kansalaisaloitteen ja uskoisin, että me siellä otamme sen käsittelyynkin.
Kun hallitusohjelmassa on näitä loistavia kirjauksia, joiden takana ministeri suoraselkäi-
sesti seisoo, niin mielelläni toivon, että voisimme käsitellä näiden esitysten kanssa tätä
asiaa, ja silloin tulisi käsiteltyä myös laajemmin tätä asiaa vaikuttavuusarvioiden ynnä
muiden kannalta. Asia varmaan etenee.

Tosiaan, tässä on kaksi osaa. Ensinnäkin tämä törkeä tekomuoto lapsen seksuaalisesta
hyväksikäytöstä — sen minimirangaistuksen korottaminen 2 vuoteen. Se on ihan perustel-
tua, koska sillä me ohjaamme tuomioistuinkäytäntöä. 10 vuotta on se rangaistusmaksimi,
ja meidän tehtävämme on täällä ohjata tuomiorangaistuskäytäntöä lainsäädännöllä, jos
olemme sitä mieltä, että tuomioistuimet eivät sovella lakia oikein. Meidän on turha puut-
tua yksittäistapauksiin, vaan katsotaan kokonaisuutta, ja täällä me saamme sen toimimaan.
Tämä minimihän, 2 vuotta, on muuten ihan sama kuin törkeässä raiskauksessa, joka löytyy
tuosta samasta rikoslain 20 luvusta. Että on perusteltua, kun tämäkin tekomuoto on aivan
sama.

Jotkut tässä ovat esittäneet väitteitä, joita minä en allekirjoita, että tämä johtaisi niin pal-
jon ehdottomien vankeusrangaistusten lisääntymiseen. No, minun mielestäni joutaa joh-
taakin, mutta kyllähän se tilanne on se, että rikoslain 20 luvussa mutta myös rikoslain 6 lu-
7



Pöytäkirjan asiakohta PTK 51/2015 vp
vussa yleisissä opeissa on tämmöisiä säännöksiä, että jos nyt esimerkiksi sattuu niin, että
sekä uhri että tekijä ovat alaikäisiä ja he ovat vaikka yhdynnässä, niin tämä ei kuitenkaan
aiheuta sitä, että aina määrätään ehdotonta vankeusrangaistusta. Näitä lieventämisperustei-
ta on olemassa, niin että on turha tässä koettaa vesittää tätä asiaa näillä seikoilla.

No, sitten tässä on tämä toinen osa: seksuaalipalvelujen ostaminen ynnä muut tämmöi-
set niin sanotut sakkorikokset, joiden minimirangaistusta esitetään nostettavaksi 4 kuukau-
teen vankeutta. Tässä perustellaan sitä, että nämä sakot eivät näy rikosrekisteriotteessa.
No, näinhän se tietysti on pääsääntöisesti, mutta silloin jos tilataan rikosrekisteriote sitä
varten, että selvitetään, voiko henkilö työskennellä lasten kanssa, niin se sakkorangaistus
jo näkyy rikosrekisteriotteessa. Rikosrekisterilain 6 §:ssä muistaakseni on tämä näin, ja
tämä muutos tehtiin viime hallituskaudella. Elikkä sen takia tämä muutos on turha, muuten
toki kannatan minimirangaistuksen nostamista.

Ihan loppuun näistä kustannuksista. Raha ei voi olla ratkaiseva asia. Vuositasolla tästä
törkeästä tekomuodosta on tuomittu noin sata ihmistä ja rangaistuksista noin 40—50 pro-
senttia — eli noin puolet, voi sanoa karkeasti — on tuomittu ehdollisina. No, jos leikitään
ajatuksella, että nämä olisivat ehdottomia, niin meillä olisi ehkä 50 vankia vuodessa enem-
män. Ei ole kovin iso kustannuskysymys. Ja mikä ennen kaikkea hyvää: nämä vangit ehti-
sivät käydä Riihimäen vankilassa olevan Stop-ohjelman, eli se on seksuaalirikollisten hoi-
to-ohjelma, jonka perusteella osa näistä vangeista on pystynyt muuttamaan käyttäytymis-
tään. Eli nämä hyödyt olisivat paljon suuremmat kuin nämä kustannukset.

Kannatan lämpimästi tätä.

17.30 Rami Lehto ps: Arvoisa rouva puhemies! Tämä kansalaisaloite on hyvä esimerkki
siitä, miten kansalaisten oikeustaju on ristiriidassa annettujen rangaistuksien kanssa. Kan-
salaisten mielestä lapsiin kohdistuneista seksuaalirikoksista annetaan aivan liian matalia
tuomioita. Uhrit ovat puolustuskyvyttömiä lapsia tai nuoria, jotka tarvitsevat meidän ai-
kuisten erityistä suojelua. Tämä on otettava päätöksenteossa sekä lakien säätämisessä pa-
remmin huomioon. Pelkkä sakkorangaistus, samoin kuin ehdollinen rangaistus, on aivan
liian lievä teon vakavuuteen nähden lapsiin kohdistuneissa seksuaalirikoksissa. Sanotaan,
että tilaisuus tekee varkaan, ja siksi onkin tärkeää, että minimoidaan mahdollisuus julmaan
rikokseen rangaistuksia koventamalla. Lainsäätäjien on aina oltava heikomman puolella.
Uhrin kannalta on tärkeää, että rikoksesta seuraa kunnon rangaistus.

Lastensuojelun Keskusliiton tekemän selvityksen mukaan epäilyjen määrä alaikäisten
seksuaalisissa hyväksikäytöissä on nelinkertaistunut 15 vuodessa. Hyväksikäyttömahdol-
lisuudet ovat lisääntyneet internetin käytön laajetessa. Seksuaaliseen hyväksikäyttöön täh-
tääviä kontakteja potentiaalisiin uhreihin voidaan tehdä netin keskustelupalstoilla ja muil-
la sellaisilla sivustoilla, jolloin tekijöiden on mahdollista löytää itselleen helpoimmat uh-
rit. Tässä myös me vanhemmat olemme avainasemassa. Meidän vanhempien tulee olla
kiinnostuneita siitä, mitä lapsemme tai nuoremme netissä tekevät, ja sopia netin käytölle
pelisäännöt ja varoittaa siellä piilevistä vaaroista. Rangaistuksien pitää toimia uhkana ja
pelotteena jo rikosta suunnittelevalle. Pidemmät rangaistukset myös ehkäisevät rikoksien
uusimista. Lapsiin kohdistuvien seksuaalirikosten rangaistusasteikon koventaminen on
toivottava ja toivottu keino ehkäistä lapsiin ja nuoriin kohdistuvia seksuaalirikoksia.

17.32 Leena Meri ps: Arvoisa rouva puhemies! Tässä on pidetty erittäin hyviä puheen-
vuoroja ja on ollut erittäin hyviä huomioita. Tuosta rikoksen vanhentumisesta olen täysin
8



Pöytäkirjan asiakohta PTK 51/2015 vp
samaa mieltä, että murhakaan ei vanhene koskaan, ja jos ajatellaan, että joku sekaantuu hy-
vin pieneen lapseen ja harrastaa hänen kanssaan sukupuoliyhteyttä, niin kyllä se on tälle
niin kuin henkinen murha. On helppo yhtyä tähän. Ministeri Lindström lähti, mutta aina-
kin ymmärsin hänen puheestaan, että hän on samaa mieltä.

Tosiaan, mitä tulee tähän kansalaisaloitteeseen, niin hallitushan selvittää tällä hetkellä
kansan oikeustajua, ja olen itsekin monta kertaa puhunut siitä, niin kuin moni täällä salis-
sa, että kansan oikeustaju ei erityisesti näissä lapsiin kohdistuvissa seksuaalirikoksissa
kohtaa. Olisin kysynyt ministeriltä — nyt hän ei ole enää täällä — että kuinka kauan tämä
selvitys kestää, koska tämä 58 000 ilmoitusta kyllä minusta on jo aika paljon, että mieles-
täni tämän kohdalla ei varmaan tarvitse enää mitata sitä, onko kansan oikeustaju ristiriidas-
sa rangaistusten kanssa. Ja tosiaan tämä 2 vuoden nostaminen näissä rangaistusasteikoissa
on erittäin toivottavaa. Jos minä mietin oman työni kannalta tuomioistuimessa ja holhous-
toimien edunvalvonnassa, niin en minä oikeastaan inhottavampia papereita ole lukenut
kuin lapsen seksuaaliseen hyväksikäyttöön liittyvät asiakirjat. Sitä tuskaa ja niitä tapahtu-
mia on ammattilaisenkin vaikea käsitellä, ja ne tulevat yöuniin, ja jos ne tulevat asian kä-
sittelijöillekin ahdistaviksi välillä, niin voi vain kuvitella, mitä maanpäällistä, suoraan sa-
noen, helvettiä nämä ihmiset ovat joutuneet kestämään.

Sitten täällä kansalaisaloitteen perusteluissa todetaan siitä, että näitä tuomitaan ehdolli-
sena, ja tuossa edustaja Tolvanen ottikin esille juuri näitä määriä, kuinka paljon näitä eh-
dollisena tuomitaan. Törkeä lapsen seksuaalinen hyväksikäyttö: Katsoin kohtaa 1, että ol-
laan alaikäisen kanssa, 16 vuotta nuoremman kanssa sukupuoliyhteydessä, ja vuonna 14 on
ollut yhteensä 116 tapausta, joista 43 on tuomittu ehdollisena. Minusta se on aika paljon,
on kuitenkin sukupuoliyhteydestä kysymys. Tämä on Tilastokeskuksen tilastoja vuosilta
2009—2014. Vuonna 2013 oli sitten 86 kappaletta ja niistä oli 37 ehdollisena. Minun on
hyvin vaikea nähdä, miksi ne ovat olleet ehdollisia, kun täällä on kuitenkin erikseen sitten
rikoslain 20 luvun 6 §, joka on tarkoitettu näille lievemmille tekomuodoille. Siellä on myös
lievennys, 7 a §:ssä, sitten näille, jos on joku 18 vuotta täyttänyt, vaikka mies, ja sitten on
15-vuotias tyttö ja heillä on seurustelusuhde, eli siellä on sitten rajoitussäännös siitä, että
tämä ei koske näitä asioita. Kyllä tämä todella on paikallaan.

Lisäisin tuohon vielä sen, mikä koskee näitä muita rikoksia, joissa on sukupuolisiveel-
lisyyttä loukkaavat kuvat ja näiden esittäminen: Kun siellä on tämä sakkorangaistus, niin
on se aika lievä. Jos olet tämmöisissä Facebook-ryhmissä ja muutenkin käsittelet niitä ku-
via, niin kun rangaistuksen pitää aina nousta teon moitittavuuden mukaan, niin kyllä mi-
nun mielestäni sakko on aika lievä rangaistus siitä, koska sillä sinä myös edesautat lapsi-
pornoa.

Tämä on erittäin kannatettava ehdotus, ja meillä on tämä lakiehdotus myös tästä vireillä.
Toivottavasti saadaan tämä pikaisesti voimaan.

17.36 Ville Tavio ps:  Arvoisa rouva puhemies! Vallan kolmijako-oppi edellyttää, että
eduskunta ei puutu riippumattomien tuomio-istuinten toimintaan. Lainsäätäjän tulee silti
määritellä se vähimmäisrangaistustaso, jota valtakunnassa sitten noudatetaan.

Tässä on käsillä hyvä kansalaisaloite. Perussuomalaiset ovat myös samantapaisen laki-
aloitteen tehneetkin. Ehdollinen vankeusrangaistus näistä törkeistä lapsiin kohdistuvista ri-
koksista on yksinkertaisesti riittämätön. Ehdollinen vankeusrangaistus ei aina tunnu ran-
gaistukselta lainkaan. Tarvitaan kovempi rangaistuksen pelotevaikute mutta myös oikeu-
denmukainen rangaistus törkeimpiin rikoksiin syyllistyneille. Yhteiskuntana meidän on
9



Pöytäkirjan asiakohta PTK 51/2015 vp
otettava ehdoton linja. Emme voi hyväksyä lapsiin kohdistuvia rikoksia. Emme voi hyväk-
syä, että pedofiileja työskentelee lasten parissa, emmekä voi hyväksyä, että seksuaalirikos-
ten tuomiot ovat liian lieviä.

17.37 Johanna Ojala-Niemelä sd:  Arvoisa rouva puhemies! Kiitos aloitteen tekijöille
tästä hyvästä aloitteesta. Tässähän esitetään, että lapsen törkeän seksuaalisen hyväksikäy-
tön minimirangaistus nostettaisiin 2 vuoteen vankeutta, ja käytännössä tämä tarkoittaisi si-
tä, että ehdolliset tuomiot kyseisistä rikoksista jäävät pois ja vankeus on aina ehdoton. Li-
säksi tässä muutettaisiin seksuaalipalvelujen ostamista nuorelta siten, että rikosten minimi-
rangaistusta nostetaan 4 kuukauteen vankeutta, jotta jokaisesta lapseen kohdistuneesta sek-
suaalirikoksesta jää vähintään merkintä tekijän rikosrekisteriin.

Oikeuspoliittinen tutkimuslaitos julkaisi laajan tutkimuksen lapsiin kohdistuvan sek-
suaalisen hyväksikäytön rangaistuksista vuonna 2008. Tulosten mukaan lapsen seksuaali-
sesta hyväksikäytöstä tuomittujen rangaistusten lukumäärä on viisinkertaistunut tutkimus-
ta edeltäneiden 15 vuoden aikana. Ihmiset ovat nykyisin valveutuneempia, ja myös polii-
sin tietoon tulee vuosittain yhä enemmän hyväksikäyttörikoksia, mikä on hyvä asia. Ta-
pausmäärien muutoksen taustalla on viranomaiskontrollin tehostuminen ja kiinnijäämis-
riskin kasvu. Hyväksikäytön tunnistamiseen on erityisesti 2000-luvulla kiinnitetty aikai-
sempaa enemmän huomiota, ja rikosten kokonaiskontrolli on täten ankaroitunut. Sakko-
rangaistuksen osuus on laskenut, ja tuomittujen vankeusvuosien määrä on seitsenkertais-
tunut. Kaikista lapsiin kohdistuneista seksuaalisista hyväksikäytöistä tuomitut ehdottomat
vankeusrangaistukset ovat pidentyneet vuoden 99 lainuudistuksen jälkeen noin seitsemän
kuukautta.

Tutkimustulokset viittaavat siihen, että yhteiskunnan suhtautuminen lasten suojeluun
seksuaaliselta hyväksikäytöltä ja sen kaltaisten rikosten paheksuttavuus ovat kumpikin an-
karoituneet viimeisten vuosikymmenten aikana. Silti jokainen tapaus on liikaa. Sen vuoksi
pidän hyvänä sitä, että tämä — olen myös itse lakivaliokunnan jäsen — saa asianmukaisen
käsittelyn valiokunnan kokouksissa.

Haluan myös nostaa kaksi muuta asiaa esille. Myös edustaja Tolvanen nosti nämä Stop-
ohjelmat. Rangaistusten ohella tehokasta uusintarikollisuuden ehkäisyä on erilaisten hoito-
ohjelmien läpikäynti vankila-aikana, ja näihin tulee kiinnittää jatkossakin huomiota. Toi-
nen on rikoksen uhrien tukeminen. Ministeri Huovinen sai eduskunnassa läpi viime vuon-
na uuden sosiaalihuoltolain, joka velvoittaa kunnat tarjoamaan rikosten uhreille tarvittavat
sosiaalipalvelut myös lähisuhde- ja perheväkivallasta sekä muusta väkivallasta ja kaltoin-
kohtelusta aiheutuvaan tuen tarpeeseen. Lisäksi lapsiin kohdistuvien rikosten ennaltaeh-
käisemiseksi muutettiin tällä kaudella yhteensä 14:ää lakia viranomaisten tiedonsaannin
helpottamiseksi tilanteessa, jossa esimerkiksi koulun tai päiväkodin henkilökunnalla on
syytä epäillä lapseen kohdistunutta rikosta. Vieläkin enemmän tarvitaan kuitenkin viran-
omaisten tietojenvaihtoa ja yhteistyötä; näitä on syytä lisätä.

17.41 Kalle Jokinen kok:  Arvoisa rouva puhemies! Käsittelemme lapsiin kohdistuvien
seksuaalirikosten rangaistusasteikon koventamista ja kansalaisaloitetta siihen liittyen. Lä-
hes 25 vuotta poliisityössä työskennelleenä ja kaikenlaisia rikoksia kohdanneena voin sa-
noa kyllä sen, että lapsiin kohdistuvat seksuaalirikokset ovat mitä törkeimpiä ja niitä vaka-
vimpia rikoksia, joita ihminen voi uhrina kohdata. Sen takia on erittäin tärkeää, että tämä
asia on nyt täällä käsittelyssä.
10



Pöytäkirjan asiakohta PTK 51/2015 vp
Tämä kansalaisaloite esittää, että törkeän seksuaalisen hyväksikäytön rangaistuksen mi-
nimi nostettaisiin 2 vuoteen, ja silloin se tarkoittaisi sitä, että rangaistusta ei voitaisi enää
sitten määrätä ehdollisena ja se johtaisi tuohon ehdottomaan vankeusrangaistukseen, ja se
on mielestäni hyvä. Se heijastelee sitä yleistä moraalia ja oikeudentuntoa, joka kansalla on,
ja jo viime vaalikaudella tämmöiseen vasemmistoliberaaliin kriminaalipolitiikkaan, joka
on meillä ollut vallalla liian pitkään, saatiin aikaan käänne ja jo viime vaalikaudella seksu-
aalirikoksiin ja myös muihin rikoksiin tehtiin muutoksia. Tämä on nyt hyvä, että tämä asia
jatkuu ja tavallaan lainsäätäjän pitää tunnustella sitä kansan yleistä oikeustajua ja moraalia
ja sitä käsitystä, joka siellä on.

Haluan kiittää näitä lahtelaisia naisia Pia Katajalaa, Susanna Norjaa ja Marika Sipilää
siitä, että he ovat laittaneet vireille tämän kansalaisaloitteen ja keränneet siihen ne 58 000
nimeä ja tämän aloitteen myötä antavat nyt eduskunnalle erittäin vahvan viestin siitä, mi-
hin suuntaan lapsiin kohdistuvien seksuaalirikosten rangaistuksia tulisi viedä. Niin kuin
täällä lakivaliokunnan puheenjohtaja edustaja Tolvanen sanoi, uskon ja luotan, että tämä
kansalaisaloite käsitellään lakivaliokunnassa ja eduskunnassa kyllä todella huolella ja va-
kavasti.

17.43 Kari Kulmala ps:  Arvoisa rouva puhemies! Kansalaisaloite on erittäin hyvä, ja
kannatan sitä täysin. Olen poliisina joutunut näkemään paljon sellaista pahaa, mitä kenen-
kään ei pitäisi nähdä, kuten nämä virkaveljeni tässä salissa.

Nykyinen hallitusohjelma tiukentaa seksuaalirikosten rangaistuksia, mutta ennalta estä-
vää toimintaa ei saa unohtaa. Vähemmälle huomiolle jää usein, mitä tapahtuu silloin, kun
tuomio on suoritettu ja pedofiili vapautuu täysin palvelleena. Varsin monella seksuaaliri-
kokset jatkuvat, koska vankilassaoloaika voi jopa lisätä seksuaalirikosten uusimisriskiä.
Pedofiilien rangaistuksia pidennetään koko ajan — näin pitää ollakin — mutta pelkkä ri-
koksentekijän sulkeminen vankilaan ei riitä. On uskallettava tehdä päätöksiä pedofilian vä-
hentämiseksi ja lasten suojelemiseksi. Pedofiili ei, esimerkiksi väkivalta- ja huumerikolli-
seen verrattuna, ymmärrä tekevänsä mitään väärää. Hän on lapselle hyväntekijä. Hänellä ei
ole ymmärrystä tekojensa seuraamuksista eikä pienen pojan tai tytön kärsimyksistä. Pedo-
fiili satuttaa lasta pahimmalla mahdollisella tavalla. Miksi sallimme tämän edelleen vuo-
desta toiseen? Olisi vakavasti mietittävä, kenen ihmisoikeuksia ja -arvoa haluamme puo-
lustaa.

Mielestäni lääkityksellä toteutettavan kemiallisen kastraation tulisi olla pakollinen pe-
dofiileille. Kastraation pakollisuus vähentäisi pienten tyttöjen ja poikien joutumista seksu-
aalirikosten uhreiksi. Niissä maissa, missä kastraatiota käytetään, kokemukset ovat olleet
hyviä. Meidän aikuisten tehtävä on suojella lapsia. Sitä vaatii myös YK:n yleissopimus las-
ten oikeuksista ja sen 34 artikla. Pedofiilin satuttama pieni lapsi on kuin vaurioitunut puun-
taimi. Se jää eloon mutta vaurioituu eliniäksi. On hyvin perusteltua kysyä, onko tällaista in-
himillistä kärsimystä aiheuttavia pedofiileja yliymmärrettävä vai onko pakkohoito eli ke-
mialliseen kastraatioon velvoittaminen heidän kohdallaan oikea ratkaisu. Monelle tarvi-
taan toki kastraation lisäksi myös muita toimenpiteitä.

On selvää, että mikäli pedofiileille olisi jossain oma hoitoyksikkö, sairaudesta puhumi-
nen olisi heille helpompaa ja rikoksia sekä uhreja olisi vähemmän. Todennäköistä on kui-
tenkin, että pedofiili ei hakeudu vapaaehtoisesti hoitoon, koska hän ei tunne olevansa sai-
ras. Rikoksen uhrille tekijän kastraatiolla on vain vähän merkitystä. Rangaistuksen oikeu-
denmukaisuudella tekoon nähden sitä vastoin on suuri merkitys. Uhrin tulee saada oikeu-
11



Pöytäkirjan asiakohta PTK 51/2015 vp
dessa oikeutta. Rikoksista annettavien rangaistusten tulee olla oikeudenmukaisessa suh-
teessa teon moitittavuuteen. Uhreille tulee myös taata katkeamaton hoitoketju. Jokaisessa
kunnassa tulee olla valmius tukea uhria riippumatta siitä, millainen seksuaalirikos on ollut.

17.47 Teuvo Hakkarainen ps: Arvoisa rouva puhemies! Tämä kansalaisaloite on todella
hyvä ja kannatettava. Vuonna 2011 näitä rangaistuksia kovennettiin, ja sen seurauksista
annan esimerkin. 2012 kaksi somalimiestä raiskasi 15-vuotiaan tytön, joka tuli konfirmaa-
tiotilaisuudesta. Tuomio: ehdollinen rangaistus. Toin sen julkisuuteen — meinasin saada
tuomion itse. Siis vaikka kovennettiin rangaistuksia, niin käytäntö oli se, että rikollisia alet-
tiin suojelemaan sen seurauksena.

Nyt kun on tilanne, että maahanmuutto lisääntyy, nyt on tullut oikea vyöry, ja on tutkit-
tu, että muun muassa somaleissa 17-kertainen on se määrä raiskauksissa kantasuomalai-
siin nähden, niin ottaisin tämän nimenomaan varoituksena näille nuorille, että nyt on vaa-
rallista liikkua tuolla. Siis kansalaiskasvatusta. Nimittäin jos 17-kertainen tämä määrä on
kantasuomalaisiin verrattuna, niin se on järkyttävä luku. Joka päivä me saamme lukea leh-
distä joukkoraiskauksista ja niin edelleen. Ei niitä ennen ollut. Ehdottaisinkin, niin kuin
edellinen puhuja sanoi tuossa, kastraatiota. Se ei ole kallis, ei maksa 70 000:ta euroa vuo-
dessa. Jos annetaan vaikka viisi vuotta tuomiota, se on aika kallis lasku yhteiskunnalle.
Kastraation seurauksena ei tule uusimisia. Se varmasti päättyy siihen. Ja vielä, jos otetaan
sillä tavalla, että tämä on kuitenkin aika häpeällinen homma: kuva lehteen, se on hyvä
kans.

17.50 Reijo Hongisto ps:  Arvoisa rouva puhemies! Lähetekeskustelussa on erittäin tär-
keä ja kannatettava kansalaisaloite. Olemme puolustamassa lapsia ja nuoria, heitä, jotka ei-
vät välttämättä vielä itse kykene oikeuksiaan ajamaan eivätkä voi puolustautua vanhem-
man ja vahvemman uhkaa vastaan. Olen saanut kymmeniä soittoja ja sähköpostiviestejä,
joissa on vaadittu eduskuntaa koventamaan nuoriin kohdistuneisiin seksuaalirikoksiin ja
ylipäätään seksuaalirikoksiin syyllistyneiden tuomioita. Viestin tuojat eivät ole välttämät-
tä ymmärtäneet, että tuomioita ei jaella eduskunnassa vaan tuomioistuimissa. Eduskunta
antaa tuomioistuimelle ainoastaan työvälineet ja rangaistusasteikon rangaistuksen mittaa-
mista varten. Kansalaismielipide, se paljon parjattu yleinen oikeustaju, on siis selkeästi
rangaistusten koventamisen kannalla. Joku professori voi kirjoituspöytänsä takana pohtia
yleisen oikeustajun määritelmää ja sitä, kuinka se ylipäätään määritellään. Minun mieles-
täni ja minun oikeustajuni mukaan yleinen oikeustaju on sitä, että kansalaiset sankoin jou-
koin esittävät mielipiteensä jostain asiasta. Jos lakialoitteen allekirjoittaa lähes 60 000 kan-
salaista, niin kumman mielipiteellä on enemmän painoarvoa, näiden allekirjoittajien vai
jonkun yksittäisen henkilön, joka toteaa, että hänen mielestään yleistä oikeustajua ei voi oi-
kein määritellä?

Vallan kolmijako-opin mukaan lakeja laativan kansanedustajan ei ole soveliasta ottaa
kantaa jonkun yksittäisen teon rangaistukseen. Eduskunta laatii lait, ja oikeuslaitos sovel-
taa niitä lakeja. Tämä linja on pidettävä myös tulevaisuudessa kristallinkirkkaana. Jättä-
käämme siis rangaistusten mittaaminen tuomioistuimille. Kun kansalaisten mielipide on
rangaistusten koventamisen kannalla, on eduskunnalla mahdollisuus muuttaa lakia ja nos-
taa rangaistusmaksimia niin, että teosta ei enää voida tuomita ehdollista vankeusrangais-
tusta. Tällä tavalla toteutuu se yleisen oikeustajun vaatimus.
12



Pöytäkirjan asiakohta PTK 51/2015 vp
Arvoisa rouva puhemies! Ketään ei saa pahoinpidellä fyysisesti eikä psyykkisesti. Sek-
suaalinen väkivalta on julmaa, koska se loukkaa uhria molemmilla tavoilla. Erityisen jul-
maa se on, kun väkivalta kohdistetaan avuttomaan lapseen. Tällaisesta teosta on langetet-
tava sellainen rangaistus, jolla on yleisestävyyden lisäksi myös erityisestävyyttä. Tämän
takia ehdollinen rangaistus ei enää näistä teoista riitä.

Arvoisa rouva puhemies! Suhtaudun myös muihin kansalaisaloitteessa mainittuihin la-
kimuutoksiin myönteisesti.

17.53 Laura Huhtasaari ps: Arvoisa puhemies! On vaikea keksiä vastenmielisempää ri-
kosta kuin lasta kohtaan tehty seksuaalinen väkivalta. Miten on mahdollista, että edelliset
hallitukset eivät ole kyenneet nostamaan näitä tuomioita edes kohtuulliselle tasolle? Jos
lapsen raiskaaja saa ehdollisen tai lyhyen ehdottoman tuomion, se on selvä viesti uhrille ja
hänen omaisilleen, että ei tämä rikos nyt niin vakava ollut. Ei myöskään ole oikein, että en-
sikertalainen voi olla aina kolmen vuoden välein. Onneksi meillä on nyt sellainen hallitus,
joka aikoo tarttua tähän räikeään ja häpeälliseen epäkohtaan. Oikeusvaltiossa uhrin ja uh-
rin omaisten kuuluu saada oikeutta.

Tämä Yhdysvalloissa käytössä oleva pedofiilien nettirekisteri on myös semmoinen asia,
mikä minun mielestäni tulisi ottaa täällä Suomessa käyttöön.

17.54 Harry Wallin sd:  Arvoisa rouva puhemies! Tämä erinomainen kansalaisaloite
osoittaa sen, että kansalaisaloitteita tarvitaan ja traditio on hyvä, sillä on paikkansa yhteis-
kunnassa. On ollut myöskin hienoa kuulla nämä keskustelut ja puheet täällä, kuinka yksi-
tuumaisesti eduskunta on tämän kansalaisaloitteen takana. Ja kun vielä lehdistön kautta on
voinut lukea sen, että myöskin eduskuntaryhmien puheenjohtajat suhtautuvat tähän posi-
tiivisesti, niin silloin tällä on hyvät mahdollisuudet mennä läpi. On hienoa, että täällä laki-
valiokunnan puheenjohtaja, edustaja Tolvanen on vielä paikalla ja vie tämän viestin sinne
lakivaliokuntaan.

On selvää, että tarvitaan rangaistusten koventamista seksuaalirikoksissa, ja oli hienoa,
että täällä oli ministeri Lindström paikalla. Hänen puheitaan kun kuunteli, niin tuli levolli-
seksi, että kyllä tämä asia viedään eteenpäin ja rangaistuksia tullaan koventamaan.

Olen myöskin edustaja Tolvasen kanssa siitä samaa mieltä, että raha ei voi tässä ratkais-
ta vaan kyllä sen rikollisen, joka tarvitsee tuomion, pitää sitten saada se tuomio eikä sitä voi
millään budjettitasapainottamisella estää.

Tämä Kulmalan esille tuoma kemiallinen kastraatio: Minä kävin kysymässä lakivalio-
kunnan puheenjohtaja Tolvaselta, onko tällainen käytössä, ja hän totesi, että ilmeisesti jos-
sakin on. Tämä minun mielestäni kanssa pitäisi tutkia, koska kuitenkin näillä rikollisilla on
taipumus uusia rikoksensa.

17.56 Katja Hänninen vas: Arvoisa rouva puhemies! Olemme käsittelemässä äärimmäi-
sen tärkeää kansalaisaloitetta, ja tosiaan lapsen seksuaalinen hyväksikäyttö — törkeä tai
lievä sellainen, oli mikä oli — on aina tuomittavaa. Tässä kansalaisaloitteen perusteluissa,
voin tästä lainata, sanotaan: "Lapsiin kohdistuvissa seksuaalirikoksissa on kysymys vaka-
vista lapsen perus- ja ihmisoikeuksien loukkauksista. Suomessa on jo pitkään sitouduttu
tietynlaiseen lievään kriminaalipolitiikkaan, jonka vuoksi useat rangaistukset ovat riittä-
mättömiä eivätkä vastaa tavallisen kansalaisen oikeustajua."
13



Pöytäkirjan asiakohta PTK 51/2015 vp
Olemme tänään tässä salissa kuulleet edustajien esille tuomia tuomioita, jotka ovat kyllä
todella kyseenalaisia, ja ihmettelen niiden rangaistusten lyhyitä pituuksia ja tosiaan näitä
ehdonalaisia tuomioita, koska jos törkeä rikosmerkistö toteutuu, niin eikö siitä pitäisi seu-
rata vankeusrangaistus, ehdoton sellainen? Jotenkin tuntuu käsittämättömältä, että kun
meillä rangaistusasteikossa kuitenkin on mahdollisuus tuomita esimerkiksi 10 vuoden van-
keusrangaistukseen, ehdottomaan sellaiseen, niin miksei sitä tuomioissa sitten käytetä,
vaikka täällä on todella tuotu esille, että nämä kaikista julmimmatkin tekotavat toteutuvat.

Olen todella huolissani siitä, miten me yhteiskunnassamme pystymme takaamaan uhrin
aseman, tulevaisuuden, elämän, elämän jatkuvuuden, terveyden. Kunnat voivat pahoin,
meillä on sosiaali- ja terveyspuolella resurssipula. Miten me vastaamme näiden ihmisten,
näiden pienten lasten, tarpeeseen, että heidät saadaan pelastettua elämään? Niin kuin täällä
on todettu, tämä on murha, jossa jää henkiin, mutta millä tavalla jää henkiin, se on se toi-
nen kysymys, johon meidän pitää päättäjinä ja lainsäätäjinä myös vastata.

Edustajat Niikko, Elo, Meri ja moni muu täällä ottivat todella tärkeitä pointteja esille, ja
niihin on helppo yhtyä. Toivon, että tämä viesti välittyy täältä salista myös tuomioistuimil-
le, vaikka nyt tuomioistuimet ovatkin riippumattomat emmekä me ehkä saa täältä mitään
heille sanella, minkälaisia tuomioita heidän tulisi langettaa. Mutta varmasti se viesti on
täältä meiltä lähtenyt, yhteinen sellainen, että tuomiot ovat liian lieviä siihen nähden, min-
kälaisiin törkeisiin rikoksiin henkilöt ovat syyllistyneet.

Liian usein uhri joutuu läheisen ihmisen pettämäksi, hyväksikäytettäväksi. Se on äärim-
mäisen raskas taakka kantaa läpi elämän, jos oma isä, veli, sukulainen on ollut se, joka on
sen teon tehnyt, ja tämä vielä lisää sitä teon tuomittavuutta minun mielestäni.

17.59 Kari Tolvanen kok:  Arvoisa rouva puhemies! Haluan kiittää edustajakollegoita
näistä hyvistä evästyksistä. Niissä lähdettiin aivan siitä ennaltaehkäisystä sinne tuomitse-
mispuolelle, ja täytyy sanoa, että lähes kaikki näistä ovat varmaan ihan toteuttamiskelpoi-
sia. Jotkut olivat aika reippaita esityksiä, niin että ne täytynee ehkä jättää pois. Mutta on
hyvä kuulla näitä.

Tässähän nyt jo viime kaudella tapahtui semmoinen muutos, että kun aikaisemmin on ri-
koksen tekijä ollut rikoksen keskiössä, niin viime kaudella tapahtui se, että hallitusohjel-
massa nostettiin rikoksen uhri rikoksen keskiöön. Hänen oikeuksiaan parannettiin viime
kaudella monin eri tavoin. Nyt tämä linja jatkuu, ja myös uhrin oikeuksiin on tulossa esi-
merkiksi Rikosuhripäivystyksen rahoituksen kautta tämmöisiä pehmeitä keinoja lisää.

Mutta hallitusohjelmassa on monia hyviä keinoja, millä pystytään myös ehkäisemään ri-
koksia. Niin kuin tässä kansalaisaloitteessa, myös hallitusohjelmassa on eräs rangaistusten
tason nostaminen, nimenomaan minimirangaistusten, jolloin se vaikuttaa rangaistustasoon
kauttaaltaan.

Itse edellisessä työssäni poliisina olin johtajana yksikössä, jolla oli vuositasolla noin 150
seksuaalirikosta. Aika iso osa uhreista oli lapsia, niin että olen nähnyt tämän elinkautisen,
mikä näille uhreille tulee. Tätä taustaa vasten huomasin myös, kuten myös ihan tutkimus-
ten mukaan, että tämmöisen seksuaalirikollisen teon uusimisriski on todella, todella suuri,
paljon suurempi kuin monen muun. Ja sanotaan nyt mitä tahansa, niin sen ajan, kun hän on
vankilassa, jos hän nyt sitten onkin vähän pidempään vankilassa, uhrit ovat turvassa, koska
poliisissa meillä oli useita tapauksia, joissa, kun henkilö vapautui, hän jatkoi heti tätä rikol-
lista toimintaansa eli käytti joko poikia tai tyttöjä seksuaalisesti hyväkseen.
14



Pöytäkirjan asiakohta PTK 51/2015 vp
Eihän yhteiskunta saa olla näin hampaaton, ettei se tämmöistä estäisi — etenkin kun ny-
kyisin monesti nämä seksuaalirikosrangaistukset ovat niin lyhyitä, tosiasiallisesti niin ly-
hyitä, kun otetaan niihin vielä täysin järjettömät ensikertalaissäännökset mukaan, että tätä
vuoden Stop-ohjelmaa, vuoden kestävää ohjelmaa, Riihimäen vankilassa ei ehdi suorittaa,
koska rangaistus on niin lyhyt. On todettu, että Stop-ohjelmalla pystytään muuttamaan mo-
nien rikollisten käyttäytymistä.

Kuten olen moneen kertaan sanonut, otan ilolla tämän kansalaisaloitteen vastaan. Tässä
on joitain lakivaliokunnan jäseniä paikalla, ja kaikkien suusta olen kuullut lupauksen, että
tämä saa hyvän ja laajan ja asiallisen käsittelyn. Ihan vilpittömästi toivon, että kun meillä
on hallituksen esitys kuitenkin tulossa samankaltaisesta asiasta, se tulisi nopeasti, jolloin
voisimme tehdä laaja-alaiset vaikuttavuusarviot, kuten hyvään lainsäädäntöön aina kuu-
luu. Olen tästä kyllä jatkossa yhteydessä oikeusministeri Lindströmiin, että saamme vauh-
tia tähän asiaan. — Kiitos kaikille.

18.02 Kalle Jokinen kok:  Arvoisa rouva puhemies! Meidän on tosiaan syytä muistaa
tämä vallan kolmijako-oppi, johon täällä viitattiin, eli eduskunta säätää lakeja ja tuomiois-
tuimet sitten määräävät niitä rangaistuksia sen asteikon mukaan, joka täältä on annettu ja
arvioitu kuhunkin rikokseen sopivaksi. Nyt tämä kansalaisaloite esittää, että lapseen koh-
distuvan törkeän seksuaalirikoksen minimirangaistusta nostettaisiin, ja silloin samalla
myös tietysti vaikutetaan siihen, minkä mittaisia rangaistuksia näistä rikoksista tuomitaan.
Siinä on nyt tarvetta tarkkaan pohtia tämä aloite.

Yhteiskunnan tehtävä on suojella jäseniään rikoksilta ja rikollisilta — ja vielä tärkein
tehtävä suojella niitä haavoittuvimpia, lapsia, heikompia, jotka eivät kykene itse suojele-
maan itseään. Sen takia tämä asia on vielä erityisen tärkeä.

Nyt kun lakivaliokunta saa tämän aloitteen käsiteltäväkseen ja tässä puhuttiin laajem-
minkin lapsiin kohdistuvista seksuaalirikoksista ja siitä, mitä muuta olisi tehtävissä kuin
esimerkiksi tämä kansalaisaloitteen minimirangaistuksen nosto, onko joitain muita toi-
menpiteitä, joita voisimme tässä yhteydessä vielä tehdä, niin haluan nostaa tässä vielä har-
kintaan ja mietintään tuon Yhdysvalloissa aikoinaan otetun, Lex Meganiksi nimetyn lain,
jossa määrätään, että seksuaalirikoksen uhrin tulee saada tietoonsa se hetki, kun rikoksesta
tuomittu vapautuu sitten sieltä vankilasta. Ehkä erityisesti näissä lapsiin kohdistuvissa sek-
suaalirikoksissa voisi ottaa sen harkintaan. Niin kuin tuossa edustaja Tolvanen sanoi, näis-
sä seksuaalirikoksissa uusimisprosentti on erityisen korkea, ja monellekin on järkytys sit-
ten nähdä varsin lyhyenkin ajan jälkeen siitä, kun tämä rikollinen on tuomittu rangaistusta
suorittamaan, siellä lähiyhteisössä, kadulla, kotipiirissä, että rikollinen onkin vapaana. Tä-
män tilanteen kohtaamista ja sen asian käsittelemistä voisi helpottaa, että rikoksen uhri sai-
si tiedon siitä, kun rikollinen on rangaistuksensa suorittanut.

18.04 Kari Tolvanen kok (vastauspuheenvuoro):  Arvoisa rouva puhemies! Helpotan
edustaja Jokisen tuskaa siitä, että nyt on jo olemassa hallituksen esitys siitä, että kun rikol-
linen vapautuu, nimenomaan vakavaan rikokseen syyllistynyt, niin se rikoksen uhri saa
tästä tiedon. Se kuuluu siihen pakettiin, missä parannetaan muutenkin rikoksen uhrin pal-
veluja. Ihan oikeaan suuntaan ollaan menossa, ja monia hyviä ideoita on vielä olemassa
itse kullakin meistä, ja toivottavasti saadaan tämän hallituskauden aikana niitä toteutettua.
Mutta tämä on hoidossa tällä hetkellä.
15



Pöytäkirjan asiakohta PTK 51/2015 vp
18.05 Teuvo Hakkarainen ps: Arvoisa rouva puhemies! Ihan lyhyesti vain siitä ehdolli-
sesta tuomiosta: Minulla on sellainen ollut, ja sillä ei käytännön elämään ole minkäänlaista
vaikutusta. Ja ei kansalaisten oikeustaju tämmöistä voi mitenkään hyväksyä, että tehdään
tämmöisiä rikoksia, mitä nyt on, ja niistä pääsee ehdollisella. Minulle henkilökohtaisesti
on suurempi rangaistus se — minulla on kokemusta nimittäin — että jos saa suuren sakon,
niin sen joutuu maksamaan. Ehdollinen ei ole mitään. Se on tämmöinen lappu, ja se on sii-
nä. Se ei vaikuta normaaliin elämään.

Ja sitten vielä tästä kastraatiosta: Kyllähän tämä on hyvin yksinkertainen järjestelmä. Ei
varmasti sen jälkeen toista sitä rikosta, ja se on monessa maassa käytännössä. Miksi me
emme voi sitä täällä Suomessa saada aikaan?

Keskustelu päättyi.

Asia lähetettiin lakivaliokuntaan.
16


