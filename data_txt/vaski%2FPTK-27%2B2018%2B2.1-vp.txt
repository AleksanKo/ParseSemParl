















































DEM31C1.tmp.xml


Pöytäkirjan asiakohta PTK 27/2018 vp
Pöytäkirjan asiakohta 

PTK 27/2018 vp

Täysistunto

Torstai 22.3.2018 klo 16.00—18.12

2.1. Suullinen kysymys eriarvoistumisen vähentämisestä (Antti Rinne sd)
Suullinen kysymys SKT 37/2018 vp

Suullinen kyselytunti

Ensimmäinen varapuhemies Mauri Pekkarinen: Edustaja Rinne on nopeampi kuin mi-
nisterit. [Antti Rinne: Käskettiin seisomaan, tottelen puhemiestä!] — Ja nyt, edustaja Rin-
ne.

Keskustelu

16.02 Antti Rinne sd: Arvoisa puhemies! Ihmisten luottamus ansaitaan niin, että sanat ja
teot vastaavat, ovat yhtä, että tehdään se, mitä on luvattu. Keskustan puheenjohtaja Juha Si-
pilä lupasi juuri ennen 2015 eduskuntavaaleja, että opiskelijoiden, lapsiperheiden, eläke-
läisten ja muiden tuensaajien euroista ei oteta senttiäkään pois, ja sanoi: ”Tasoa ei leikata.”
Pitikö tämä lupaus? Ei pitänyt, vaan Sipilän hallitus on leikannut juuri näiltä ihmisiltä.

Merkittävä syy eriarvoisuuden kasvulle on Sipilän hallituksen leikkauspolitiikka. Tä-
hän tarvitaan muutos. Eilen Juho Saaren työryhmä esitti keinoja torjua eriarvoisuutta, mut-
ta pääministeri Sipilä sanoikin, että seuraava hallitus hoitaa.

Ministeri Saarikko, miten on mahdollista, että hallitus aikoo seistä vuoden tumput suo-
rina ja antaa tilanteen pahentua?

16.03 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Koko hallituksen puolesta haluan lausua lämpimät kiitokset Juho Saarelle ja
merkittävälle asiantuntijajoukolle, joka reilun vuoden ajan työsti hyvin kattavan, analyyt-
tisen ja osuvan kokonaisuuden hallituksen ja koko eduskunnan pohdiskeltavaksi niistä ky-
symyksistä, millä voitaisiin vahvistaa suomalaisten kokemusta pärjäämisestä ja yhteiskun-
taan kuulumisesta. Arvostan tuossa työssä erityisesti sitä, että Juho Saaren työryhmä ei kat-
sonut eriarvoisuutta vain sosioekonomisena kysymyksenä ihmisen taloudellisen aseman
kautta, mihin oppositiojohtaja Rinne kysymyksessään viittaa, vaan paljon laajemmin hah-
motti kaiken sen, mikä tukee ihmisen kokemusta osallisuudesta.

Ensimmäinen varapuhemies Mauri Pekkarinen: Pyydän nyt niitä edustajia, jotka ha-
luavat esittää lisäkysymyksen, nousemaan ylös ja painamaan V-painiketta.

16.04 Antti Rinne sd (vastauspuheenvuoro): Arvoisa puhemies! Ministeri Saarikko, en
löytänyt vastausta kysymykseeni tuosta, mutta SDP esitti tänään kymmenen uudistusta,
joilla poistetaan eriarvoisuutta ja luodaan ihmisille uskoa tulevaisuuteen.
 Tarkistettu
4.1



Pöytäkirjan asiakohta PTK 27/2018 vp
Ministeri Saarikko, tehdään toinen aste maksuttomaksi ja pidennetään oppivelvollisuut-
ta. Tehdään perhevapaauudistus nyt heti. Lisätään lapsiperheiden kotipalveluita ja vahvis-
tetaan nuorisotakuuta ja nuorten aikuisten osaamisohjelmaa. Uudistetaan myös sosiaalitur-
va ja korotetaan kaikkien alle 1 400 euroa eläkettä saavien eläkkeitä 36 euroa kuukaudessa
nettona, [Ben Zyskowicz: Kiristetään yrittäjien verotusta!] puhtaana käteen.

SDP:n esittämät uudistukset ehkäisevät eriarvoisuutta ja poistavat ihmisiä sortavia ra-
kenteita. Ministeri Saarikko, nyt tarvitaan tekoja — nyt tarvitaan tekoja. Te olette tasa-ar-
voministeri. Aiotteko esittää kehysriihessä sitä, että eläkeläisten köyhyys ja eriarvoisuus
vähenevät? SDP esittää, että alle 1 400 euron eläkkeitä nostetaan 36 euroa kuukaudessa.
Tämä olisi merkittävä tasa-arvoteko. Tartutteko siihen? [Eduskunnasta: Toivottavasti!]

16.05 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! On hienoa, että oppositiopuolue sosiaalidemokraatit on myöskin halunnut
esittää oman näkemyksensä siitä, miten eriarvoisuutta torjutaan. Toivon, että esityksenne
on kuitenkin taloudellisesti kestävä ja pohjaa siihen samaan lähtökohtaan kuin tämän maan
nykyinen hallitus siitä, että talouden kasvu, julkisen talouden kestävyys ja ihmisille työn
saaminen on vahvin keino ylläpitää niitä seikkoja, joilla sitten torjumme eriarvoisuutta nii-
den ihmisten elämän kokemuspiiristä, jotka eivät syystä tai toisesta voi olla tai eivät ole
saaneet päätyä työelämän piiriin.

Olen käynyt lyhyesti läpi esityksenne, jotka tänään olette julkistaneet. Minulla ei ole va-
litettavasti mahdollisuuksia analysoida niitä tarkemmin, mutta sen panen ilolla merkille,
että nostatte esimerkiksi lapsiperheiden kotipalvelun esiin yhtenä keinona. Siitäkin olen
iloinen, että hallitus itse asiassa on korottanut tuota kotiapua paljon enemmän kuin sosiaa-
lidemokraatit olisi tehnyt. Meidän esityksemme mukaan lapsiperheiden kotiapuun satsa-
taan ensi vuonna 25 miljoonaa teidän 5 miljoonan euron sijasta. [Hälinää]

16.06 Antti Rinne sd (vastauspuheenvuoro): Arvoisa puhemies! On hienoa, että ministe-
ri Saarikko on tutustunut tähän SDP:n kymmenen kohdan esitykseen. Olette varmaan tu-
tustunut myös siihen, että SDP on valmistautunut myöskin rahoittamaan nämä uudistukset
tuossa esityksessään. [Ben Zyskowicz: Yrittäjän selkänahasta! — Välihuutoja oikealta]
SDP esittää sitä, että veropohjaa laajennetaan, tehdään oikeudenmukaista verotusta, korja-
taan niitä verotukseen liittyviä ongelmia, jotka hallitus on omalla toiminnallaan aiheutta-
nut, veropolitiikallaan — korjataan niitä kaverikapitalismin ongelmia, jotka te olette syn-
nyttäneet tässä omalla toiminnallanne, ja torjutaan sitä eriarvoistumiskehitystä, jonka hal-
litus opiskelijoitten, työttömien, lapsiperheitten, eläkeläisten joukkoon on synnyttänyt
omalla toiminnallaan. Arvoisa ministeri Saarikko, pyydän todellakin teitä perehtymään nyt
tähän SDP:n esitykseen. Siellä on kymmenen kohtaa, jotka rakenteellisesti muuttavat Suo-
mea tasa-arvoisemmaksi, ja se on tasa-arvoministerin tehtävä, vai mitä, ministeri Saarik-
ko?

16.07 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Käyn mielelläni täällä keskustelua myös siitä laajan asiantuntijajoukon esi-
tyksestä, mutta sopii, totta kai, että keskustelemme sosiaalidemokraattisen puolueen esi-
tyksestä, jos se kysymyksenne lähtökohtana on mieluummin kuin tämä asiantuntijatyön
laajempi raportti.
2



Pöytäkirjan asiakohta PTK 27/2018 vp
Mitä tulee tähän esitykseenne ja siihen osuuteen, johon olen ehtinyt tutustua, te esitätte
perhevapaauudistuksen toteuttamista kustannusneutraalisti, nopeasti. Toivotan onnea mat-
kaan tuohon ajatukseen sen kokemuksen pohjalta, miten laajasti virkatyönä selvitettiin tä-
män uudistuksen laajoja vaikutuksia tasa-arvoon ja erilaisten, erityisesti pienituloisten,
perheiden toimeentuloon.

Ja mitä tulee osuuteen, jolla viittaatte eläkeläisiin, totean, että tämän hallituksen osalta
olen hyvilläni siitä, että vaikeina talousaikoina, kun olemme tehneet myös kipeitä päätök-
siä, takuueläkeläisille eli kaikkein heikoimmassa asemassa oleville eläkeläisille me olem-
me kyenneet tekemään toimeentulon parannuksen kahdesti, siten että tällä hetkellä takuu-
eläkkeen suuruus on 775 euroa [Puhemies koputtaa] aiemman 746 euron sijaan.

Ensimmäinen varapuhemies Mauri Pekkarinen: Sosiaali- ja terveysvaliokunnan pu-
heenjohtaja, edustaja Krista Kiuru.

16.08 Krista Kiuru sd (vastauspuheenvuoro): Arvoisa puhemies! Minusta olisi nyt tär-
keää, ettemme puhuisi toistemme ohi, ja siltä osin toivoisin, ministeri, teidän kommentoi-
van sitä, voisiko oppositio olla mahdollinen — henkilöiden kavalkadissa kun täällä kyllä
piisaa — porukka, joka voisi tulla hallitukselle avuksi siinä, että tämä eriarvoisuuskehitys
pysäytettäisiin ja otettaisiin tämä haaste tosissaan. Kyllä täältä on helppo osoittaa, kuinka
hallitus on tehnyt eriarvoistavaa politiikkaa, ja sieltä on helppo todeta, että kyllä sinne ja
tänne paikkauksiakin on tullut, mutta nyt on isosta kuvasta kysymys. Se ei sovi, että halli-
tuksen oma työryhmä, joka eriarvoisuutta haluaa vähentää, esittää sitä tehtäväksi nollabud-
jetilla. Kyllä me täällä ymmärrämme, että se ei ole mahdollista. Nyt pitäisi löytää yhteinen
tie ja ottaa tämä vakava haaste tosissaan, niin kuin kansalaiset meiltä vaativat. Ei voi olla
mahdollista, että eriarvoistumiseen ei puututa. Rahaa löytyy kyllä muihin tärkeisiin hank-
keisiin. Siksi kysynkin, ministeri, teiltä uudelleen: olisiko mahdollista opposition tulla mu-
kaan tähän talkootyöhön, joka ei tunnu nyt teillä etenevän, [Puhemies koputtaa] koska, mi-
nisteri Saarikko, [Puhemies koputtaa] pääministeri totesi, että palataan hallitusohjelmassa
asiaan.

Ensimmäinen varapuhemies Mauri Pekkarinen: Ja nyt ministerin puheenvuoro. — Mi-
nisteri Vehviläinen.

16.10 Kunta- ja uudistusministeri Anu  Vehviläinen  (vastauspuheenvuoro):  Arvoisa
puhemies! Ensinnäkin totean tästä Juho Saaren ansiokkaasta työstä kaiken kaikkiaan, että
on ajateltu niin, että me käymme sen myös hallituksessa läpi vielä tässä lähiviikkoina, huh-
tikuussa, ja myös niin, että kun professori Saari tekee siellä myös eräitä ehdotuksia, niin
voidaan katsoa, voisimmeko niitä edistää ja selvittää jo tällä vaalikaudella. Että sellainen
tulkinta, että tämä jätettäisiin vain tulevan hallituksen työksi, ei ole täsmällisesti ottaen oi-
kea.

Mutta sitten haluaisin edustaja Kiurun esitykseen liittyen tähän parlamentaarisuuteen ot-
taa esille, että lähellä tätä professori Saaren työtä on myös Toimi-hanke, joka on tämä pe-
rusturvan ja toimeliaisuuden edistämisen hanke, ja jos me sitä kautta löydämme hyviä kei-
noja, niin ne poistavat myös eriarvoisuutta. Ja siinä, kuten tiedämme, on olemassa parla-
mentaarinen työryhmä, joten haluan sen todeta, että minusta on tärkeää, että kaikki edus-
3



Pöytäkirjan asiakohta PTK 27/2018 vp
kuntapuolueet ovat mukana myös etsimässä näitä keinoja, joilla ratkotaan tuleville vuosil-
le perusturvaa ja sitten myös eriarvoisuutta vähennetään.

Ensimmäinen varapuhemies Mauri Pekkarinen: Arvoisat edustajat, edustaja Rinteen
lisäksi tästä samasta teemasta, Juho Saaren työryhmän raportista, on nähdäkseni esitetty
kolme muutakin kysymystä. Tästä syystä ensinnäkin käydään vähän normaalia pitempi
keskustelu juuri tästä teemasta. Ja toinen huomio, minkä tässä sanon, on se, että kun kaikki
ne ministerit, jotka periaatteessa ovat vastuussa niistä teemoista, asioista, mitä Juho Saari
esitti, eivät ole paikalla, niin pyydän, että kysymykset voisivat nyt mahdollisimman tark-
kaan kohdistua niille ministereille, jotka ovat vastuussa niistä asioista, mitä kysytte.

16.11 Mika Niikko ps (vastauspuheenvuoro): Arvoisa puhemies! Kaikesta ponnistelusta
huolimatta Suomessa on edelleen noin 174 000 pienituloista eläkkeensaajaa, ja ihmettelen
kovasti, miksi esimerkiksi eläkkeensaajien indeksijäädytyksen poisto ei sisältynyt tähän
eriarvoisuutta käsittelevään raporttiin, jonka hallitus on tilannut. Tässä ei ole mitään siitä.
[Paavo Arhinmäki: Se maksaa!] Monet eläkeläiset ovat tehneet koko ikänsä työtä tämän
maan eteen. Sen me täällä tunnustamme. Silti emme pidä huolta edes kaikkien heidän pe-
rustarpeistaan, ikävä kyllä. Milloin on eläkeläisten aika saada osansa tästä hallituksen niin
kovasti kehumasta talouskasvusta? Tämä on opposition pääkysymys.

Moni maksaa eläkkeestään merkittävästi suurempaa veroa kuin vastaavansuuruisesta
palkasta maksetaan. Perussuomalaiset vaativat, että tulevassa kehysriihessä indeksijäädy-
tykset perutaan pienten eläkkeiden saajien verotuksen kohdalta ja myös että se lasketaan
palkansaajien tasolle.

Eläkeläisköyhyys on poistettavissa, jos hallituksella vain sydäntä riittää. Kysynkin ar-
voisalta peruspalveluministeriltä: mitä hallitus tekee sen suhteen, että köyhien eläkeläisten
ei tarvitse enää valita leivän ja lääkkeiden välillä?

16.13 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Eläkejärjestelmä sinällään kuuluu ministeri Mattilan vastuulle, mutta koska
kysymyksenne on laajempi ja liittyy eläkeläisten toimeentuloon, koen mahdollisuudeksi
vastata tähän kysymykseen niillä toimilla, joilla hallitus on reagoinut pienituloisten eläke-
läisten asemaan. Näitä toimia nimittäin, toisin kuin tästä keskustelusta joskus voisi päätel-
lä, onneksi on luetella useita.

Hallitus on parantanut perusturvan varassa elävien iäkkäiden pitkäaikaistyöttömien ase-
maa kertaluontoisella muutoksella, mahdollistamalla eläketuen iäkkäille, 60 vuotta täyttä-
neille yli viisi vuotta työttömänä olleille työmarkkinatukea saaneille pitkäaikaistyöttömil-
le, mikä paransi näiden ihmisten toimeentuloa noin 200 eurolla kuussa keskimäärin.

Lisäksi haluan todeta jo aiemmin mainitun takuueläkkeen korotuksen, joka on tehty
kahteen eri otteeseen.

Lisäksi eläkkeensaajien toimeentuloa paransi myös eläkkeensaajien asumistuen mää-
rään hyväksyttävien enimmäisasumismenojen korottaminen tämän vuoden alusta ja elä-
kettä saavien hoitotuen perustuen korotus niin ikään tämän vuoden alusta. [Ben Zysko-
wicz: Ja Yle-veron poistaminen!]

16.14 Li Andersson vas (vastauspuheenvuoro): Arvoisa puhemies! Joka kerta kun suo-
malaisilta kysytään, mitkä ovat ne kaikista tärkeimmät ongelmat, joita halutaan poliitikko-
4



Pöytäkirjan asiakohta PTK 27/2018 vp
jen ratkaisevan, niin samat tärkeät aiheet nousevat kärkeen. Suomalaiset haluavat nähdä
eriarvoisuutta vähentävää ja köyhyyttä vähentävää politiikkaa ja haluavat, että päättäjät ka-
ventavat tuloeroja. Siksi onkin niin erikoista, että tämä hallitus on löytänyt lähes 1,5 mil-
jardia käytettäväksi hyvätuloisia suosiviin veronkevennyksiin ja on leikannut julkisia me-
noja lähes 4 miljardilla, joista iso osa myöskin on sellaisia leikkauksia, jotka kohdistuvat
muun muassa pienituloisiin eläkkeensaajiin, joista ministeri Saarikko ei tässä äsken mai-
ninnut sanallakaan, mutta Juho Saaren eriarvoisuutta vähentävän työryhmän työhön halli-
tus ei löytänyt yhtäkään euroa.

Ministeri Saarikko, Juho Saaren työryhmä esittää tässä työssään perusturvan rakenne-
muutosta, joka ei kuitenkaan ratkaise suomalaisen perusturvan yhtä keskeisintä ongelmaa,
joka on sen liian alhainen taso, joten kysynkin ministeriltä: onko, ministeri Saarikko, sinun
mielestäsi suomalainen perusturva tällä hetkellä riittävällä tasolla?

Ensimmäinen varapuhemies Mauri Pekkarinen: Ministeri Saarikko, te saatte vastata!

16.15 Perhe- ja peruspalveluministeri Annika Saarikko  (vastauspuheenvuoro):  Kii-
tos, arvoisa puhemies! Niin ikään tähän kysymykseen liittyvät vastuualueet ovat paljolti
kollega Mattilan vastuulla, mutta kysymys on kiehtova ja hyvin oleellinen erityisesti siitä,
miten miellämme yhteiskuntaan kuulumisen, toimeentulon ja pärjäämisen kysymykset.
Perusturvan tasoahan arvioidaan lakisääteisesti joka neljäs vuosi eli aina kerran vaalikau-
dessa, ja tuo arviointi on edessä tämän vuoden lopulla.

Itse näkisin suurimpina ongelmina kokonaisperusturvan kannalta, jota tuo ministeri
Vehviläisen mainitsema perusturvan ja toimeliaisuuden parlamentaarinen työryhmä par-
haillaan pohtii, en yksistään perusturvan tasokysymyksen vaan yhteensovittamisen työelä-
män kanssa muuttuvassa pätkittäisessä työelämässä, ennen kaikkea kasvaneet kustannuk-
set asumistuessa ja asumisen hinnassa, mihin Juho Saarenkin työryhmä viittaa, ja sen, että
toimeentulotuki on pysyväinen tuki monen ihmisen elämässä, toisin kuin sillä alun perin
tarkoitettiin. Nämä nimeäisin edustajan kysymykseen vastaukseksi suurimmiksi ongel-
miksi perusturvan äärellä.

16.16 Antero Laukkanen kd (vastauspuheenvuoro): Arvoisa herra puhemies! Olemme
tyytyväisiä Juho Saaren köyhyystyöryhmän esittämiin perusturvauudistusideoihin. Saaren
työryhmä ehdottaa perustukimuotojen yhtenäistämistä yhdeksi tueksi, mikä hyvin pitkälti
vastaa kristillisdemokraattien jo vuodesta 2015 ehdottamia universal credit -mallien pää-
periaatteita. Yhtenäistämällä perusetuudet yhdeksi etuudeksi voidaan järkevöittää tukijär-
jestelmää. Tällä hetkellä tukijärjestelmä on tarpeettoman monimutkainen suhteessa sen
tuottamiin euromääräisiin tuloihin. Viisi erimuotoista tukijärjestelmää tuottavat valtaisan
määrän byrokratiaa. Kysyisinkin: mikä on nyt peruspalveluministerin vastaus siihen, että
saisimme tämän KD:n kannustavan perusturvan mahdollisimman pian käyttöön ja nämä
tuet yhtenäistettyä sillä tavalla, että ne olisivat järkeviä ja helppoja, jotka tuet ovat myös tä-
män Saaren työryhmän kärkiteemoja?

16.18 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Tämä perusturvan uudistamisen kokonaisuus, jota itse asiassa Vanhasen kak-
koshallituksessa SATA-komiteassa jo ansiokkaasti ryhdyttiin laittamaan uuteen kuosiin —
moni asia siitä työstä on toteutunut — on varmaan kaikkien asiaan jossain vaiheessa vih-
5



Pöytäkirjan asiakohta PTK 27/2018 vp
kiytyneiden mielestä poikkeuksellisen vaativa harjoitus siksi, että etuutemme ovat sinäl-
lään hyvää tarkoittavia mutta varsin pirstaloituneita. Yksi ongelma, joka aiemmin luettele-
mieni lisäksi järjestelmää vaivaa, on myös erityyppiset perhekäsitteet ja määritelmät siitä,
millaisissa tilanteissa tukea yhteiskunnalta voi saada, ja ennen kaikkea se, minkä Juho Saa-
ren työ nostaa ansiokkaasti esiin, että aina kysymys ei ole tuen suuruudesta vaan pikem-
minkin siitä, että meillä ei ole riittäviä kannustimia edes pyrkiä pois siltä saadulta yhteis-
kunnan tuelta, vaikkapa juuri asumistuen, toimeentulotuen ja perusturvan yhdistelmältä.

Varsinainen vastaus edustajan kysymykseen on se, että uudistuksen mittaluokka on sel-
lainen, että on perusteltua käydä tuo kokonaisuus [Puhemies koputtaa] vaalien kautta ja
ensi hallituskaudelle työtä valmistellaan Toimi-hankkeen kautta.

16.19 Outi Alanko-Kahiluoto vihr (vastauspuheenvuoro): Arvoisa puhemies! Minun on
pakko sanoa, että hallituksen menettelytapa on hävytön ja häpeämätön. Ensin te sopeutatte
valtiontaloutta leikkaamalla koko kauden kaikkein pienituloisimmilta. Tämä on ollut arvo-
valinta, sillä samaan aikaan te olette kohdentaneet veronkevennykset suurituloisille, hyvin-
voiville ihmisille. Sen jälkeen kun teitä on kritisoitu tästä arvottomasta politiikasta, te ti-
laatte selvityksen Juho Saaren työryhmältä ja ohjeistatte työryhmää, että sen esitykset ei-
vät saa maksaa mitään. Sen jälkeen kun työryhmä antaa esityksensä, te esitätte täällä toi-
vomuksen kansanedustajille, että haluaisitte puhua mieluummin työryhmän esityksestä
kuin hallituksen harjoittamasta politiikasta. Eikö nyt olisi aika katsoa peiliin ja lukea asian-
tuntijoiden selvitykset ja myöntää, että ne pitävät paikkansa? Hallitus on politiikallaan li-
sännyt köyhyyttä [Puhemies koputtaa] merkittävästi ja muun muassa kasvattanut leipäjo-
noja, ja esimerkiksi ulosotossa on [Puhemies koputtaa] tällä hetkellä 400 000 suomalaista
sosiaali- ja terveydenhuollon [Puhemies koputtaa] asiakasmaksujen vuoksi.

Ensimmäinen varapuhemies Mauri Pekkarinen: Arvoisa edustaja, suurin piirtein mi-
nuutissa olisi syytä pysyä. Meidän pelisääntömme puhuvat minuutista.

16.20 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Edustaja Alanko-Kahiluoto valitsi kyllä poikkeuksellisen painokkaat sanat
hallituksen arvosteluun. Se on teidän arvovalintanne, ja siksi rohkenen myös käyttää voi-
makkaita vastaväitteitä siihen, miten tätä asiaa lähestyitte. Tämän hallituksen suuri tarina
on se, että me olemme nostaneet Suomen talouden kestävyysvajeesta ja liki 80 000 suoma-
laista työttömyydestä. [Välihuutoja] Sillä on valtava merkitys suomalaisen köyhyyden nä-
kökulmasta, pienituloisten aseman parantamisen näkökulmasta ja tämän yhteiskunnan pit-
kän aikavälin kestävyyden kannalta.

Lisäksi verokysymykset, joihin viittasitte: veronalennukset on kohdistettu ennen muuta
pieni- ja keskituloisiin, joten tuokaan väitteenne ei pidä aukottomasti paikkaansa. [Väli-
huutoja]

16.21 Sari Multala kok (vastauspuheenvuoro): Arvoisa puhemies! Professori Juho Saa-
ren työryhmä kiinnitti raportissaan aivan oikein huomiota varhaiseen puuttumiseen eriar-
voistamisen ennaltaehkäisyssä. Työryhmä esittää raportissaan muun muassa, että Suomes-
sa siirrytään porrastetusti koko ikäluokan kattavaan 5-vuotiaana alkavaan varhaiskasva-
tukseen. Opetusministeriö käynnistikin jo 5-vuotiaiden maksuttoman varhaiskasvatuksen
kokeilun, johon valittiin kaikki sitä hakeneet kunnat.
6



Pöytäkirjan asiakohta PTK 27/2018 vp
Osallistumisasteen nosto on erittäin kannatettava tavoite. Se pitää kuitenkin sisällään
haasteen myös päiväkotipaikkojen riittävyydestä, erityisesti kasvukeskuksissa. Kunnat jär-
jestävät varhaiskasvatusta tuottamalla itse palveluita ja täydentämällä tarjontaa yksityisten
päiväkotien tuottamilla palveluilla. Osa kunnista käyttää yksityisiin päiväkoteihin palvelu-
seteliä, osassa käytetään yksityisen hoidon tukea ja osassa molempia. Palvelun tasavertai-
suus järjestäjästä riippumatta on tärkeä säilyttää, ja on varmistettava, että kunnissa ei ta-
pahdu eriytymiskehitystä sen suhteen, kuka on palveluntuottaja. Olisinkin kysynyt perhe-
ja peruspalveluministeri Saarikolta: onko sosiaali- ja terveysministeriössä [Puhemies ko-
puttaa] käynnissä selvitys tai valmistelu yksityisen hoidon tuen uudistamisesta?

16.22 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Varhaiskasvatuksen kokonaisuus kuuluu opetusministeri Grahn-Laasoselle,
mutta on aivan totta, että tietyissä tilanteissa tietyt kunnat toteuttavat varhaiskasvatuksen
yksityisiä palveluita myös yksityisen hoidon tuen avulla, ja siten kysymys on aivan oikein
muotoiltu ja esitetty. Minulla on täysi valmius arvioida sitä, voisivatko yksityisen hoidon
tuen kriteeristö ja sen myöntö liittyä tiiviimmin muun varhaiskasvatusjärjestelmän osaksi
eli siten osaksi varhaiskasvatuspalvelujen laatua, kehittämistyötä ja lainsäädäntöä, ja tästä
olemme käyneet aika ajoin keskustelua myös kollega Grahn-Laasosen kanssa.

On aivan oikein, että sen lisäksi, että me puhumme varhaiskasvatuksen maksuttomuu-
desta, hallitus tekee paljon tekoja sen eteen varhaiskasvatuksen maksuttomuuskokeilulla ja
70 miljoonan euron panostuksella maksualennuksiin kaikille perheille. 

On ydinkysymys puhua myös palveluiden laadusta ja osaavan henkilöstön riittävyydes-
tä, ja siihen kollegan valmisteleva varhaiskasvatuslaki parhaillaan juuri tähtää.

16.24 Antti Lindtman sd (vastauspuheenvuoro): Arvoisa puhemies! Kansakunnan sivis-
tys mitataan sillä, miten me huolehdimme heistä, joilla on vähemmän, ja erityisesti sillä,
miten pidämme huolen heistä, jotka tämän maan ovat rakentaneet, eli eläkkeensaajista.

Ministeri Saarikko, se, mitä te sanoitte eläkkeensaajan asemasta, oli ihan kaunis tarina,
mutta jos katsoo, mitä ovat arvioineet he, jotka heidän kanssaan päivittäin töitä tekevät,
niin esimerkiksi sosiaali- ja terveysjärjestöjen kattojärjestö on arvioinut, että kaikkein köy-
himmiltä, vaikkapa kansaneläkkeen varassa eläviltä, on tämän hallituskauden aikana lei-
kattu yhteensä yli 300 euroa vuodessa. Jopa pääministeri Sipilä tunnusti viime syksynä,
että hallituksen päätökset ovat iskeneet kipeimmin pienituloisiin ja ne lisäävät eriarvoi-
suutta. Ja nyt sitten sanottiin, että tämä Juho Saaren työryhmä, jossa on hyviä esityksiä,
korjaa tämän, mutta nyt on nähty, että se ei käy ilman rahaa, ei ilman, että samalla isketään
kipeästi eläkkeensaajiin toista kautta eli tämän asumistuen kautta. Nyt kysyn hallitukselta:
nyt kun [Puhemies koputtaa] on käynyt selväksi, että eriarvoisuutta ei saada merkittävästi
vähennettyä ilman satsauksia, niin tuleeko hallitukselta kehysriihessä [Puhemies koput-
taa] esityksiä pienituloisten eläkkeensaajien tilanteen parantamiseksi vai jätättekö te tä-
män seuraavalle hallitukselle?

Ensimmäinen varapuhemies Mauri Pekkarinen: Olen kovasti pahoillani, mutta nyt on
ministerin vuoro.

16.25 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Hallituksen johdosta on minusta hyvin painokkaasti jo pitkään linjattu, että
7



Pöytäkirjan asiakohta PTK 27/2018 vp
kun vaalikauden alkupuoli oli välttämättömästi käytettävä siihen, että Suomen talous tasa-
painottuu ja voimme satsata siihen, että ihmisille löytyisi työtä, ja olisi siten kestävyyttä
järjestää hyvinvointipalveluita ja tulonsiirtoja vaikkapa juuri tärkeälle ihmisryhmälle,
eläkkeensaajille, niin loppukaudesta olisi enemmän mahdollisuutta katsoa tilanteita näi-
den pienituloisten ihmisten kannalta, kuitenkin niin, että talouden kestävyys turvataan.

Minä rohkenen, edustaja Lindtman, haastaa sosiaalidemokraatteja siinä, kun huomasin,
että te noin puoli tuntia, ilmeisesti, koko Juho Saaren raportin julkistuksen jälkeen tyrmä-
sitte sieltä jo yksittäisiä huomioita, yksi 38:sta ammuttiin alas saman tien, vaikka me kan-
natimme kokonaisuutta, ja minusta kokonaisuutta pitäisi tarkastella, että eikö kuitenkin ole
osaa, esimerkiksi eläkkeensaajien asumistukea, syytä tarkastella [Puhemies koputtaa]
koko muun perusturvan osalta ilman yksittäisiä heittoja ja heti täystyrmäyksiä [Puhemies
koputtaa] asiantuntijoiden laajaan arvioon?

16.26 Arja Juvonen ps (vastauspuheenvuoro): Arvoisa herra puhemies! Nälkä on ikävä
ystävä. Hyvä hallitus, te leikkasitte leipäjonoilta miljoonan. [Eduskunnasta: Oijoi, joulu-
na!] Nälkä ja tyhjä vatsa ovat rikkaalla ja köyhällä, mutta erityisesti on nöyryyttävää, että
ikäihmiset, pienituloiset, sairaat ihmiset joutuvat menemään jonoihin ja vielä joulun alla —
se oli kylmä joulu — pyytämään ruokaa.

Arvoisa puhemies! Vanhukset ja ikäihmiset eriarvoistuvat vauhdilla. Meillä alkaa tulla
todella suuri ongelma kotihoitoon, koska ihmiset ovat siellä erilaisen avun turvin. Millä ih-
meellä turvaamme heille kaikille hyvän vanhuuden, riittävän hoidon? Raportissa nostatte
esiin omaishoidon, ja kysynkin teiltä, kun on hyvin tärkeää, että yhtenäiset kriteerit tulevat
koko Suomeen ja että myös työ- ja perhe-elämä on mahdollista yhdistää: olisiko kenties
syytä muuttaa työaikalakia siten, että esimerkiksi omaishoidon ajaksi ja saattohoidon ajak-
si — jossa myös Suomi eriarvoistuu, saattohoito kuuluu kaikille — työnantajalla [Puhe-
mies koputtaa] olisi velvollisuus antaa tämä vapaa silloin, kun saattohoitoa tai omaishoitoa
tarvitsee?

16.27 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Edustaja Juvonen, me kannamme selvästi yhteisiä huolia. Näihin kolmeen
kysymykseenne vastaan seuraavasti:

Olen niin ikään kiinnittänyt huomiota ja nähnyt huolestuttavia tutkimustuloksia ikäih-
misten ravitsemuksesta, myös sellaisten ikäihmisten, jotka eivät ole onneksi leipäjonoissa
vaan esimerkiksi ruokapalvelun piirissä. Aion terveyden edistämisen määrärahoista suosit-
taa kohdennettavaksi tietyn osan paremmalle tutkimustiedolle ja käytännön toimenpiteille
ikäihmisten ravitsemuksen parantamiseksi.

Toinen huomio liittyi leipäjonoihin. Tuo raha, johon viittaatte, oli se eduskunnan koh-
dentama lisäraha. Olen erittäin ylpeä siitä, että hallituksen kärkihankerahoista hyvinvoin-
nin ja terveyden piirissä on kohdennettu määrärahaa muun muassa evankelisluterilaisen
kirkon Yhteinen keittiö -hankkeelle, joka ei tarjoa vain ruokaa jonoista vaan yhteisen ruo-
kapöydän ihmisille, jotka ovat vähävaraisia. Tätä hanketta toivon myös kirkon omilla pää-
töksillään haluamallaan tavalla tukevan, kun aikanaan tämä hallituksen rahoitusosuus
päättyy. [Puhemies koputtaa]

Ja viimeisimmäksi omaishoidon ja työssäkäynnin yhteensovittamisesta: Juho Saaren ra-
portin toivomalla tavalla [Puhemies koputtaa] olen juuri asettamassa selvityshenkilön jat-
kamaan tuota työtä.
8



Pöytäkirjan asiakohta PTK 27/2018 vp
16.29 Kimmo Kivelä sin (vastauspuheenvuoro): Puhemies! Olisi tärkeää, että jo profes-
sori Saaren työryhmän esityksiin eräiltä osin hallitus voisi reagoida nopeasti, mutta vielä
tärkeämpää on se, että seuraava hallitus saa aikaiseksi sosiaaliturvan kokonaisuudistuk-
sen. Tällä kaudella pitää viedä sote maaliin ja ensi vaalikaudella sosiaaliturvauudistus.

Viime viikolla kuulimme, että Suomi on maailman onnellisin kansakunta, mutta siitä
huolimatta on järkyttäviä tilastoja: lähes 800 ihmistä päättää vuosittain oman käden kautta
elämänsä. Se on järkyttävä tilastoluku myös kansainvälisessä vertailussa. Ministeri Saarik-
ko, pitäisikö itsemurhakuolleisuuteen kiinnittää enemmän huomiota maailman onnellisim-
massa maassa?

16.30 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Kysymys on vakava ja tärkeä. Tässä yhteydessä haluan lausua eduskunnalle
lämpimät kiitokset siitä harkinnasta, että kohdensitte päätöksillänne tuossa joulun alla eril-
lisen määrärahan itsemurhien ehkäisyohjelmaan. Edellinen toimeksianto vastaavasti on
tehty 90-luvulla, ja silloin hyvin tuloksekkaasti, vaikka lukumme tässä maassa ovat edel-
leen murheellisia.

Niin ikään olen tehnyt päätöksen ja suosittanut, että niin kutsutut Käypä hoito -suosituk-
set saataisiin vihdoin myös sellaisia tilanteita varten, joissa sote-ammattilaiset kohtaavat it-
semurhaa yrittäneitä tai itsemurhan tehneen läheisiä.

Tulen myös tekemään eduskunnalle esityksen siitä, että tuo kohdentamanne raha itse-
murhien ennaltaehkäisyn ohjelmaan voisi olla laajempi ohjelma koko mielenterveyden ja
sitä kautta tasapainoisemman ja onnellisemman elämän tueksi niin, että se ei liittyisi pel-
kästään ääritilanteisiin vaan niihin kohtiin, joissa asioita voitaisiin ratkoa jo paljon ennen,
jotta tämä tärkeä, erityinen ääri-ilmiö, itsemurhat liian suurena määränä Suomessa, olisi
osa laajempaa mielenterveyden kokonaisuutta. Tähän työhön kutsun laajasti [Puhemies
koputtaa] eduskuntaa mukaan.

Ensimmäinen varapuhemies Mauri Pekkarinen: Arvoisat edustajat, myönnän vielä pu-
heenvuorot edustajille Rehn-Kivi, Heikkinen ja tämän keskustelun aloittaneen ryhmän
edustajalle, edustaja Nurmiselle.

16.31 Veronica Rehn-Kivi r (vastauspuheenvuoro): Arvoisa puhemies! Toimi-seuranta-
ryhmän työ on tuonut päivänvaloon, että maamme perusturvajärjestelmä on vanhentunut ja
byrokraattinen eikä anna riittävästi kannusteita työntekoon. Kahtiajako hyvin toimeentule-
vien ja huono-osaisten välillä laajenee, ja lähes 70 000 syrjäytyneen nuoren määrä on ai-
van liian iso. On todettu, että oikea-aikainen panostus nuorten ja lapsiperheiden tukemisek-
si voi taata lapselle ja nuorelle tasapainoisen kasvuympäristön, joka motivoi oppimiseen ja
joka antaa oikeat valmiudet tulevaan työntekoon.

Finlands rådgivningssystem är unikt och ger stöd åt våra barnfamiljer. Det följer med bar-
nens utveckling och kan upptäcka familjernas illamående i tid. Nu föreslås rådgivnings-
verksamheten flyttas över till landskapsnivå och splittras mellan olika aktörer. Värderade
minister Saarikko: Har vi råd att äventyra denna trygga närservice i detta läge?

Ensimmäinen varapuhemies Mauri Pekkarinen: Kumpi ministereistä vastaa? — Mi-
nisteri Saarikko. [Perhe- ja peruspalveluministeri Annika Saarikko: Täällä hallitus pohti,
9



Pöytäkirjan asiakohta PTK 27/2018 vp
tuleeko kysymykseen käännös, mutta tämä sopii näin.] — Otetaan käännös, jos on tarpeen.
[Perhe- ja peruspalveluministeri Annika Saarikko: Voin toki vastata suoraankin, aivan ku-
ten toivotte.] — Otetaan käännös, parempi niin.

[Tulkkaus]

16.33 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Kysymyksenne alkuosassa, edustaja, te viittasitte laajemmin siihen ketjuun,
joka lähtee lapsuudesta ja varhaislapsuuden tuesta ja joka voi johtaa sitten ikäviin asioihin
koulussa pärjäämisen ja yhteiskunnan osallisuuden ja toisaalta syrjäytymisriskin kautta.
Jaan, kuten myös koko hallitus, aivan täysin kanssanne ajatuksen siitä, että varhaisiin vuo-
siin panostaminen on tärkeää.

Tästä syystä jo aiemmin keskustellut satsaukset varhaiskasvatukseen ovat oleellisia,
mutta ne eivät yksin riitä. Lapsi- ja perhepalveluiden muutosohjelma, joka on kymmenien
miljoonien satsaus palveluiden toimintalogiikan muutokseen, on kaikkein suurimmassa
ytimessä, ja tuon sydämenä on juuri niissä varhaisissa vuosissa neuvolapalvelut. Mutta ne-
kään eivät yksin riitä, vaan niiden yhteyteen on aina rinnastettava myös ne erityisen tason
palvelut, kolmannen sektorin tarjoamat matalan kynnyksen palvelut ja täällä myöskin
aiemmin esiin nousseet [Puhemies koputtaa] perhesosiaalityön eväät kunnallisen kotiavun
piiristä. En ole huolissani neuvolan tulevaisuudesta, päinvastoin olen siitä hyvin ylpeä ja
[Puhemies: Kiitoksia, ministeri!] pidän sitä suomalaisen sosiaali- ja terveysjärjestelmän
ytimenä.

16.34 Hannakaisa Heikkinen kesk (vastauspuheenvuoro): Arvoisa herra puhemies! Mi-
nusta on hyvin kunnioitettavaa, että pääministeri Juha Sipilä kutsui kaikki eduskuntapuo-
lueet koolle eilen jo ennen kuin Juho Saaren työryhmän työ julkistettiin. Suomen kansan
yhtenäisyys ja kaikkien mukana pysyminen on meidän kaikkien yhteinen asia. Siksi olisi-
kin hyvin tärkeää meidän kaikkien sitoutuminen yli vaalikausien. Sitä Juho Saari eilen toi-
voi, ja sitä me toivomme tänään.

Mutta mitä tekivät demarit? Teille ei käy laajan asiantuntijaryhmän yli vuoden työ, vaan
heti seuraavana päivänä te tuotte omat esitykset ja pyydätte hallitusta sitoutumaan näihin
nopeasti kyhättyihin esityksiin. [Välihuutoja vasemmalta]

Arvoisa puhemies! Ministeri Saarikko, kun Juho Saaren työryhmässä todetaan hyvin-
voinnin ja terveyden edistämisen olevan jopa palvelu- ja tulonsiirtojärjestelmiä merkittä-
vämpää työtä eriarvoisuuden ehkäisemisessä, niin kuvatkaa tälle joukolle ja Suomen kan-
salle, mitä tarkoittaa tämä mahtava sote-uudistus, mitä tarkoittaa, että palveluihin päästään
ajoissa. [Välihuutoja vasemmalta]

16.36 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Edustajan kysymyksessä on aivan totta, että sosiaali- ja terveyspalveluista
muodostuu se toinen puolisko näkemyksemme mukaisesta hyvinvointivaltion ja hyvin-
vointiyhteiskunnan tuesta sellaisille ihmisille, jotka sitä tilanteessa lyhyesti tai pitkitty-
neesti tarvitsevat. Toinen puoli koostuu tulonsiirroista. Sosiaali- ja terveysuudistuksen yti-
menä ovat juuri yhdenvertaiset palvelut ja terveyserojen kaventaminen, mikä niin ikään on
osa eriarvoisuuskeskustelua — saada nopeammin hoitoa, saada tasalaatuisempaa hoitoa,
saada oikeaa hoitoa vaikuttavasti oikeaan aikaan.
10



Pöytäkirjan asiakohta PTK 27/2018 vp
Arvoisa puhemies! Tässä keskustelussa ei riittävästi minusta välity kaiken kaikkiaan
tämä Juho Saaren työryhmän raportin ansiokkuus. Jos moitittekin hallitusta sen toimeksi-
annosta, siitä, että esitys ei saisi loputtomasti tuottaa lisäkustannuksia [Välihuutoja vasem-
malta] tämänkaltaisessa ikääntyvässä Suomessa, jossa haluamme pitää kaikista huolta ja
saada rahat riittämään, toivon, että kiinnittäisitte huomiota sen laaja-alaiseen ymmärryk-
seen siitä, mitä kaikkea eriarvoisuus on.

16.37 Ilmari Nurminen sd (vastauspuheenvuoro): Arvoisa puhemies! Nyt puhutaan hal-
lituksen eriarvoistavasta politiikasta. Mielestäni kohtuuttominta ovat olleet etenkin pitkä-
aikaissairaisiin ihmisiin kohdistuneet leikkaukset. Jos mietitään diabeteskorvausleikkauk-
sia, kakkostyypin diabeetikoilla lääkekorvauskustannukset ovat nousseet satoja euroja, tuli
keliakiakorvauspoisto, ja ylipäätänsä pitkäaikaissairaat joutuvat käyttämään enemmän ter-
veydenhuollon palveluja, joissa asiakasmaksuja on nostettu 30 prosenttia. Kyllä monet pit-
käaikaissairaat tällä hetkellä sanovat, että minkä takia hallitus rankaisee heitä heidän omas-
ta sairaudestaan ja tällä tavalla leikkaa heiltä.

Me sosiaalidemokraatit olemme kerran torpanneet tämän eläkkeensaajan asumistuen
leikkauksen, [Välihuutoja] ja nyt tässä esityksessä te edelleen olette tuomassa sitä edus-
kuntaan, ja me edelleen aiomme vastustaa tätä loppuun asti, koska tämä leikkaus tiputtaisi
30 000 eläkkeensaajaa [Puhemies koputtaa] köyhyysrajan alapuolelle. Mitä vastaatte, mi-
nisteri?

16.38 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Eduskuntaan ei ole tulossa yksittäistä esitystä eläkkeensaajien asumisen tuen
muutoksesta. Se on Juho Saaren työryhmän esitys osana kokonaisuutta, jossa on 37 muu-
takin esitystä ja jossa on avattu Suomen parhaiden asiantuntijoiden toimesta kokonainen
käsitys siitä, millä kaikilla keinoilla eriarvoisuutta voidaan torjua ja miten järjestelmämme
uudistuu rakenteellisesti siten, että se on kestävä ja tarttuu kaikkein heikoimmassa asemas-
sa oleviin ihmisiin oikea-aikaisesti silloin, kun apua tarvitaan, joko palvelujärjestelmän tai
tulonsiirtojen avulla. [Hälinää — Puhemies koputtaa]

Haluan myös todeta tähän keskusteluun sen, samalla kun myönnän, että edustaja Nur-
misen esittämät huolet vaikkapa pitkäaikaissairaiden asemasta ovat erittäin oikeutettuja —
siksi valiokunta aikanaan edellyttikin juuri erityisesti vaikkapa kakkostyypin diabeteksen
lääkkeensaajien aseman seurantaa — [Puhemies koputtaa] että toisin kuin tästä sävystä
voisi päätellä, tilastot osoittavat, että pienituloisten määrä on vähentynyt ja nuorten syrjäy-
tymisen määrä on vähentynyt tällä vaalikaudella, [Puhemies koputtaa] ja sillä on paljon te-
kemistä kohonneen työllisyystilanteen kanssa.

Ensimmäinen varapuhemies Mauri Pekkarinen: Arvoisat edustajat, tästä teemasta täs-
sä salissa tullaan käymään vielä monia monia keskusteluja, ja tämän kyselytunnin aikana
pitää vielä pieni sauma jättää myös muille kysymyksille, mitä on jätetty.

Kysymyksen käsittely päättyi.
11


	2.1
	16.02
	16.03
	16.04
	16.05
	16.06
	16.07
	16.08
	16.10
	16.11
	16.13
	16.14
	16.15
	16.16
	16.18
	16.19
	16.20
	16.21
	16.22
	16.24
	16.25
	16.26
	16.27
	16.29
	16.30
	16.31
	16.33
	16.34
	16.36
	16.37
	16.38


