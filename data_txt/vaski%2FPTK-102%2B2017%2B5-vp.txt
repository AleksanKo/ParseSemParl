















































DEMD2B8.tmp.xml


Pöytäkirjan asiakohta PTK 102/2017 vp
Pöytäkirjan asiakohta 

PTK 102/2017 vp

Täysistunto

Keskiviikko 11.10.2017 klo 13.59—16.55

5. Hallituksen esitys eduskunnalle yhdistelmärangaistusta koskevaksi lainsäädännöksi
Hallituksen esitys HE 268/2016 vp
Valiokunnan mietintö LaVM 9/2017 vp

Ensimmäinen käsittely

Toinen varapuhemies Arto Satonen: Ensimmäiseen käsittelyyn esitellään päiväjärjes-
tyksen 5. asia. Käsittelyn pohjana on lakivaliokunnan mietintö LaVM 9/2017 vp. Nyt pää-
tetään lakiehdotusten sisällöstä.

Yleiskeskustelu alkaa — edustaja, valiokunnan puheenjohtaja Tolvanen.

Keskustelu

15.11 Kari Tolvanen kok (esittelypuheenvuoro): Arvoisa herra puhemies! Käsittelemme
hallituksen esitystä yhdistelmärangaistusta koskevaksi lainsäädännöksi, ja esittelen nyt
pääkohdat lakivaliokunnan asiaan liittyvästä mietinnöstä.

Hallituksen esityksessä ehdotetaan, että koko rangaistuksen suorittaminen vankilassa
korvataan yhdistelmärangaistuksella, joka koostuu ehdottomasta vankeudesta ja sitä välit-
tömästi seuraavasta vuoden mittaisesta valvonta-ajasta. Kyseessä on uusi rangaistuslaki,
jossa tuomitulla ei ole mahdollisuutta harkinnanvaraiseen ehdonalaiseen vapauteen eikä
valvottuun koevapauteen. Yhdistelmärangaistuksen tuomitsemisen edellytykset ovat sa-
mat kuin nykyiset edellytykset koko rangaistuksen suorittamiselle vankilassa.

Uutta nykytilaan verrattuna on vuoden mittainen valvonta-aika, jonka tarkoituksena on
tukea vangin suunnitelmallista ja asteittaista vapauttamista ja näin ylläpitää ja edistää val-
vottavan valmiuksia sijoittua yhteiskuntaan ja siten vähentää uusintarikollisuutta. Valvon-
ta-aikaa varten valvottavalle laaditaan rangaistusajan suunnitelma, jonka sisällön suunnit-
telemiseksi vankiterveydenhuollon yksikkö arvioi vangin riskin syyllistyä väkivaltarikok-
seen. Valvonta-aikana valvottavalta edellytetään Rikosseuraamuslaitoksen hyväksymässä
asunnossa pysymistä, päihteettömyyttä rangaistuksen suorittamiseen liittyvissä toimin-
noissa sekä osallistumista vangille määrättyyn toimintaan, joka edistää hänen sosiaalisia
valmiuksiaan ja kykyä elää rikoksetonta elämää. Valvonta-aikana rangaistusajan suunni-
telman noudattamista valvotaan teknisin välinein, käytännössä sähköisesti paikannettavan
jalkapannan avulla, sekä henkilökohtaisin yhteydenpidoin. Valvonta-aika on osa yhdistel-
märangaistusta, eikä se edellytä vangin suostumusta. Velvollisuuksien törkeä rikkominen
johtaa siihen, että tuomioistuin muuntaa valvonta-ajan ehdottomaksi vankeudeksi. Van-
keusrangaistusta välittömästi seuraava vuoden mittainen pakollinen valvonta-aika on koh-
deryhmälle ankarampi rangaistus kuin nykyinen koko rangaistuksen suorittaminen vanki-
lassa. Tämän vuoksi uusia säännöksiä voidaan soveltaa vasta sellaiseen rikokseen, joka on
 Tarkistettu
4.1



Pöytäkirjan asiakohta PTK 102/2017 vp
tehty tämän lain voimaantulon jälkeen — eli noudatamme lievemmän lain periaatetta, ja
tämän takia tämän lain tulokset alkavat näkyä vasta seuraavalla vuosikymmenellä.

Koko rangaistusaikaa suorittavat vangit, eli nimenomaan ne vangit, jotka on todettu toi-
sen hengelle ja terveydelle vaarallisimmiksi, vapautuvat vankilasta yhteiskuntaan pääsään-
töisesti vailla tukea ja valvontaa. Valiokunnan mukaan on ongelmallista, että juuri nämä
vangit vapautuvat ilman vaihetta, jonka aikana seurattaisiin heidän sopeutumistaan yhteis-
kuntaan ja joka valmentaisi rikoksettomaan elämään. Uusien valvontakeinojen käyttöä
puoltavat esityksen mukaan vankiryhmän suhteellisen korkea uusimisalttius ja erityisesti
uusittavien rikosten törkeys. Käytännössä tämä sääntely koskee kuitenkin hyvin vähäistä
määrää vankeja. Koko rangaistusta suorittavia on saadun selvityksen mukaan tällä hetkellä
33 ja vuosittain heitä vapautuu vain noin 3.

Koko rangaistusta suorittavien vapautumisen jälkeen tekemät uudetkin rikokset ovat la-
kivaliokunnan saaman selvityksen mukaan yleensä vakavia. Suurin osa on ollut törkeitä
pahoinpitelyjä mutta myös muita vakavia väkivalta- ja seksuaalirikoksia. Tapon yrityksiä
on ollut kolme. Uusiminen on pääasiallisesti tapahtunut vuoden sisällä vapautumisesta,
mikä on merkittävää, koska ehdotettu valvonta-aika kattaisi juuri tämän ajankohdan. Sel-
vitysten mukaan vaikuttaa siltä, että rikosten uusiminen on ollut vähäisempää niiden koko
rangaistusta suorittavien vankien kohdalla, jotka ovat vapautuneet jonkinlaisen valvonnan
kautta, kuin niiden, jotka ovat vapautuneet suoraan vankilasta. Tätä voidaan pitää myön-
teisenä ja siten valvontakeinojen käyttöä tukevana seikkana.

Arvoisa herra puhemies! Edellä esitettyä kokonaisuutena arvioituaan valiokunta katsoo,
että koko rangaistusta suorittavan vankiryhmän vapautumista on tarpeen kehittää valvon-
taa ja myös tukea lisäämällä. Valiokunnan mielestä tämä on perusteltua ja tarkoituksenmu-
kaista tehdä hallituksen esittämällä yhdistelmärangaistuksen käyttöönottamisella. Esitetyn
seuraamuksen arvioinnissa valiokunta on kiinnittänyt huomiota siihen, että koko rangais-
tukseen tuomitseminen edellyttää jo itsessään vakavien rikosten uusimista ja myös koko
rangaistuksen suorittamisen jälkeen uusitut teot ovat saadun selvityksen mukaan yleensä
vakavia. Kyse on siten erityisestä kohderyhmästä, joka on syytä ottaa vapautumisessa, val-
vonnassa ja tuessa huomioon. Se, että rikosten uusiminen on tapahtunut pääasiallisesti
vuoden kuluessa koko rangaistuksen suorittamisesta, puoltaa valvontatoimien kohdista-
mista nimenomaan vankeuden jälkeiseen vuoden mittaiseen ajanjaksoon.

Lakivaliokunta pyysi tässä asiassa lausunnon perustuslakivaliokunnalta. Perustuslaki-
valiokunta on antamassaan lausunnossa kiinnittänyt huomiota siihen, että ehdotettu sään-
tely on rikoslainsäädännön systematiikalle vierasta, sillä rikollisen teon moitittavuudesta ja
siihen liittyvästä rangaistusuhasta säädetään vakiintuneesti kunkin rikoksen tunnusmerkis-
tön yhteydessä. Se, ettei rikoksesta seuraavan rangaistuksen enimmäispituus ilmene tekoa
koskevasta rangaistussäännöksestä, ei perustuslakivaliokunnan mukaan ole täysin ongel-
matonta. Perustuslakivaliokunta on kuitenkin lyhyesti sanottuna pitänyt tätä sääntelyä
mahdollisena.

Jo tässä vaiheessa totean, että tähän lakivaliokunnan mietintöön sisältyy pykälävastalau-
se kahden pykälän osalta muutosehdotuksineen. Täällä salissa ovat tämän vastalauseen
tehnyt varapuheenjohtaja Biaudet ja sitä kannattanut edustaja Laukkanen, joten kuulemme
varmaan lisää tästä perustuslakivaliokunnan kannanotosta myöhemmin.

Lakivaliokunta esittää tämän mietinnön hyväksymistä ja on tehnyt kyllä muutosehdo-
tuksia lakiin — 1., 2. ja 5. lakiehdotus — mutta muut tähän liitetyt lait esitetään hyväksyt-
täväksi muuttamattomina.
2



Pöytäkirjan asiakohta PTK 102/2017 vp
15.19 Antero Laukkanen kd:  Arvoisa herra puhemies! Tämä yhdistelmärangaistuslaki
on ollut varsin vaativa paketti, sitä on kuusi vuotta valmisteltu. Ei ole ollut toisin sanoen
mikään tuulihattu lainsäädännössä vaan todella luonteeltaan sellainen, jonka sisältö ei ole
ollut ihan itsestään selvä. Myös valiokunta käsitteli tätä lähes vuoden, ja haluankin tässä
vaiheessa, arvoisa puhemies, kiittää valiokunnan puheenjohtajaa ja valiokuntaneuvoksia
siitä, että olemme saaneet mielestäni erittäin huolella tehdyn mietinnön. Käsittely oli vai-
kea, vaativa, ja kuitenkin valiokunta teki huolellista työtä, sai aikaan sellaisia muutoksia,
jotka esitystä paransivat ja täydensivät: kustannusten jakoa täsmennettiin; asumisen kus-
tannukset tuotiin selkeästi lakiin, kuka niistä vastaa; päihteettömyyden valvonta täsmen-
tyi, siitä tuli sellainen, jonka kanssa voi ajatella, että voimme mennä eteenpäin.

Yhdistelmärangaistus, jossa vankeusrangaistusta seuraa välittömästi vuoden mittainen
pakollinen valvonta-aika, on kohderyhmälle ankarampi rangaistus kuin nykyinen koko
rangaistuksen suorittaminen vankilassa. Tämän vuoksi uusia säännöksiä voidaan soveltaa
vasta sellaiseen rikokseen, joka on tehty lain voimaantulon jälkeen. Tavoite, että hengelle
ja terveydelle erittäin vaaralliset vangit vapautuvat mahdollisimman riskittömästi yhteis-
kuntaan, on erittäin tärkeä. Esimerkiksi viime vuonna tarkastetussa Sasu Tynin väitöskir-
jassa Vankeinhoidon vaikuttavuus todettiin, että toimenpiteet tulisi kohdentaa rikoksente-
kijän arvioidun riskitason mukaan. Kuten tässä valiokunnan puheenjohtaja totesi, tämä esi-
tys tarkoittaa erittäin pientä ryhmää ihmisiä ja vuosittain noin kolme neljä tällaista ihmistä
vapautuu takaisin yhteiskuntaan, ja on merkittävää, että kaikki sellainen tukitoiminta, jolla
heidän eheytymisensä ja paluunsa yhteiskuntaan pitkän vankeusajan jälkeen onnistuu, on
suotavaa — ei helppoa mutta suotavaa.

Lainsäädäntöteknisesti yhdistelmärangaistusta koskeva esitys vaatii laajoja lakimuutok-
sia. Esityksessä ehdotetaan muutoksia yhteensä 12 lakiin ja 69 pykälään, joista täysin uu-
sia pykäliä on 39.

Arvoisa puhemies! Valiokunnan puheenjohtaja, edustaja Tolvanen jo mainitsi sen, että
olemme tehneet tähän edustaja Eva Biaudet’n kanssa yhdessä vastalauseen, ja tämän vas-
talauseen taustalla on perustuslakivaliokunnan lausunto. Ja vaikka sinänsä se perustuslaki-
valiokunnan ajatus siitä, minkälaisia muutoksia tähän tulisi tehdä, ei ollut kovin merkittä-
vä eikä kovin pitkä, ja se on tässä liitteenä, niin se periaate, joka meitä edustaja Biaudet’n
kanssa puhututti tässä, oli se, minkälaisen arvon eduskunta ja valiokunnat antavat perus-
tuslakivaliokunnan lausunnoille. Tavallaan tämän arvostuksen ja, jos nyt leikkisästi sanon,
marssijärjestyksen tähden pidimme tärkeänä ja painotettavana sitä, että se, mitä perustus-
lakivaliokunta lausuu, tulee myös otettavaksi huomioon silloinkin, kun perustuslakivalio-
kunta ei ehdottomasti vaadi jotakin vaan antaa ikään kuin vihjeen, mihin suuntaan olisi
hyvä mennä.

Perustuslakivaliokunta huomautti lausunnossaan lakivaliokunnalle, että yhdistelmäran-
gaistuksella olisi mahdollista ylittää rikokselle säädetty rangaistuksen enimmäispituus.
Esimerkiksi taposta voidaan tuomita enintään 8 vuotta vankeutta. Jos käräjäoikeus tuomit-
see taposta täyden 8 vuoden vankeusrangaistuksen ja tämän lisäksi 1 vuoden valvonta-
ajan, on kokonaisrangaistus tällöin 9 vuotta. Näin ollen rangaistuksen enimmäispituus on
eri kuin mikä rikoksen pykälästä ilmenee. Perustuslakivaliokunta painottaa lausunnos-
saan, että "ehdotettu sääntely on perustuslain kannalta mahdollista, vaikka sellaiseen tulisi-
kin suhtautua hyvin pidättyvästi" — vihje numero 1. Perustuslakivaliokunnan mukaan la-
kivaliokunnan tulee harkita — vihje 2 — pykälän muuttamista niin, että "yhdistelmäran-
3



Pöytäkirjan asiakohta PTK 102/2017 vp
gaistuksen enimmäispituus pysyy kustakin rangaistussäännöksestä ilmenevän rangaistus-
asteikon puitteissa".

Mielestämme lakivaliokunnan tulisi ottaa perustuslakivaliokunnan suositukset vakavas-
ti huomioon nyt ja tulevaisuudessa. Näin ollen katsomme, että lakivaliokunnan olisi pitä-
nyt päätyä ratkaisuun, jossa pykälä muutetaan perustuslakivaliokunnan ehdottamalla taval-
la.

Edellä olevan perusteella ehdotamme, että lakiehdotukset hyväksytään muutoin valio-
kunnan mietinnön mukaisena paitsi 1. lakiehdotuksen 2 c luvun 11 § ja 6 luvun 2 § muu-
tettuina, jotka käyvät sitten tästä tekstistä esille selvemmin.

Uskon, että edustaja Biaudet omassa puheenvuorossaan vielä syventää tätä näkemystä ja
tuo uusia näkökulmia tähän, mitä myös sitten keskustelussa tulee.

Vielä totean, että tämä tehty mietintö on sisällöllisesti niin vaativa ja rikas, että vaikka
sitä oli vuosi käsitelty, niin piti itse vielä lukea se useampaan kertaan, jotta täysin pääsi si-
sälle siitä, miten hienosti meidän taitavat valiokuntaneuvokset saavat näitä asioita valmis-
teltua, tietysti loistavan puheenjohtajan johdolla.

15.26 Mari-Leena Talvitie kok: Arvoisa puhemies! Kuten esittelytekstissä lakivaliokun-
nan puheenjohtaja Tolvanen toi esiin, kyse olisi uudenlaisesta rangaistuksesta, joka koos-
tuisi ehdottomasta vankeudesta ja sen jälkeisestä valvonta-ajasta. Tämä yhdistelmäran-
gaistus voitaisiin tuomita vakavan rikoksen uusijalle, jota on pidettävä erittäin vaarallisena
toisen hengelle, terveydelle tai vapaudelle.

Esitystä on tosiaan valmisteltu pitkään, ja se on sinänsä ymmärrettävää, koska esitys ot-
taa kantaa niin useaan lakiin ja muuttaisi huomattavaa määrää lakeja. Esitetyn yhdistelmä-
rangaistuksen hyväksyminen merkitsee uuden, valvontaa sisältävän rangaistuslajin käyt-
töönottoa. Lakivaliokunta kuuli tästä asiasta useita asiantuntijoita ja pohti myöskin yhdis-
telmärangaistuksen nimen yksinkertaistamista, koska seuraamusjärjestelmässä on jo en-
nestään käytössä useita erinimisiä seuraamuksia, joihin sisältyy erilaista valvontaa. Valio-
kunnan mielestä onkin jatkossa aiheellista arvioida asiaa nimenomaan tästä näkökulmasta,
koska järjestelmämme on tällä hetkellä jo varsin monimutkainen ja vaikeasti hahmotelta-
va. Nimi "yhdistelmärangaistus" kuvastaa rangaistuksen koostumista eri elementeistä,
mutta se ei kovin selkeästi kuvaa juuri nyt esitettävän vankeuden ja sitä seuraavan valvon-
ta-ajan yhdistelmää. Emme kuitenkaan löytäneet mitään muutakaan ratkaisua, joten laki-
valiokunta totesi, että päädymme sen hyväksymään.

Mutta tämä on tärkeä kysymys, koska lainsäädännön tehtävä on nimenomaan luoda ne
pelisäännöt ja kertoa, mikä on oikein ja väärin, ja myöskin lainsäädännöllä on tarkoitus oh-
jata toimintaa.

15.28 Eva Biaudet r: Ärade talman, arvoisa puhemies! Vaikka mieluummin haluaisin sa-
noa "puheenjohtaja". Tulkoon tämä nyt sanotuksi tässä keskustelussa tänään.

Jag har kanske inte väldigt mycket att tillägga efter att mina ärade kolleger här i dag har
presenterat lagutskottets betänkande och själva regeringens proposition, och kanske därför
väljer jag att tala svenska så att det skulle bli lite mer spännande för dem som sitter i publi-
ken och för dem som sitter här i plenum i dag, för det mesta.

Propositionen behandlar en väldigt viktig fråga och det är kanske inte så jätteofta vi dis-
kuterar fängelse eller vårt straffpåföljdssystem eller vad som är effektivt eller hur man re-
4



Pöytäkirjan asiakohta PTK 102/2017 vp
habiliterar fångar i fängelse och tiden efter att man har kommit ut ur fängelse, och på det vi-
set är regeringen naturligtvis ute i ett viktigt ärende. Det är helt riktigt att det är väldigt
märkligt att de fångar som har suttit, kanske allra längst i fängelse, som har väldigt, ska vi
säga, förfärlig brottshistoria, som är återfallsförbrytare, inte har ett system när de blir be-
friade från fängelse med något slags stöd för att kunna vänja sig vid ett normalt liv. 

Och det är också väldigt tråkigt att se att återfallsbrottsligheten ganska ofta också sker
just inom ett år efter att man har kommit ut från fängelset. Det ser ut i hörandet som att det
verkar som så, att det faktiskt är lite fler återfallsförbrytare bland dem som inte har varit
med i något slags övervakningssystem än bland dem som har det, så kanske man inte rik-
tigt kan dra slutsatser, tyvärr. Och det kanske också berättar, eftersom siffrorna är så små,
ni kan tänka er att under de tio år som man har granskat från 2006 till början av 2017, så
gällde det här ungefär bara 17 fångar. Så det handlar om väldigt få personer, och på det vi-
set kanske man inte så lätt kan säga vad som hjälper och vad som inte hjälper. Det här är sä-
kert någonting som vi måste fundera över.

Det kom också klart fram under hörandet i lagutskottet att de här villkorliga frigivning-
arna och övervakningstiderna och stödet från samhället är väldigt, ska vi säga, olika. Det
finns väldigt olika system och det kan hända att det skulle finnas god anledning att fundera
på dem lite mera och försöka förenhetliga dem, och helt enkelt kanske också intensifiera
det stödet som fångar får efter att de blir frigivna från fängelset. Behovet av bostad är na-
turligtvis det allra viktigaste, att ha någonstans att bo, att eventuellt kunna få ett jobb och så
vidare, vilket säkert inte är helt lätt. 

Men jag kommer i detaljerade behandlingen att föreslå en ändring till paragrafen även
om jag nog stöder hela lagförslaget, propositionen i sig. Precis som lagutskottets ordföran-
de här tidigare framförde, så handlar mitt ändringsförslag om den fråga som grundlags-
utskottet tog upp. Och det är kanske så att det inte är helt uppenbart hur man landar i den här
frågan. Man kan säkert argumentera åt vartdera hållen, men jag upplever att om grundlags-
utskottet har påpekat att det finns anledning att förhålla sig väldigt återhållsamt till att änd-
ra systemet, rättssystemet, straffsystemet, vår hela systematik hur vi beskriver i vår straff-
lag, och det inte finns väldigt starka skäl att göra det, så tycker jag att vi ska hörsamma
grundlagsutskottet. 

Man ska komma ihåg att den här påföljden om ett år efter ett kombinationsstraff ju ock-
så kan förverkligas, alltså om man bryter mot de här villkoren som man har blivit ålagd att
följa kan det hända att man blir tvungen att återvända till fängelset och sitta av sitt straff. Så
det är inte en fantasi, det är inte bara en, ska vi säga, en sådan här situation, ett hot, utan det
kan faktiskt förverkligas och det är en del av straffet. 

Jag upplever precis som grundlagsutskottet att det är väldigt värdefullt att vi i vårt straff-
lagssystem kan se från de olika paragraferna och brottsrekvisiten också vilket påföljden
från varje straff är. Jag tycker inte att de har kommit tillräckligt starka grunder här för att
ändra på denna systematik. Det var också, ska vi säga, flera sakkunniga som påpekade att
man måste fundera på om det finns tillräckligt starka orsaker att göra det, att avvika från
den systematik vi har.

Olen tässä kertonut ruotsin kielellä siitä, että perustuslakivaliokunta on huomauttanut, että
tällaiseen rikoslainsäädännön järjestelmän, systematiikan muuttamiseen pitäisi löytyä erit-
täin painavia syitä tai siihen pitäisi suhtautua erittäin pidättäytyvästi — joskin se on mah-
dollista, ja tämän mahdollisuuden olemassaolo on tietenkin relevantti kysymys, että onko
5



Pöytäkirjan asiakohta PTK 102/2017 vp
se olemassa, ja enemmistö valiokunnasta onkin päätynyt siihen, että se on olemassa. Mi-
nusta ei kuitenkaan ole tullut esille sellaisia niin painavia syitä, jotka olisivat puoltaneet tä-
män pidättäytymisen rikkomista, joten haluan sen vuoksi esittää sitten yksityiskohtaisessa
pykäläkäsittelyssä muutoksia näihin pykäliin siten kuin perustuslakivaliokunta on meille
ehdottanut ja siten kuin meidän eriävässä mielipiteessämme on ehdotettu. — Kiitos.

15.34 Veera Ruoho kok: Arvoisa puhemies! Kuten jo tuossa lakivaliokunnan puheenjoh-
taja, edustaja Tolvanen esitteli — joka muuten taitaa olla varmastikin salissa tämän esityk-
sen kohdehenkilöiden paras asiantuntija väkivaltarikosyksikön johtajana poliisissa toimit-
tuaan — tällä esityksellä on tarkoitus saada rikoslakiin säännökset yhdistelmärangaistuk-
sesta ja säätää laki yhdistelmärangaistuksen täytäntöönpanosta. Tämä uudenlainen ran-
gaistus koskisi vakavan rikoksen uusijoita, joita on pidettävä erittäin vaarallisina toisen
hengelle, terveydelle tai vapaudelle.

On huomionarvoista, että valvonta-ajan sisältö määriteltäisiin muun muassa vangin yk-
silöllisen riskiarvion perusteella. Lailla säädettäisiin velvollisuuksia asunnossa pysymises-
tä, päihteettömyydestä valvonta-ajan täytäntöönpanoon liittyvissä tilaisuuksissa, toimin-
taan osallistumisesta ja valvontaan sitoutumisesta. Jos näitä velvollisuuksia rikkoisi tör-
keästi, voitaisiin tuomita loppuvalvonta-aika suoritettavaksi ehdottomana vankeutena.
Tätä törkeää rikkomista olisi muun muassa se, että valvottava toistuvasti saapuisi päihty-
neenä valvonta-asiaan liittyvään tilaisuuteen, yrittäisi estää teknisen valvontavälineen toi-
mintaa tai esimerkiksi oleskelisi muualla kuin suunnitelmassa sallitulla alueella. Sitten taas
toisaalta pienemmistä rikkomuksista tulisi kirjallinen varoitus ja hyvin vähäisistä rikko-
muksista pääsisi suullisella huomautuksella.

Arvoisa puhemies! Tällä hallituksen esityksellä on tarkoitus vähentää uusintarikolli-
suutta, joka on vapautuneilla valitettavan usein vakavaa rikollisuutta. Vangin suunnitel-
mallinen ja asteittainen vapauttaminen auttaa ihmistä sijoittumaan takaisin yhteiskuntaan
ja näin myös ehkäisee rikoksia.

Arvoisa puhemies! Kannatan tätä hallituksen esitystä, johon tosiaankin sisältyy, kuten
täällä jo mainittiin, myös useita muita muutosehdotuksia useisiin lakeihin, rikosrekisteri-
lakiin, vankeuslakiin ynnä muihin.

Lopuksi nostaisin esiin vielä sen näkökulman, että meillä on Suomessa tälläkin hetkellä
ihmisiä, joko väkivaltaisen vangin uhreja tai niiden uhrien omaisia, jotka pelkäävät sitä
päivää, kun vanki vapautuu. Siksi onkin tärkeää, kuten tämän hallituksen esityksen tarkoi-
tuksena on, että uusintarikokset vähenisivät. Kun vähän on peräänkuulutettu sitä rangais-
tuksen vaikuttavuutta, niin itse toteaisin siihen, että se on luojan kiitos, että meillä Suomes-
sa ei tällä hetkellä ole suurempia otoksia niistä vakaviin rikoksiin syyllistyneistä ihmisistä,
joilla voitaisiin arvioida sitten näitten rangaistusten vaikuttavuutta.

15.38 Johanna Ojala-Niemelä sd: Arvoisa puhemies! Tässä säädetään uudenlaisesta ran-
gaistuksesta, yhdistelmärangaistuksesta, jossa yhdistetään ehdoton vankeus ja sen jälkei-
nen valvonta-aika. Kuten tässä on edellisissä puheenvuoroissa tullut ilmi, kyse on aika vä-
häisestä joukosta, keitä tämä rangaistus koskee, mutta voi kyllä sanoa, että nämä eivät ole
eilisen teeren tyttöjä ja poikia, joita tämä koskee. Eli tämä koskee väkivalta- ja seksuaali-
rikollisia, ja tämä voidaan tuomita vakavan rikoksen uusijalle, jota pidetään erittäin vaaral-
lisena toisen hengelle, terveydelle tai vapaudelle.
6



Pöytäkirjan asiakohta PTK 102/2017 vp
Vuoden valvonta-ajan tarkoituksena on tukea vangin suunnitelmallista ja asteittaista va-
pautumista ja samalla valmentaa yhteiskuntaan. Tässä edellytetään sitä, että vangilla on
asunto ja hän on päihteetön rangaistukseen liittyvissä toiminnoissa ja osallistumisissa, kun
hän osallistuu määrättyyn toimintaan. Jonkun verran valiokunnassa käytiin keskustelua sii-
tä, tulisiko päihteettömyyden koskea koko tätä valvonta-aikaa, koko vuotta, mutta itse olen
realisti tässä kysymyksessä, ja ehkä on kohtuus edellyttää sitä, että olisi kuitenkin näissä
valvontatapaamisissa ja muissa koulutus-, kuntoutus- ja työtilaisuuksissa päihteetön. No,
jos näitä velvollisuuksia rikkoo, niin silloin passitetaan takaisin vankilaan.

Tähän asti tätä kohderyhmää ei ole yleensä voitu sijoittaa valvottuun koevapauteen ja
ongelmana on ollut, että he suurin piirtein ovat astuneet suoraan kadulle ilman valmennus-
ta rikoksettomaan elämään. Uskon, että jatkossa on tämän esityksen kannalta hyvää se, että
he saavat tukea. Mutta ongelmana on myös rangaistusten kirjavuus ylipäänsä — liittymät-
tä nyt tähän esitykseen erityisesti. Meillä alkaa olla aika monenlaisia rangaistuksia; hyvä,
että perässä enää pysyy.

15.40 Johanna Karimäki vihr: Arvoisa puhemies! Esitys yhdistelmärangaistukseksi on
kokonaan uusi rangaistusmuoto. Yhdistelmärangaistus voitaisiin tuomita rikoksenuusijal-
le, jota on pidettävä erittäin vaarallisena toisen hengelle, terveydelle tai vapaudelle. Tällai-
sia rikoksenuusijoita vakavassa rikoksessa on ollut viimeisen 10 vuoden aikana 41.

Lyhyesti todettuna yhdistelmärangaistus tarkoittaa sitä, että rikollinen on vankilassa
tuomion istuttuaan vuoden kotona valvonnassa panta jalassa ja mukana ohjelmassa, johon
kuuluu muun muassa sosiaalista apua ja mahdollisesti työtoimintaa. On havaittu, että ri-
koksen uusinta tapahtuu yleensä vuoden sisään ja helpommin niillä, jotka vapautuvat suo-
raan vankilasta vapauteen. Niiden, jotka pääsevät valvottuun vapauteen pannan kanssa, on
helpompi sopeutua yhteiskuntaan. Valvottuun vapauteen pääsee nyt puoleksi vuodeksi
anomuksesta, jollei ole määrätty, että koko tuomio on istuttava vankilassa. Näin ollen se
koskettaa useimmiten ensikertalaisia.

Tässä uudessa yhdistelmärangaistuksessa aika kotona pannan kanssa on yksi vuosi ja on
pakollinen. Pidän keskeisenä sitä, että tämän rangaistusmuodon suorittajat ovat keskenään
samanarvoisessa asemassa, ja on erittäin tärkeää tukea vangin paluuta normaaliin elämään
ja ennaltaehkäistä rikoksia. Tällä lailla ei puututa tuomarien valtaan säätää rangaistuksista.

Lakivaliokunnan mietintö on perusteellinen, ja se korostaa tukea vangeille. Lakivalio-
kunta muun muassa toteaa, että yhdistelmärangaistuksen valvonta-ajan onnistumisen kan-
nalta on olennaista, että vangille pyritään järjestämään tarvittavaa kuntouttavaa ja tukevaa
toimintaa jo vankeusaikana ja että tällaisia toimintoja järjestetään myös valvonta-aikana.
Tärkeää on, että huolehditaan vapautuvan vangin asunnon saannista.

15.42 Laura Huhtasaari ps: Arvoisa puhemies! Kun tätä asiaa käsiteltiin, olin lakivalio-
kunnassa ja hallituksessa, ja nyt en ole enää kummassakaan, mutta olen silti tämän esityk-
sen takana.

Tämä on ihan siinä mielessä hyvä, kun me otamme huomioon sen, että meillä ei ole lain-
kaan valvontaa, kun henkilö vapautuu vankilasta, ja tässä tulee tällainen uusi asia. Tässä-
hän valvottavan keskeisimmät velvollisuudet olisivat asunnossa pysyminen määrättyinä
aikoina, päihteettömyys valvonta-aikaan liittyvissä tilaisuuksissa, osallistuminen kuntou-
tukseen tai muuhun toimintaan sekä sitoutuminen tekniseen valvontaan esimerkiksi jalka-
pannan avulla. Valvontavelvollisuuksien törkeästä rikkomisesta voitaisiin tuomita jäljellä
7



Pöytäkirjan asiakohta PTK 102/2017 vp
oleva valvonta-aika suoritettavaksi ehdottomana vankeutena. Tällä uudella lainsäädännöl-
lä yritetään vähentää vakavien rikosten uusimisen riskiä, ja esityksen mukaan asteittainen
vapauttaminen ja sen yhteydessä annettava tuki auttavat vankia sijoittumaan yhteiskun-
taan rangaistusajan jälkeen. Tällä on ihan hyvä tarkoitus. Se, että me saamme valvottua ja
katsottua, miten tilanne etenee, on ihan hyvä asia.

Itse kuitenkin koen, että ylipäätään meidän rangaistukset ja tuomiot ovat niin lyhyitä. Ne
pitäisi moninkertaistaa. Esimerkiksi elinkautisen pitäisi olla elinkautinen. Minä toivoisin,
että joskus tässä salissa olisi enemmistönä henkilöitä, jotka esimerkiksi seksuaalirikoksis-
ta antaisivat sellaiset tuomiot, jotka oikeasti ovat kohtuullisia siihen tekoon nähden. Toi-
von, että sekin päivä vielä koittaa.

15.44 Hannu Hoskonen kesk:  Arvoisa herra puhemies! Hallituksen esitys yhdistelmä-
rangaistuksesta on erittäin hyvä ja perusteltu. Tämä lakihan koskee niitä kaikkein kovim-
pia rikollisia, jotka ovat syyllistyneet törkeisiin rikoksiin. Heille tällä uudella lainsäädän-
nöllä ollaan luomassa uusi rangaistusmuoto, joka totta kai nojaa vastaavaan aikaisempaan
lakiin, niin ettei tässä sinänsä mitään ihan uutta keksitä, mutta uusi keino, miten näitä va-
kavia rikollisia rangaistaan ja sitten sen jälkeen yritetään hoitaa näistä ihmisistä jollakin
lailla yhteiskuntakelpoisia. Uskon, että siinä järkevästi tehtynä jossain määrin myös onnis-
tutaan. Mitä tulee sitten rangaistavuuteen niillä henkilöillä, jotka ovat tällaisiin vakaviin ri-
koksiin syyllistyneet, niin on selvä asia, että sitten pitää kyllä pyrkiä etsimään ihan uusia
keinoja, millä näille ihmisille voitaisiin jotakin apua saada heidän elämänsä järjestykseen
saamisessa, ja siinä tämä yhdistelmärangaistuslaki on todella hyvä.

Perustuslakivaliokunta lausunnossaan on viitannut siihen, että tämä lainsäädäntö sinäl-
lään on täsmällinen ja tarkkarajainen, siinä ei ole ongelmaa. Siinä lausunnossa nähtiin on-
gelmana lähinnä se, että tämän niin sanotun valvonta-ajan jälkeen, joka seuraa sitä rangais-
tusaikaa, varsinaista vankilassaoloaikaa, jos valvonta-aikana syyllistyy joihinkin sääntö-
rikkomuksiin tai peräti rikokseen, valvonta-aikahan kyllä muuttuu siitä vankeusrangais-
tukseksi suoraan. Siellä oli sitten perustuslakivaliokunnan huomion mukaan oltava täsmäl-
liset ja tarkkarajaiset säädökset siitä, jos henkilö on valvonta-aikana joutunut takaisin van-
kilaan ja siellä sitten taas käyttäytyy siivosti ja on edellytykset hänen päästämisekseen
vankilasta valvottuun vapauteen. Siinä vaadittiin tarkkarajaisuutta ja täsmällisyyttä. Se
varmaan on toteutunutkin tässä esityksessä.

Tämä lakiesitys on erittäin hyvä ja kannatettava. Se on selvä asia, että kun ihminen on
syyllistynyt vakaviin rikoksiin ja on pitkään ollut vankilassa, niin on aivan oikein, että yh-
teiskunta sitten ohjaa häntä vahvalla kädellä vapauteen ja parempaan elämään.

15.46 Päivi Räsänen kd: Arvoisa puhemies! Tämä esitys on erittäin tervetullut, ja olen it-
sekin aiempina vuosina tehnyt tähän liittyviä kysymyksiä ja aloitteita. Kun puhutaan vaka-
vista väkivalta- ja seksuaalirikoksista, niin valitettavan paljon niihin liittyy myös uusimis-
riskiä — varsinkin, jos henkilöllä on päihdeongelma.

Arvostan erittäin paljon edustaja Laukkasen ja edustaja Biaudet’n perusteellista paneu-
tumista tähän esitykseen ja myös syvää kunnioitusta perustuslakivaliokunnan näkemyksiä
kohtaan, mutta itse kuitenkin kallistuisin valiokunnan enemmistön kannalle. Perustelen
sitä sillä, että tässä on kysymys nyt näistä poikkeuksellisista tilanteista, kun rikoksenteki-
jää pidetään erittäin vaarallisena toisen hengelle, terveydelle ja vapaudelle. Jos tätä muu-
tettaisiin niin, että yhdistelmärangaistuksen enimmäispituus pysyisi tuon rangaistusastei-
8



Pöytäkirjan asiakohta PTK 102/2017 vp
kon puitteissa, niin käytännössä se tarkoittaisi sitä, että valvonta-ajan pituus lyhenisi juuri
näissä kaikkein vakavimmissa tapauksissa tuon rangaistusasteikon puitteissa, enkä pidä
sitä tarkoituksenmukaisena tämän valvottavan oman sopeutumisen kannalta, jos se jää vain
muutamaksi kuukaudeksi, enkä pidä sitä tarkoituksenmukaisena myöskään muun yhteis-
kunnan suojelemisen näkökulmasta. Sen takia olisin itse tämän tiedon pohjalta, jonka olen
tästä mietinnöstä saanut, kallistumassa sille kannalle, mihin lakivaliokunnan enemmistö on
päätynyt.

15.48 Sari Essayah kd: Arvoisa puhemies! Aika lailla komppaan noita edustaja Räsäsen
ajatuksia. Meillä ryhmässä emme kerenneet käydä keskustelua tästä mietinnön lopullises-
ta sisällöstä emmekä myöskään sitten vastalauseen perusteluista. Ymmärrän kyllä näitä pe-
rustuslakinäkökulmia tässä tilanteessa, mutta aivan kuten edustaja Räsänen, ajattelen tä-
män asian tavallaan toisin päin elikkä juuri niin, että me tätä kautta, jos tämän vastalauseen
mukaan menisimme, olisimme antamassa sen signaalin, että juuri kaikkein vakavimmissa
tapauksissa tätä rangaistusasteikkoa lähdettäisiin lyhentämään. Sinällänsä tämä yhdistel-
märangaistus on tervetullut ja hyvä tapa tuoda ihminen sinne yhteiskuntaan takaisin, ja täs-
sä nämä asunto, päihteettömyys ja työtilaisuudet, mitkä tähän on tuotu sisälle, ovat niitä to-
della keskeisiä seikkoja, mitkä siinä tilanteessa, kun tullaan sieltä vankilasta yhteiskun-
taan, ovat aivan ensisijaisia. Kun näitä polkuja pystytään noudattamaan, niin ihmisellä on
mahdollisuus päästä takaisin yhteiskuntaan.

Tässä yhteydessä haluaisin nostaa esille sen, että talousarvioaloitteitten käsittelyssä olen
tehnyt aloitteen liittyen tällaiseen ViaDia-yhdistykseen: se on kristillistaustainen, vapaa-
kirkkotaustainen yhdistys, joka tekee Tampereella — ja ympäri Suomea on heillä toimipis-
teitä — äärimmäisen hyvää työtä. Juuri siinä vaiheessa, kun vankilasta vapaudutaan, ol-
laan siinä elämäntilanteessa mukana, tarjotaan työtilaisuutta ja tuettua työtä ja on mahdol-
lisuus siihen asuntoon, ja myöskin sitten tätä päihteettömyys- ja päihdekuntoutusta kuuluu
tähän ohjelmaan. Euroopan unionin sosiaalirahastosta on myöskin huomioitu, että he teke-
vät tätä arvokasta työtä, ja täytyy vain toivoa, että Suomessakin [Puhemies koputtaa] hal-
litus huomioisi tämän hyvän työn, mitä tehdään, ja rahoitusta olisi mahdollisuus saada.

15.50 Veera Ruoho kok: Arvoisa puhemies! Edustaja Hoskonen tuossa totesi ihan osu-
vasti siitä, että esityksen pyrkimyksenä on tehdä vakaviin rikoksiin syyllistyneistä jälleen
yhteiskuntakelpoisia. Viittaan aiemmassa puheenvuorossani mainitsemaani riskiarvioon,
jonka perusteella määriteltäisiin valvonta-ajan sisältöä, ja tässä uusintarikosten ennalta es-
tämisessä se on ensinnäkin se olennaisin asia, ja se voi olla välillä hankalaa. Osa vakavista
rikoksista on niin sanottuja intohimorikoksia, joilla ei välttämättä ole semmoista uusimis-
riskiä, mutta sitten taas toisaalta sanotaan, että on ihmisiä, jotka ovat — käytän kansankiel-
tä — tavallaan niin kuin toivottomia tapauksia. Se, kuinka heistä sitten pyrittäisiin teke-
mään yhteiskuntakelpoisia, on varmasti hyvin haasteellista.

15.52 Eva Biaudet r: Arvoisa puhemies! Haluaisin sanoa "puheenjohtaja", mutta en saa.
[Naurua — Eduskunnasta: Kerroit sen jo!]

Mielestäni tässä keskustellaan ehkä vähän kahdesta eri asiasta, ja varmaan on niin, että
on ihan aiheellistakin keskustella siitä, mikä on se pituus, joka olisi tehokas, mikä olisi oi-
keudenmukaista ja niin edelleen, mutta se on eri juttu. Nyt ovat kysymyksessä henkilöt,
jotka ovat olleet moneen kertaan vankilassa. He ovat istuneet varmaan pidempään kuin ku-
9



Pöytäkirjan asiakohta PTK 102/2017 vp
kaan muu, ja silti he ovat vielä vaarallisia. Ja sen takia ehkä ei ole niin relevantti kysymys
se, onko se sitten ollut kymmenen vuotta, yhdeksän vuotta vai kahdeksan vuotta, vaan se
ongelma todennäköisesti on riippumaton ihan juuri siitä pituudesta. Ymmärrän, että sitä
signaalia ei haluta antaa, että päästään vähemmällä. 

Mutta tässä on nyt tarkoitus — ja minä olen iloinen siitä, että perustuslakivaliokunta on
sen myös ottanut tehtäväkseen — suojella meidän oikeusjärjestelmää, meidän lainsäädän-
töä ja meidän rikoslakijärjestelmää, jonka pitäisi olla sellainen, että siitä voi lukea, mikä on
seuraamus jonkun rikoksen kohdalla, mikä on maksimiseuraus. Tämä muutos tekee nyt
sen, että sitä ei enää voi lukea, ja sen takia perustuslakivaliokunta — ymmärtääkseni, jos
olen tulkinnut oikein, mikä ei tietenkään ole varmaa — on sanonut, että tässä täytyisi olla
hyvin pidättyväinen ja pitäisi olla todella vahvoja perusteita sille, että mennään muutta-
maan.

On hyvä muistaa, että tämä on osa rangaistusta. Tämä ei ole vapautta, vaan tämä on osa
rangaistusta, ja jos rikkoo sitä suunnitelmaa, niin voi joutua takaisin myös ihan sinne nel-
jän seinän sisälle.

Ymmärrän hyvin nämä kannat, ja tunneperäisesti minäkin ajattelin heti näin, että kysy-
mys on hyvin poikkeuksellisesta asiasta. Mutta jos me haluamme, että tämä on tehokasta,
ja jotta me emme aina joka kerta, kun tuntuu, että nyt meillä on jokin vaikea asia, muuta
koko meidän järjestelmää, vaan pysymme siinä, että meidän oikeusjärjestelmä toimii, mei-
dän lainsäädäntö on hyvä ja meidän tapamme kirjoittaa pykäliä on järkevä, niin... [Puhe-
mies koputtaa] Tämä on se peruste, joka tekee, että olen päätynyt tähän.

15.54 Antero Laukkanen kd: Arvoisa herra puhemies! Tämän koko esityksen sisällölli-
nen päämäärä ja tarkoitus on 101-prosenttisesti kannatettava. Se on juuri sellainen kuin
vain voi toivoa tässä tilanteessa, kun miettii, miten voisi auttaa näitä niin sanotusti kaik-
kein vaarallisimpia vankeja sopeutumaan.

Ongelma on se, että — meillä on lainsäädännössä olemassa joku tietty järjestys, jossa
niitä asioita tehdään — meillä ei ole perustuslakituomioistunta, meillä on yksi ainoa elin,
joka arvioi sitä, milloin joku esitys on niin merkittävässä suhteessa perustuslakiin, että sitä
esitystä on korjattava. Nyt perustuslakivaliokunta ei suoranaisesti sanonut, että on pakko
korjata, mutta antoi ymmärtää hyvin selkeästi kolmessa eri alleviivatussa kohdassa, että
tämä saattaa ehkä avata oven jollekin sellaiselle, jota sitten taas me lainsäätäjinä emme
mahdollisesti halua nähdä, että alkaa syntyä usein sellaisia tilanteita, että perustuslakiva-
liokunta lausuu jostakin esityksestä mutta sitten erityisvaliokunta ei sitä riittävällä tavalla
huomioi.

Tätä jäimme edustaja Biaudet’n kanssa pohtimaan, että nyt syntyy tilanne, joka olisi voi-
tu korjata sellaisella tavalla, että olisi vaikka säädetty niin, että on pakollinen viimeisen
vuoden siitä vankeusajasta, joka on määrätty siihen rikokseen nähden oikeasuhtaisesti —
niin kuin käytetään tätä ammattitermiä — että olisi sitten tehty tällainen, että on vaikka 15
vuotta ja viimeinen vuosi sitten pakollista kotona tai jossakin olevaa kuntoutushoitoa, eikä
niin, että aina on se joku rangaistus, joka on säädetty, plus yksi vuosi. Ja tästä oli ehkä ky-
symys enemmänkin, onko tämä oikein [Puhemies koputtaa] sitten lähteä laajentamaan tätä
asteikkoa tällä tavalla.

15.56 Kari Tolvanen kok: Arvoisa herra puhemies! Kiitoksia kaikille hyvistä evästyksis-
tä ja etenkin valiokunnan jäsenille hyvästä keskustelusta ja myös ansiokkaasta valmistelus-
10



Pöytäkirjan asiakohta PTK 102/2017 vp
ta. Tätä meidän mietintöä tosiaan pohdittiin pitkään ja tehtiin iso työ — kiitos tietysti va-
liokuntaneuvoksille.

Vankilassahan on hyvin monenlaisia vankeja, ja tämä ryhmä, jota tämä koskee, on pie-
ni, mutta se on erittäin vaarallinen yhteiskunnan muille ihmisille. Tämä on ihan positiivi-
nen asia, että nyt tämmöinen pakollinen valvonta-aika heille tulee sen jälkeen, kun he van-
kilasta vapautuvat, koska silloin jos heidät potkaistaan vankilan portilta kadulle, heillä ei
ole mitään menestymisen mahdollisuuksia. Nyt heillä saattaa olla, kun he saavat tukea —
mutta on myös valvontaa, koska tämä ihmisryhmä kaipaa myös rajoja ja valvontaa. Ja se
olisi hienoa, jos tällä lainsäädännöllä pystyttäisiin ennaltaehkäisemään vaikkapa yksi rais-
kaus tai yksi törkeä pahoinpitely tai tapon yritys. Koska tämä henkilöryhmä on selvityksen
mukaan nimenomaan vuoden aikana syyllistynyt uudestaan tämmöiseen vakavaan rikok-
seen, niin siinä mielessä tämä aikakin on otollinen, kohderyhmästä puhumattakaan. Voi-
daan sanoa, että voimme pelastaa jopa ihmiselämän tässä asiassa, kun tämä lainsäädäntö
tulee voimaan.

Minun mielestäni tässä hallituksen esityksessä sekä lakivaliokunnan mietinnössä on
yksi erittäin, erittäin paha puute. Se puute on se, että tämän vaikutukset näkyvät vasta pit-
källä aikavälillä, ensi vuosikymmenellä. Perusperiaatteiden mukaan noudatamme totta kai
lievempää lakia, ja kun tämä on ankarampi laki, niin todella tästä, kun on tuomittu tämän
lain jälkeen rangaistukseen, vaikutukset tullaan näkemään vasta ensi vuosikymmenellä. Eli
se on paha puute, valitettavasti me emme saa heti näitä vaikutuksia aikaiseksi.

15.58 Sari Essayah kd: Arvoisa puhemies! Todellakaan tässä talossa me emme sotkeudu
tuomiovallan puolelle emmekä lähde kertomaan, minkä pituinen rangaistus kullekin van-
gille tulee olla, mutta se, että täällä lailla säädetään ja on säädetty samanpituisesta valvon-
tarangaistuksesta, kuitenkin, niin kuin täällä perusteluissa todetaan, lisää järjestelmän en-
nakoitavuutta, ja se tuo vangit yhdenvertaisesti samalle viivalle ja tuo myöskin selkeyttä
tähän. Siinä mielessä ymmärrän kyllä valiokunnan puolustelut sille, miksi se on juuri tie-
tyn mittainen ja miksi se on sovittu näin, että se tulee sitten sinne rangaistuksen loppuun.

Juuri kuten valiokunnan puheenjohtajakin toi esille, kyllä se isoin ongelma on tässä koh-
deryhmässä rikollisuuden uusiutuminen ja juuri se, että ihmiset vapautuvat ikään kuin tyh-
jän päälle ja heillä ei ole niitä kiinnekohtia. Ja kun näissä tapauksissa on kyse taparikolli-
sista ja sellaisista henkilöistä, joille tämä todellakaan ei varmaankaan ole ensimmäinen
tuomio, niin tarvitaan entistä selkeämpiä ja tietyllä tavalla kiinnittävämpiä toimenpiteitä
yhteiskuntaan takaisin pääsemiseksi. Siinä mielessä, kun katsoo tätä kokonaisuutta, että
siellä on todellakin asunto ja päihteettömyys ja työtilanteet, nämä ovat kaikkein tärkein ja
paras tapa saada ihminen takaisin yhteiskuntaan.

Vielä toistan sen, että toivon, että järjestöille ja yhdistyksille myöskin tässä talossa löy-
tyisi näkemystä ja myötämieltä niiden taloudellisen tilanteen helpottamiseen, jotka tekevät
työtä juuri näiden vankilasta vapautuvien henkilöitten auttamiseksi. Eli jos missä, niin siel-
lä se euro varmasti poikii takaisin, koska silloin pystytään ehkäisemään vakavien rikosten
ja muidenkin rikosten uusiutumista.

16.00 Päivi Räsänen kd:  Arvoisa puhemies! Edustaja Biaudet perusteli erittäin hyvin
tuon vastalauseen sisällön, mutta itseäni huolestuttaisi kyllä se, että toteutuessaan vastalau-
seen ehdotus tarkoittaisi käytännössä sitä, että valvonta-aika juuri tässä vakavia rikoksen-
tekijöitä koskevassa ryhmässä merkitsisi käytännössä tuon valvonta-ajan lyhenemistä vuo-
11



Pöytäkirjan asiakohta PTK 102/2017 vp
desta kenties muutamaan kuukauteen. Itse näen, että vuosikin on aika lyhyt aika valvonta-
ajaksi, kun pohditaan niitä tilanteita, joissa uusimisriski on vakava ja ympäröivälle yhteis-
kunnalle voi koitua erittäin vakavia seurauksia, jos rikos uusitaan.

Se, mitä tässä keskustelussa jää hiukan kaipaamaan — yritin tätä esitystäkin tutkia — on
kansainväliset kokemukset ja vertailevat kokemukset muista maista. Itselläni on sellainen
käsitys, että huomattavasti pidempiä valvonta-aikoja on joissakin maissa. Varmaan valio-
kunnan puheenjohtaja ehkä muistaisi paremmin näitä kokemuksia, mutta en pidä tätä vuo-
den aikaa mitenkään liioitellun pitkänä, ja sen takia pitäisin kyllä tärkeänä, että kaikilla
tuomituilla henkilöillä valvonta-aika todellakin sen vuoden kestäisi.

16.02 Hannu Hoskonen kesk: Arvoisa rouva puhemies! Kun yhdistelmärangaistuslakia
nyt säädetään, on kiinnitettävä huomio perustuslakivaliokunnan osuuteen siltä osin, että
perustuslakivaliokuntahan ei itse tähän lain sisältöön mene kajoamaan. Se arvioi sitä lakia
vain siinä mielessä, onko sillä ihmisen perusoikeuksiin ja niihin liittyviin asioihin ristirii-
taa millään lailla. Tässä asiassa tuohon valvotun vapausajan asiaan kiinnitettiin huomiota
siinä, että kun rajoitetaan ihmisen vapautta — toki vankilasta pääsyn jälkeen, kun hän on
valvotussa vapaudessa — niin siinä olevat määritelmät ovat täsmällisiä ja tarkkarajaisia.
Perustuslakivaliokunta itsessään ei lähde mestaroimaan pykäliä vaan ainoastaan tarkaste-
lee perusoikeuksien näkökulmasta, onko laki perustuslain täyttävä.

Kun tämä laki nyt nimenomaan koskee näitä vakavimpiin rikoksiin syyllistyviä ihmisiä,
niin on syytä aina muistaa se, että yhteiskunnallahan on aina oikeus suojautua vakaviin ri-
koksiin syyllistyvien henkilöiden takia vahvalla lainsäädännöllä. Tällainen valvottu va-
paus on erittäin hyvä asia, koska siinähän ihmiselle, joka on osan tuomiosta jo kärsinyt ja
päässyt valvottuun vapauteen, on sellainen ohjaaminen; onnellisin tilannehan olisi silloin,
kun kyseinen henkilö pääsisi esimerkiksi töihin ja pääsisi elämän syrjään kiinni, hankki-
maan itselleen elantoa ja alkaisi pikkuhiljaa luoda itselleen sosiaalista turvaverkkoa, se oli-
si paras mahdollinen tilanne.

Mutta perustuslakivaliokunta ei tietenkään lähde yksityiskohtaisesti asioita arvioimaan
vaan arvioi ainoastaan, toteuttaako se ihmisoikeussopimukset ja perusoikeudet vapauteen.
Perustuslakihan takaa 7 §:ssään sen, että jokaisella ihmisellä on oikeus vapauteen ja se on
koskematon vapaus. Sitä vapauttahan voidaan rajoittaa tietysti siinä tapauksessa, jos sen
katsotaan olevan oikeassa suhteessa siihen menetykseen, mikä tässä tapahtuu, ja nimen-
omaan kun rikokseen syyllistyy, niin silloinhan rikoksentekijä ottaa varmasti riskin vapau-
tensa suhteen.

16.04 Veera Ruoho kok: Arvoisa puhemies! Tartun vielä tuohon edustaja Essayahin mai-
nintaan siitä, kuinka jo vaarallisiksi todettuja vankeja voidaan tukea takaisin yhteiskun-
taan eri järjestöjen ynnä muiden avulla. Mieleeni muistui Poliisikoulun ylikomisario Salon
karrikoitu opetus siitä, että huumeista pääsee eroon kahta tietä ja kummankin päässä on ris-
ti: kuolema tai uskoontulo. Kirkkohan meillä tekee jo tällä hetkellä hyvin arvokasta työtä
syrjäytyneitten perheiden ja niin edelleen kanssa. Tässäkin asiassa, myöskin vapautunei-
den vankien kanssa, kirkolla varmasti olisi paljon annettavaa.

16.05 Kari Tolvanen kok: Arvoisa puhemies! Edustaja Räsänen esitti ihan hyvän kysy-
myksen. Nyt täytyy sanoa, että en muista, oliko tässä hallituksen esityksessä vai jossain
muussa vertailtu näitä eri, etupäässä Euroopan, vankilaolosuhteita, mutta niin tai näin, ote-
12



Pöytäkirjan asiakohta PTK 102/2017 vp
taan esimerkiksi Norja, jota pidetään vankeinhoidon mallimaana Euroopassa. Toki siellä
on erilaisia valvontamekanismeja ja kuntoutusmekanismeja hyvin paljon, ja ne minun kä-
sittääkseni sisältyvät siihen rangaistuksen sisälle. Mutta siellä on se ero, että kun rangais-
tukset ovat siellä hyvin paljon pidempiä, puhutaan 20 vuodesta ja niin edespäin, niin ne
ovat hieman toisenlaisia järjestelmiä. Me emme nyt lakivaliokunnassa tässä mietinnössä
ottaneet siihen sen enempiä kantoja, miten tätä pitäisi tältä osin kehittää.

Mutta siihen otettiin kyllä kanta, niin kuin edustaja Ojala-Niemelä täällä jo sanoi, että ri-
kosoikeudellinen seuraamusjärjestelmä on hyvin monimutkainen ja sekava, ja ihan rehel-
lisesti minä tunnustan ja myös varatuomari Ojala-Niemelä tunnusti, että me emme pysy pe-
rässä, mitä kaikkia seuraamuksia siellä on, eli se kaipaa kehittämistä. Esimerkiksi siellä on
semmoinen hyvä rangaistusmuoto kuin nuorisorangaistus, mutta valitettavasti, oliko se vii-
me vai toissa vuonna, kun valiokunnassa sitä käsiteltiin, ilmeni, että sitä on vaadittu, syyt-
täjät ovat vaatineet sitä, Suomessa vain viisi kertaa vuodessa — vain viisi kertaa vuodessa.
Se on hyvä järjestelmä, mutta se ei ole lyönyt itseään läpi, ja siihen nyt vaadittiinkin kou-
lutusta ja tiedottamista. Sitten se on hyvin työläs syyttäjille, eli he eivät ehkä senkään takia
ole sitä vaatineet.

Mutta sanoisin tähän lopuksi, että tämä meidän seuraamusjärjestelmä kaipaa paljon pal-
jon isompaa remonttia, ja varmaan niille, ketkä tulevissa hallitusneuvotteluissa sitten ovat,
hyvä vinkki on, että ottakaa se esille siellä, siinä on kehittämistä.

16.07 Eva Biaudet r: Arvoisa puhemies! Haluaisin erityisesti nyt sanoa "puheenjohtaja",
mutta en sano. [Hannu Hoskonen: Uskotaan jo! — Naurua] — Hyvä. — Mutta edustaja
Hoskoselle haluaisin vastata sellaista, että vaikka en istu perustuslakivaliokunnassa, niin
voin lukea täältä, mitä perustuslakivaliokunta on sanonut, ja nimenomaan perustuslakiva-
liokunta on ottanut kantaa pykäliin. He sanovat näin, jos ei minua uskota, kun puhun va-
paasti:

"Näiden näkökohtien kannalta arvioituna sellainen rikosoikeudellinen sääntelyratkaisu,
joka johtaa siihen, että rikoksesta seuraavan rangaistuksen enimmäispituus ei ilmenekään
tekoa koskevasta rangaistussäännöksestä, ei ole täysin ongelmatonta. Koska rikoslajikoh-
taisen rangaistusasteikon enimmäismäärästä poikkeaminen olisi kuitenkin ehdotetussa ri-
koslain 2 c luvun 11 §:ssä täsmällisesti säännelty ja mahdollisuudesta poiketa enimmäis-
rangaistuksesta yhdistelmärangaistus tuomittaessa ehdotetaan säädettäväksi myös rikos-
lain 6 luvun 2 §:ssä, ehdotettu sääntely on perustuslain kannalta mahdollista, vaikka sellai-
seen tulisikin suhtautua hyvin pidättyvästi. Lakivaliokunnan tulee edellä todetuista syistä
harkita ehdotetun rikoslain 2 c luvun 11 §:n 1 momentin muuttamista siten, että yhdistel-
märangaistuksen enimmäispituus pysyy kustakin rangaistussäännöksestä ilmenevän ran-
gaistusasteikon puitteissa."

Halusin vain, ettei tule väärinkäsitystä, todeta, mitä perustuslakivaliokunta on sanonut.

16.09 Hannu Hoskonen kesk: Arvoisa rouva puhemies! Todellakin sanoin niin, että pe-
rustuslakivaliokunta ei lähde pykäliä viilaamaan vaan se toteaa vain, onko se perustuslain
mukainen vai eikö ole. Viisas substanssivaliokunta, mikä tällä kertaa on lakivaliokunta, ja
sen oivallinen puheenjohtaja Tolvanen ammattialan huippuasiantuntijana tässä maassa
varmasti tietävät, miten nämä pykälät viilataan lopulliseen muotoon, valiokuntaneuvosten
suosiollisella opastuksella. Tässä se ratkaisu on. Perustuslakivaliokunta ei pykäliä mene
13



Pöytäkirjan asiakohta PTK 102/2017 vp
muuttamaan, sen tekee substanssivaliokunta. Noin juhlallisesti sanoen lopuksi voisi sanoa
kuten Sinuhessa sanotaan: "Näin on ollut, ja näin on aina oleva."

16.09 Kari Tolvanen kok: Arvoisa puhemies! Kiitos Hoskoselle kauniista sanoista.
Ettei nyt tule väärinkäsitystä, niin ei lakivaliokunta missään tapauksessa kevyin perus-

tein pyyhkinyt pöytää tällä perustuslakivaliokunnan lausunnolla, kyllä me tarkkaan sitä
pohdimme ja arvostamme varapuheenjohtaja Biaudet’n ja edustaja Laukkasen näkemyk-
siä tässä asiassa, niitä tarkkaan pohdittiin. Mutta kuitenkin lakivaliokunnan enemmistö
katsoi sitten, että tässä on niin suuret intressit sivullisten ihmisten suojaamiselle, ja toki
kaivataan sitä mahdollisuutta, että saadaan vankiloiden vaikeimpia tapauksia, vankeja, jot-
ka istuvat niin sanotusti päivästä päivään sen rangaistuksen, yhteiskuntakelpoisiksi nimen-
omaan sillä tuella, mitä edustaja Essayah tässä on tuonut ansiokkaasti julki, ja myös kaiva-
taan sitä valvontaa. Ja siksi tämän nimitys, tosin huono, kai on valvontarangaistus. Edel-
leen sanon, että tässä tehtiin tarkka harkinta ja tässä on nyt lopputulos.

Yleiskeskustelu päättyi ja asian käsittely keskeytettiin.
14


