















































DEMD1B9.tmpSave.xml


Pöytäkirjan asiakohta PTK 103/2016 vp
Pöytäkirjan asiakohta 

PTK 103/2016 vp

Täysistunto

Keskiviikko 19.10.2016 klo 13.59—16.37

11. Hallituksen esitys eduskunnalle laiksi tekijänoikeuslain 19 ja 19 a §:n muuttamisesta
Hallituksen esitys HE 102/2016 vp
Valiokunnan mietintö SiVM 10/2016 vp

Ensimmäinen käsittely

Toinen varapuhemies Arto Satonen: Ensimmäiseen käsittelyyn esitellään päiväjärjes-
tyksen 11. asia. Käsittelyn pohjana on sivistysvaliokunnan mietintö SiVM 10/2016 vp. Nyt
päätetään lakiehdotuksen sisällöstä.

Keskustelu asiasta alkaa, valiokunnan puheenjohtaja Puumala.

Keskustelu

16.22 Tuomo Puumala kesk (esittelypuheenvuoro):  Herra puhemies! Tässä hallituksen
esityksessä tekijänoikeuslain 19 §:n muuttamisesta on siis kysymys siitä, että korkeakoulu-
kirjastoissa tapahtuva lainaaminen saatetaan lainauskorvauksen piiriin. On erittäin hieno
asia, että asiassa edetään. Kyseessähän on eduskunnan ja sivistysvaliokunnan todella pit-
käaikainen tavoite.

Keväällä 2015 kaikkien eduskuntapuolueiden jäsenistä koostuva parlamentaarinen työ-
ryhmä esitti yhteisen kannanoton lainauskorvausten tason nostamisesta. Kannanotossa
myös vaadittiin, että opetus- ja tutkimuskirjastojen lainaukset tulisi saattaa lainauskor-
vauksen piiriin. Lisäksi eduskunta hyväksyi viime vuonna vuoden 2016 talousarvion kä-
sittelyn yhteydessä lausuman, jossa se vaati hallitusta ryhtymään toimenpiteisiin, jotta ope-
tus- ja tutkimuskirjastoissa tapahtuva lainaaminen saataisiin lainauskorvauksen piiriin
mahdollisimman pian, ja nyt tämä eduskunnan tahto toteutuu.

Tämä on erittäin hyvä ajankohta toteuttaa lainauskorvauksen laajentaminen. Valtion
vuoden 2017 talousarviossa nimittäin esitetään lainauskorvausten rahamäärän korottamis-
ta 15,6 miljoonaan euroon, mikä on 6,3 miljoonaa euroa enemmän verrattuna vuoden 2016
määrärahatasoon. Tämä tuo lainauskorvaukset pohjoismaiselle tasolle, joka siis niin ikään
on eduskunnan ja sivistysvaliokunnan pitkäaikainen tavoite. Valiokunnan käymien asian-
tuntijakuulemisten perusteella korotus takaa myös sen, että korvausten saajien määrän li-
sääntyminen ja laajeneminen eivät vähennä vakiintuneiden korvausten saajien korvauksia,
pikemminkin päinvastoin.

Puhemies! Mietinnössään sivistysvaliokunta toteaa, että ehdotetulla lakimuutoksella
tieto- ja oppikirjojen tekijät saatetaan yhdenvertaiseen asemaan muiden kirjallisuuslajien
kirjailijoiden kanssa. Korkeakoulujen kirjastoista lainataan paljon sellaisia teoksia, joita
yleisistä kirjastoista lainataan varsin vähän. Lainauskorvauksen laajentaminen hyödyttää
valiokunnan näkemyksen mukaan satoja niukasti toimeentulevia tietokirjailijoita. Uudis-
tuksella varmistetaan osaltaan myös laadukkaan kotimaisen tieto- ja oppikirjallisuuden te-
 Tarkistettu
4.0



Pöytäkirjan asiakohta PTK 103/2016 vp
keminen. Luovan työn tekijöiden toimeentulon turvaaminen hyödyttää koko arvoketjua:
tekijöiden lisäksi muun muassa kustantamoja, kääntäjiä, kirjapainoja, jakelijoita, kirja-
kauppoja ja kirjastoja.

Asiantuntijakuulemisissa esitettiin huoli siitä, ehditäänkö kirjastojen lainausjärjestel-
mät saada ajantasaisiksi uudistuksen toteuttamiseksi. Huomiota kiinnitettiin myös siihen,
että digitaalisten aineistojen käytön raportoinnille ei ole toimivia menetelmiä. Tämän
vuoksi valiokunta pitääkin tärkeänä, että opetus- ja kulttuuriministeriö seuraa sitä, mitä
mahdollisia lisäkustannuksia järjestelmien uudistamisesta aiheutuu korkeakoulukirjastoil-
le ja Kansalliskirjastolle, sekä digitaalisten aineistojen käyttöä ja siitä mahdollisesti lai-
nauskorvausjärjestelmälle aiheutuvia uudistustarpeita.

Hallituksen esityksen perusteluista ilmenevistä syistä ja saamansa selvityksen perusteel-
la sivistysvaliokunta pitää esitystä erittäin tarpeellisena ja tarkoituksenmukaisena. Valio-
kunta puoltaa lakiehdotuksen hyväksymistä muuttamattomana.

16.26 Ilkka Kantola sd: Arvoisa puhemies! Sivistysvaliokunta esittää ilomielin hallituk-
sen esityksen hyväksymistä sellaisenaan. Esityshän toteuttaa valiokunnan ja koko edus-
kunnan pitkäaikaisen toiveen saattaa korkeakoulukirjastoista tapahtuva lainaaminen lai-
nauskorvauksen piiriin. Voimassa olevassa tekijänoikeuslaissa tuo korvaus on mahdolli-
nen vain kuntien yleisistä kirjastoista tapahtuvista lainaamisista. Järjestely on ollut tieteel-
lisiä julkaisuja ja niiden tekijöitä syrjivä. Lainauskorvauksen puuttuminen korkeakoulukir-
jastoista tapahtuvasta lainaamisesta on antanut väärän signaalin tutkijoille ja tiedeyhtei-
söille, kun taloudellinen kannuste tieteellisten julkaisujen ja oppikirjojen kirjoittamiseen
on puuttunut.

Suomalaisessa yhteiskunnassa keskeistä on laaja kirjastoverkko, josta teosten lainaami-
nen on kansalaisille maksutonta. Ilman lainauskorvauksia tekijän saama korvaus työstään,
joka hyödyttää laajaa lukijakuntaa, jää pieneksi. Eduskunta on sivistysvaliokunnan toistu-
vista vaatimuksista johtuen aiemmin korottanut lainauskorvauksia asteittain lähemmäs
pohjoismaista tasoa. Työtä on kyllä tässäkin vielä jatkettava.

Nyt otettava askel on merkityksellinen tiedekorkeakoulujen kirjastojen sekä tieteellis-
ten julkaisujen ja oppikirjojen tekijöiden kannalta. Johdonmukaisella tekijänoikeuspolitii-
kalla edistetään kotimaisen tutkimuksen julkaisutoimintaa ja torjutaan korkeakoulukirjas-
tojen kohtuuton riippuvuus ulkomaisesta kirjallisuudesta.

Käsittelyssä oleva lakiesitys on paitsi oikeudenmukainen myös viisas.

16.27 Sami Savio ps:  Arvoisa puhemies! Kuten edustaja Puumala keskustelun alussa to-
tesi, tällä tekijänoikeuslain muutoksella saatetaan korkeakoulukirjastoista tapahtuva lai-
naaminen lainauskorvausten piiriin. Tämä lakimuutos on sivistyksellisistä ja koulutuksel-
lisista näkökulmista katsoen hyvin merkittävä. Muutoksella tieto- ja oppikirjojen tekijät
tuodaan yhdenvertaiseen asemaan muiden kirjailijoiden kanssa.

Arvoisa puhemies! Suomalaisia tietokirjailijoita on nykyään valitettavan vähän, ja toi-
saalta myös käännöksiä ulkomaankielisistä tietoteoksista on tehty huolestuttavan niukasti.
Tämä koskee erityisesti luonnontieteitä ja tekniikkaa mutta myös muitakin aloja. Ja vaikka
meidän suomalaisten kielitaito on kansainvälisesti vertailtuna hyvällä tasolla, niin omalla
äidinkielellä tapahtuva opiskelu on usein kuitenkin monella tapaa vieraskielistä opiskelua
tehokkaampaa. Sivistysvaliokunta toteaakin mietinnössään, että kirjailijoiden toimeentu-
2



Pöytäkirjan asiakohta PTK 103/2016 vp
lon paraneminen hyödyttää koko arvoketjua ja varmistaa omalta osaltaan laadukkaan ko-
timaisen tieto- ja oppikirjatuotannon lisääntymistä.

Arvoisa puhemies! Ensi vuoden valtion talousarviossa lainauskorvauksia kasvatetaan
myös yleisellä tasolla hyvin merkittävästi. Tähän asiaan otti kantaa esimerkiksi valtiova-
rainvaliokunta tämän vuoden budjettia käsitelleessä mietinnössään, jossa se edellytti lai-
nauskorvauksen nostamista muiden Pohjoismaiden tasolle maamme itsenäisyyden sata-
vuotisjuhlavuonna sekä nyt opetus- ja tutkimuskirjastoista tapahtuvan lainaamisen tuomis-
ta korvausjärjestelmän piiriin. Kuten tässä on todettu, myös muun muassa sivistysvalio-
kunta on tehnyt samankaltaisia kannanottoja, ja hallitus onkin nyt vastannut näihin vaati-
muksiin sekä tällä lakiesityksellä että ensi vuoden talousarvioon sisältyvillä määrärahoilla.
(Puhemies koputtaa) Nämä ovat erittäin hyviä asioita, sillä Suomi on sivistyskansa ja sen
tulee säilyä sivistyskansana myös jatkossa.

16.29 Kimmo Kivelä ps: Puhemies! Tekisi mieli kliseisesti sanoa soveltaen, että pieni as-
kel ihmiskunnalle mutta suuri tietokirjailijoille. Oletan kuitenkin, että kyllä tällä, että tie-
tokirjailijoiden asema paranee, on merkitystä ihmiskunnalle, sillä vain tieteen tekemisen
kautta ja tieteeseen nojaavan päätöksenteon kautta me saamme rakennettua kestävämpää ja
oikeudenmukaisempaa yhteiskuntaa. Tämä todellakin on hieno linjaus, kun olemme val-
mistautumassa itsenäisyyden satavuotisjuhlaan. Tietokirjailijat, joiden toimeentulo todel-
lakin on niukka, tekevät työtään tekemisen innosta, rakkaudesta asiaan, jolle he ovat omis-
tautuneet.

Sivistysvaliokunnan ponnistelut eivät, niin kuin on todettu, ole olleet turhia. Toistakym-
mentä vuotta tätä asiaa on pidetty vireillä, ja taas kerran täytyy osoittaa, että kyllä tämä on
varsin tehokasta työskentelyä: kun parlamentaarisesti, yli hallitus—oppositio-rintamien
työskennellään yhteisen päämäärän hyväksi, niin sillä on vaikuttavuutta ja siihen reagoi-
daan niin nopeasti kuin mahdollista. Tämä samahan toteutui sitten myös asehankintojen
linjausten kanssa. Näin ollen hyvän päätöksenteon valmisteluun kuuluu tämä (Puhemies
koputtaa) parlamentaarinen yhteistyöskentely.

Yleiskeskustelu päättyi.

Eduskunta hyväksyi hallituksen esitykseen HE 102/2016 vp sisältyvän lakiehdotuksen si-
sällön mietinnön mukaisena. Lakiehdotuksen ensimmäinen käsittely päättyi.
3


