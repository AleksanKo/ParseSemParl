















































DEME470.tmp.xml


Pöytäkirjan asiakohta PTK 43/2017 vp
Pöytäkirjan asiakohta 

PTK 43/2017 vp

Täysistunto

Keskiviikko 26.4.2017 klo 14.01—17.55

3. Hallituksen esitys eduskunnalle laiksi poliisilain 2 luvun muuttamisesta
Hallituksen esitys HE 37/2017 vp

Lähetekeskustelu

Puhemies Maria Lohela: Lähetekeskustelua varten esitellään päiväjärjestyksen 3. asia.
Puhemiesneuvosto ehdottaa, että asia lähetetään hallintovaliokuntaan, jolle perustuslakiva-
liokunnan on annettava lausunto.

Keskustelua tästä asiakohdasta käydään kello 15:een saakka eli yhden tunnin ajan. Lä-
hetekeskustelua jatketaan tarvittaessa päiväjärjestyksen muiden asiakohtien tultua käsitel-
lyiksi. Mikäli keskustelu päättyy ennen kello 15:tä, siirrytään päiväjärjestyksen seuraa-
vaan eli 4. asiakohtaan.

Keskustelu

14.04 Sisäministeri Paula Risikko (esittelypuheenvuoro): Arvoisa rouva puhemies! Po-
liisilla tulee olla edellytykset erilaisten yleisötapahtumien järjestyksen ja turvallisuuden yl-
läpitämiseen mahdollisesti nopeastikin muuttuvassa turvallisuustilanteessa. Säännösten
tulee tarvittaessa mahdollistaa turvallisuustarkastusten toimittaminen kattavasti eri tilan-
teissa yleisötilaisuuksissa ja -tapahtumissa. On tarpeen, että poliisimies voi tilanteen edel-
lyttäessä tarkastaa henkilön sen varmistamiseksi, ettei hänellä ole hallussaan esineitä tai ai-
neita, joiden hallussapito tilaisuudessa on kiellettyä.

Nykysäännöksissä on havaittu täydentämistarpeita sen suhteen, missä tilanteissa ja mil-
laisten esineitten ja aineiden varalta poliisimies voi toimittaa turvallisuustarkastuksen eri-
laisissa tilaisuuksissa. Epäselvyyttä on ilmennyt myös siinä, minkä säännösten nojalla po-
liisimies on oikeutettu toimittamaan tarkastuksen. Hallitus esittää, että poliisilain turvalli-
suustarkastussääntelyä täydennetään ja täsmennetään siten, että poliisilla olisi tilanteen
edellyttäessä mahdollisuus nykyistä kattavammin turvallisuustarkastusten tekemiseen eri-
tyistä suojelua tai erityistä valvontaa edellyttävissä tilaisuuksissa ja tapahtumissa.

Arvoisa rouva puhemies! Ehdotetun lain tavoitteena on erilaisten tilaisuuksien järjestyk-
sen ja turvallisuuden lisääminen mahdollistamalla kattavammat poliisin toimittamat tur-
vallisuustarkastukset tilaisuuksien alueella ja läheisyydessä. Tavoitteena on estää vaaraa
aiheuttavien ja muuten laittomien esineiden ja aineiden kulkeutumista yleisötilaisuuksiin
ja mahdollistaa niiden hallussapitoon puuttuminen nykyistä tehokkaammin yleisötilai-
suuksissa ja -tapahtumissa. Tavoitteena on muun muassa estää huumausaineiden laitonta
levittämistä yleisötapahtumissa. Poliisimiehen turvallisuustarkastusoikeutta ehdotetaan
laajennettavaksi sekä alueellisen että esineellisen [Hälinää — Puhemies koputtaa] ulottu-
vuuden osalta siten, että se vastaisi pitkälti voimassa olevaa järjestyksenvalvojan turvalli-
 Tarkistettu
4.2



Pöytäkirjan asiakohta PTK 43/2017 vp
suustarkastusta koskevaa sääntelyä. Esityksessä ei ehdoteta uusia menettelytapoja turval-
lisuustarkastuksen toimittamiseen.

Esitetyillä poliisilain muutoksilla varmistettaisiin, että poliisimiehellä on alueellisesti
riittävän kattava oikeus tilaisuuksien järjestyksen ja turvallisuuden ylläpitämisen välttä-
mättä edellyttämän tarkastuksen suorittamiseen. Poliisimiehen oikeus turvallisuustarkas-
tuksen toimittamiseen kattaisi lähtökohtaisesti kaikilla tilaisuuden järjestämis-, tapahtu-
ma- ja majoitusalueilla ja niiden välittömässä läheisyydessä olevat henkilöt, ei kuitenkaan
kotirauhan suojaamassa paikassa olevaa henkilöä. Poliisimiehen oikeutta turvallisuustar-
kastuksen toimittamiseen ei enää rajoitettaisi ainoastaan tilaisuuteen saapuviin, sieltä pois-
tuviin ja tilaisuuden järjestämispaikan tai majoitustilojen välittömässä läheisyydessä ole-
viin henkilöihin.

Voimassa olevien säännösten mukaan poliisimiehellä on oikeus tarkastaa henkilö ai-
noastaan sen varmistamiseksi, ettei hänellä ole hallussaan sellaisia esineitä, joilla voidaan
aiheuttaa vaaraa henkilön turvallisuudelle. Esityksen mukaan poliisihenkilö voisi tarkas-
taa henkilön vaarallisten aineiden, [Hälinää — Puhemies koputtaa] vaarallisten esineiden
varalta mutta myös sen varmistamiseksi, ettei henkilöllä ole hallussaan esineitä tai aineita,
joiden hallussapito tilaisuudessa on muutoin laissa tai lain nojalla kielletty. Esimerkiksi
huumausaineiden laittoman levittämisen estämisen tehokkuus ja kattava valvonta tilai-
suuksissa saattavat edellyttää, että turvallisuustarkastus voidaan suorittaa sekä tilaisuuden
järjestämisalueella että sen välittömässä läheisyydessä.

Ehdotetussa laissa korostettaisiin nykysääntelyä selkeämmin suhteellisuusperiaattee-
seen sisältyvää vaatimusta siitä, että turvallisuustarkastus voidaan tehdä vain sillä tavoin ja
siinä laajuudessa kuin tilanne välttämättä edellyttää. — Kiitos.

14.08 Mika Raatikainen ps: Arvoisa rouva puhemies! Olen itse toiminut poliisina myös
huumausainepoliisissa ja pidän hallituksen esitystä tarpeellisena ja hyvänä. 

Hallituksen esityksessä ehdotetaan muutettavaksi poliisilain turvallisuustarkastussään-
telyä siten, että poliisilla olisi mahdollisuus nykyistä kattavampien turvallisuustarkastus-
ten tekemiseen erityistä suojelua tai erityistä valvontaa edellyttävissä tilaisuuksissa ja ta-
pahtumissa. Poliisilla olisi tilanteen välttämättä edellyttäessä oikeus tarkastaa henkilö pait-
si vaaraa aiheuttavien esineiden ja aineiden varalta myös sen varmistamiseksi, ettei henki-
löllä ole hallussaan sellaisia esineitä tai aineita, joiden hallussapito tilaisuudessa on muu-
ten laissa tai lain nojalla kielletty.

Lisäksi poliisimiehen oikeutta tarkastuksen tekemiseen tilaisuus- tai tapahtumapaikoil-
la täydennettäisiin nykyisestä siten, että poliisimies voisi tilanteen edellyttäessä kohdistaa
turvallisuustarkastuksen myös tilaisuuden järjestämisalueella olevaan henkilöön. Tässä
kohtaa on syytä huomata, että esityksessä todetaan selkeästi, että tarkastukselle on aina ol-
tava perusteltu syy eikä säännös oikeuta tekemään ratsiatyyppisiä, kehen tahansa kohdis-
tuvia turvallisuustarkastuksia.

Turvallisuustilanne on Suomessa ja muualla heikentynyt, siksikin on hyvä, että hallitus
on nähnyt tarpeelliseksi sekä täydentää että täsmentää lakia tarkastusoikeuden alueellisen
ulottuvuuden ja tarkastuksen piiriin kuuluvien esineiden ja aineiden osalta. Poliisin käytän-
nön työssä on havaittu, että tarkastustoimivaltuuden alueellista kattavuutta on tilaisuuk-
sien turvallisuuden ylläpidon näkökulmasta tarpeettomasti rajoitettu. Tätä näkökulmaa tu-
kee myös oikeuskirjallisuus. On tarpeen muuttaa lakia niin, että tilanteessa, jossa poliisi
saa tilaisuuden aikana uskottavan vihjetiedon siitä, että jollakin tilaisuudessa paikalla oli-
2



Pöytäkirjan asiakohta PTK 43/2017 vp
jalla on hallussaan vaarallinen esine tai vaarallista ainetta, poliisilla olisi mahdollisuus tur-
vallisuustarkastusten toimittamiseen.

On myös todettu, että suurissa yleisötilaisuuksissa on tarve ennalta estävässä tarkoituk-
sessa tehtäviin poliisin toteuttamiin tarkastuksiin ilman varsinaista konkreettisen rikos-
epäilyn olemassaoloa. Suurissa tilaisuuksissa on usein vaikea havaita yksittäistä henkilöä,
mutta tilaisuuden turvallisuuden varmistaminen voi kuitenkin edellyttää puuttumista vaa-
raa aiheuttavien tai muuten laittomien esineiden tai aineiden tuomiseen yleisötilaisuuteen.
Hallituksen esityksessä järjestyksenvalvojan lisäksi myös poliisimiehen tulee voida tarkas-
tuksin valvoa esineiden ja aineiden hallussapidon kiellon noudattamista tilaisuudessa, jos
tilanne sitä välttämättä edellyttää. Myös tässä kohtaa on tarpeellista, että poliisin oikeudes-
ta turvallisuustarkastuksen tekemiseen erilaisissa tilaisuuksissa sekä tarkastuksessa nouda-
tettavista menettelytavoista säädetään selkeästi poliisilaissa.

Hyvää tässä hallituksen esityksessä on sekin, että säädösten tarkennuksilla parannetaan
tilaisuuksien järjestystä ja turvallisuutta niiden alueilla ja läheisyydessä. Näin pystytään
myös paremmin estämään vaaraa aiheuttavien ja muuten laittomien esineiden ja aineiden
tuomista yleisötilaisuuksiin. Yhtenä pyrkimyksenä on tietenkin estää huumausaineiden lai-
ton hallussapito ja levittäminen yleisötapahtumissa ja niiden järjestämisalueilla. On huo-
mattava, että tarkennukset eivät koske kotirauhan suojaamassa paikassa olevaa henkilöä,
niihin on omat pykälänsä.

Koulutetun koiran käyttäminen menettelytapana on myös perusteltua esimerkiksi räjäh-
dysaineiden tai huumausaineiden varalta tehtävän turvallisuustarkastuksen toimittamises-
sa. Koiran käyttö on käsin tunnustelua vähemmän kohdehenkilön henkilökohtaiseen kos-
kemattomuuteen puuttuva tarkastuksen toteuttamistapa. Laittomien huumausaineiden tuo-
minen yleisötilaisuuksiin voi häiritä tilaisuuksien järjestystä sekä henkilöiden turvallisuut-
ta. Erityisen tärkeänä pidän tätä sellaisissa tilaisuuksissa, joissa on paljon nuoria osallistu-
jia. Päihteiden helppoa saatavuutta pidetään keskeisenä nuorten päihteidenkäytön riskiä li-
säävänä tekijänä. [Eero Heinäluoma: Miksi pitää maitokauppaan viedä väkevät juomat?]
— No, ne ovat näitä laillisia huumeita. Tämä edustaja Heinäluomalle.

Säännöksissä korostettaisiin nykysääntelyä selkeämmin vaatimusta siitä, että turvalli-
suustarkastus voidaan tehdä vain sillä tavoin ja siinä laajuudessa kuin tilanne välttämättä
edellyttää. Turvallisuustarkastusoikeuden tilanteellista ja alueellista ulottuvuutta koske-
vien säännösten täydentäminen poistaisi epäselvyyksiä siitä, missä tilanteessa poliisimie-
hellä on tilaisuuksissa tai tapahtumissa oikeus toimittaa turvallisuustarkastus. Kaikki edel-
lä mainitut muutokset ovat välttämättömiä tilanteessa, jossa turvallisuus voi olla uhattuna
hyvinkin nopeasti.

Samalla käytän tilaisuutta hyväkseni kiittääkseni hallitusta 34,5 miljoonan euron lisä-
määrärahasta poliisille ja 3,5 miljoonan euron rahasta suojelupoliisille — tulevat tarpee-
seen, tosin ne ovat vain laastareja eivätkä ratkaise mitään.

14.13 Timo Heinonen kok: Arvoisa rouva puhemies! Tässä on siis kyse poliisilain 2 lu-
vun muuttamisesta. Eli poliisille tulisi mahdollisuus nykyistä kattavampien turvallisuustar-
kastusten tekemiseen erityistä suojelua tai erityistä valvontaa edellyttävissä tilaisuuksissa
ja tapahtumissa. Tämä laki voidaan hyvin nähdä ennen muuta vastaamisena muuttuneisiin
turvallisuusuhkiin, niin kuin edellä edustaja Raatikainen, entinen poliisimies, asiaa hyvin
kuvasi.
3



Pöytäkirjan asiakohta PTK 43/2017 vp
Poliisi saa siis tämän lain myötä nykyistä laajemmat mahdollisuudet tutkia ihmisten ta-
varat yleisötilaisuuksissa ja esimerkiksi vaikkapa valtiovierailuiden tai muiden tämäntyyp-
pisten tapahtumien yhteydessä ilman mitään rikosepäilyä. Terrorin uhka on varmasti tä-
mäntyyppinen, joka näissä voisi tulla kysymykseen, tai sitten, niin kuin edustaja Raatikai-
nen esille toi, isot yleisötapahtumat, festarit ja niissä olevat huumeongelmat. On kuitenkin
niin, että poliisin tekemien turvallisuustarkastusten edellytyksenä jatkossakin olisi se, että
ne on nähty välttämättömäksi suurten tapahtumien riskejä arvioitaessa. Oikeastaan tähän
itse haluaisin hivenen lisäselvitystä. Eli voidaanko katsoa suoraan tuollainen festaritapah-
tuma sellaiseksi, että näitä tarkastuksia voidaan vaikkapa huumeiden näkökulmasta tehdä?
Tähän mielelläni ministeriltä myös hivenen lisävalaistusta toivoisin.

Poliisille tulisi siis oikeus tarkastaa henkilö paitsi vaaraa aiheuttavien esineiden ja ainei-
den varalta myös sen varmistamiseksi, ettei henkilöllä ole hallussaan sellaisia esineitä tai
aineita, joiden hallussapito tilaisuudessa on muuten laissa tai lain nojalla kielletty. Oikeus
tarkastukseen laajenisi siis koskemaan myös tilaisuuden järjestämisalueella olevaa henki-
löä. Nykylaissahan itse asiassa järjestyksenvalvojilla on kokoontumislain kautta jopa po-
liisia suuremmat oikeudet tarkastuksen tekemiseen tapahtumissa. Toisaalta poliisi voi taa-
sen käyttää myös huumeiden etsintään koulutettua koiraa tarkastusten tekemiseen, kun jär-
jestyksenvalvojilla ei taasen tätä oikeutta nykyisin ole. Kuitenkin nykylain mukaan poliisi
on saanut tähän asti tutkia vain tilaisuuksiin tulijat ja lähtijät ja aitojen vieressä ulkopuolel-
la olevat henkilöt. Sisälle päässeeseen tai tapahtumassa jo olevaan henkilöön eivät poliisin
oikeudet ole siis ennen tätä lainmuutosta ulottuneet. Poliisimiehen oikeutta tarkastuksen
toimittamiseen ei siis enää rajattaisi ainoastaan tilaisuuteen saapuviin, sieltä poistuviin ja
tilaisuuden järjestämispaikan tai majoitustilojen välittömässä läheisyydessä oleviin henki-
löihin. Jatkossakin tämä kuitenkin menisi niin, että sisään tullessa oikeus tarkastuksiin oli-
si pienemmällä kynnyksellä kuin sieltä pois lähtiessä tapahtuvat tarkastukset. Poliisille tu-
lisi lakiesityksen mukaan oikeus tarkastaa henkilö paitsi vaaraa aiheuttavien myös muuten
kiellettyjen esineiden ja aineiden varalta. Tällaisia olisivat esimerkiksi huumausaineet tai
räjähdeaineet.

Viimeisenä asiana nostaisin esille edustaja Raatikaisen muutama vuosi sitten kirjallises-
sa kysymyksessä esille nostaman Oulun kävelykadun tapauksen, missä tehtiin huumeval-
vontaa. Silloin poliisikoirien käyttöä päätettiin rajoittaa apulaisoikeusasiamies Jussi Paju-
ojan huomautettua siitä, että huumekoiraa käytettiin yleisötilaisuudessa niin, että se nuuh-
ki ohimenijöitä, ja tämä koettiin lainvastaiseksi toiminnaksi. Huumekoirien käyttöä alet-
tiin siis rajoittaa niin, etteivät ne saa nuuskia kadulla kulkijoita tai festivaalivieraita. Edus-
taja Raatikainen teki tästä silloin kirjallisen kysymyksen, ja nyt olemme siinä tilanteessa,
että meillä on lakiesitys. Ja en aivan itse tuota lakiesitystä lukiessani päässyt varmuuteen
siitä, antaako tämä jatkossa tämän oikeuden, mitä Oulun kävelykadulla käytettiin ja mihin
apulaisoikeusasiamies Pajuoja puuttui. Eli kysyisin ministeri Risikolta: voiko jatkossa po-
liisikoiraa käyttää tällä tavalla yleisötilaisuuksissa, eli voitaisiin nuuhkia esimerkiksi räjäh-
teitä taikka huumeita tapahtumiin tulevilta ilman etukäteistä epäilyä?

Arvoisa puhemies! Näihin kysymyksiin toivottavasti jossain vaiheessa keskustelua saa-
daan vastauksia, mutta kiitosta täytyy antaa siitä, että jälleen tässä tehdään yksi hyvä uu-
distus turvallisuuden vahvistamiseksi ja siihen, että voimme tämänkin kautta ennaltaeh-
käistä erilaista rikollisuutta, joka on pahimmillaan jopa terrorismia.
4



Pöytäkirjan asiakohta PTK 43/2017 vp
Puhemies Maria Lohela: Otetaan vielä tuosta listalta edustaja Päivi Räsänen, ja sen jäl-
keen debattimahdollisuus.

14.18 Päivi Räsänen kd: Arvoisa puhemies! Todellakin tämä esitys, joka täällä on jo hy-
vin perusteellisesti sekä ministerin että edustajatoverien toimesta esitelty, on mielestäni
kannatettava ja perusteltu, ja se vastaa oleellisesti niihin puutteisiin, joita poliisin toimival-
tuuksissa on käytännössä esiintynyt. Yksi oleellinen muutos, joka tässä tulee, on se, että
poliisimiehen oikeutta turvallisuustarkastuksen toimittamiseen ei enää rajattaisi, niin kuin
nykyään, ainoastaan tilaisuuteen saapuviin, sieltä poistuviin ja tilaisuuden järjestämispai-
kan tai majoitustilojen välittömässä läheisyydessä oleviin henkilöihin, vaan se voisi koh-
distua myös siellä varsinaisessa tilaisuudessa oleviin henkilöihin, mikä parantaa poliisin
mahdollisuuksia huolehtia järjestyksestä ja hoitaa lakisääteisiä tehtäviään. Aivan oleelli-
sesti tämä esitys tukisi nimenomaan yleisötilaisuuksiin ja tapahtumiin liittyvää huumaus-
ainerikostorjuntaa.

Täällä esityksessä puhutaan asiasta, johon edustaja Heinonen myös kiinnitti huomiota,
nimittäin siitä, että turvallisuustarkastus voitaisiin toimittaa myös käyttäen apuna koulutet-
tua koiraa. Tämähän on tietenkin nytkin jo mahdollista, mutta tämän esityksen mukaan se
edelleen laajentaisi niitä tilanteita, joissa tätä voisi käyttää. Esimerkiksi laittomasti hallus-
sa olevien huumausaineiden osalta koiran käyttö voi huomattavasti tehostaa turvallisuus-
tarkastusten kohdentamista sellaisissa tilaisuuksissa, joihin osallistuu runsaasti henkilöitä.
Mutta itselläni oli kyllä tuo sama kysymys mielessä, mikä edustaja Heinosella oli, että mil-
lä tavalla se vaikuttaisi sitten juuri tähän apulaisoikeusasiamies Pajuojan käsittelemään ta-
paukseen, jossa poliisikoira voisi sitten ilman erityistä kohdentamista kulkea siellä tilai-
suuksissa. Todennäköisesti siinä kyllä aika paljonkin jäisi kiinni sitten niitä, joiden kohdal-
la se koira tekisi merkinnän. No, totta kai tämä mahdollisuus on sinänsä hyvä ja tarpeelli-
nen, jos näin on.

Viime syksynä Terveyden ja hyvinvoinnin laitos oli osana tällaista eurooppalaista tutki-
musyhteisöä suorittamassa 60 eurooppalaiskaupungista jätevesitutkimuksen, jonka tulos
oli nimenomaan Suomen osalta erittäin huolestuttava. Sen mukaan metamfetamiinin käyt-
tö Suomessa on jyrkästi kasvanut, ja esimerkiksi Espoossa tämän huumeen määrät olivat
lähes 20-kertaistuneet vuoden takaisesta, Helsingissäkin 16-kertaistuneet. Samoin monis-
sa muissa kaupungeissa tämä kasvu oli nähtävissä. THL oli kyllä hyvin huolestunut tästä ja
arvioi, että joka tapauksessa tämä merkitsee sitä, että juuri tämän huumeryhmän käyttö on
kasvussa, ja yllättävän rajustikin kasvussa. Ja toki päihteiden käyttö aiheuttaa myös niitä
järjestyshäiriöitä, paitsi että se on tietenkin erityisesti nuorten kohdalla terveyden ja kan-
santerveyden kannalta vakavaa ja vahingollista.

Todellakin on hyvä, jos ministeri voi antaa vielä tarkentavan vastauksen juuri tähän ky-
symykseen, jonka edustaja Heinonenkin täällä kysyi.

Sitten tähän lopuksi vielä haluan sen todeta, että on tarpeen, että poliisilla on riittävät toi-
mivaltuudet huolehtia tehtävistään, mutta aivan yhtä tärkeää on se, että poliisilla on myös
riittävät resurssit. Ja nyt täytyy kyllä onnitella ministeri Risikkoa tuosta eilisestä puolivä-
liriihen tuloksesta, että sisäisen turvallisuuden hoitoon on saatu lisää määrärahoja se 46
miljoonaa, ja siitähän tietysti menee muihinkin tarkoituksiin, Rajavartiolaitokselle ja
supoon, mutta poliisillekin sitten jonkin verran. Ehkä ihan niihin lukuihin ei varmaankaan
päästä, mitä täällä keskustelussa toivottiin, että päästäisiin. Esimerkiksi perussuomalaisten
ryhmäpuheenjohtaja puhui poliisin kohdalla 60 miljoonasta eurosta, jolla pystyttäisiin
5



Pöytäkirjan asiakohta PTK 43/2017 vp
merkittävästi lisäämään sitä poliisimiesten määrää, eli ihan niihin lukuihin ei nyt päästä.
Mutta joka tapauksessa tämä on erittäin hyvä askel eteenpäin, myös poliisiresursseissa.

Puhemies Maria Lohela: No niin, debatin käyminen on nyt mahdollista. Pyydän haluk-
kaita ilmoittautumaan. Edustaja Heinäluoma aloittaa.

14.25 Eero Heinäluoma sd (vastauspuheenvuoro): Arvoisa puhemies! Tämä ehdotus to-
dellakin kuuluu niihin hallituksen lakiesityksiin, joita voi kannattaa. Poliisien valtuuksien
pitää olla selkeät ja sekä poliisimiesten että myös suuren yleisön tiedossa yleisötilaisuuk-
sissa.

Näiden erilaisten yleisötilaisuuksien ja muuttuvien turvallisuustilanteiden todellisuus on
meillä kuitenkin läsnä laveammalti, ja tämä päätös, joka nyt tässä on esillä, ei näitä ongel-
mia ratkaise. Samaan aikaan meillä on 20 vuotta sitten luotu täydennyspoliisijärjestelmä,
joka on tehty sitä varten, että löytyisi apuvoimia muuttuvissa tilanteissa. Näitä täydennys-
poliiseja ei ole koskaan käytetty näiden 20 vuoden aikana. Ne ovat vähän kuin Euroopan
unionin nopean toiminnan joukot. Kun kuitenkin tilanteita on, joissa tarvetta selvästi olisi,
ja tästä on puhuttu myös eduskunnan valtiovarainvaliokunnan hallinto- ja turvallisuusjaos-
tossa, jään kysymään: onko ministerin työlistalla nyt tämä täydennyspoliisien toiminnan
kehittäminen niin, että siihen saataisiin apua, kun kaikki asiat eivät tule ratkeamaan niillä
vähäisillä rahoilla, joita kehysriihessä eilen on päätetty?

14.26 Ben Zyskowicz kok (vastauspuheenvuoro): Arvoisa rouva puhemies! Alkuun mi-
näkin haluan kiittää ministeri Risikkoa siitä, että hallituksen kehysriihessä saatiin merkit-
täviä panostuksia sisäisen turvallisuuden vahvistamiseen.

Kiinnitän huomiota edustaja Räsäsen puheenvuoroon, jossa hän sanoi, että poliisilla pi-
tää olla riittävät toimivaltuudet, sellaiset mitä Suomen kaltaisissa oikeusvaltioissa poliisil-
le kuuluu. Osoitan puheenvuoroni perustuslakivaliokunnan jäsenille, vaikka virkamatkan
vuoksi heitä ei taida salissa juurikaan olla paikalla. Nimittäin jokin aika sitten perustusla-
kivaliokunta otti minua hämmästyttävän kannan, jossa katsottiin, että vangin laittaminen
käsirautoihin kuljetuksen aikana ei ole perusteltua, vaikka hallituksen esityksen mukaan
"se on välttämätöntä vangin tai muun henkilön turvallisuuden suojelemiseksi" ja niin edel-
leen.

Sama tilanne on nyt käsillä: toisaalta ihmisten oikeudet vapauteen, toisaalta turvalli-
suus. Toivon todella perusteellista harkintaa ja järkevää ratkaisua perustuslakivaliokunnal-
ta.

14.27 Kari Uotila vas (vastauspuheenvuoro):  Arvoisa rouva puhemies! Varmasti tarvi-
taan riittävät valtuudet ja riittävät resurssit poliiseille, mutta tarvitaan myös riittävästi har-
kintaa ja järjen käyttöä. Kun tässäkin kuitenkin vaaditaan tulkintaa — puhutaan "kuin ti-
lanne välttämättä edellyttää" tai "välittömässä läheisyydessä" — ja täällä on viitattu teks-
teissä muun muassa jalkapallo-otteluihin, niin on ainakin toivottavaa, että uudessakin ti-
lanteessa tämä lainsäädäntö ei johda siihen, että tulkinta ja käytännön soveltaminen johta-
vat provosoitumiseen, joka aiheuttaa lisää uusia ongelmia. Kuvittelen nyt vaikka tilannet-
ta, että kahden jalkapallojoukkueen kannattajajoukot kokoontuvat parin kilometrin päässä
stadionista ja millä tavalla heihin suhtaudutaan. Riski on, että heillä on stadionille kuulu-
matonta materiaalia, esineitä, soihtuja tai niin edelleen, mutta kyllä siinä täytyy poliisin to-
6



Pöytäkirjan asiakohta PTK 43/2017 vp
della käyttää sitä viileää harkintaa ja tarkoituksenmukaista käyttäytymistä, jotta ei provo-
soida pahempia ongelmia.

14.28 Kari Kulmala ps (vastauspuheenvuoro): Arvoisa puhemies! Hieman kommentoin
tätä täydennyspoliisijärjestelmää. Eli ensinnäkin nämä, jotka täydennyspoliisijärjestel-
mään on otettu mukaan, ovat jo riittävän vanhoja siirtymään reserviin. Seuraavat henkilöt,
jotka tähän menisivät, täytyisi kouluttaa täysin uudestaan. Siellä ei ole enää sellaisia hen-
kilöitä, joita voitaisiin käyttää.

Sitten tästä poliisikoiran käyttämisestä ja yleisötilaisuuksista kysynkin arvon ministeril-
tä: Jos minä mittaan nopeuksia tuolla tien reunassa ja kaikki, jotka ylinopeutta ajavat, otan
sivuun tai jos minä puhallutan kuljettajia ja ne, jotka ovat humalassa, otan sivuun, niin mil-
lä tavalla se eroaa sellaisesta toiminnasta, että minun poliisikoirani haistettua henkilössä
huumausainejäämiä tai huumausaineita hänet otetaan siitä sivuun? Mielestäni tämä on ihan
samanvertainen asia.

14.29 Sirpa Paatero sd (vastauspuheenvuoro): Arvoisa rouva puhemies! Myöskin kiitok-
set. Sosiaalidemokraatit on esittänyt rahaa niin kuin koko hallintovaliokunta täällä polii-
sien resursseihin ja rajavalvontaan, ja sitä nyt ainakin suurelta osin tuli.

Tähän varsinaiseen lakiesitykseen: Kaikki ymmärrämme, että on hyvä tarkistaa ihmis-
ten erilaisiin yleisötilaisuuksiin viemät tavarat, mutta kun katsoo oikeusasiamiehen lausun-
toa, niin tässä jää monta kysymystä vielä avoimeksi. Ensinnäkin se, mitenkä tämä epäily —
onko se vain ihan hakuammuntana, että kuka tahansa tarkastetaan? Sitten täällä on kysy-
mys siitä, että tämä ei hänen mukaansa ole ollenkaan enää turvallisuustarkastusta vaan ri-
kostutkintaa — tämä ajattelu siitä, että mennään tutkimaan ihmisiä, jotka eivät välttämättä
ole mitenkään siinä kohtaa epäilyttäviä. Ja täällä on aika lailla tiukkasanaisesti sanottu
myöskin tähän alueelliseen kohtaan — kuinka suurelta ja laajalta alueelta voidaan tulkita,
että kuuluu tähän tilaisuuteen — että se on perusoikeuksiin puuttumisen kannalta kestämä-
tön tilanne. Jotenka epäilen, että perustuslakivaliokunta niin kuin hallintovaliokuntakin
joutuvat [Puhemies koputtaa] nämä tarkkaan käymään ja ehkä tekemään muutoksia.

14.30 Sari Essayah kd (vastauspuheenvuoro): Arvoisa rouva puhemies! Poliisin toimin-
tavaltuuksien tulee olla riittävät, niin kuin täällä on monta kertaa todettu, ja tämä lakiesitys
auttaa varmasti erilaisten yleisötilaisuuksien valvonnassa. Mielenkiinnolla kuulen ministe-
rin linjausta tähän poliisikoira-asiaan, mikä on noussut nyt useissa puheenvuoroissa esille.

Täytyy sanoa, että myös edustaja Paatero nosti esille näitä oikeusasiamiehen nostamia
huomioita. Erityisesti kun ajatellaan esimerkiksi erilaisia urheilutapahtumia tuolla maail-
malla, niin on aivan itsestäänselvää, lähtökohtaista, että kaikkien, jotka osallistuvat tuohon
tapahtumaan, tuomat laukut ja tavarat tutkitaan ja katsotaan läpi. Tietenkin kyseessä
useimmiten on joku suljettu tila, stadioni tai vastaava, mutta myöskin sitten ylipäätänsä
koko alueelle tuleminen, joka saattaa olla kilometrien päässä siitä varsinaisesta kohteesta,
aiheuttaa näitä tämäntyyppisiä tarkastustilanteita. Siinä mielessä itse ajattelen, että tämä on
tänä päivänä ihan välttämätöntä, jotta tällaiset suuret yleisötilaisuudet voidaan ylipäätänsä
järjestää. [Puhemies koputtaa] Toivon, että Suomessakin ymmärretään, mihin tämä maail-
ma on menossa, ja sen mukaan ei tehdä vääriä linjauksia.
7



Pöytäkirjan asiakohta PTK 43/2017 vp
14.32 Markku Eestilä kok (vastauspuheenvuoro):  Arvoisa rouva puhemies! Tässä on
kaksi merkittävää asiaa nyt tapahtumassa. Ensinnäkin tämä hallituksen esitys, joka antaa
poliisille lisää valtuuksia huumeiden vastaisessa työssä ja tietenkin muun turvallisuuden
edistämisessä, ja on todella hienoa, että poliisi saa nyt 38 miljoonaa rahaa.

Edustaja Kulmala ja myös edustaja Räsänen nostivat tärkeät asiat esille: meidän täytyy
entistä enemmän kohdentaa liikenteessä valvontaa nimenomaan huumausaineisiin, koska
joka päivä saa lehdestä lukea, miten joku törttöilee huumeissa ja parhaat jo pysähtyvät lii-
kenneympyrään, kun eivät tiedä, missä päin maailmaa ovat menossa. Ja edustaja Räsänen
puuttui samaan asiaan kuin mihin itsekin puutuin viime viikolla, juuri tähän huumausainei-
den lisääntyneeseen käyttöön, joka voidaan jätevesistä tutkia. On aika hälyttäviä numeroi-
ta, mitä nimenomaan Espoossa ja Helsingissä todettiin. Tämäkin osoittaa, miten vahvasti
on myös kunnissa ja joka kaupungissa otettava ohjelmaan huumeitten vastainen työ ja
myös hoitopaikat nuorille, jotka ovat joutuneet huumeitten koukkuun.

14.33 Pia Viitanen sd (vastauspuheenvuoro): Arvoisa rouva puhemies! Kyllä minun mie-
lestäni lähtökohdiltaan tämä lakiesitys on tarpeen. On mielestäni hyvä, että valtuudet ovat
selkeät, ja yleislähtökohta on varmasti näin.

Puhemies! Sitten täällä on noussut muutamia oheiskysymyksiä liittyen poliisiin. Meil-
lähän täällä muutama viikko sitten käytiin perjantaikeskustelu näistä poliisien voimava-
roista, jotka olivat kehyksessä täysin riittämättömät siihen nähden, mitä sitten sanallisesti
erilaisissa selonteoissa tavoitellaan. Sosiaalidemokraatit silloin jo vaativat, että riihessä on
tultava lisää rahaa poliiseille. Olemme sitä myös itse esittäneet, ja sinänsä oli hyvä, että sitä
tuli. Mutta kuten sanottu, eiväthän nämä voimavarat vielä mitkään riittävän suuret sinänsä
ole, ja siksi on tärkeää myös, jos ministeri voisi kommentoida muun muassa tähän edustaja
Heinäluoman esittämään kysymykseen täydennyspoliisista.

Toinen asia, mikä täällä silloin keskustelutti, oli tämä alkoholilainsäädännön uudistus.
Kun sitä kautta tulee ilmiselvä tarve lisäpoliisivoimille, lisämäärärahoille, niin aikooko
hallitus nyt harkita tästä näkökulmasta tätä kyseistä alkoholilainsäädännön uudistusta [Pu-
hemies koputtaa] vielä uudelleen, ettei nyt taas tätä kautta sitten tule lisävoimavaratarpei-
ta? [Eero Heinäluoma: Vai pitääkö saada kristilliset hallitukseen?]

14.34 Reijo Hongisto ps (vastauspuheenvuoro): Arvoisa rouva puhemies! Edustaja Hei-
näluoma otti esille tärkeän seikan näistä täydennyspoliiseista. Itse noin parikymmentä
vuotta sitten toimin poliisin ampumakouluttajana, voimankäyttökouluttajana, taktiikka-
kouluttajana, asevastuuhenkilönä ja vielä poliisikoiranohjaajanakin, ja tuolloin, kun tämä
täydennyspoliisijärjestelmä otettiin käyttöön, minulla oli koulutusvastuu ja minä esitin
päällystölle, että voidaanko näitä täydennyspoliiseja nyt lähteä sitten kouluttamaan, että
voi toimia tukihenkilönä poliisin kanssa. Valitettavasti jo silloin törmättiin siihen, että
meillä on niin niukat määrärahat, että minä voin kouluttaa ainoastaan poliisihenkilöstöä, ei
ollut lisäresursseja kouluttaa näitä täydennyspoliiseja. Aivan samoin kuin edustaja Heinä-
luoma tuossa kysyikin: onko meillä mahdollisuutta nyt? Esimerkiksi tällä hetkellä juuri va-
rusmiespalveluksesta vapautuneet ja sen suorittaneet sotilaspoliisit olisivat erinomainen
kohderyhmä. Nimittäin nämä 20 vuotta sitten täydennyspoliiseiksi valikoituneet henkilöt
ovat jo eläköitymässä ja heidän osaltaan voidaan puhua paperitiikeristä.
8



Pöytäkirjan asiakohta PTK 43/2017 vp
14.35 Antero Laukkanen kd (vastauspuheenvuoro): Arvoisa rouva puhemies! Minäkin
yhdyn näihin kiitoksiin tästä lisärahasta, ja kristillisdemokraatit varmaan ihan ensimmäi-
senä esittivät poliisille lisämäärärahoja, ehdottomasti. [Timo Heinosen välihuuto] — Eh-
dottomasti. — Poliisien oikeuksia, valvontaa ja turvallisuuden ylläpitämistä laajennetaan,
ja se on hyvä. Kaikki tunnistamme tämän tarpeen tässä.

Yksi asia jäi tässä vähän mietityttämään: Kun näitä festivaaleja nykyään on hyvin pal-
jon kaikkialla ja tiedämme, että poliisin resurssit eivät riitä niitä valvomaan, ja on asetettu
näille järjestäjille vastuu järjestää nämä turvatoimet siellä, niin olisi hyvä, jos valiokunnas-
sa nyt hieman sivuttaisiin sitä, miten jatkossa tämä poliisien ja turvamiesten yhteistyö tur-
vataan ja sitten myös tämä koulutus, miten ja millä tavalla näitä aika lähellekin ihmistä me-
neviä asioita sitten suoritetaan. Tämä Espoon tilastollinen tilanne, puhemies, johtuu siitä,
että Espoossa ei ole ollut ennen festivaaleja, ja sen takia siellä on merkittävä kasvu [Puhe-
mies koputtaa] ikään kuin näissä asioissa, koska sinne on vasta hiljattain perustettu festi-
vaaleja.

14.36 Maria Tolppanen sd (vastauspuheenvuoro):  Arvoisa puhemies! Lähtökohtaisesti
on tietysti hyvä, että poliisille tulee lisää määrärahoja, mutta niitä resursseja täytyy sitten
myöskin tulla toista kautta. Myöskin näitä poliisikoiria tarvittaisiin enemmän, ja voin ker-
toa, että meillä ei ole pelkästään huumekoiria, meillä on myöskin pommikoiria. Minä en
halua elää pelon maailmassa, minä en halua elää maailmassa, missä pitää pelätä, mutta kun
olen realisti, niin tiedän, että lintukoto ei loputtomiin säily edes meillä. Minun mielestäni
meillä on syytä pitää huoli siitä, että meidän rajavartijoillamme, meidän poliisivoimillam-
me on olemassa semmoiset toimintavaltuudet, joilla näihin asioihin pystytään puuttu-
maan. Varsinkin yleisötilaisuuksissa ne näyttävät olevan nytten ihan yksittäisten ihmisten
toimien alla, ja se on, kuulkaa, rakkaat ystävät, pelottavaa.

14.37 Matti Semi vas (vastauspuheenvuoro): Arvoisa rouva puhemies! On erittäin tär-
keätä, että poliisivoimille tuli ja tähän sisäiseen turvallisuuteen tuli täällä lisää 38 miljoo-
naa euroa. 

Itse jäin miettimään: Täällä on puhuttu erittäin ansiokkaasti siitä, että liikenneturvalli-
suuteen ja näitten huumeiden käyttäjiin on satsattava paljon. Minä näkisin vielä lisänä sem-
moisen asian — ja toivon — että nimenomaan tähän harmaan talouden tutkimiseen, mikä
tuo osaltaan lisää rahoitusta takaisinpäin, satsataan myös näitä rahoja ja samalla liikenne-
turvallisuuden osalta raskaan liikenteen ja lähinnä laittoman raskaan liikenteen valvontaan
saataisiin ammattimaista poliisivoimaa tarkastelemaan niitä liikennerikkomuksia.

14.38 Veera Ruoho ps (vastauspuheenvuoro): Arvoisa puhemies! Erittäin hyviä puheen-
vuoroja täällä. 

Osaltani kiitän hallituksen esitystä eduskunnalle laiksi poliisilain 2 luvun muuttamises-
ta, sillä se osaltaan vastaa juurikin niihin tarpeisiin, mitä poliisilla käytännön työssä on tänä
päivänä erilaisten uusien turvallisuusuhkien lisääntyessä. 

Urani aikana olen myös itse saanut työskennellä näissä koirapartioissa. Koira on erittäin
arvokas työväline, myös työkaveri, jonka kyky tunnistaa niin räjähteitä kuin huumeita
ynnä muita riippuen sen koulutuksesta on voittamaton.

Ihan lopuksi haluan myös kommentoida tuota poliisin saamaa rahoitusta: hienoa, että
saatiin, mutta tarve olisi kyllä enemmälle.
9



Pöytäkirjan asiakohta PTK 43/2017 vp
14.39 Timo Heinonen kok (vastauspuheenvuoro):  Arvoisa rouva puhemies! Kiitoksia
ministeri Risikolle ja hallitukselle näistä panostuksista turvallisuuteen poliisin lisäksi myös
suojelupoliisiin ja ulkoiseen turvallisuuteen, raja-aidat ovat siinä tietysti hyvin päällekkäi-
siä tällä hetkellä.

Ihmisten turvallisuus — nostan sen tässä esityksessä kyllä kaikista päällimmäisimmäksi
ja nyt huumeiden rinnalla ehdottomasti terrorin. Haluaisin tähän hivenen lisäselvyyttä: kun
on vaikkapa tällainen kävelykatutapahtuma, mikä voi olla vappuna tai uutenavuotena,
mikä ei ole välttämättä varsinaisesti järjestetty — Nizzan-isku on tämäntyyppinen, mikä
tapahtui juuri tällaisessa festivaalitilanteessa, tai nyt viimeksi jalkapallostadionin ympäril-
lä tapahtunut isku — niin kuulisin tähän mielelläni ministerin näkökantaa, että koskisiko
poliisikoiran käyttö näitä alueita, ja myös toivoisin, että valiokunta omassa mietinnössään
ottaisi kantaa tähän, että tämä mahdollistaisi myös poliisikoiran käytön esimerkiksi käve-
lykaduilla tällaisissa festivaalitilaisuuksissa.

14.40 Rami Lehto ps (vastauspuheenvuoro): Arvoisa rouva puhemies! Poliisin nykyistä
kattavammat turvallisuustarkastukset ovat todella kannatettava asia.

Viimeisen viiden vuoden aikana poliisin haltuun tulleiden vaarallisten ja toisten vahin-
goittamiseen soveltuvien esineiden määrä on lisääntynyt selvästi. Pelkästään viime vuon-
na poliisin haaviin jäi Tampereella yli neljäsataa henkilöä, joiden aseistautumiseen ei ollut
hyväksyttävää syytä, ja nämä luvut ovat vain tilastojen jäävuoren huippu. Nämä ovat ta-
pauksia, jotka tulevat poliisin tietoon muiden tapauksien yhteydessä, kun teräaseita löytyy
esimerkiksi näpistelijöiltä ja rattijuopoilta. Tässä on kyse suurelta osin piilorikollisuudes-
ta. Vahingoittamistarkoitukseen soveltuvan esineen kantamiseen julkisella paikalla löytyy
harvoin hyväksyttävää syytä, ja jos on aina riski, että esineitä käytetään toista henkilöä vas-
taan ja huumausaineiden vaikutuksen alaisena, kynnys voi herkästi alentua. Pitäisikö ran-
gaistusasteikkoa vaarallisten esineiden hallussapidosta koventaa, mikä voisi ehkä ehkäistä
hallussapitoa?

Puhemies Maria Lohela: Ennen ministeriä vielä edustajat Räsänen ja Heinäluoma.

14.41 Päivi Räsänen kd (vastauspuheenvuoro):  Arvoisa rouva puhemies! Tässä lakiesi-
tyksessä ja sen perusteluissa on nostettu erityisesti esiin huumevalvonta ja sen tehostumi-
nen, mikä onkin tärkeä asia, mutta ajattelen kyllä, kun tässä puhutaan myös vaarallisista
esineistä, että tällä esityksellä valitettavasti varmasti tulee olemaan käyttöä myös väkival-
taisten tekojen, väkivaltaisten iskujen ja mahdollisesti jopa terrorismin torjunnassa, koska
se kyllä myös lisää niitä mahdollisuuksia.

Näistä poliisille annettavista resursseista sen verran, että tällä lisäyksellä päästään nyt
pitämään poliisimäärä siinä 7 800 poliisimiehen vuositasolla, mutta mikäli alkoholilaki uu-
distetaan, niin silloin tuo hyöty kyllä valuu suurimmaksi osaksi hukkaan, koska se edellyt-
täisi 300 henkilötyövuoden lisäystä, mikäli alkoholilakia muutetaan, ja [Puhemies koput-
taa] silloin tarvittaisiin taas uusi esitys.

14.43 Eero Heinäluoma sd (vastauspuheenvuoro):  Arvoisa puhemies! Palaan vielä tä-
hän täydennyspoliisiasiaan juuri siitä näkökulmasta, jonka viimeksi edustaja Räsänen täs-
sä sanoi, ja se on se, että näitä muuttuvia tilanteita ja tarpeita on yhä enemmän. Nyt kor-
keasti koulutetun poliisin resursseja joudutaan varaamaan aika lailla toissijaisiin valvonta-
10



Pöytäkirjan asiakohta PTK 43/2017 vp
ja läsnäolotehtäviin, joissa pitää olla paikan päällä ja tarvittaessa puuttua asioihin. Vaikka-
pa nyt täällä mainittu eräs huono kulttuuri meidän jalkapallon viime vuosien kehityksessä
on se, että huliganismi on tullut tännekin. Meillä saattaa olla tilanteita, joissa poliiseja on
40 paikan päällä helsinkiläisen urheilukentän laidalla ja sitten katsojia suurin piirtein sama
määrä, kun joudutaan varautumaan etukäteistiedon pohjalta. Siksi tämä täydennyspoliisi-
järjestelmän läpikäynti on tosi tärkeää. On ihan niin kuin täällä on todettu: nythän niitä ei
ole käytetty, ne ovat olleet turha joukko. Tämän joukon ainut tehtävä on ollut neljä kertaa
vuodessa ottaa vastaan Poliisi-lehti ja lukea se, mutta sen kummempaa ei ole tapahtunut.
Tämähän on hallinnon vika, jos tätä ei panna kuntoon.

Puhemies Maria Lohela: Ja ministeri Risikko, enintään 5 minuuttia, olkaa hyvä.

14.44 Sisäministeri Paula Risikko: Arvoisa rouva puhemies! Poliisimiehen oikeutta tur-
vallisuustarkastuksen toimittamiseen ei siis enää rajattaisi ainoastaan tilaisuuteen saapu-
viin, sieltä poistuviin ja tilaisuuden järjestämispaikan tai majoitustilojen läheisyydessä ole-
viin henkilöihin. Nimittäin jatkossa poliisimiehen oikeus turvallisuustarkastuksen toimit-
tamiseen kattaisi lähtökohtaisesti kaikilla tilaisuuden tapahtuma-alueilla sekä niiden ma-
joitusalueilla ja niiden läheisyydessä olevat henkilöt, tarvittaessa siis myös tilaisuudessa jo
paikalla olevat henkilöt. Tämähän on se iso muutos tässä nyt, että kun aikaisemmin on saa-
nut tarkastaa tulevat ja lähtevät ja ulkopuolella, niin nyt saisi tarkastaa myöskin siellä tilai-
suuden sisäpuolella, jos ajatellaan esimerkiksi jotain festarialuetta.

Turvallisuustarkastus voitaisiin tehdä erityistä suojelua edellyttävien tilaisuuksien lisäk-
si myös erityistä valvontaa edellyttävässä tilaisuudessa. Esityksen mukaan erityisen val-
vonnan tarve voisi liittyä esimerkiksi tilaisuuden erityisluonteeseen tai siihen, että olisi pe-
rusteltua aihetta epäillä, että tilaisuuteen osallistuvilla on hallussaan säännöksissä tarkoi-
tettuja kiellettyjä aineita tai esineitä. On kuitenkin huomattava, että säännösten mukaan tar-
kastus tulisi jatkossa kyseeseen vain sillä tavoin ja siinä laajuudessa kuin tilanne välttämät-
tä edellyttää. Tämä koskee siis tarkastusmenettelyä, paikkaa ja esineitä.

Sitten täällä kysyttiin huumekoirista, elikkä saisivatko huumekoirat siis jatkossa nuuh-
kia ketä tahansa festarikävijää ilman rikosepäilyä. Tämä oli yksi kysymys täällä. Turvalli-
suustarkastusten toimittaminen ei voimassa olevan säännöksen mukaan edellytä konkreet-
tista rikosepäilyä. Poliisilain 2 luvun 13 §:ssä säädetään turvallisuustarkastusten toimitta-
misesta. Pykälän 1 momentin mukaan turvallisuustarkastus toimitetaan käsin tunnustele-
malla, koulutettua koiraa käyttäen, metallinilmaisinta tai muuta vastaavaa teknistä laitetta
käyttäen taikka muulla niihin rinnastettavalla tavalla. Siten poliisikoiraa voidaan käyttää
turvallisuustarkastuksen suorittamisessa tietyissä tilaisuuksissa ja voimassa olevien sään-
nösten nojalla.

Koira on nimenomaan apuväline. Perustelujen mukaan lähtökohtana ei tulisi olla kaik-
kien tilaisuuteen tai majoitustiloihin saapuvien henkilöiden tarkastaminen. Toisaalta pe-
rusteluissa todetaan, että koulutettua poliisikoiraa olisi tarkoituksenmukaista käyttää esi-
merkiksi väkimäärältään suurissa tilaisuuksissa. Poliisikoiralaitos on eduskunnan apulais-
oikeusasiamiehelle tekemässään selvityksessä todennut, että havaitessaan etsittävän ai-
neen hajua koulutettu koira työskentelee niin sanotussa hajukentässä löytääkseen sille kou-
lutuksessa merkitykselliseksi tehdyn etsittävän aineen hajulähteen. Tällöin koira väistä-
mättä joutuu analysoimaan ja etsimään sen henkilön, josta haju tulee.
11



Pöytäkirjan asiakohta PTK 43/2017 vp
Poliisikoiran tai muun koulutetun koiran etuna turvallisuustarkastuksen apuvälineenä on
oikeuskirjallisuudessa pidetty sitä, että se aiheuttaa kohdehenkilölle varsin vähäistä hait-
taa, jos etsittävät aineet tai esineet muussa tapauksessa voitaisiin löytää vain hyvin perus-
teellisella tarkastuksella. Pykälän 2 momentissa säädetään erikseen turvallisuustarkastuk-
sen toimittamisen menettelyperiaatteista, joihin kuuluvat lähinnä haitan periaate ja hieno-
varaisuusperiaate. Tässäkin pätee se sama, että on aina huomioitava, että säännösten, tä-
mänkin lain säännösten, mukaan tarkastus tulisi jatkossa kyseeseen vain sillä tavoin ja sii-
nä laajuudessa kuin tilanne välttämättä edellyttää. Tämä edellyttää tilaisuuteen liittyvien
riskien arviointia ja tarkastusmenettelyn oikeasuhtaisuuden harkintaa sekä tilaisuuteen liit-
tyvän poliisitoiminnan johtamisen että yksittäisen tarkastustoimenpiteen suorittamisen yh-
teydessä. Tämä liittyy nyt näihin teidän kysymyksiinne, eli siinä on hyvin paljon painoa
johtamistoiminnalla ja sillä arvioinnilla, että tarvitaanko mukana tämän tyyppistä apuväli-
nettä ja toimintaa.

Sitten näihin teidän muihin kysymyksiinne. Erityisesti kysyttiin täydennyspoliisista.
Meillähän on ollut työryhmä nyt käynnissä, ja se edelleen jatkaa työtään. Meillähän ei ole
mitään sellaista periaatteellista kantaa tässä vaiheessa vielä, koska minä olen ajatellut, että
työryhmä saisi nyt tehdä työnsä. Minä odotan sitä tulosta nyt viimeistään tämän kevään ai-
kana, mitä he tulevat tästä sanomaan, ja meillä on ollut lähtökohta se, että tämä olisi hyvä
järjestelmä, mutta siinä on aina katsottava kaikki koulutukset ja resurssit ja niin edelleen.

Haluan kiittää tässä yhteydessä nousseista puheenvuoroista liittyen kehysriiheen. Työ
on tehty hallituksen piirissä yhdessä, ja kiitos kuuluu kaikille, myöskin teille, arvoisat kan-
sanedustajat, jotka olette omissa ryhmissänne puhuneet tämän asian puolesta. — Kiitos.

Puhemies Maria Lohela: Jatketaan puhujalistaa.

14.49 Antero Laukkanen kd: Arvoisa rouva puhemies! Kun tämä nyt menee valiokun-
tiin ja saa varmasti laajan käsittelyn ja kuulemisen, niin vielä tähän oikeusasiamiehen lau-
suntoon sen verran toteaisin, että kun hän toteaa, että on ongelmallista tämä turvallisuus-
tarkastustoimivaltuuden laajeneminen, niin pikkasen sitä ihmettelen siinä mielessä, että
yleisötilaisuuteen liittyvään turvallisuusvalvonnan velvoitteeseen jo liittyy se, että ihmi-
set, jotka sinne tulevat, tietävät ja ymmärtävät, että siellä voi joutua tällaisen erityisen tar-
kastuksen tai muun kohteeksi, joten siinä ei pitäisi olla mitään uutta enää. Nyt kun nämä
riskit valitettavasti ovat lisääntyneet tällaisissa tilaisuuksissa, niin se, että poliisi on siellä
läsnä koiran kanssa tai ilman, luo vain lisää turvallisuuden tunnetta — ja Suomessa on to-
tuttu luottamaan hyvään ja arvokkaaseen poliisitoimintaan. Että en näe tässä sinänsä on-
gelmaa.

Vielä palaisin sen verran tähän turvamiesten ja poliisin väliseen yhteistyöhön, että mi-
nusta sitä pitäisi laajentaa, se on valtava resurssi, joka on käytössä, ja myös siihen yhtei-
seen koulutukseen, että miten tässä muuttuvassa tilanteessa tätä turvallisuutta voidaan yh-
dessä lisätä.

14.50 Lea Mäkipää ps: Arvoisa puhemies! Poliisilla on monia tehtäviä, muun muassa oi-
keus- ja yhteiskuntajärjestyksen turvaaminen sekä yleisen järjestyksen ja turvallisuuden
ylläpitäminen. Tämän esityksen tavoitteena on tilaisuuksien järjestyksen ja turvallisuuden
lisääminen mahdollistamalla kattavammat poliisin toimittamat turvallisuustarkastukset ti-
12



Pöytäkirjan asiakohta PTK 43/2017 vp
laisuuksien alueella ja läheisyydessä, mitä nyt käsitellään hallituksen poliisilain 2 luvun
muutosesityksessä.

Tavoitteena on yleisötilaisuuksien yleisen järjestyksen ja turvallisuuden lisääminen
muun muassa siten, että poliisi voi tarkastuksin tehokkaasti ennalta estää huumausainei-
den kulkeutumista tilaisuuksien järjestämisalueille. Tavoitteena on myös mahdollistaa te-
hokkaampi huumausainerikostorjunta yleisötilaisuuksissa menettelyllä, josta aiheutuu ti-
laisuuteen osallistuville vain vähäistä haittaa. 

Nyt esitettävillä muutoksilla poliisin toimintaa selkeytetään. Turvallisuustarkastusten
ulottaminen koskemaan laittomia esineitä ja aineita tehostaa poliisin työtä erityisesti isois-
sa yleisötapahtumissa, kuten musiikkifestivaaleilla, kun voidaan tarkastuksilla tehokkaam-
min estää huumausaineiden vienti festivaalialueelle tai sen läheisyyteen.

Erityisesti turvallisuustarkastuksien suorittamiseksi tehtävien menetelmien avaaminen,
kuten poliisikoiran käyttö, tehostaa valvontaa. Yleisötilaisuuksissa yleisöä liikkuu koko
ajan tilaisuuteen sisälle ja poispäin. Poliisihallituksen lausunnon mukaan "kokemusperäi-
sen poliisitoiminnallisen tiedon perusteella esimerkiksi huumausaineita välitetään myös ti-
laisuuden järjestämispaikalla tai majoitustiloissa olevista kätköistä välittömään läheisyy-
teen. Näin ollen on tarpeen, että paikalla tai välittömässä läheisyydessä oleva voidaan tar-
kastaa. Lisäksi päältä haistavaa koiraa käytettäessä ei koiran toimintaa voida ohjata niin,
että se haistelisi suuresta yleisömassasta vain yhteen suuntaan liikkuvat henkilöt."

Arvoisa puhemies! Lakiehdotuksessa ei oteta kantaa turvallisuustarkastuksen suoritta-
miseen vastaanottokeskuksissa, ja kysyisinkin: onko vastaanottokeskus tulkittavissa eri-
tyistä suojelua edellyttäväksi tilaisuudeksi, vai onko tarpeen ottaa lainkohtaan lisäyksenä
erityinen kohde ja sen suojelu, kun tiedämme, että näissä laitoksissa on monta kertaa kovin
paljon, satamäärin henkilöitä?

Lisäksi Poliisihallituksen lausunnon mukaan "Erityistä valvontaa edellyttävän tilaisuu-
den ja yksityisen tilaisuuden rajapinta ei ole esityksessä riittävän selkeä. Esimerkiksi polii-
sin kenttätoiminnassa tulisi tietää, voidaanko tarkastusoikeus ulottaa rikolliseksi luokitel-
tavan moottoripyöräkerhon kesäjuhlille saapuviin henkilöihin. Moottoripyöräkerhon kesä-
juhla on luonteeltaan yksityinen, mutta sen vaikutukset ulottuvat yleiseen alueeseen ja naa-
purustoon." Tästäkin haluaisin tietää lisää ministeriltä. — Kiitos.

14.54 Jani Mäkelä ps: Arvoisa puhemies! Kuten eri puolilla Eurooppaa tapahtuneet ter-
rori-iskut sekä turvapaikkaturismiin perustuva kansanvaellus terroristijärjestöjen sumuver-
hona ovat meille karvaasti opettaneet, turvallisuustilanne Euroopassa on heikentynyt pe-
ruuttamattomasti. Suomi ei ole näissä lisääntyvissä uhkakuvissa saari, vaan päinvastoin
lienee ajan kysymys, milloin Suomessakin joudutaan tiedotustilaisuudessa iskun jälkeen
toistamaan yleiseurooppalaista mantraa, että pelolle ei saa antaa valtaa. Ennen tätä uhka-
kuvaa meidän on kuitenkin tehtävä kaikkemme sen eteen, ettei mitään iskua koskaan ta-
pahtuisi. Vaikka hallituksen esitys poliisilain muuttamisesta ei suorastaan liity tämän het-
ken islamistiseen terrorismiin Euroopassa, niin se on silti tarpeellinen osa listassa turvalli-
suutta lisääviä toimenpiteitä, joita olemme Euroopan sisäisen turvallisuustilanteen heiken-
tymisen johdosta pakotettuja tekemään. Henkilö, joka haluaa aiheuttaa tuhoa ja kärsimys-
tä, suuntaa toimensa väkijoukkoon ja yleisötapahtumiin, kuten Euroopan kokemukset ovat
meille opettaneet, joten on välttämätöntä, että poliisi saa oikeudet entistä kattavimpiin tur-
vallisuustarkastuksiin — tässä tapauksessa erityistä suojelua tai erityistä valvontaa edellyt-
tävissä tilaisuuksissa ja tapahtumissa.
13



Pöytäkirjan asiakohta PTK 43/2017 vp
14.55 Reijo Hongisto ps:  Arvoisa rouva puhemies! Poliisikoiranohjaajat ja erityisesti
huumevalvontaa tekevät poliisimiehet ovat peräänkuuluttaneet poliisikoiran käytön laajen-
tamista niin sanottuun päältä haisteluun. Tästä nyt on tänä päivänä puhuttu useammassa-
kin puheenvuorossa. Nykyinen laki ja tämä nyt käsittelyssä oleva lakiesityskään eivät suo-
raan mahdollista tätä, näin minä olen asian ja lakiesityksen tekstin ymmärtänyt.

Arvoisa puhemies! Toivonkin, että valiokuntakuulemisen yhteydessä selvitetään — vii-
meistään siellä selvitetään — oikeuttaako tämä poliisin käyttämään poliisikoiraa sillä ta-
valla, että koira ja koiraa ohjaava poliisi ovat sijoittuneina vaikkapa tilaisuuteen johtavan
portin lähistölle tuulen alapuolelle, jolloin koira voi reagoida saatuaan esimerkiksi räjäh-
dysaineen taikka huumausaineen hajun jonkun ohikulkevan ihmisen vaatteista taikka kan-
tamuksesta. Kun koira ammattikielellä sanottuna merkkaa jonkun henkilön, koiranohjaaja
voisi tehdä tälle henkilölle sitten tarkemman turvallisuustarkastuksen.

Arvoisa puhemies! Tämä laki menee valiokuntakäsittelyyn, ja mielestäni nyt valiokun-
takäsittelyssä olisi syytä kyllä pohtia ja ruotia tämä niin tiukalla seulalla, että siinä viimeis-
tään selviää, onko tämä mahdollista, ja jos on, niin kirjata se valiokunnan mietintöön ja kir-
jata selvästi ja selkeästi lakiin, jotta kenttätyötä tekevän poliisin ei tarvitse tulkita, onko mi-
nulla oikeus käyttää koiraa vai eikö ole oikeutta käyttää koiraa ja jos käytän koiraa, niin
joudunko kirjoittamaan sitten vastineen mahdollisesti johonkin kanteluun. Pelisääntöjen
tulisi olla riittävän selvät poliisimiehille, mutta myöskin kaikille muille kansalaisille, jottei
tule tulkintojen vaaraa. Nyt on tulossa pitkä ja kuuma festarikesä. Toivottavasti tämä asia
selviäisi vielä ennen sitä. — Kiitoksia.

Puhemies Maria Lohela: Hyvät edustajat, tässä alkaa lähestyä nyt se ennalta sovittu ai-
karaja, kello 15, joten tiedustelen: Mikäli aiotaan käyttää vain 2 minuutin puheenvuoroja,
niin nuo kaikki neljä voitaisiin kyllä ottaa ennen kuin vaihdetaan aihetta. Sopiiko? [Sirpa
Paatero: Sopii!] — Näin, edustaja Paatero.

14.57 Sirpa Paatero sd: Rouva puhemies! Tässä on tarpeellinen lainsäädäntö kyllä, kun-
han huolehditaan sen tarkkarajaisuudesta, sillä poliisilla tulee olla, niin kuin on moneen
kertaan todettu, riittävä mahdollisuus taata suomalaisten ja kaikkien täällä liikkuvien ja eri
tapahtumiin osallistuvien turvallisuus.

Äsken jo nostin muutaman kysymyksen esille, mitkä ovat näissä oikeusasiamiehen huo-
mioissa tulleet kirjoitetuiksi jo tähän lakiesitykseen. Varmaankin tulee valiokuntakäsitte-
lyssä myöskin erikseen kiinnittää huomiota siihen, kun täällä on määritelty vaaraa aiheut-
tavat esineet ja muut laittomat esineet, joilla oletettavasti tarkoitetaan huumausaineita noin
pääasiassa, että mikä on se vaaran aiheuttaminen näitten huumausaineiden osalta niille
muille ihmisille. Tietenkin se ihmisen käyttäytyminen sen jälkeen muuttuu, ja siinä sitä on.
Mutta näitä huomioita sinne on kirjoitettu. Myös tässä poliisikoiran kohdalla ja sen käyt-
tämisen osalta on tarkennettavaa siinä, mitä se tarkoittaa. Oletettavasti on myöskin tarken-
nettavaa näissä muutamissa muissa kysymyksissä siellä valiokunnan keskustelussa.

Suomalaiset ovat tottuneet siihen, että kun tapahtumia järjestetään, niihin tullessa tarkis-
tetaan laukut, ja myös alaikäisten alkoholitarkastuksia on vuosikymmenet tehty niin, että
pyydetään se laukku avaamaan ja jos ei sitä suostu tekemään, niin siinä kohtaa pyydetään
poistumaan paikalta. Minun mielestäni tämä on ollut varsin toimiva käytäntö, ja nyt sitten
tässä tiukennetaan vielä sitä mahdollisuutta.
14



Pöytäkirjan asiakohta PTK 43/2017 vp
Toistan uudelleen sen rajauksen tarpeen siinä, kuinka laaja se alue on sen varsinaisen ta-
pahtuma-alueen ulkopuolelta. Siihen tarvitsemme lisää tarkennusta.

14.59 Eero Heinäluoma sd: Arvoisa puhemies! Olen iloinen ministeri Risikon vastauk-
sista tähän täydennyspoliisiasiaan. Aikaisempi sisäministeri, ministeri Orpohan, jo otti
myönteisen kannan täydennyspoliisien tarpeeseen, ja hän näki tämän vastauksena myös
näihin uusiin turvallisuusuhkiin ja näki jopa nämä hybridiuhkat sensisältöisiksi, että ne
puoltavat täydennyspoliisijärjestelmän käyttöönottoa. On paljon tällaisia avustavia tehtä-
viä, joissa selvitään lyhyemmälläkin koulutuksella, esimerkiksi liikenteen valvonnassa, ja
on paljon sentyyppistä järjestyksenvalvontaa, jossa lähtökohtana ei ole voimankäyttö ja
jossa myös tällainen täydentävä järjestelmä olisi tarpeen.

Puolustusministeri Niinistöhän meni jopa niin pitkälle, että hän konkreettisesti ehdotti,
että voitaisiin käyttää sotilaspoliisikoulutuksen saaneita henkilöitä tällaisissa tehtävissä.
Sekin on minun mielestäni rakentava ehdotus, jotta tähän kiistattomaan tarpeeseen olla läs-
nä ja hoitaa vaikkapa yleisötilaisuuksia tai sitten erilaisia muita uhkatilanteita voidaan vas-
tata ja tehdä se järkevällä tavalla yhteiskunnan kokonaisresurssien kannalta. Mehän emme
koskaan voi semmoista poliisijärjestelmää tehdä, jossa sen ruuhkahuipun mitoituksen mu-
kaan olisi etukäteen riittävä määrä kaikkiin olosuhteisiin poliisikoulutuksen saaneita. Sem-
moisia resursseja meillä ei tule käytössä olemaan.

Joten toivon, että ministeri jaksaisi pitää tämän siellä työlistalla ja antaa vahvan poliitti-
sen tuen tälle työryhmälle ja että se saataisiin asianmukaisesti myös sitten julkiseen kes-
kusteluun ja arvioitavaksi ja myös niin, että eduskunta pääsee tämän vaalikauden aikana te-
kemään tätä asiaa koskevia päätöksiä.

15.01 Veera Ruoho ps: Arvoisa puhemies! Tällä lain muuttamisella on tilaisuuksia kos-
kevaa poliisin valvonta- ja tarkastustoimintaa selkeyttävä ja yhdenmukaistava vaikutus.
Turvallisuustarkastusoikeuden tilanteellista ja alueellista ulottuvuutta koskevien säännös-
ten täydentäminen poistaisi epäselvyyksiä siitä, missä tilanteessa poliisimiehellä on tilai-
suuksissa ja tapahtumissa oikeus toimittaa turvallisuustarkastus. Tässä yhteydessä toivon,
että edustaja Hongiston äskettäisessä puheenvuorossaan nostama huoli otetaan vakavasti ja
että sitä selvennetään, missä tilanteissa tosiaankin koiraa voi ja saa käyttää.

Tärkeimpänä yhteiskuntamme kannalta nostaisin vielä sen, että lainmuutoksella kyke-
nisimme luomaan paremmat edellytykset järjestyksen ja turvallisuuden takaamiseen hyvin
moninaisissa tilaisuuksissa ja tapahtumissa.

15.02 Maria Tolppanen sd: Arvoisa puhemies! On selvää, että lisäämällä poliisin toimi-
valtuuksia saadaan varmasti turvallisempia tilaisuuksia aikaiseksi. Se on kuitenkin tosi-
asia, että meillä on edelleenkin aivan liian vähän poliiseja.

Tässä keskustelussa ovat useampaan kertaan nousseet esille huumeet ja huumekoirat.
Nyt voin kertoa teille, että meillä on olemassa myös sellaisia huumeita, joita koira ei hais-
ta, tai jos haistaa, niitä ei poliisi voi ottaa pois, koska ne ovat lääkeaineita ja ne on reseptillä
myönnetty. Jos henkilöllä on näyttää resepti sille lääkeaineelle, mikä hänellä on, niin vaik-
kakin sitä lääkeainetta huumeena käytetään, sulattamalla se ja panemalla suoneen, sitä ei
silloin voi ottaa pois, näin se vain on.

Sen lisäksi poliisia tarvittaisiin nettikauppaan, sieltä tulee huumeita valtavat määrät,
sekä myöskin synteettisiä huumeita valmistavien pikkutehtaitten etsimiseen.
15



Pöytäkirjan asiakohta PTK 43/2017 vp
Sitten meillä iso ongelma on kannabiskysymys, joka varmaan nousee jossakin vaihees-
sa esille. Meillähän on olemassa laillista kannabista ja laitonta kannabista, ja sekin tilanne
on aika lailla kestämätön tällä hetkellä, myöskin viljelmiä on erityisen paljon.

Jotta poliisi pääsisi näihin puuttumaan — ei pelkästään siellä yleisötilaisuuksissa, jotka
ovat tämän jäävuoren huippu — olisi todella hyvä asia, että nostettaisiin jälleen esille tämä
täydennyspoliisipuoli ja katsottaisiin, mitä tehtäviä täydennyspoliisi pystyisi tekemään.
Voisi ihan helposti kuvitella, että pienimuotoisissa tilaisuuksissa — jossakin, sanotaan,
tyyliin Vaasan torilla — voisi olla järjestyspoliisi, jos siellä tarvitaan liikenteenohjausta,
kun esimerkiksi vanhat autot ajavat sinne tai muuta vastaavaa. Siinä saataisiin varsinaises-
ti poliisimiehet niihin oikeisiin poliisitöihin, niihin töihin, mihin nekin poliisit, jotka tässä
salissa istuvat, on koulutettu. Meillä on erittäin koulutetut, hyvät poliisit, he ratkaisevat
erittäin paljon erittäin vakavia ja vaikeita ja kinkkisiä asioita, mutta heille pitää antaa mah-
dollisuus tehdä sitä työtään.

Puhemies Maria Lohela: Ja vielä ennen ministeriä edustaja Elomaa.

15.04 Ritva Elomaa ps: Arvoisa puhemies! Kiitos ministeri Risikolle ja hallitukselle erit-
täin hyvästä hallituksen esityksestä. Lisää poliisille määrärahoja — se on hyvä ja tarpeel-
linen asia. Samoin suojelupoliisin resursseihin lisäystä — se on oikein. Turvallisuuteen pa-
nostaminen on linja, jota ei varmasti kukaan vastusta.

Koirien apu viranomaistyössä ja ihmisten avustamisessa on korvaamatonta, ja se on li-
sääntynyt koko ajan laajasti. Poliisiammatin haasteet ovat kasvaneet jatkuvasti nykymaa-
ilmassa. On tärkeää panostaa myös poliisien jaksamiseen, samoin poliisikoirien hyvin-
vointiin. [Ben Zyskowicz: Ja jaksamiseen!] — Ja jaksamiseen. — Poliisikoirien toiminta-
mahdollisuudet on hyvä selkeyttää selvästi, kuten edustaja Hongisto ja myös edustaja Ruo-
ho täällä esittivät.

Puhemies Maria Lohela: Ministeri Risikko, 2 minuuttia.

15.05 Sisäministeri Paula Risikko: Arvoisa rouva puhemies! Kiitoksia vielä näistä kysy-
myksistä.

Todellakin täällä kysyttiin huumekoiran käytöstä, ja minä vielä tarkennan sitä, kun tääl-
lä kysyttiin, että voiko se ihan missä tahansa liikkua, vapputoreilla ja niin edelleen, että pi-
tää muistaa, että ei ole mitään yleistoimivaltaa ja se on rajattu alue. Mutta samaan hengen-
vetoon sitten totean senkin, että turvallisuustarkastus voitaisiin siis tehdä erityistä suojelua
edellyttävien tilaisuuksien lisäksi myös erityistä valvontaa edellyttävässä tilaisuudessa ja
erityisen valvonnan tarve voisi liittyä esimerkiksi tilaisuuden erityisluonteeseen tai siihen,
että olisi perusteltua aihetta epäillä, että tilaisuuteen osallistuvilla on hallussaan säännök-
sissä tarkoitettuja kiellettyjä esineitä ja aineita. Mutta korostan: rajattu aluehan on kysy-
myksessä tässä laissa.

Sitten täällä pohdittiin vielä tuota resurssia. Olen aivan samaa mieltä teidän komment-
tienne kanssa, että sen lisäksi, että tarvitaan näitä taloudellisia resursseja, kyllä tarvitaan
myöskin sitä työnjakoa ja pohtimista, onko se niin, että poliisit ovat esimerkiksi löytötava-
ratoimiston pitäjiä, ja onko se niin, että esimerkiksi, jos on päihdeongelmia paljon alueella,
putkat ja päihtyneiden säilyttäminen ovat poliisien tehtävä. Mielestäni ei ole, niin että kyl-
lä tässä pitää sitä priorisointia todella paljon tehdä, koska kun täällä todettiin silloin istun-
16



Pöytäkirjan asiakohta PTK 43/2017 vp
nossa, että tavoite hallintovaliokunnalla oli aika suuri määrä poliiseja, niin pitää muistaa,
että meillä ei ole reservissä, meillä on vain pieni määrä työttömänä, noin 21 henkilöä, elik-
kä ei todellakaan sitä reserviäkään ole. Tämä on hieno saavutus, että tämä hallitus haluaa
pitää nykyiset noin 7 200 poliisihenkilöä.

Korostan vielä sitä, että ei se raha yksin ratkaise. Meillä pitää olla toimivaltaa poliiseil-
la, ja se on lainsäädännöllä tehtävä, jota nyt tehdään tässäkin hallituksen esityksessä, ja sit-
ten vielä suorituskykyä, ja sitä pitää koko ajan kehittää.

Totean vielä sen, että tästä huumekoiran käytöstä ja siitä, miten koiran kanssa toimitaan,
varmasti sitten valiokuntakäsittelyssä kuulette.

Keskustelu päättyi.

Asia lähetettiin hallintovaliokuntaan, jolle perustuslakivaliokunnan on annettava lausunto.
17


