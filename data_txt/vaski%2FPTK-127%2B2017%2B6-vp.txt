















































DEM483F.tmp.xml


Pöytäkirjan asiakohta PTK 127/2017 vp
Pöytäkirjan asiakohta 

PTK 127/2017 vp

Täysistunto

Torstai 30.11.2017 klo 16.02—22.05

6. Hallituksen esitys eduskunnalle laiksi sosiaalihuoltolain muuttamisesta
Hallituksen esitys HE 162/2017 vp
Valiokunnan mietintö StVM 14/2017 vp

Ensimmäinen käsittely

Puhemies Maria Lohela: Ensimmäiseen käsittelyyn esitellään päiväjärjestyksen 6. asia.
Käsittelyn pohjana on sosiaali- ja terveysvaliokunnan mietintö StVM 14/2017 vp. Nyt pää-
tetään lakiehdotuksen sisällöstä.

Yleiskeskustelu — edustaja Haatainen, valiokunnan puheenjohtaja.

Keskustelu

19.44 Tuula Haatainen sd (esittelypuheenvuoro): Arvoisa puhemies! Kyseessä on halli-
tuksen esitys laiksi sosiaalihuoltolain muuttamisesta. Tässä esityksessä esitetään, että Kan-
saneläkelaitos korvaisi valtion varoista kunnalle ja kuntayhtymälle kiireellisestä sosiaali-
palvelusta aiheutuneet kustannukset, kun välttämätöntä sosiaalipalvelua on annettu kan-
sainvälistä suojelua hakeneelle ulkomaalaiselle, jonka vastaanottopalvelut ovat lakanneet
kansainvälistä suojelua hakevan vastaanotosta sekä ihmiskaupan uhrin tunnistamisesta ja
auttamisesta annetussa laissa tarkoitetulla tavalla. Näitä korvattavia palveluita olisivat
välttämättömänä sosiaalipalveluna annettu tilapäinen asuminen sekä kustannukset ruoasta
ja välttämättömistä lääkkeistä.

Valiokunnan mietinnön mukaan valiokunta pitää tätä esitystä kannatettavana. Valtio
korvaa nykyään kunnille kiireellisestä terveydenhuollosta aiheutuneet kustannukset niistä
henkilöistä, joilla ei ole kotikuntaa Suomessa ja joiden kustannuksia ole saatu perittyä asi-
akkaalta. Kuitenkin kunnissa on kiireellisissä tapauksissa välttämättömänä huolenpitona
järjestetty esimerkiksi tilapäistä asumista ja myönnetty ruokakorvausta tai korvattu välttä-
mättömät lääkkeet. Näin ollen valiokunta pitää tarkoituksenmukaisena, että valtion korva-
usta kunnille laajennetaan sosiaalihuollon palveluihin esityksen mukaisesti. Samalla valio-
kunta toteaa, että tässä ei laajenneta muutoin tehtäviä, eli kysymys on vain kuntien saamas-
ta korvauksesta näiden välttämättömien toimien osalta.

Näin ollen sosiaali- ja terveysvaliokunta esittää, että eduskunta hyväksyy muuttamatto-
mana tämän hallituksen esitykseen sisältyvän lakiehdotuksen.

Tähän on jätetty yksi vastalause.

19.46 Arja Juvonen ps: Arvoisa rouva puhemies! Tällä hallituksen esityksellä ehdote-
taan lisättävän sosiaalihuoltolain säännös, jonka mukaan valtio korvaisi kunnille tietyissä
tilanteissa kielteisen turvapaikkapäätöksen saaneille henkilöille annettujen kiireellisten so-
siaalipalveluiden kustannukset. Kansaneläkelaitos korvaisi valtion varoista kunnalle ja
 Tarkistettu
4.1



Pöytäkirjan asiakohta PTK 127/2017 vp
kuntayhtymälle kiireellisistä sosiaalipalveluista aiheutuneet kustannukset, kun välttämä-
töntä sosiaalipalvelua on annettu kansainvälistä suojelua hakeneelle ulkomaalaiselle, jon-
ka vastaanottopalvelut ovat lakanneet kansainvälistä suojelua hakevan vastaanotosta sekä
ihmiskaupan uhrin tunnistamisesta ja auttamisesta annetussa laissa tarkoitetulla tavalla.
Korvattavia palveluja olisivat välttämättömänä sosiaalipalveluna annettu tilapäinen asumi-
nen sekä kustannukset ruoasta ja välttämättömistä lääkkeistä. 

Esittelen tässä perussuomalaisten jättämän vastalauseen tähän asiaan, ja viralliset esi-
tykset teen sitten ensi maanantaina, kun tämä on toisessa käsittelyssä.

Tällä hallituksen esityksellä ei anneta uusia tehtäviä kunnille eikä uusia palveluja laitto-
masti maassa oleskeleville. Tämän esityksen tarkoituksena on jakaa valtion ja kuntien vä-
lisiä kustannuksia. Me perussuomalaiset ymmärrämme toki sen, että tiukalla olevia kuntia
tuetaan joissakin asioissa ylimääräisissä kustannuksissa, koska niistä aiheutuu kunnille yli-
määräistä painetta ja siinä mielessä resurssien antaminen on ymmärrettävää. Perussuoma-
laiset pitävät tärkeänä myös, että ihmiskaupan uhrien tunnistamisessa ja auttamisessa teh-
dään Suomessa toimia.

Me esitämme kuitenkin huolemme valtion ja kuntien jaetusta taakanjaosta, sillä samal-
la, kun valtio kustantaa kielteisen turvapaikan saaneiden kiireellisiä ja välttämättömiä so-
siaalipalveluja, se luo myös kannustimia ja vetovoimatekijöitä kielteisen turvapaikkapää-
töksen saaneille siten, että heidän luvaton maassa oleskelunsa saattaa jatkua eivätkä he
poistu maasta. Tämä on kestämätöntä, ja Suomen tulisikin tehdä sellaisia ennalta ehkäise-
viä toimenpiteitä, joilla laittomasti maassa oleskelevat poistuisivat Suomesta kielteisen
turvapaikkapäätöksen saatuaan.

Laittomasti maassa oleskelun ehkäisyyn ja hallintaan laaditussa toimenpidesuunnitel-
massa vuonna 2016 todettiin, että vuonna 2015 saapuneista turvapaikanhakijoista runsaat
11 300 on saanut kielteisen päätöksen oleskelulupahakemukseensa. Muutoksenhaun alai-
sena oli edelleen yli 9 400 hakemusta. Lisäksi vastaanottojärjestelmästä oli kadonnut noin
3 800 henkilöä. Näistä henkilöistä arveltiin, että jopa 8 000—10 000 voi jäädä oleskele-
maan maassa laittomasti.

Kustannusarviossa henkilöä ja vuorokautta kohden majoituksen kustannukseksi arvioi-
daan 35 euroa, ruokakorvaukseksi 7 euroa, vähän päälle, ja lääkekorvauksiksi noin 5 eu-
roa. Hätämajoitusta käyttäviä arvioidaan olevan 500—1 000 henkilöä noin kolmen kuu-
kauden ajan. Ruokakorvausta hakevia olisi noin 1 500 henkilöä noin puolen vuoden ajan,
ja muiden kustannusten perusteena on 1 000 henkilöä puolen vuoden ajan. Ja arvioiden
mukaan kuntien menot olisivat yhteensä noin 5,4 miljoonaa euroa vuonna 2018. Elikkä
tämä on ylimääräinen momentti siellä valtion budjetissa.

Arvoisa puhemies! Hallituksen budjetissa esitetyt resurssit sosiaalihuoltolain muuttami-
seen ja kuntien kustannusten korvaamiseen laittomasti maassa oleskelevien kiireellisten ja
välttämättömien sosiaalipalvelujen osalta saattavat olla kuitenkin alimitoitettuja, sillä esi-
merkiksi Kuntaliiton asiantuntijalausunnossa todetaan, että Kuntaliiton näkemyksen mu-
kaan rahoituksen riittävyys edellä mainittuihin palveluihin tulee turvata tarvittaessa lisä-
budjetilla. Myös Helsingin kaupunki on lausunnossaan todennut, että esitys on tällaise-
naan riittämätön ja vastuu palvelujen järjestämisestä vastaanottopalvelujen ulkopuolelle
jääneille ja siitä aiheutuvat kustannukset kohdistuvat yleisesti pääkaupunkiseudun kuntiin
ja paine erityisesti Helsingin kaupunkiin on kova, mikä nostaa kaupungin henkilöstöre-
surssikustannuksia. Tämä tulisi esimerkiksi Helsingin kaupungin lausunnon mukaan huo-
mioida kustannusten korvaamisessa. Kansaneläkelaitos on myös esittänyt asiantuntijakuu-
2



Pöytäkirjan asiakohta PTK 127/2017 vp
lemisessa, että lisäkustannuksia voi tulla hallinnollisista kustannuksista sekä muun muassa
tulkkaustilanteista.

 Perussuomalaiset ovat erittäin huolissaan kustannusten kasvusta ja siitä, että hallituk-
sen esityksessä esitetään korvattavaksi sekä kiireelliset sosiaalipalvelut että välttämättö-
mät sosiaalipalvelut. Ja meidän mielestämme lainsäädännössä tulisi avata erityisesti "kii-
reellisyyden" ja "välttämättömän" käsite sosiaalipalveluista puhuttaessa. Välttämättömistä
sosiaalipalveluista puhuttaessa voi syntyä käsitys, että kyseessä on tuki, jota annetaan tois-
tuvasti. Erityistä huolta on kannettava myös laittomasti maassa oleskelevien ja sosiaalipal-
veluiden piiriin hakeutuvien henkilöllisyyden identifioinnista, sillä laittomasti maassa
oleskelevien statusta ei kyetä välttämättä tarkistamaan, ja he saattavat hakeutua palvelujen
piiriin toistuvasti esimerkiksi väärällä henkilöllisyydellä. Perussuomalaisten mielestä oli-
sikin syytä selvittää, miten laittomasti maassa oleskelevat olisi mahdollista rekisteröidä
heidän sosiaalipalveluihin hakeutuessaan, jotta palvelujen antajilla olisi tarkka tieto palve-
lujen saajista.

Perussuomalaiset esittivät valiokunnassa kysymyksen siitä, miten kiireellisen sosiaali-
huollon kustannukset laittomasti maassa olevien osalta on järjestetty muissa Pohjoismais-
sa ja Euroopassa. Vertailua hallituksen esityksen mukaisesta kustannusten jaosta valtion ja
kuntien välillä löytyy kuitenkin vähän. Ruotsissa kunnat vastaavat välttämättömästä avus-
ta laittomasti maassa olevien osalta eikä valtio korvaa sitä kunnille. Tanskassa sen sijaan
kansainvälistä suojelua hakeneen henkilön, joka on saanut kielteisen päätöksen, tulee läh-
teä maasta. Tanskan maahanmuuttovirasto vastaa ulkomaalaisen tukemisesta, kunnes hän
lähtee tai hänet karkotetaan Tanskasta. Perussuomalaisten mielestä olisi tärkeää, että ajan-
tasaista tietoa siitä, miten erilaisista sosiaalipalveluista ja niiden kustannusjaosta säädetään
Pohjoismaissa ja Euroopassa, olisi saatavilla, ja ehkä sitä tulevaisuudessa myös tulee.

Vielä muutamia seikkoja, mitä olemme vastalauseessa esittäneet. Me esitämme, että
hallitus ryhtyy välittömästi toimiin rekisteröidäkseen kiireellisiin ja välttämättömiin sosi-
aalipalveluihin hakeutuvat, laittomasti maassa oleskelevat henkilöt, jotta heidän henkilöl-
lisyytensä varmistetaan. Me esitämme myös, että laittomasti maassa oleskelevien kiireel-
listen ja välttämättömien sosiaalipalvelujen kustannuksia seurataan erittäin tarkasti, ja
tämä on varmasti kaikkien tahtotila. Lisäksi me toivomme myös, etteivät lakimuutokset
toimisi vetovoimatekijöinä laittomasti maassa oleskeleville vaan sen sijaan kannustaisivat
laittomasti maassa oleskelevia poistumaan kielteisen turvapaikkapäätöksen saatuaan ja sen
jälkeen, kun he ovat saaneet kiireelliset sekä välttämättömät sosiaalipalvelut. Ja sitten vie-
lä tietysti toivomme, että saamme jonkunlaista tietoa siitä, millä tavalla Pohjoismaissa ja
Euroopassa tällaista vastaavanlaista lainsäädäntöä jo noudatetaan tai ollaan mahdollisesti
säätämässä tulevaisuudessa.

Eli perussuomalaiset ovat esittäneet tästä vastalauseen. Me tulemme esittämään maa-
nantaina myös tämän lakiesityksen hylkäystä.

Yleiskeskustelu päättyi.

Eduskunta hyväksyi hallituksen esitykseen HE 162/2017 vp sisältyvän lakiehdotuksen si-
sällön mietinnön mukaisena. Lakiehdotuksen ensimmäinen käsittely päättyi.
3


