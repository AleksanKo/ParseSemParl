















































DEMA26E.tmp.xml


Pöytäkirjan asiakohta PTK 62/2019 vp
Pöytäkirjan asiakohta 

PTK 62/2019 vp

Täysistunto

Tiistai 12.11.2019 klo 14.01—20.37

18. Lakialoite laiksi rikoslain 24 luvun muuttamisesta
Lakialoite LA 5/2019 vp Mari Rantanen ps ym.

Lähetekeskustelu

Toinen varapuhemies Juho Eerola: Lähetekeskustelua varten esitellään päiväjärjestyk-
sen 18. asia. Puhemiesneuvosto ehdottaa, että asia lähetetään lakivaliokuntaan.

Keskustelu

19.45 Mari Rantanen ps (esittelypuheenvuoro): Arvoisa puhemies! Lakialoitteessani
esitän rikoslakiin lisättäväksi pykälän onnettomuuspaikalla kuvaamisesta koskien uhreja.
On siis hyvä heti alkuun huomata, ettei lakialoitteeni esitä sitä, ettei kuvaa pakenevasta
epäillystä tai onnettomuuspaikan yleiskuvaa saisi ottaa. Näistä voisi joskus olla jopa hyö-
tyä muun muassa poliisille. Kameroilla varustettujen älypuhelinten myötä on Suomeen
rantautunut sellainen epätoivottava kulttuuri, jossa tapahtumapaikoilla ihmiset kaivavat
ensireaktiona kännykkänsä esiin. Lisäksi kuvattu materiaali ladataan nettiin ja sosiaalisiin
viestimiin muiden katsottavaksi mahdollisimman nopeasti. Erityisesti tieliikenteen onnet-
tomuudet saavat ihmiset tarttumaan hanakasti kännyköihinsä. Ensisijaisesti lakialoitteella
pyritään yksityisyydensuojan turvaamiseen hädän hetkellä mutta myös turvallisuuteen on-
nettomuuspaikoilla. Lisäksi lain tarkoituksena on paheksua toimintaa, jossa ulkopuoliset
kuvaavat onnettomuuden ja rikosten uhreja.

Hirvensalmen kaksi kuolonuhria vaatineessa liikenneonnettomuudessa vuonna 2017
kymmenet autoilijat pysähtyivät onnettomuuspaikalle kuvaamaan tilannetta. Tämä vii-
meistään herätti julkiset toimijat ja järjestöt ottamaan kantaa onnettomuuspaikoilla kuvaa-
mista vastaan. Liikenneturva aloitti vuonna 2018 Älä kuvaa -kampanjan, jossa nimen-
omaan pyydettiin ihmisiä olemaan kuvaamatta onnettomuuspaikoilla. Tänä vuonna Lii-
kenneturvan Auta auttajia -kampanjassa pyydetään autoilijoita ohittamaan onnettomuus-
paikka sujuvasti alhaisella tilannenopeudella ja turhia pällistelemättä. Viestiään tehostaak-
seen he ovat yhdessä Pohjois-Karjalan pelastuslaitoksen kanssa julkaisseet sosiaalisessa
mediassa kuvan nimeltä ”Joku roti — älä kuvaa onnettomuuspaikkaa vaan ohita se turval-
lisesti”. Suomen Punainen Risti aloitti tänä vuonna Ethän kuvaa onnettomuuspaikalla -
kampanjan. SPR ohjeistaa auttamaan ensin, pysymään poissa ammattilaisten tieltä sekä
jättämään ihmiset kuvaamatta. Myös turvallisuus- ja pelastusalan ammattilaiset ovat il-
maisseet huolensa ilmiöstä. Tampereen yliopistollisen sairaalan Ensihoitokeskus on ve-
donnut sosiaalisessa mediassa, että älä kuvaa toisen hätää. Sen mukaan älypuhelimelle on
vain kaksi tarkoitusta hädässä: avun hälyttäminen ja tarvittaessa paikannus. Viime kuussa
Kaakkois-Suomen poliisi tiedotti, että parhaiten autat, kun et someta onnettomuus- ja ri-
kospaikalla. Kuvatun materiaalin levittämisestä voi jo nyt seurata rikosrangaistuksia, mut-
 Tarkistettu
4.0



Pöytäkirjan asiakohta PTK 62/2019 vp
ta jo kuvaaminen itsessään on haitallista. Se voi aiheuttaa vaaratilanteita kuvaajalle itsel-
leen mutta erityisesti myös muille tien käyttäjille liikenteessä. Sivullisten toiminta saattaa
sotkea onnettomuuspaikkaa ja ajoneuvojen jättäminen kuvaamista varten aiheuttaa vaara-
tilanteita.

Erityisesti pelastushenkilöstön mutta myös poliisin taholta on esitetty, että onnetto-
muus- ja rikospaikoilla kuvaaminen pitäisi panna mietintään. Sisäministeriöstä on vastattu
turvallisuus- ja pelastusalan henkilöstön huoleen siten, että tilannetta tarkkaillaan, minkä
jälkeen tehdään johtopäätöksiä lainsäädännön kehittämisestä. On kuitenkin selvää jo nyt,
että kuvaamista puoltavia näkökantoja on vähän jos ollenkaan ja sitä vastustavia näkökan-
toja on useita ja painokkaita. Kansainvälisesti ilmiö on sama, ja sellaiset maat kuten Saksa
vuonna 2016 ja Ruotsi vuonna 2018 ovat tehneet lainsäädännölliset muutokset, joiden
myötä onnettomuuspaikalla kuvaamisesta voi saada rangaistuksen. Kansalaiset itse ovat
halunneet muutoksen toimintakulttuuriin onnettomuuspaikoilla. Tästä kertovat muun
muassa Onnettomuuspaikoilla kuvaaminen sakonalaiseksi -adressi sekä Kansalaisaloite
kuvaamisen kriminalisoimiseksi onnettomuuspaikalla. Kukaan ei tahdo sitä, että uutinen
omaisen loukkaantumisesta tai jopa kuolemasta saapuu sosiaalisen median välityksellä ei
ainoastaan omaisille vaan myös koko maailmalle yhdellä kertaa.

Onnettomuuspaikalla kuvaamisen kiellosta en näe koituvan haittaa. Esimerkiksi Suo-
messa media ei ole tähänkään asti julkaissut kuvia onnettomuuspaikan uhreista. Onnetto-
muuden tai tuhon laajuutta voi kuvata mediassa tai yksityisissäkin viestimissä onnetto-
muuspaikkakuvilla sen jälkeen, kun vahingoittuneet on saatu pois paikalta. Tarvetta louk-
kaantuneiden tai surmansa saaneiden kuville ei pitäisi olla kenelläkään yksityisellä henki-
löllä. 

Poliisin mukaan taannoin Salon kuolonkolarissa sivulliset olivat pysähtyneet ja alka-
neet kuvaamaan takaa-ajossa menehtynyttä motoristia. Samoin Kuopion kauhistuttavassa
veriteossa olivat sivulliset pyrkineet kuvaamaan poliisin aseenkäyttöä sen sijaan, että oli-
sivat varmistaneet itse pääsevänsä turvaan. Ihmiset siis kuvaavat tilanteessa, jossa hetkes-
sä saatat itse olla nokat vastakkain miekan tai ampuma-aseen kanssa varustautuneen riehu-
jen kanssa. Väkivaltatilanteen ”juokse, piiloudu, taistele” -ohje on muuttunut ”kuvaa, ku-
vaa, kuvaa” -käytännöksi.

Kuitenkin järkyttävin tapaus, johon itse olen tutustunut, on Ylen juttu, jossa kerrotaan
auto-onnettomuuteen joutuneista nuorista. Loukkaantuneita nuoria oli viisi, ja ensimmäi-
senä onnettomuuspaikalle ehtinyt mies koki helpotusta huomattuaan, että paikalle pysäh-
tyi muitakin. Auttamisen sijaan autoilijat istuivatkin vain paikoillaan. Päästyään ensim-
mäisenä auton luo pyytämään apua mies huomasi, että autoissa kuvataan maassa makaavia
vakavasti loukkaantuneita nuoria. Avunhuudoista välittämättä ihmiset jatkoivat kuvaamis-
ta. Yhden onnettomuuteen joutuneen nuoren omaiset eivät enää koskaan näe tätä elossa,
hän menehtyi onnettomuuspaikalle.

Arvoisa puhemies! Terve järki sanoo, ettei kenenkään tulisi kuvata uhreja tapahtuma-
paikoilla, mutta valitettavasti tätä ei näytä kaikilla olevan, kun ongelma on lisääntymään
päin. Lakiesitykseni pyrkii rangaistuksen uhalla ennaltaehkäisemään vaaratilanteiden syn-
tyä, joita seuraa sivullisten kuvaamisesta onnettomuuspaikoilla. Se antaisi mahdollisuu-
den rangaista häpeämättömästä toiminnasta. Lisäksi esitykseni suojaisi ja kunnioittaisi on-
nettomuuteen joutuneiden uhrien yksityisyyttä. Valtiovallan olisi lainsäädännöllä hyvä lä-
hettää viesti, että toisen hädän ja elämän menettäminen ei ole kuvaamisen paikka, pahek-
summe tätä toimintaa syvästi.
2



Pöytäkirjan asiakohta PTK 62/2019 vp
Sekä viranomaiskentällä että poliittisessa puheessa vilahtelee usein termi ”toimintaym-
päristön muutos”. Tämä aloite on juurikin vastaamassa yhteen asiaan, joka on toimintaym-
päristön muutoksen aiheuttama. Muutos vaatii useita toimenpiteitä ja joskus lainsäädän-
nönkin muutoksia. Toivon, että hallitus ottaisi tämän aloitteessa esitetyn rikosten ja onnet-
tomuuksien uhrien kuvaamisen kieltämisen tosissaan. Samalla vetoan, että niin edustaja-
kollegat kuin jokainen ihminen miettisivät, haluaisitko sinä, että sinua kuvataan onnetto-
muuden hetkellä mahdollisesti ruhjottuna, heikkona tai henkesi menettäneenä. Haluaisit-
ko, että lapsesi jää kuvaamaan tilanteessa, jossa ihmiset ovat menettäneet väkivaltaisesti
henkensä ja jossa lapsi ei tosiasiassa tiedä, onko itsekin vaarassa vielä? — Kiitos. 

19.52 Kimmo Kiljunen sd: Arvoisa puhemies! Edustaja Rantasen tekemä lakialoite — ja
hänen käyttämänsä puheenvuoro — on poikkeuksellisen vakava ja painava. Jos en ole sitä
allekirjoittanut — toivon, että olen allekirjoittanut — ainakin tällä puheenvuorolla voimak-
kaasti kannatan teidän tekemäänne aloitetta. Teillä oli poikkeuksellisen huolellisesti myös-
kin mietitty perusteita, minkä takia tämäntapainen onnettomuuksien kuvaaminen ei ole in-
himillistä eikä järkevää. Siinä oli aivan varmasti se seikka, mikä oli oikeastaan aika järkyt-
tävä tarina, kun kerroitte, että ihminen kuvaa eikä auta, minkä pitäisi olla se ensimmäinen
tehtävä. Mutta yhtä lailla liian monissa tilanteissa on ollut asetelma, jossa kuvataan ja häi-
ritään, jolloin avustustoimenpiteisiin tulee vaikeuksia. Siellä on sellaisia ihmisiä läsnä, joi-
den ei pitäisi olla läsnä, kun pitäisi nopeasti pyrkiä auttamaan.

Tässä on se maku, kun näitä onnettomuuksia kuvataan, että siinä pahimmillaan ikään
kuin maiskutellaan toisen hädällä, hirvittävällä tilanteella. Onhan siellä sekin tausta ole-
massa, että joku saattaa jopa kuvitella, että siitä on hänelle itselleen etua sillä tavoin, jos
hän saa hyvän kuvakulman jostakin hirvittävästä tilanteesta, että sillä voisi olla jopa uuti-
sarvoa jossakin asetelmassa. Silloin jos tämä on siinä motiivina vielä taustalla, niin se on
entistäkin, voidaan sanoa, kyynisempi suhtautuminen itse tilanteen vakavuuteen.

Kiitos edustajalle siitä, että te olette tämän lakialoitteen tehnyt.

19.54 Kim Berg sd: Arvoisa puhemies! Haluan myös kiittää edustaja Rantasta erittäin tar-
peellisesta lakialoitteesta ja myös, niin kuin edustaja Kiljunen sanoi, erittäin hyvästä pu-
heenvuorosta. Olen myös ymmärtänyt, että ongelmia syntyy monesti onnettomuustilan-
teissa juuri siitä, että paikallaolijat sen sijaan, että he auttaisivat, keskittyvät siihen kuvaa-
miseen ja sitten myös samalla aiheuttavat häiriötä sekä pelastus- että hoitohenkilökunnalle
siinä onnettomuustilanteessa ja, niin kuin nostit hyvin esille puheenvuorossasi, asettavat
tosiaan myös itsensä monesti vaaraan onnettomuustilanteissa.

19.55 Mari Rantanen ps: Arvoisa puhemies! Kiitos kiitoksista. Itsekin näen, että tämä on
tämän ajan asia, johon on syytä varmaan tässäkin talossa perehtyä. Tiedän, että tämä lakia-
loite on herättänyt vähän kummastusta: ”no mites, onhan se jo nytkin” ja ”eihän siinä”. Ta-
vallaan tässä on myöskin se, että pelastushenkilökunnalla ei ole mitään keinoa häätää ke-
tään sieltä pois, kun ei se ole kriminalisoitua. Tavallaan siinä on se ongelma, että he tule-
vat. Poliisilla sen sijaan on toki keino aina kehotuksin ja tarvittaessa käskyin poistaa siitä
paikalta, mutta niin kauan kuin he eivät siellä ole vaan siellä on pelastus ja ensihoito, tämä
on hankalaa. Ja itse asiassa tämä lakialoite on lähtenyt siitä, että sitä toivetta on tullut sieltä
kentältä, ja uskon, että meidän kannattaa täällä tämän ajan asioihin tältäkin osin perehtyä.
3



Pöytäkirjan asiakohta PTK 62/2019 vp
Toki toivon, että tätä pohditaan tässä talossa ja ministeriöissä eteenpäin ennen kuin sitten
pääsee sattumaan jotakin sen vuoksi.

Täytyy nyt tässä kohtaa todeta, että näin silloin sieltä Kuopiosta kuvatun videon, jossa
nuori kuvaa sitä poliisin voimankäyttötilannetta tietämättä, onko siellä plus yksi -tilanne,
onko jossain kulman takana esimerkiksi toinen tekijä, ja se on aina äärimmäisen, äärim-
mäisen vaarallista niin tieliikenteessä kuin tällaisissa rikostapahtumissakin. Toivoisin, että
ihmiset käyttäisivät harkintaansa ja malttia tämän asian suhteen ja pitäisivät itsensä ensisi-
jaisesti turvassa, työntekijät turvassa ja että myöskin kunnioitettaisiin toisten yksityisyyttä.

Keskustelu päättyi.

Asia lähetettiin lakivaliokuntaan.
4


	18
	19.45
	19.52
	19.54
	19.55


