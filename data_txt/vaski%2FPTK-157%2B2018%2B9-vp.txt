















































DEMBC7C.tmp.xml


Pöytäkirjan asiakohta PTK 157/2018 vp
Pöytäkirjan asiakohta 

PTK 157/2018 vp

Täysistunto

Tiistai 12.2.2019 klo 14.04—18.03

9. Hallituksen esitys eduskunnalle laeiksi hiilen energiakäytön kieltämisestä ja oikeuden-
käynnistä markkinaoikeudessa annetun lain 1 luvun 2 §:n muuttamisesta

Hallituksen esitys HE 200/2018 vp
Valiokunnan mietintö TaVM 33/2018 vp

Ensimmäinen käsittely

Puhemies Paula Risikko: Ensimmäiseen käsittelyyn esitellään päiväjärjestyksen 9. asia.
Käsittelyn pohjana on talousvaliokunnan mietintö TaVM 33/2018 vp. Nyt päätetään la-
kiehdotusten sisällöstä.

Keskustelu

15.55 Satu Hassi vihr: Arvoisa puhemies! Tämä hallituksen esitys on myönteinen, mutta
haluan kuitenkin korostaa, että kivihiilen energiakäytöstä luopuminen on vain yksi askel
fossiilisista polttoaineista luopumisessa, joka kaiken kaikkiaan meidän on tehtävä, mikäli
haluamme kantaa Suomen oikeudenmukaisen osuuden ilmastonmuutoksen hillitsemisestä
1,5 asteeseen. 

Suomen ilmastopaneelihan on arvioinut sen, mihin mennessä Suomen pitäisi olla niin
sanotusti hiilineutraali eli tilanteessa, jossa meidän päästömme eivät ylitä meidän maam-
me alueella olevia hiilinieluja, esimerkiksi metsien muodostamia. Ja eri laskentaperusteis-
ta nyt saadaan sitten erilaisia vuosia, 2030, 2040 tai 2035 — joka tapauksessa se tarkoittaa,
ettei ole kovin paljon enempää kuin kymmenen vuotta aikaa siihen, kun Suomen pitää olla
hiilineutraali. Myös kahdeksan eduskuntapuolueen yhteisessä ilmastokannanotossa tun-
nustetaan tämä asia. 

Mielestäni on tärkeää ymmärtää, että tosiaan sähköntuotannon ja lämmöntuotannon
muuttaminen vähäpäästöisemmäksi, ympäristöystävällisemmäksi ei ole sillä selvä, että
kielletään kivihiili. Seuraavaksi suurin kiire on luopua turpeen käytöstä, mutta aikaa myö-
ten pitää luopua myöskin maakaasusta sähkön- ja lämmöntuotannossa. On tärkeää myös-
kin toimia sillä tavalla, mikä muun muassa ympäristövaliokunnan lausunnossa tästä asias-
ta todetaan, että kivihiilen polttoa ei korvata jollakin toisella poltolla. Pahin vaihtoehto oli-
si se, että kivihiili korvattaisiin turpeella, mutta esimerkiksi Helsingissä kivihiilen polton
korvaaminen puuhakkeella ei sekään olisi ilmastonmuutoksen hillinnän kannalta mikään
hyvä vaihtoehto, koska tarvitsemme metsien hiilinielua.

Arvoisa puhemies! Viimeisenä asiana nostan esille asian, joka on myös ympäristövalio-
kunnan lausunnossa todettu, ja se on se, että varsinainen ilmastohyöty kivihiililaitosten sul-
kemisesta saadaan vain, jos vastaavasti sitten mitätöidään EU:n päästökauppamarkkinoil-
ta vastaava määrä päästöoikeuksia. 
 Tarkistettu
4.0



Pöytäkirjan asiakohta PTK 157/2018 vp
15.59 Emma Kari vihr: Arvoisa puhemies! Täytyy kyllä sanoa, että tämä hallituksen esi-
tys on esitys, jota voi ilolla kiittää. On äärimmäisen hyvä, että esitys kivihiilen viimeisestä
päivämäärästä tuodaan eduskunnan käsittelyyn. Mutta samalla tavalla kuin edustaja Hassi
kiinnittäisin kyllä huomiota siihen, että meidän pitää samalla myöntää se, että Suomen il-
mastopolitiikka tällä hetkellä ei vastaa tätä 1,5 asteen ilmastotavoitetta. Sen takia meidän
pitää katsoa tätä asiaa kokonaisuutena. On äärimmäisen hyvä, että hallitus on nyt tässä
kohtaa myöntänyt, että tilanne on vakava ja ottanut käyttöön tämän uuden välineen ja sel-
västi todetaan, että on olemassa polttoaineita, jotka ovat asioita, joita tulevaisuudessa ei voi
enää käyttää, jos ilmastonmuutosta halutaan torjua ja ilmastonmuutos otetaan tosissaan. Ja
tämä tarkoittaa totta kai myös sitä, että meidän pitää katsoa energiapalettiamme kokonai-
suutena. Meidän pitää pystyä puhumaan polttoaineista, joilla meidän automme liikkuvat,
meidän pitää pystyä puhumaan turpeesta ja meidän pitää pystyä puhumaan maakaasusta.

Samaan aikaan kun me keskustelemme täällä siitä, miten kivihiili ollaan kieltämässä,
me tiedämme, että Suomi käyttää yli miljardi euroa fossiilisten tukiin, ja tilanteessa, jossa
ilmastonmuutosta ollaan torjumassa, tämä ei ole mahdollista. Tämä tarkoittaa, että meidän
pitää luoda askelmerkit siihen, miten näistä fossiilisten tuista luovutaan samaan aikaan,
kun me teemme suunnitelman siitä, miten me pääsemme eroon kaikista fossiilisista poltto-
aineista, koska tämä on se, mitä ilmastonmuutoksen torjuminen meiltä edellyttää. Ilmas-
tonmuutoksessa ei ole kyse mistään pienemmästä asiasta kuin siitä, miten me varmistam-
me, että tämä pallo säilyy elinkelpoisena heille, jotka ovat täällä meidän jälkeemme, ja
meillä on todella vähän aikaa. Jos me otamme ilmastopaneeliraportin tosissamme, se tar-
koittaa, että meillä on 10 vuotta aikaa luoda askelmerkit hiilineutraaliin maahan, 10 vuotta.
Se tarkoittaa, että kun minun tyttäreni, joka menee tänä vuonna esikouluun, menee lu-
kioon, niin tämän maan pitää olla hiilineutraali. Tämä tarkoittaa, että meidän pitää toimia
nopeasti.

16.01 Laura Huhtasaari ps: Arvoisa puhemies! Tämä on surun päivä. Olli Lindholm on
poistunut keskuudestamme, ja tuntuu, että liian aikaisin. Tämä kyllä on vaikuttanut nyt
mielialaan, ja haluan tässä kunnioittaa sanomalla, että otan osaa hänen läheisillensä hänen
poismenonsa johdosta.

Mutta nyt sitten itse asiaan, tähän hallituksen esitykseen 200:
Perussuomalaisilla on tähän eriävä mielipide. Perussuomalaiset on järkipuolue, joka te-

kee vastuullista energiapolitiikkaa faktojen eikä ideologisen vastustuksen pohjalta. Me
emme halua ajaa kotimaista energiatuotantoa alas ja laskea sen varaan, että sähkö voidaan
aina ostaa ulkomailta, kun sähkön kysyntä ylittää kotimaisen tuotannon. Rehelliseen ja
vastuulliseen energiapolitiikkaan kuuluu se, että tarvitsemamme energia tuotetaan itse ja
mahdollisimman puhtaasti, eikä se, että sähkö ostetaan ulkomailta ja jätetään energiatuo-
tannon aiheuttamat päästöt muiden ongelmaksi. 

Suomalaisissa sähkön ja lämmön yhteistuotantolaitoksissa on tehty suuret investoinnit
energiatuotannon puhtauteen. Savukaasujen puhdistusaste on hyvin korkea, ja voimaloi-
den hyötysuhteet ovat huippuluokkaa maailmassa. Päästörajat on määritelty tiukoiksi, ja
niissä on pysytty hyvin. Myös polttoprosessin sivutuotteet hyödynnetään: tuhka maanra-
kennuksessa ja savukaasun puhdistuksessa syntyvä kipsi kipsilevyjen raaka-aineena. Säh-
kötuotannon yhteydessä syntyvä hukkalämpö hyödynnetään kaukolämmöntuotannossa,
millä varmistetaan energiatehokas, ympäristömyönteinen ja tehokkaasti tuotettu lämmitys
ilman lähipäästöjä. 
2



Pöytäkirjan asiakohta PTK 157/2018 vp
Noin puolet Suomessa käytettävästä lämmitysenergiasta tuotetaan kaukolämmöllä.
Suomessa sähkön ja lämmityksen tarve on suurimmillaan talvella, kun pakkaset ovat ko-
vimmillaan. Tällöin suurin osa vuorokaudesta on pimeää, ja kovilla pakkasilla myös tuu-
lee vähiten. Aurinko- ja tuulivoima eivät ole ratkaisu korvaamaan nykyisiä energiatuotan-
tomuotoja näissä olosuhteissa. Myöskään energiankulutuksen vähentäminen ei ole realis-
tinen vaihtoehto. Kodit ja työpaikat on lämmitettävä talvellakin, eikä teollista tuotantoa
voida ajaa alas ilman merkittäviä lyhyen tähtäimen tappioita sekä pitkän tähtäimen tappioi-
ta heikentyneen toimitusvarmuuden johdosta. Samaan aikaan sähköautojen määrää liiken-
teessä pyritään lisäämään, mistä seuraa todennäköinen sähkönkulutuksen kasvaminen en-
tisestään tulevaisuudessa. 

Valtioneuvostoa koskee järkevä ja tarkoituksenmukainen velvoite varmistaa, että teolli-
suuden käyttöön soveltuva ainespuu ohjautuu ensisijaisesti korkean jalostusarvon tuottei-
siin eikä energiatuotantoon. Puunpoltto on tehotonta sikäli kuin kyse ei ole jätteenä synty-
västä raaka-aineesta, eikä ulkomailta tuotavien puupellettien kestävästä alkuperästä tai
saatavuudesta ole takeita. Uusiutuviin energialähteisiin tulee suhtautua realistisesti ja huo-
mioida varsinaisesta energiantuotannosta aiheutuvien lisäksi myös esimerkiksi puupellet-
tien tuottamisesta ja kuljettamisesta aiheutuvat päästöt. 

Suomen etu on tuottaa tarvitsemansa energia itse ja mahdollisimman vähäpäästöisesti ja
arvioida eri energialähteitä ilman ideologista kiihkoa fakta-argumenttien pohjalta. Käytet-
tävissämme olevat päästöttömät energialähteet, jotka tuottavat tasaisesti ja varmasti säh-
köä valaistus- ja tuuliolosuhteista riippumatta, ovat ydin- ja vesivoima. Tämän lisäksi
voimme tietyissä olosuhteissa tuottaa osan sähköstä muun muassa aurinko- ja tuulivoimal-
la, mutta on tunnustettava, että nämä energiamuodot ovat parhaassakin tapauksessa epä-
varmoja ja sääolosuhteista riippuvaisia. Kun sääolosuhteet eivät ole optimaaliset, tarvitaan
myös fossiilisia polttoaineita edelleen. Ympäristöystävällinen ja taloudellisesti järkevä rat-
kaisu on käyttää fossiilisia polttoaineita tuotantolaitoksissa, joiden hyötysuhde on mahdol-
lisimman suuri ja joiden päästöt on minimoitu. Tällaisia ovat modernit sähkön ja lämmön
yhteistuotantolaitokset, joiden savukaasut puhdistetaan ja jotka täyttävät tiukimmatkin
ympäristönormit. 

Perussuomalaiset vaativat, että energiapoliittisissa linjauksissa otetaan järki käteen ja ar-
vioidaan aikaisemmin tehtyjä linjauksia kriittisesti. Kivihiilen polttoa ei tule vastustaa ide-
ologisin perustein, vaan ilmastostrategiaa on tarkasteltava objektiivisesti, ei tuulivoimasil-
mälasien läpi. Suomen tulee pitäytyä ratkaisuissa, joilla varmistetaan maamme huoltovar-
muus myös poikkeusolosuhteissa, joissa tarvittava määrä sähköä ja lämpöä saadaan tuotet-
tua kokonaisedullisesti ja mahdollisimman puhtaasti, myös polttoaineiden kuljetuskustan-
nukset huomioiden. Kivihiilen asemaa ei tule tarkastella menneisyyden valossa, vaan rati-
onaalinen toimintatapa on huomioida nykytila, jossa tuotanto on puhdasta ja
päästönormien mukaista. Käsillä oleva hallituksen esitys on seurausta yksisilmäisestä ide-
ologisesta haihattelusta eikä perustu faktoihin. Toteutuessaan se nostaa sekä sähkön että
lämmön hintaa, heikentää Suomen kilpailukykyä ja rajoittaa sekä tarkoituksenmukaista
energiatuotantoa että ilmastopoliittisten päästövähennysten saavuttamista. 

Eli meillä on tähän eriävä näkemys, ilmastorealistinen näkemys, ja tulemme sitten toi-
sessa käsittelyssä esittämään näiden lakien hylkyä. Itse en talousvaliokunnassa päässyt jät-
tämään vastalausetta, koska en päässyt paikalle perhesyiden vuoksi. 

Anteeksi, että luin tämän näin nopeasti ja surumielisesti, mutta ymmärrätte varmasti po-
rilaisten tunteita tänään.
3



Pöytäkirjan asiakohta PTK 157/2018 vp
16.07 Riitta Myller sd: Arvoisa puhemies! Tämä hallituksen esitys on hyvä ja kannatet-
tava. Mielestäni tämä ei missään tapauksessa edusta ideologista haihattelua. Päinvastoin
olisi aika lailla ideologista haihattelua se, että me emme ryhtyisi sellaisiin lainsäädännölli-
siin toimiin, joilla aidosti vähennetään hiilidioksidipäästöjä sekä Suomessa että eri meka-
nismien kautta myöskin koko EU:n alueella ja globaalisti.

Tähän lakiehdotukseen liittyy tietysti se varaus tai huomio — niin kuin hallituksen esi-
tyksessäkin jo todetaan — että jos hiili korvataan biomassalla ja turpeella, toivottuja hiili-
dioksidipäästövähennyksiä ei tapahdu. Täytyy siis saada aikaan energiamurros, siirtymi-
nen kohti puhtaita energiamuotoja, ja siihen tarvitaan tietysti paljon muutakin kuin tämä la-
kiesitys.

Joka tapauksessa olen erittäin tyytyväinen siitä, että erittäin suurella enemmistöllä —
itse asiassa yksimielisesti — mietintö hyväksyttiin talousvaliokunnassa ja myös ympäris-
tövaliokunnassa yli oppositio- ja hallitusrajojen. Itse pidän tätä erittäin tärkeänä kysymyk-
senä, ja tämä varmasti osoittaa myöskin sitä, että ilmastopolitiikassa ollaan ymmärretty se,
että meidän on todella toimittava ja on toimittava niin, että pääsemme mahdollisimman no-
peasti hiilidioksidipäästövähennyksiin, koska mitä enemmän kulutamme aikaa siihen, että
poltamme fossiilisia polttoaineita, sitä suurempi ongelma on sitten, kun lähestytään vuosia
2040 ja 2050 ja sen jälkeistä aikaa. On todellakin tärkeätä, että myös ne päästöoikeudet mi-
tätöidään, jotka vapautuvat hiililaitosten sulkemisesta, koska vain sillä tavalla voimme var-
mistaa sen, että EU:n laajuinen päästökauppa toimii niin, että hiilidioksidipäästöt todella
vähenevät.

Todellakin katson, että tämä on yksi askel siihen suuntaan, että pääsemme kohti hiiliva-
paata yhteiskuntaa. Sosiaalidemokraattien näkemyksen mukaan hiilineutraali yhteiskunta
pitäisi saavuttaa 2035. Tarvitsemme monenlaisia ohjausvälineitä [Puhemies: Aika!] tämän
tavoitteen toteuttamiseksi.

Toinen varapuhemies Tuula Haatainen:  Pysytään puhujalistassa. — Edustaja Kankaan-
niemi.

16.10 Toimi Kankaanniemi ps: Arvoisa rouva puhemies! Ilmastonmuutosta en sinänsä
kiistä, se tapahtuu molempiin suuntiin, ja todennäköistä on, että lämpeneminen on käyn-
nissä tällä hetkellä, mutta varoitan kuitenkin tästä ilmastopolitiikan vauhtisokeudesta, joka
on vallannut erityisesti Suomen. Meillähän toimenpiteet eivät juurikaan muutosta maapal-
lon ilmakehään tuota, eivät nämä toimenpiteet, joilla yritämme sitä hillitä osaltamme.

Tämä esitys käytännössä — ymmärtääkseni, kun mietintöä luin — tarkoittaa sitä, että
Helsinki ja Vaasa ovat ne paikkakunnat, joissa tämä kielto tulee täydellä voimalla vaikut-
tamaan vuonna 2029 ja sen jälkeen. No, miten tämä on sitten tehty? Näistä kahdesta kau-
pungista ensinnäkin Helsinki on tehnyt oman toimenpideohjelman. Netistä löytyy Hiili-
neutraali Helsinki 2035, eli se on viisi vuotta pitemmällä ajalla kuin mitä tämä laki edel-
lyttää. Ja Helsinki aikoo siis vuoteen 2035 mennessä luopua kivihiilestä. 

Kun nyt eduskunta tekee lain tästä ja panee siihen vuoden 2029, niin se merkitsee sitä,
että Helsinki joutuu nopeuttamaan, samaten Vaasa, tätä toimenpidettään, luopumistaan, ja
eduskunta lupaa kannustaa siihen eli antaa siihen 90 miljoonaa rahaa. Eli lailla päätetään,
että valtio maksaa ja me muutkin maan veronmaksajat maksamme sen, mikä Helsingin pi-
täisi tehdä itse omin toimenpitein, koska se on itse siihen jopa sitoutunut tuossa ohjelmas-
saan. Minusta tässä ei ole mitään järkeä. Helsingissä vallassa ovat kokoomus, vihreät ja so-
4



Pöytäkirjan asiakohta PTK 157/2018 vp
siaalidemokraatit. Te olette kaikkein vauhdikkaimpia tässä ilmastopolitiikassa. Miksi te
ette hoida tätä nyt sitten tässä aikataulussa valtuustoissanne vaan haluatte säätää lain?
Onko syynä se, että juuri lain kautta saatte valtion maksamaan tämän 90 miljoonaa? Mi-
nusta tämä ei ole järkevää päätöksentekoa valtion kannalta, jonka etua me täällä ajamme.
Me tarvitsemme tähän sitten korvauksen, ja niin kuin kuultiin ja täällä mietinnössäkin lu-
kee, se on biomassa, joka on tuonnin varassa Helsingissä, koska sellaista määrää ja tarvetta
emme pysty kotimaassa tuottamaan. 

Eli kaiken kaikkiaan en ymmärrä tämän esityksen logiikkaa.

16.13 Anders Adlercreutz r: Ärade talman! Tämän esityksen logiikkahan on varsin sel-
vä, ja esitys on kaikin puolin kannatettava. Me tarvitsemme tällaisia mekanismeja, me tar-
vitsemme tällaisia lakeja. Ellei tätä viedä läpi, se tarkoittaa, että edustaja Kankaanniemi
joutuu luopumaan vaikka polttomoottoriautostaan vähän aikaisemmin. Jos me epäonnis-
tumme yhdellä saralla, se joudutaan kuromaan toisella saralla kiinni. Tämä on kokonai-
suus, jossa kaikilla toimilla on merkitystä.

Kivihiilestä luopumiseen on tietenkin monta syytä. On tämä ilmastonäkökulma, mutta
on myöskin se, että se on kallis tapa tuottaa energiaa, se on kallis tapa tuottaa sähköä. Se on
energiamuoto, joka tuodaan muista maista, jossa sitä tuotetaan kyseenalaisin menetelmin.
Mutta kyllä se vaatii tietenkin muutoksia meiltä kaikilta. Se vaatii investointeja lämmön
varastointiin Helsingin osalta, monen muunkin osalta. Se vaatii investointeja lämpöpump-
puihin. Se vaatii investointeja kaukolämpöverkkoon. Se vaatii sähköistämistä yleisellä ta-
solla yhteiskunnassamme.

No, onko tässä vauhtisokeutta, niin kuin edustaja Kankaanniemi sanoi? Ei meidän on-
gelmamme ole se, että me lähtisimme toimimaan jotenkin liian nopeasti, vaan päinvastoin.
Ellemme tällaisia lakeja säädä, niin mikään ei muutu. 

Joitain vuosia sitten uumoiltiin, että rikkidirektiivi tuhoaisi Suomen vientiteollisuuden
ja merenkulun. Ei se sitä ole tehnyt. Se on ollut yksi askel sen eteen, että Itämeri olisi edes
vähän puhtaampi, ja nyt IMO on lähdössä samoihin toimenpiteisiin, mikä tarkoittaa sitä,
että suomalainen teollisuus on etulyöntiasemassa, sillä on hyvä kilpailuetu nyt, kun muut-
kin maat joutuvat ottamaan tällaisia laitteita käyttöön. Eli sillä, että me olemme kunnian-
himoisia, että luomme omaan maahamme sellaisen ympäristön, jossa innovaatioille on tar-
vetta ja tilausta, rakennamme myöskin omaa vahvaa teollisuutta. 

Väitteisiin siitä, että hiilivuotoa olisi olemassa: tiede ei tue tällaista väitettä, joten toi-
von, että perussuomalaiset lopettavat siitäkin puhumisen.

Yleisellä tasolla Sitra on todennut, että 50 prosentin päästöjenpudotustavoite vuoteen 30
mennessä on kustannusneutraali tai tuo säästöjä. EU:n tasolla on arvioitu, että hiilineutra-
liteetti vuoteen 50 mennessä kasvattaa kansantaloutta. Eli ei tässä valita kurjuutta. Tässä
vaaditaan uusiutumista ja annetaan uusiutumiselle ja talouden uudelleen rakentamiselle
mahdollisuus. Se on haaste, mutta se on haaste, joka tarjoaa meille markkinat, jotka ovat
taatusti kasvavat, ja siinä kylkiäisenä me saatamme pelastaa maailman.

16.16 Hannu Hoskonen kesk: Arvoisa rouva puhemies! Tätä keskustelua kuunnellessa-
ni olen ollut hieman hämilläni, että kaikkea sitä kuulee, kun vanhaksi elää. Itsessään tämä
hallituksen esitys, joka nyt on talousvaliokunnan mietinnön muodossa meillä käsittelyssä,
on hyvä ja kannatettava. Totta kai pitää etsiä uusia energiamuotoja, se on itsestäänselvyys,
ja sitähän maaseutukunnat Suomessa ovat aina tehneet. Kotikuntanikin lämpiää puulla, ja
5



Pöytäkirjan asiakohta PTK 157/2018 vp
hieman palaa turvettakin mukana. Miksi siinä palaa turvetta mukana? Sitä varten, että saa-
daan polttolämpötila ylemmäksi, pienhiukkaset palavat kaikki pois. Ja turpeessa — kuten
kaikki tiedämme, sivistyneitä ihmisiä kun olemme ja opiskelleita — on parhaimmillaan 10
prosenttia puuta, joten sekin on ihan erinomainen aine lämmityksessä ja nimenomaan nos-
taa polttolämpötilan ja auttaa siinä palamisprosessissa, on erittäin puhdasta energiaa.

Tässä keskustelussa minua huolestuttaa tällainen yltiöpäinen ihanteellisuus, jota edusta-
ja Adlercreutzin puheessa huomasin aika paljon olevan. On hyvä, että pää on pilvissä, mut-
ta jalat kannattaa olla maassa. Siinä saattaa käydä ikävästi, jos kolahtaa vaikka otsa edellä
lattiaan. Nimittäin kun katsotaan tämän päivän maailman energiataloutta, niin — ollaan re-
hellisiä — eihän kivihiilen käyttö tästä maailmasta lopu. Millä me sen saisimme loppu-
maan tästä maailmasta, kun Kiina, Indonesia [Laura Huhtasaari: Rakennetaan uusia!] ja
moni muu maa käyttävät omia raaka-ainevarojaan — ja varmasti saavat käyttää niitä, kuka
sen kieltää? Eivät meidän parlamenttimme päätökset yllä jonnekin Brasiliaan tai Kiinaan
tai Singaporeen tai yleensä maihin, joissa näitä valtavia kivihiilivarantoja on. Me itse olem-
me luoneet omilla energiavaroillamme ja tuodulla kivihiilellä oman elintasomme, ja nyt
olisimme sitä muissa maissa estämässä. On siinä aikamoista oman kilven kiillotusta ja ka-
vereiden — en sano halveksimista, mutta sanon, että heidän omien mahdollisuuksiensa
nonsaleerausta, jos emme salli heille sitä, mitä he haluavat itse tehdä. Se on heidän parla-
menttinsa asia.

Toki toivon, että kivihiilen käytöstä luovutaan, se on selvä asia. Mutta ennen kuin siitä
luovutaan täysin, niin meidän on myös varmistettava se, että tämä maa pysyy lämpimänä.
Me olemme edelleen 60. leveyspiirin pohjoispuolella, vaikka kivihiilen käyttö Helsingistä
lopetettaisiin. Teillähän olisi, arvoisat Helsingin päättäjät, ollut mahdollisuus tehdä se jo il-
man tämän talon päätöksiä. Helsingin kaupunginvaltuustohan sen tekee. Niin on Ilomant-
sissakin valtuusto tehnyt päätöksen biovoimalan rakentamisesta aikanaan, ja se rakennet-
tiin, ja nyt sillä puulla ja turpeella lämmitetään kuntaa ja monta muuta asiaa. Minäkin läm-
mitän puulla sekä vuolukiviuunia että saunaa, jotta ei fossiilisia polttoaineita käytetä. Elik-
kä tämä homma on aivan omissa päätöksissä, jos Helsingin kaupungin päättäjät niin suo-
vat: tehdään se päätös ja lopetetaan valtion kukkarolla käynti. Niin kuin edustaja Kankaan-
niemi oivallisessa puheenvuorossaan osoitti, minäkin mielelläni hankkisin itselleni vaikka
uuden auton, jos joku suostuisi sen maksamaan, mutta tämän puhalluksen, mikä tässä nyt
on menossa, soisin kyllä Helsingin suurista rahavaroistaan itse maksavan, koska jos joku
pieni kunta sitä esittää, niin veikkaan, että ainakin ministeriötasolla torjutaan sellainen esi-
tys välittömästi.

Mutta vielä näistä energiaraaka-aineista. Jos kivihiili loppuu tästä kaupungista, niin kuin
vissiin toivottavaa on, kannattaa Helsingin kaupungin päättäjien lopettaa täällä itkeminen.
Käykää Tukholmassa ekskursiolla ja tehkää siellä tutkimuksia, miten Tukholma homman
hoitaa. Siellähän lämmitetään bioaineilla. Koko kaupunki on kaksi kertaa suurempi kuin
Helsinki, ja siellä toimii muun muassa semmoinen energia-alan merkki, kansainvälinen
toimija kuten Fortum. Se on sijoittanut Tukholman lämmitykseen paljon rahaa. Elikkä teil-
lä itsellänne ovat ne avaimet käsissä, niin että toimikaa sen suhteen. Tässä salissa siitä pu-
huminen ei ole kovin hedelmällistä, koska täällä tapahtuva päätös ei välttämättä heti näy,
mutta jos Helsingin kaupunginvaltuuston päätös tehdään, se näkyy välittömästi.

Mutta sitten siihen korvaavaan lämmitysmuotoon. Jos kivihiilestä luovutaan, mitäs sit-
ten? Jos kuvitellaan, että se vaikka ulkomailta tuodulla hakkeella onnistuu, niin siinä ote-
taan aivan valtava riski, koska sen ulkomaisen hakkeen mukana tulee todennäköisesti val-
6



Pöytäkirjan asiakohta PTK 157/2018 vp
tava määrä erilaisia kasvitauteja, pieniä toukkia, jotka sitten aikanaan levitessään Suomen
metsiin aiheuttavat valtavaa tuhoa. Pellettiähän voi toki tuoda, koska se on lämpökäsitel-
tyä. Siinähän on jo bakteerit ja taudinaiheuttajat tapettu kuumakäsittelyllä. Mutta jos läh-
demme tuomaan suurimittaisesti haketta vaikka jostakin Euroopasta tai peräti vielä kauem-
paa, niin otamme aivan valtavan riskin, ja sitä ei missään nimessä pidä tehdä. Sen takia tä-
män maan pitää pitäytyä järkevissä toimenpiteissä niin, että lämmitämme edelleen puulla,
käytämme turvetta, ydinvoimakin meidän on hyväksyttävä. Jos me haluamme pitää tämän
maan kunnossa ja elintason korkealla, meidän on hyväksyttävä se, että käytämme omia
polttoraaka-aineitamme, omia mahdollisuuksiamme.

Huoltovarmuus on semmoinen sana, jolla tässä talossa on leikitty mielestäni liian kauan.
Huoltovarmuus on asia, joka pitää varmistaa kaikissa olosuhteissa, olipa sitten kysymys
lämmityspolttoaineesta taikka olipa kysymys vaikka elintarvikehuollosta. Molemmissa
asioissa olemme tällä hetkellä vähintään huonon kouluarvosanan saavia oppilaita. Meillä
energiaa tuodaan edelleen valtavasti ulkomailta, ja sitten kun kysytään, mistä me sitä koti-
maista energiaa teemme, niin kaikkea vastustetaan, mitään ei saisi tehdä. Se on selvä asia,
että aurinkokennot lisääntyvät, ilmalämpöpumput lisääntyvät. Yhä useammassa talossa
niitä aurinkokennoja on, lämpöpumppuja on, maalämpöä käytetään — erittäin hyviä läm-
pölähteitä, mutta kun se kova talvi tulee, niin silloin me olemme siinä ongelmissa, mistä
me sen lämpöraaka-aineen itse otamme, jos maailmanmarkkina menee jumiin tässä epä-
varmassa maailmassa. Jos joku väittää, että menemme varmempia aikoja kohti tuolla maa-
ilman kauppapolitiikassa, niin hieman olen eri mieltä siitä asiasta.

Toivon, että tähän energiakeskusteluun tulee realismia, käytämme omia metsävarojam-
me järkevästi ja kehitämme metsäteollisuutta, joka muuten tuottaa valtavan määrän tähän
maahan lämpöä, kaukolämpöä CHP-menetelmällä, josta missään nimessä ei pidä luopua.
Se on kaikista tyhmintä energiapolitiikkaa tässä maassa, jos lähdemme luopumaan CHP-
voiman tuotannosta, mitä muuten ollaan parhaillaan tekemässä sen takia, että sähkö on täl-
lä hetkellä niin halpaa. Jos luovumme CHP-tuotannosta, teemme todella todella suuren vir-
heen, koska siinä menetämme valtavan kansallisen keksinnön jättimäisen hienon arvon. Se
on niin hieno keksintö, että en jaksa sitä olla ihailematta joka päivä. Se on todella hieno
asia.

Lopuksi, arvoisa puhemies, turpeesta vielä sen verran, että turpeelle on avautumassa täs-
sä maassa aivan uusia käyttömuotoja, jotka avaavat aivan uusia markkinoita maailmalla.
Esimerkiksi kasvihuonetuotannossa sillä on aivan valtavan valtavan hieno tulevaisuus
edessä, koska kasvihuoneet tarvitsevat kasvuturvetta ja Suomessa on sitä viljalti myytävis-
sä maailmalle.

Ja toinen asia: kun poltamme puuta ja kun käytämme turvetta, niin saamme todella pääs-
töt pois ja paremmin lämpötehoa käyttöön.

Ja lopuksi, arvoisa puhemies, tämä huoltovarmuusasia: en haluaisi olla se kansanedus-
taja enkä ole se kansanedustaja, joka lakkauttaisi turpeenkäytön tai puunkäyttöä estäisi,
koska se on se päivä, jona iso osa Suomea jäisi kylmilleen, ja en varmaan usko, että sitä täs-
sä talossa kukaan kansanedustaja haluaa.

16.24 Hanna Sarkkinen vas: Arvoisa puhemies! Ilmaston kannalta on olennaista vähen-
tää päästöjä, kasvattaa nieluja ja ohjata rahavirrat ilmaston kannalta suotuisiin kohteisiin.
Tänään käsittelemme kysymystä päästöjen vähentämisestä mutta toisaalta myös rahavirto-
jen ohjaamisesta. On hienoa, että tämä laki on nyt eduskunnan käsittelyssä ja tämä nauttii
7



Pöytäkirjan asiakohta PTK 157/2018 vp
laajaa parlamentaarista tukea. Kivihiili on globaalisti erittäin suuri saastuttaja, ja on myös
globaalisti tärkeä askel, että Suomi tekee selkeän päätöksen kivihiilestä luopumiseksi. 

Suomessa kivihiili ei ole niin isossa roolissa kuin se on monessa maassa, mutta uskon,
että tällä päätöksellä annamme myönteisen kansainvälisen viestin. Kivihiilestä luopumi-
nen auttaa vähentämään toki myös Suomen päästöjä ja antaa viestin siitä, että kivihiilestä
todella voidaan luopua ja kivihiilivapaa energiantuotanto on mahdollista. Tämä on konk-
reettinen edistysaskel päästöjen vähentämisen tiellä, joten kiitoksia siitä. Se antaa myös
energiateollisuudelle selkeän viestin, että kymmenen vuoden kuluttua se loppuu, nimittäin
kivihiilen käyttö, ja se antaa selkeän viestin tulevien energiajärjestelmien suunnittelemi-
seksi ja investointien suuntaamiseksi. 

Arvoisa puhemies! Kuten mietinnössäkin tuodaan esiin, on tärkeää huolehtia siitä, että
päästöt todella vähenevät tämän lakimuutoksen myötä. Se edellyttää sitä, että käyttämättä
jäävät päästöoikeudet todella mitätöidään ja että kivihiili korvataan tuotannolla, joka todel-
la vähentää päästöjä. Valtioneuvostolla on mahdollisuus mitätöidä kansallisten lisätoi-
mien myötä käyttämättä jääviä päästöoikeuksia, ja se tulee tehdä, jotta päästöt vähenevät
myös Euroopan tasolla.

Arvoisa puhemies! On pidettävä huolta siitä, että kivihiili korvataan pääasiassa ei- polt-
toon perustuvilla teknologioilla, kuten mietinnössäkin voimakkaasti todetaan. Mikäli kä-
visi niin, että kivihiili korvattaisiin esimerkiksi polttamalla turvetta ja järeää puuta, se ei
vähentäisi nettopäästöjä. On myös tärkeää, että aikaisen luopumisen tuki, mitä on suunni-
teltu annettavaksi, ohjataan puhtaaseen teknologiaan. 

Arvoisa puhemies! Ekologinen jälleenrakennus on valtava työmaa, ja nyt meidän täytyy
kääriä hihat ja ryhtyä toimeen. On muistettava, että ilmastonmuutoksen torjuminen on hal-
vempaa kuin siihen sopeutuminen ja että ilmastokestävien teknologioiden kehittäminen
avaa myös valtavat globaalit markkinat suomalaiselle teollisuudelle. 

16.27 Laura Huhtasaari ps: Arvoisa puhemies! Edustaja Sarkkinen sanoi, että ”avaa
globaalit markkinat”. Siitä olen kyllä samaa mieltä, ja olen myös sitä mieltä, että meidän
tulisikin panostaa hyvin paljon tutkimukseen ja innovaatioihin ja nimenomaan puhtaan
teknologian osaamiseen. Esimerkiksi kun Kiina haluaa uusia vaikka kaukolämpöverkon,
niin ne projektit ovat usein hyvin isoja, ja siihen me tarvitsemme eurooppalaista yhteistyö-
tä, maailmanlaajuista yhteistyötä, koska jos kysymys on vaikka 18 miljardin euron kaupas-
ta, niin tuskin ihan Suomella riittää volyymi sen koko asian hoitamiseen. Mutta me voim-
me olla mukana ja teemmekin paljon, ja tähän pitää nimenomaan panostaa.

Edustaja Myller sanoi, että tämä ei ole haihattelua. Mutta vähintään tästä puuttuu suh-
teellisuuden taju. Suomi ei ole umpiossa. Mitä me haluamme ratkaista? Mitä me haluam-
me ratkaista, sitä pitää aina kysyä. Jos me haluamme pysäyttää 1,5 asteeseen — tämä 1,5
astetta on se tavoite — niin silloin me emme ole umpiossa. Vaikka EU:n, siis Euroopan
CO2-päästöt olisivat nolla, niin mikäli nykyinen väestönkasvu jatkuu, mikä on lopputulos?
Eli jos me haluamme tehdä vaikuttavaa politiikkaa, se tarkoittaa sitä, että meidän pitää saa-
da väestöräjähdys pysäytettyä. Meidän täytyy väestöräjähdys saada haltuun. 

Ilmastotullit ovat äärimmäisen tärkeä asia, koska esimerkiksi Kiina rakentaa jatkuvasti
uusia hiilivoimaloita ja saa ihan turhaa kilpailuetua siitä, että me täällä katsomme läpi sor-
mien siinä mielessä, että he eivät noudata — no, tämä on tietysti laajempi kokonaisuus —
ihmisoikeuksia eivätkä ympäristökysymyksiä samalla tavalla kuin länsimaissa noudate-
taan ja kuin pitäisi tehdä. Ilmastotullit olisivat todella hyvä, ja se lisäisi kotimaista tuotan-
8



Pöytäkirjan asiakohta PTK 157/2018 vp
toa. Jos me ajattelemme Intiaa, niin pelkästään Intiassa lisääntyvät päästöt vuosittain kaksi
kertaa saman verran kuin kaikki Suomen päästöt ovat yhteensä. Eli tämä suhteellisuuden-
taju on se ihan ensimmäinen, mitä me haluamme ratkaista. 

Sitten toinen asia on EU:n keskinäinen taakanjako ilmastoasioissa. EU-maat käyvät kes-
kenään 60 prosenttia kauppaa, joten minkä takia me antaisimme esimerkiksi Puolalle kil-
pailuetua tai muuta, kun meidän pitää ottaa huomioon myös se, että meillä on kylmin il-
masto, energiaintensiivinen teollisuus ja pitkät välimatkat ja Suomi on jo leikannut pääs-
töjään 1990-luvulta alkaen kaksi kertaa enemmän kuin EU-maat keskimäärin — kaksi ker-
taa enemmän kuin EU-maat keskimäärin? Meidänhän pitäisi leikata päästöjä sieltä, missä
se on halvinta ja helpointa, kuten Puolassa ja Romaniassa. 

Muut puolueet ovat nyt sitoutuneet ilmastotyöryhmään. Siinä on monta tavoitetta, mut-
ta yksi asia on se, että energian hinta tulee nousemaan. Te olette sitoutuneet siihen, että
energian hinta tulee nousemaan. Lapsiperheillä energian hinta tulee nousemaan. Asumi-
nen tulee kallistumaan. Ajatellaan sitä tavallista asuntovelallista lapsiperhettä, joka käy
edelleen kaupassa, edelleen lapset pitää viedä harrastuksiin, edelleen vanhemmat käyvät
töissä, me haluamme pitää koko Suomen asumiskelpoisena, mutta te olette sitoutuneet hei-
kentämään tavallisen suomalaisen ostovoimaa, mikä vaikuttaa yritysten toimintaan. Ener-
gian hinnan vaikutuksella on suora yhteys myös Suomen kilpailukykyyn. Täällä tuotiin
hienosti esille meidän metsäteollisuus, joka sekä tuo energiaa että vie energiaa. Metallite-
ollisuus lähinnä vie energiaa. Mutta siis tämä suhteellisuudentaju. 

Sitten on puhuttu, että no, pienituloisille kompensoidaan tai tehdään tulonsiirtoja. No,
ensin pitää saada se tulo, jotta voidaan tehdä niitä tulonsiirtoja. Pienituloiset eivät muuten-
kaan hirveästi maksa tuloveroa, joten tämä ei ole kestävällä pohjalla, ja sitä hintalappua ei
ole sen takia tuotu tähän. Siinä ilmastotyöryhmässä sitä hintalappua ei tuotu esiin, mutta
tiedämme, että tavallisen ihmisen välttämättömät menot tulevat nousemaan ja se kiristää
tavallisen ihmisen ostovoimaa, ja en kyllä tiedä, kenen etu se on. Se ei ole ainakaan ympä-
ristön etu. 

16.32 Satu Hassi vihr: Arvoisa puhemies! On mielenkiintoista, että jotkut poliitikot nos-
tavat maailman väestönkasvun puheeksi aina silloin, kun puhutaan ilmastonmuutoksen hil-
linnästä. Väestönkasvu on toki ongelma, mutta olen ollut kiinnittävinäni huomiota siihen,
että samat poliitikot, jotka koettavat ilmastonmuutoksen hillinnän väistää tällä väestönkas-
vupuheella, toisaalta ovat kaikkein haluttomampia siihen, että kehitysyhteistyövaroja käy-
tetään seksuaali- ja lisääntymisterveystyöhön eli siihen, että kehitysmaiden naisille tehtäi-
siin käytännössä nykyistä saavutettavammaksi ehkäisyn käyttö ja tehtäisiin selväksi myös
heidän oikeutensa ehkäisyn käyttöön.

Mitä tulee sitten siihen, kuka on sokea millekin vauhdille, niin valitettavasti asia on nyt
kyllä siten, että meillä on ollut sokeutta lähinnä ilmastonmuutoksen vauhdille. Esimerkiksi
maapallon mittaushistorian viisi kuuminta vuotta ovat olleen viisi viime vuotta. Tämä esi-
merkiksi kertoo ilmastonmuutoksen vauhdista.

Mitä tulee sitten siihen, mitä ylipäätänsä ympäristötoimet ja ilmastotoimet vaikuttavat
kansantalouteen, niin esimerkiksi Aktia Pankin entinen pääekonomisti Timo Tyrväinen
tässä muutama viikko sitten MustRead-lehdessä korosti sitä, että ekonomistit ovat jo ym-
märtäneet sen, että kun ilmastonmuutoksen seuraukset maksavat, niin se tarkoittaa sitä, että
esimerkiksi vuonna 2050 ihmiskunta on vähemmän vauras, jos emme hillitse ilmaston-
muutosta verrattuna siihen, että toimimme ilmastonmuutoksen hillitsemiseksi.
9



Pöytäkirjan asiakohta PTK 157/2018 vp
Mitä tulee sitten Suomen kansalliseen etuun tässä asiassa, niin muistutan siitä, että jo vii-
tisen vuotta sitten ympäristöteknologia nousi sekä liikevaihdoltaan että työpaikoiltaan että
vientinsä määrältään metsäteollisuutta suuremmaksi kokonaisuudeksi. Se ei ole meille po-
liitikoille ja suurelle yleisölle samalla tavalla näkyvä siksi, että ei ole esimerkiksi yhden-
kään ison paperiteollisuusyrityksen kokoista ympäristöteknologian jättiyritystä. On paljon
pienempiä yrityksiä ja sitten isompien yritysten osia, jotka tekevät tätä työtä, mutta koko-
naisuutena sekä liikevaihdoltaan että vienniltään kyse on jo metsäteollisuutta isommasta
liiketoiminnan alasta.

Mitä tulee sitten Helsinkiin, niin vaikka en olekaan helsinkiläinen, haluan todeta sen,
että Helsingin kaupunki on ihan omatoimisesti päättänyt jo vuosia ennen tätä lakia ensim-
mäisen hiilivoimalan sulkemisesta, ja tämä sinänsä tervetullut laki kieltämättä vauhdittaa
sitten sen toisenkin hiilivoimalan sulkemista.

16.35 Riitta Myller sd: Arvoisa puhemies! Varmasti löytyy monia syitä ja myöskin teko-
syitä siihen, että emme tee mitään, mutta minä ainakin uskon, kun tiede on hyvin vakuut-
tavasti kertonut, mitä ilmastossamme tapahtuu, ja myöskin sen, mitä meidän on tehtävä. Ja
esimerkiksi Suomessa ilmastopaneeli ja myöskin Sitra omissa tutkimuksissaan ovat toden-
neet sen, että jos me haluamme olla tällä 1,5 asteen reitillä eli sillä, että maapallo säilyy
elinkykyisenä myöskin tulevaisuudessa, niin tuo päästövähennystarve on vuoteen 2030
mennessä 60 prosenttia. Tähänhän me emme ole myöskään tässä talossa vielä sitoutuneet
— ei myöskään se kahdeksan puolueen sitoumus näin pitkälle mennyt mutta aika lähelle.
Tämä on sitä politiikkaa, mitä meidän pitää pystyä Suomessa tekemään myöskin suoma-
laisina Euroopan tasolla ja eurooppalaisina maailman tasolla.

Me olemme saaneet jo paljon aikaan. Kyllä esimerkiksi tämä Pariisin ilmastosopimus on
vahva osoitus siitä, että maapallon laajuisesti ymmärretään, mitä on tapahtumassa ja mitä
meidän on tehtävä. Se, että me suomalaisella lainsäädännöllä mahdollistamme uusia pääs-
tövähennystoimia Suomessa, on hyvin merkityksellistä. Lainsäädännöllä ja erilaisilla ta-
loudellisilla ohjauskeinoilla luomme sitä investointivarmuutta, jota yrityksemme tarvitse-
vat, jotta pärjäämme tässä kansainvälisessä kilpailussa uusista työpaikoista, uusista inno-
vaatioista. Tulevaisuudessa kyllä suurin osa — ja itse asiassa jo tällä hetkellä suuri osa —
uusista innovaatioista nimenomaan on niitä, joilla me ratkaisemme näitä ongelmia, joita il-
mastonmuutos synnyttää. 

Kun me hintalappua etsimme — tätä on jo toistettu kyllästymiseen saakka — niin teke-
mättä jättäminen maksaa huomattavasti enemmän kuin tekeminen, ja tästä tekemättä jättä-
misestä myös pienituloiset ja heikommassa asemassa olevat, sekä maailmanlaajuisesti että
Suomessa, kärsivät eniten. Mutta toki, arvoisa puhemies, meidän on Suomessa aina, kun
teemme päätöksiä, otettava huomioon niitten sosiaaliset vaikutukset. 

16.38 Hanna Halmeenpää vihr: Arvoisa rouva puhemies! Tämän lakiesityksen keskei-
nen tavoitehan on, että hiilen energiakäyttö Suomessa kielletään lähes kokonaan. Touko-
kuun 2029 jälkeen hiilen käyttö olisi sallittua vain, mikäli huoltovarmuus tai toimintavar-
muus tätä edellyttää. Lakiesitys on oikein perusteltu ja kannatettava. 

Tässä todella on kyse paljon vakavammasta ja suuremmasta asiasta kuin vain yksittäi-
sen kaupungin tai kunnan hiilivoimalaitoksesta. Kyse on yhteisestä globaalista ongelmas-
tamme, ilmastonmuutoksen torjunnasta, johon tarvitaan useita pieniä ja isoja osaratkaisuja
ja työkaluja. Se tarkoittaa sitä, että fossiilisesta energiasta on pääosin tietyssä ja nopeute-
10



Pöytäkirjan asiakohta PTK 157/2018 vp
tussa aikataulussa luovuttava, mukaan lukien turve, ylikulutusta on karsittava reippaalla
kädellä ja hiilijalanjälkeämme on pienennettävä. Näissä asioissa Suomella ei ole kaikilta
osin liiemmin ylpeydenaihetta osoittaa globaalissa mittakaavassa. Olemme tehneet jo pal-
jon, mutta paljon on vielä tekemättä. 

Jos voisimme palata ajassa 200—300 vuotta taaksepäin, aloittaa alusta koko teollistumi-
sen ja elintason nousun ja vaurastumisen globaalisti Euroopassa ja Suomessakin, niin ti-
lannehan olisi aivan toinen. Varmastikin jättäisimme fossiiliset energiavarat, kivihiili mu-
kaan lukien, maan poveen ja perustaisimme nyt käytössä olevalla tiedollamme sähkö- ja
energiajärjestelmämme aivan toisiin ratkaisuihin. Mutta tämä ei ole tilanne. Maapallon ti-
lannetta, aikaa tai ilmakehän tilannetta emme voi nollata. Tilanne on se, että ilmakehässä
hiilidioksidia on huomattavasti paljon enemmän kuin mitä siellä saisi tasapainolakien mu-
kaan olla, jotta ilmasto ei lämpenisi liikaa. Ja silloin se tarkoittaa päästövähennyksiä, se tar-
koittaa hiilinielun kasvattamista, hiilivarastojen kasvattamista, ja mikään osa-alue siinä pe-
lissä ei voi jäädä tarkastelematta. 

Aikataulu ei ole mitenkään liian kiireinen, kuten tässä on jo todettu. Se on vähintäänkin
tarpeellinen, ja nopeamminkin olisimme voineet toimia, mutta hyvä, että toimitaan nyt. 

Mitä tulee sähkön hintaan, niin kivuitta tämä koko ilmastonmuutokseen sopeutuminen
ja ilmastonmuutoksen torjunta ei tule tapahtumaan, mutta sähkön hinta meillä on muun
muassa pohjoismaisilla sähkömarkkinoilla jo laskenut uusiutuvan energian huiman kas-
vun ja uusiutuvan energian hintakehityksen huiman halpenemisen johdosta, ja tällä tiellä
tulee jatkaa.

16.41 Toimi Kankaanniemi ps: Arvoisa rouva puhemies! On aivan selvää, että kun kivi-
hiili on meille tuontipolttoaine, sen käytöstä kannattaa pyrkiä eroon. Se on kansantaloudel-
lisesti viisasta ja myös ilmastollisesti perusteltua. 

Kuitenkaan tämä kielto tällä aikataululla ei ole järkevä. Täällä valiokunnan mietinnössä
todetaan: ”Kivihiilen kiellon vaikutukset hiilidioksidipäästöihin eivät ole yksiselitteisiä.
Päästökaupan vuoksi kielto ei suoraan vaikuta EU-tason päästöihin, ellei päästöoikeuksia
samassa yhteydessä mitätöidä tai siirretä markkinavakausvarantoon.” Nyt en tiedä, onko
näin tapahtumassa vai tekeekö taas Suomi etunojassa omaan nilkkaansa osuvia iskuja.
Edelleen täällä sanotaan: ”Kiellon merkitystä ilmastonäkökulmasta voi vähentää se, että
hiilen on arvioitu korvautuvan pääosin biomassalla, jonka käyttö kasvaisi noin 2—2,8 te-
rawattituntia ja perustuisi osin tuontiin.” Tämän osalta todetaan vielä, että ”laskennallises-
ti biomassan polttaminen ei tuota hiilidioksidipäästöjä” — mutta tosiasiassa se niitä aiheut-
taa. Eli ei tämä ole puhdasta toimintaa.

Täällä todetaan edelleen näistä kiellon vaikutuksista, että ”pääasiassa taloudellisten vai-
kutusten, ennenaikaisten investointien aiheuttamien ongelmien ja asiaan liittyvien valtio-
sääntöoikeudellisten näkökulmien vuoksi esityksessä on päädytty ehdottamaan voimaan-
tulon ajoittamista 20-luvun loppuun”. Vielä helpompi olisi ollut, kun olisi pantu viisi vuot-
ta lisää ja jätetty lupaamatta Helsingille ja Vaasalle nämä 90 miljoonaa euroa. Minusta se
on aivan käsittämätöntä. Ymmärrän, että edustaja Adlercreutz puolustaa Vaasalle tällaista
lahjaa etukäteen ja että sitten helsinkiläiset haluavat valtiolta tämän, mutta en näe sitä vii-
saana.

Innovaatioista totean sen, että kyllä näitä innovaatioita varmasti tapahtuu ilman tätä kiel-
tolakiakin. Ei tarvita sitä. On hyvä, että niitä tehdään koko ajan.
11



Pöytäkirjan asiakohta PTK 157/2018 vp
En nyt ole ihan varma siitä, vieläkö Saksan liittovaltio tukee Saksan oman kivi- ja rus-
kohiilen polttamista, mutta ei ole kauan aikaa kun se vielä miljardeilla joka vuosi tuki
oman hiilensä polttoa, ja mitä viimeaikaiset uutiset nytkin kertovat, niin ei Saksa ole ko-
vinkaan nopealla aikataululla siitä luopumassa.

16.44 Anders Adlercreutz r: Ärade talman! Keskustelussa mielellään vertaillaan Suo-
mea ja muita maita ja annetaan ymmärtää, että Suomi olisi näissä asioissa mallioppilas. On
totta, että täällä on tehty paljon, mutta onhan meillä esimerkiksi liki 100 prosenttia isom-
mat ilmastopäästöt kuin Ruotsilla ja huomattavan paljon isommat kuin Intialla tai muilla
kehittyvillä mailla.

Sähkön hinta: Ehdottomasti halvin tapa tuottaa ja rakentaa uutta tehoa tänään Pohjois-
maissa on tuulivoima. Siihen liittyy toki muita haasteita, mutta se on ehdottomasti halvin
tapa, huomattavasti halvempi kuin hiilivoima. Jos uskoo markkinatalouteen, kannattaa
pohtia, lähtisikö itse maana investoimaan hiilivoimateknologiaan vai kenties puhtaisiin
energiatuotantoratkaisuihin, ja luulen, että ei taida löytyä sellaista kapitalistia tästä maail-
masta, joka olisi sitä mieltä, että tässä tilanteessa kannattaisi lähteä hiilivoimaan investoi-
maan, vaan nimenomaan näihin puhtaisiin ratkaisuihin.

Jos sitten puhuu yhdenvertaisuudesta ja reiluudesta isommassa kuvassa, siinä perspek-
tiivissä Suomen kannattaa nyt EU-puheenjohtajakautena ajaa sitä, että päästökauppaa laa-
jennettaisiin, että EU:n päästökauppa sidottaisiin siihen jäljellä olevaan päästökiintiöön,
jotta se johtaisi todellisiin päästöleikkauksiin, ja että se laajennettaisiin myöskin maantie-
teellisesti käsittämään Euroopan ulkopuolisia alueita mahdollisimman suuressa määrin.
Tässäkin asiassa EU on ratkaisu. Se, että EU on olemassa, että EU:lla on yhtenäinen tahto
ja että EU:lla on ilmastopolitiikka, on edellytys siihen, että tässä päästään johonkin pistee-
seen. Ilman EU:ta — jos meitä olisi 27 omaa irrallista maata — haaste olisi huomattavasti
isompi, mutta nyt on jonkinlainen ratkaisu näköpiirissä.

16.46 Laura Huhtasaari ps: Arvoisa puhemies! Niin, edustaja Adlercreutz, Yhdysvalto-
jen ja Euroopan päästöt ovat yhteensä saman verran kuin Kiinan, ja Kiinahan rakentaa uu-
sia hiilivoimaloita, kyllä, mutta hienoa, että olemme samaa mieltä esimerkiksi tuulivoi-
masta. Tämmöinen jatkuva tuotannon tukeminen on ehdottomasti perussuomalaisten lin-
jan vastaista, eli markkinaehtoisesti pitää tuulivoiman kyllä toimia. 

Sitten tässä tuli vielä... [Riitta Myllerin välihuuto] — Niin, eli voisimme uusiutuvan
energian tuen laittaa, meidän pitäisikin laittaa se samalle viivalle, ja tämmöinen jatkuva
tuotannon tukeminen, niin kuin sitä on tehty, ei ole hyvä asia ideologisista syistä, niin kuin
tiedämme. — Sitten edustaja Hassiko oli, joka puhui, kehitysavusta. 50-luvulla meitä oli
3,5 miljardia ihmistä, nyt meitä on yli 7 ja kohta on yli 9 miljardia. Jos me ajattelemme 50
vuotta taaksepäin kehitysapua, niin ei se ainakaan ole vähentänyt väestöä. Mielestäni se on
enemmänkin tukenut väestöräjähdystä, eli ei sitä ainakaan ole osattu laittaa toimiin, mikä
olisi ollut ympäristölle ystävällistä ja tälle maapallolle. Joten sanoisin, että vaikka siellä on
onnistuneita projekteja, niin kuitenkin se Kehitysavun kirous, se kirja, on aika hyvä asia.

No, sitten sähköautot: Se on tulevaisuutta, kyllä. Nyt ei pidä ottaa sitä kantaa tai luuloa,
että perussuomalaiset eivät suhtautuisi hyvin vakavasti ympäristöön ja ilmastoon. [Riitta
Myller: Ihanko totta?] Me perussuomalaiset todellakin haluamme pitää huolta meidän puh-
taasta luonnostamme, meidän puhtaista vesistämme, ja Suomihan on jo EU-kansana ja
maailman kansana tehnyt todella paljon ja näihin talkoisiin todellakin osallistunut. Ha-
12



Pöytäkirjan asiakohta PTK 157/2018 vp
luamme jatkossakin panostaa hyvään metsänhoitoon, haluamme pitää meidän hiilinieluis-
tamme huolta. Haluamme pitää Suomen vetovoimaisena, puhtaan ilman ja meidän luon-
nonvaramme myös omissa kansallisissa käsissämme. Sähköautot ovat tulevaisuutta, kyllä
ne tänne tulevat. Kysymys on, millä aikataululla ja pakko-ostatetaanko merikarvialaisella
kallis sähköauto, jos hänellä on nyt vaikka diesel ja hän on ajanut sillä 200 000 kilometriä,
mihin menee saman verran energiaa kuin uuden sähköauton akun valmistukseen. Plus sit-
ten on se, että pitää ajaa se 200 000 kilometriä lisää ja valmistaa se auto, elikkä se energia
on jo kerran siihen käytetty. Kyllä meidän pitää ehdottomasti panostaa siihen, että me käy-
tämme loppuun niitä asioita, joihin kerran se energia on jo käytetty. [Riitta Myller: Kuka
on toista mieltä?] 

Ja sitten kun tulevat nämä sähköautojen akut, niin esimeriksi hybridissä — minun isäni
osti juuri sellaisen, ja hän sanoi näin — taitaa nyt sitten olla 5—7 vuotta takuu sillä akulla
ja täyssähköautossa on ehkä 10 vuotta se takuu. Minä luin Guardian-lehdestä, että 5 pro-
sentin kierrätys on näillä sähköautojen akuilla, eli meillä on vielä tämäkin ongelma ratkai-
sematta, millä tavalla me kierrätämme nämä sähköautojen akut, kun me rupeamme niitä
niin kuin rytinällä lisäämään. Ja koska aina, kun kysyntä kasvaa, niin hinta nousee, esimer-
kiksi koboltin ja muiden, niin kaivetaanko niitä sitten eettisesti? Eli sen takia se vauhtiso-
keus ei kyllä palvele tässä ympäristöä eikä tavallista suomalaista kuluttajaa. 

Koska sähköautot eivät tuota paikallispäästöjä, mikä onkin sähköautojen vahvuus, niin
esimerkiksi tämmöisessä kompaktissa Helsingissä on erittäin hyvä, että ne lisääntyvät,
mutta meidän pitää ottaa huomioon Suomen erilaiset olosuhteet ja pitää koko Suomi asut-
tuna ja koko ajan miettiä, miten me mahdollistamme ihmisten asumisen maaseudulla, mi-
ten me puolustamme tavallisia veronmaksajia, joiden pitää elää täällä, asua täällä ja joilla
pitää jäädä rahaa muuhunkin kuin elämiseen ja asumiseen ja lainojen lyhennykseen. Siinä
perussuomalaiset näkevät, että meidän pitää ajatella yhteiskunnan kokonaisetua Suomen
kilpailukyky ja kaikki asiat huomioon ottaen. 

Ja vielä muistutan, kun en ole vielä näissä kolmessa puheessani sanonut, että Suomen
kaikki päästöt ovat noin promillen luokkaa maailman päästöistä, joten me haluamme vain
suhteellisuudentajua. Emme halua tehdä nopeammin ja enemmän. Me haluamme olla tal-
koissa mukana, niin kuin EU-maat keskimäärin ovat.

16.51 Jani Mäkelä ps: Arvoisa puhemies! Hieman vierastan tällaisia esityksiä, joissa läh-
detään ikään kuin ideologisin perustein kieltämään jotakin, nyt tässä tapauksessa polttoai-
netta, ja siirrytään pois tutkitusta tiedosta kohti tällaista ideologista kiihkoilua. Minä en si-
nänsä ainakaan sen enempää kannata kuin vastustakaan kivihiilen käyttämistä. Jos sen
käyttö on tarkoituksenmukaista ja taloudellista, sitä käytettäköön, jos ei ole, niin sitten ei
käytetä.

Kuitenkin kun nyt näitä paineita erilaisten polttoaineiden kieltoon tuntuu olevan, se en-
tisestäänkin alleviivaa tarvetta lisäydinvoimalle. Ydinvoimaa tarvitaan jatkossa entistä
enemmän. Olen sanonut koko ikäni, että näin on asia, ja nyt kuulostaa siltä, että jopa EU:n
komissio on tullut minun linjoilleni tämän asian kanssa, tuoreiden uutisten perusteella.
Ehkä siis järkevöityminenkin näissä asioissa on mahdollista.

16.52 Satu Hassi vihr: Arvoisa puhemies! On oikein hyvä, että ympäristöministeri Tiili-
kainen tuli tähän paikalle. Aioin juuri viitata tähän osittain hänen johdollaan neuvoteltuun
kahdeksan eduskuntapuolueen ilmastokannanottoon, jonka 8. kohta kuuluu näin: ”Suo-
13



Pöytäkirjan asiakohta PTK 157/2018 vp
messa sähkön ja lämmön tuotannon tulee olla lähes päästötöntä 2030-luvun loppuun men-
nessä huolto- ja toimitusvarmuusnäkökohdat huomioiden.” Tämähän tarkoittaa käytännös-
sä sitä, että myös turpeelle pitää tehdä sama kuin mitä teemme kivihiilelle tällä lailla, joka
on nyt pöydällämme.

Mielestäni parhaan näkemyksen siitä, millä lailla hiili voidaan esimerkiksi Helsingissä
korvata, on tehnyt Aalto-yliopiston Smart Energy Transition -hanke, jonka esittämän vi-
sion mukaan polttamisella kivihiilen korvaavassa järjestelmässä olisi vain pieni osuus,
vain siltä osin kuin järjestelmän muut osaset eivät riitä. Esimerkiksi kovimpina pakkaspäi-
vinä poltettaisiin biohaketta, mutta muilta osin järjestelmä perustuisi osin aurinkoläm-
pöön, osittain aurinkosähköön, hyvin suurelta osin tuulisähköä käyttäviin suuriin lämpö-
pumppuihin, joiden lämmönlähde olisi osittain meri, osittain erilaisten teollisten ja muiden
prosessien hukkalämmöt ja näiden lisäksi sitten myös lämpövarastot, jotka ovat myös ta-
loudellisesti edullisin tapa säilöä aurinko- ja tuulisähköä silloin, kun niitä tuotetaan yli tar-
peen.

Arvoisa puhemies! Muutama huomio siitä, mitä muualla maailmassa tapahtuu: Ensin-
näkin Intian päästöjen kasvuun on viitattu. No, se on totta, mutta silti intialaisten päästöt
per asukas ovat noin viidesosa siitä, mitä suomalaisten päästöt per asukas. Intia saavutti
viime vuonna aurinkosähkölle vuodelle 2022 asetetun 20 gigawatin — eli gigawatti on siis
1 000 megawattia — tavoitteen ja viisinkertaisti vuoden 2022 tavoitteen 100 gigawattiin.
Saksassa puolestaan istuu komissio, joka valmistelee hiilestä luopumista. Tavoitteena on,
että Saksan päästöt ovat vähän yli 60 prosenttia alemmat vuonna 2030 verrattuna vuoden
90 tasoon, ja tämän komission tehtävä on ennen kaikkea miettiä sitä, miten järjestetään sit-
ten työpaikat niille ihmisille, joiden entinen työpaikka menee tämän hiilestä luopumisen
takia. Ja viimeisenä tällaisena ulkomaan uutisena siteeraan Forbesia, joka kertoi, että kai-
kissa G20-maissa uusiutuva energia on tällä hetkellä [Puhemies koputtaa] edullisin uuden
sähköntuotannon muoto.

16.55 Eeva-Maria Maijala kesk: Arvoisa puhemies! Olen erittäin tyytyväinen siitä, että
tämä hallituksen esitys hiilen energiakäytön kieltämisestä on mennyt nyt eteenpäin, sillä
tämä osoittaa sen, että Suomi on mahdollisuuksien maa. Meillä on todella paljon mahdol-
lisuuksia kehittää kaikkia asioita eteenpäin, ja nyt meidän on vähän niin kuin pakkokin
miettiä, millä tavalla me saamme uusia toimintamuotoja sitten liikkeelle. 

Uudet energiamuodot: Olemme ympäristövaliokunnassa saaneet kuunnella useitakin
asiantuntijoita, mitä kaikkea voisi olla, ja erityisen innostunut olen Lappeenrannan yliopis-
ton puheenvuorosta, millä tavalla me saamme energiamuotoja kehitettyä. Juuri äsken tulin
vierailulta Pohjolan Liikenteen luona, ja siellä kävimme ajamassa sähköbussilla. No, me-
neehän tässä vielä aikaa, ennen kuin ne sähköautot ovat realistinen ja järkevä koko Suo-
messa, mutta ihan hyvä, että tätäkin puolta on kehitetty eteenpäin. Meillä Lapissa siinä
saattaa kyllä mennä aikaa, ennen kuin meidän autot ovat rajastaan sähköautoja, eli kyllä
meidän täytyy miettiä monia muitakin vaihtoehtoja sitä ennen, ja nykyisiä polttomoottori-
autoja varmasti tulee olla mahdollista käyttää hyvinkin pitkään. 

Suomessa on paljon puuta ja muuta kasvavaa energiaa. Näitä kehittämällä me varmasti
saamme uusiakin energiamuotoja niistä aikaiseksi, eikä turvekaan loppujen lopuksi niin
huono ole, sehän on myöskin uusiutuva energiamuoto. Vaikka se on Suomessa poliittisesti
päätetty, että se ei ole uusiutuvaa, niin kyllähän se kuitenkin uusiutuvaa on. Siinä menee
vähän enempi aikaa, mutta kuitenkin. Mutta hiiltä siitä pääsee ilmaan, ja kaikissa hiili-
14



Pöytäkirjan asiakohta PTK 157/2018 vp
asioissa meidän pitää olla hyvin tarkkoja siinä, miten niiden kanssa toimitaan. Me saamme
aurinkoenergiaa, pikkuisen tuulivoimaa ja sitten muitakin uusia kuvioita, mitä me saamme
kehitettyä. Odotetaan näitä eteenpäin, ja todella hyvä asia on, että hiilen käyttö saadaan nyt
sitten kuitenkin loppumaan ja alamme käyttämään kotimaista tietotaitoa. 

16.57 Hanna Halmeenpää vihr: Arvoisa rouva puhemies! Kivihiilen ja muiden fossiilis-
ten polttoaineiden käyttö voi tietysti olla taloudellista lyhyen tähtäimen laskentakaavalla
vielä pitkäänkin, mutta kuten jo tiedämme, ei ole epäilystäkään siitä, etteikö väistämättö-
mien ilmastonmuutoksen torjuntatoimien lykkääminen aina vain kauemmas tulisi monin-
kertaisesti kalliimmaksi koko yhteiskunnalle kuin se, että pyrimme aktiivisesti kohti puh-
dasta ja uusiutuvaa energiantuotantoa ja hiilineutraaliutta.

Arvoisa puhemies! Hieman hämmästyttävät nämä puheet siitä, että puhdas ilma, vesi ja
luonto ovat tärkeitä kaikille puolueille, joita tässä salissa edustamme, jos toisaalta meillä
on poliittisia ryhmiä, jotka kieltäytyvät tekemästä mitään ilmastotoimien kiristämisiä, mi-
tään ympäristötoimien kiristämisiä, jos ne uhkaavat millään tavoin taloudellisia ja tuotan-
nollisia tavoitteita. Näin se yhtälö ei toimi. Silloin ilmasto saastuu, silloin puhdas luonto
heikkenee eikä mitään tavoitteita pystytä pitämään edes nykyisellä tasollaan. Kyllä se vaan
niin on.

Siitä onneksi tässä salissa on laaja yksimielisyys siitä, että päästövähennystavoitteita on
kiristettävä, ja siinä suhteessa hallituksen lakiesitys kivihiilen käytön kieltämisestä on ai-
van oikea ja linjakas.

16.59 Hannu Hoskonen kesk: Arvoisa rouva puhemies! Äskeiseen puheenvuoroon viita-
ten, niin kyllä tuota vihreiden kirkasotsaisuutta täytyy vain ihmetellä. Kyllä te täällä meille
opetatte, miten tuolla ihmisten pitää kivihiilestä luopua, kun se luopuminen on teidän omis-
sa käsissänne ja tämän kaupungin valtuustossa. Ei ole tullut, arvoisille vihreille, vielä sem-
moista mieleen, että kun te olette johtava valtuuston puheenjohtajapuolue tässä kaupungis-
sa, niin josko rupeaisitte tekemään sellaisia päätöksiä, että olisitte itse tehneet sen päätök-
sen. Minkä tautta se pitää tuoda tänne eduskuntaan, kun teillä on itsellänne se avain käsis-
sänne joka hetki? Vaikka seuraavassa valtuuston kokouksessa, jos teette päätöksen, silloin-
han se tapahtuu. Semmoinenhan se tämä kuntapolitiikan, kuntalain toimivuus on.

Toinen asia sitten, tämä ympäristöstä puhuminen yleensä. Luin tämän päivän lehdistä —
ja viimeisen viikon aikana monessa ihan kuvien kanssa oli — kun te olette valtavasti meil-
le opettaneet, jotta jätevesiä pitää käsitellä huolella eikä saa päästää Itämereen, kun ne Ilo-
mantsin mummojen vessavedetkin tuntuvat olevan Itämeren uhka, ja samaan aikaan te täs-
sä kaupungissa kippaatte tällä hetkellä kymmeniä tuhansia kuutioita erittäin likaista lunta,
joka sisältää koiran jätöksiä, hirvittävän määrän roskia, öljyperäisiä jätteitä, suoraan Suo-
menlahteen. Eikö teidän korviinne koskaan yhtään koske, kun te olette meitä muita neuvo-
massa, miten meidän tulee siellä maaseudulla elää, luopua turpeesta ja lämmittää talomme
jollakin muulla. Mutta joka tapauksessa te itse sen teette ja tässä kaupungissa vierestä kat-
selette sitä, kun valtavat määrät sontaa ja likaa ajetaan suoraan Suomenlahteen, ja sen jäl-
keen puhutte kirkkain silmin täällä, että maailma pitää pelastaa. Minä olen jo pienestä po-
jasta asti oppinut sen, että jos alkaa maailmaa parantamaan, niin kannattaa siitä omasta ko-
tipiiristä aloittaa, silloin yleensä saavuttaa parhaan lopputuloksen. Naapurin taloon ei kan-
nata mennä arvostelemaan, että siellä on epäsiistiä. Kannattaa ensin se oma työhuone kat-
soa. 
15



Pöytäkirjan asiakohta PTK 157/2018 vp
Tiedän, että tämä totuus saattaa vähän kirpaista, mutta minua pikkuisen alkaa väsyttää
tämä teidän oppinne meille, miten tulisi toisten elää. Kunhan itsellä siellä kerrostalon ylim-
mässä kerroksessa kivihiilellä lämmitetyssä talossa on mukavaa ja valtiolta tulee rahaa,
niin kaikki menee hienosti. Samalla voi tietysti vastustaa ydinvoimaa, metsien hakkuuta,
turpeen käyttöä ja montaa muuta asiaa, kun se ei omaan kukkaroon kolahda. Toivoisin, että
se oman kilven kirkastaminen alkaisi niistä töistä eikä hyvistä puheista. 

Toinen varapuhemies Tuula Haatainen: Annan puheenvuoron edustaja Halmeenpäälle,
ja sitten ministerin vastauspuheenvuoro.

17.01 Hanna Halmeenpää vihr: Arvoisa rouva puheenjohtaja! Tässä salissahan tehdään
kansallista lainsäädäntöä, ei yksistään Helsingin kaupunkia tai Tuupovaaraa, tai mitään
muutakaan yksittäistä paikkakuntaa tai kuntaa koskevaa lainsäädäntöä. Panin kyllä merkil-
le, että tässä salissa ei tällä hetkellä ole yhtään Helsingin kaupungin kuntapäättäjää paikal-
la. [Satu Hassi: Paitsi Tiilikainen!] — Paitsi ministeri Tiilikainen, kyllä. 

Mitä tulee tuohon kivihiilivoiman tuotantoon Helsingissä, niin vaikken helsinkiläinen
kuntapoliitikko olekaan, sen verran tarkistin tietoja, että taitaa olla niin, että kaikki nuo ki-
vihiilivoimalat, paitsi Helsingissä, myös Turussa, Vaasassa ja Porissa, on rakennettu jo en-
nen kuin vihreää puoluetta oli edes olemassa. En tiedä, ketkä puolueet ovat silloin olleet
kuntapäättäjinä kyseisissä kunnissa, kun näitä kivihiilivoimalapäätöksiä on tehty, mutta
nyt vihreät ovat ainakin Helsingissä politiikassa mukana vahvasti, ja täällä on tehty päätös
kivihiilivoimaloiden sulkemisesta. Minusta tässä retoriikassa, mitä juuri äsken kuultiin, on
hivenen ristiriitaa.

Omassa kotikunnassani uusiutuva energia on vahvasti osa energiantuotantoa, mutta ei
toki kaikkien asukkaiden saavutettavissa, koska talokohtainen lämmitys tuolla maaseudul-
la on valtavirtaa. Siinähän suomalaiset ovat olleet edistyksellisiä, ja siinä on tehty myös po-
liittisia päätöksiä, joilla ihmisiä on saatu siirtymään muun muassa öljylämmityksestä uu-
siutuvan energian vaihtoehtoihin, kuten maalämpöön. 

Toinen varapuhemies Tuula Haatainen: Ministerin vastauspuheenvuoro, 3 minuuttia. 

17.03 Asunto-, energia- ja ympäristöministeri Kimmo Tiilikainen: Arvoisa puhe-
mies! Mukava kuunnella vilkasta keskustelua hiilenpolton lopettamista koskevasta lain-
säädännöstä. Taitaa olla näin, että hiilenkäytön lopettamisesta on puhuttu Suomessa noin
vuodesta 95 lähtien, eli kyllä on paljon puhetta mahtunut, ja olen tosi iloinen siitä, että nyt
hallitus ryhtyi toimeen ja eduskunta on lain käsitellyt. 1.5.2029 hiilenpoltto siis Suomessa
tulee loppumaan. Sitten tässä kylkiäisenähän on se ajatus, että niitä kaupunkeja, jotka pys-
tyvät hiilestä luopumaan jo aiemmin ja haluavat toimia nopeutetun aikataulun mukaan,
korvaavissa investoinneissa sitten energiatukien kautta voidaan tukea.

Aika useasti, kun energiasta keskustellaan, pannaan suloisesti sekaisin sähkö ja lämpö.
Nytten sähköntuotanto meillä on Suomessa jo 80-prosenttisesti päästötöntä — uusiutuvia
liki 50, ydinvoimaa vähän yli 30 — ja yleisesti ajatellaan, että sähkö on helppo muuttaa ko-
konaan päästöttömäksi verrattuna lämmitykseen ja liikenteeseen. Juuri lämmön takiahan
näitä hiilivoimaloita ja monia muitakin polttoon perustuvia voimaloita on Suomessa pyö-
ritetty, koska sitä lämmintä me kodeissamme yksinkertaisesti tarvitsemme. 
16



Pöytäkirjan asiakohta PTK 157/2018 vp
Kysymys siitä, miten korvaa nyt sitten esimerkiksi Helsinki, joka on nyt kaikkein riip-
puvaisin kivihiilestä: Ensimmäinen asia on tietysti, että erilaiset teollisuuden ja palveluit-
ten hukkalämmöt ja geoterminen energia tulevat tuomaan jonkun verran varmaan ratkai-
suja, mutta ei polttamista voida kokonaan lopettaa lähitulevaisuudessa, vaan osa hiilestä
varmasti myös uusiutuvilla polttoaineilla korvautuu. Se, missä määrin, on tietenkin sitten
Helenin ratkottava asia. Metsäteollisuuden sivutuotteita ja metsänhoidon sivutuotteita
meillä on Suomessa enemmänkin käyttää kuin tällä hetkellä käytetään.

Täällä edustaja Hassi, valiokunnan puheenjohtaja, väläytti lämmön varastointia. Siis
lämmön varastointi on hyvä juttu, mutta pannaan pikkasen mittakaavaan: Tällä hetkellä
lämpövarastot riittävät suunnilleen semmoisen vuorokautisen huipun tasaamiseen, ja nyt
energiatuella esimerkiksi tuonne Mustikkamaalle rakennetaan vähän isompaa lämpövaras-
tointia, ja silloin puhutaan ehkä viikoittaisten huippujen tasaamisesta, mutta silläkin on to-
della merkitystä, koska ne huiput yleensä tuotetaan esimerkiksi öljyllä, jolloin tämä varas-
ton kehittäminen korvaa nimenomaan sitä huippukulutuksessa tarvittavaa öljyä ja sitä
kautta toista fossiilista pystytään vähentämään. Sinne on vielä kohtuullisen pitkä matka.
Toivottavasti se päivä koittaa, että meillä on niin runsaasti esimerkiksi tuulienergiaa tarjol-
la ja se on niin edullista, että sitä varastoa pystytään sitten lämmittämään tuulella. Aika sen
näyttää.

Nyt kun viimein saadaan hiili loppumaan, nyt on tullut sitten erilainen hätä, että täytyy
ruveta kieltämään yhtä sun toista muuta. Sen, mikä ero on hiilellä ja turpeella, toistan jäl-
leen kerran, jos puhemies sallii, kun esittelypuheenvuoroa en päässyt käyttämään: hiilestä
luopuminen edellyttää korvaavia investointeja, koska hiilipölykattiloissa ei oikein muulla
voi sitä lämpöä tuottaa. Sen sijaan turpeen käyttö käytännössä tällä hetkellä on aina seka-
tuotantoa hakkeen kanssa, ja jos EU:ssa nimenomaan päästökauppaa tiukennetaan — ku-
ten tämä eduskuntapuolueitten yhteinen linjauskin edellyttää — silloin päästöoikeuden ko-
hoava hinta tulee vaikuttamaan sillä tavalla, että paikallisissa lämpölaitoksissa kannattaa
panna ennemmin haketta kuin turvetta eli turve portaattomasti vähenee. Sen suhteen, mikä
on tahti, ei sitä tarvitse kieltää. Päästökauppa tehokkaana ohjauskeinona tulee turpeen
käyttöä vähentämään, ja se korvautuu uusiutuvalla puulla. Samalla tämä aluetaloudellinen
vahvuus säilyy ympäri Suomea, koska kotoisilla, paikallisilla energianlähteillä pystytään
lämpö tuottamaan.

Kaiken kaikkiaan suuret kiitokset eduskunnalle. Tämä on saanut varsin yksimielistä tu-
kea, ja on aina mukava viedä eteenpäin ja tuoda tänne esityksiä, jotka laajaa kannatusta
nauttivat.

17.07 Eeva-Maria Maijala kesk: Arvoisa puhemies! Metsästä ja puusta ei puhuta tässä
salissa koskaan liikaa. Nyt kun on puhuttu hiilestä, niin todellakin metsähän on meillä se,
joka hiiltä sitoo todella paljon. Suomi ja suomalaiset ovat tehneet viimeisen 50 vuoden ai-
kana valtavan ison työn, sillä 50 vuoden aikana on Suomessa hiilensidonta vähintään kak-
sinkertaistunut, koska metsien kasvu on kaksinkertaistunut ja puuston määrä on todella vä-
hintään tuplaantunut siitä, mikä se on aikaisemmin ollut. Ja nämä kaikki ovat sitä, että koko
ajan sidotaan hiiltä enemmän ja enemmän, niin että ei se haittaa, vaikka me pikkusen vä-
lillä niitä saunoja lämmittelemmekin ja joskus niitä pirttejä puilla lämmitämmekin ja jos-
kus tuotetaan muutenkin energiaa ja lämmitystä sillä puulla ja pikkusen turpeellakin.

Oli muuten ihan hyvä, että ministeri nytten toi esille myöskin tämän turveasian, sen, että
se on kotimainen asia, ja se on pieni lisäys, mitä me tarvitsemme puun rinnalle. Elikkä Suo-
17



Pöytäkirjan asiakohta PTK 157/2018 vp
mi on kokonaisuus, Suomen energia-asiat ovat kokonaisuus. Ei meidän pidä alkaa miettiä
sitä, että nämä asiat ovat joko—tai, vaan tosiaan, me olemme niin paljon jo tehneet 50 vuo-
den aikana töitä tämän hiilensidonnan lisäämiseksi, että koko maailman laajuisesti me
olemme kyllä tehneet valtavan työn näitten eteen, ja siksi onkin todella hyvä, että me luo-
vumme ulkomaisesta kivihiilestä, sen käyttämisestä, ja keskitymme entistä enemmän ko-
timaisten energiamuotojen käyttämiseen.

17.09 Satu Hassi vihr: Arvoisa puhemies! En tosiaan ole Helsingin kaupungin päättäjä
vaan tamperelainen ihminen mutta nyt totean muutaman faktan Helsingin kaupungin pää-
töksenteosta. Helsingin kaupunginvaltuusto päätti joulukuussa 2015 — kauan ennen kuin
tästä nyt käsiteltävästä laista oli mitään valmista — oma-aloitteisesti, että Hanasaaren hii-
livoimalaitos suljetaan vuonna 2024. Aloitteen tästä Helsingin kaupunginvaltuustossa teki
valtuutettu ja kansanedustaja, vihreä Emma Kari. Kun hän sen aloitteen teki, niin silloin
ensin suhtautuminen oli muiden puolueiden taholta sellaista, että tämä on ihan epärealisti-
nen juttu, mutta sitten pikkuhiljaa kannattajien määrä kasvoi, ja se asia meni sitten kaupun-
ginvaltuustossa läpi, ja erinomaista niin. Tosiaan meistä, jotka nyt olemme läsnä tässä
eduskunnan istuntosalissa, ainoa Helsingin kaupungin päättäjä taitaa olla Helsingin vara-
valtuutettu, ympäristöministeri Kimmo Tiilikainen.

Mitä tulee sitten siihen, millä hiili korvataan, niin itse asiassa ministeri Tiilikainen aika
paljon referoi suunnilleen samoin kuin itse yritin referoida tätä Smart Energy Transition
-hankkeen visiota, jossa ei todellakaan ajatella, että kaukolämpö pystyttäisiin toteutta-
maan täysin ilman polttoa, mutta kuitenkin pyrkimys on se, että polton osuus olisi mahdol-
lisimman vähäinen ja näiden muiden kuvaamiemme, meidän molempien kuvaamien, osien
osuus mahdollisimman suuri. Onneksi Helsingin kaupungillakin on kymmenkunta vuotta
aikaa nyt sitten miettiä, mistä kaikista osista ja minkä suuruisina nämä osaset tulevat, niin
että korvaavat ratkaisut löydetään. Vastaavia korvaavia ratkaisuja tarvitaan myös niillä
paikkakunnilla, joilla ei polteta kivihiiltä. Omassa kotikaupungissani Tampereella tarvi-
taan. Siellähän poltetaan maakaasua ja turvetta ja osittain myöskin puuhaketta nykyisin.
Eli toivon, että sentyyppiset ratkaisumallit kuin Smart Energy Transition -hankkeessa on
visioitu leviävät vähintäänkin suuriin kaupunkeihin.

Ja mitä tulee turpeeseen, niin oli ilo kuulla, että ministeri Tiilikainenkin myöntää sen,
että tämä kahdeksan puolueen yhteinen kannanotto tarkoittaa jollain aikataululla myöskin
turpeen käytöstä luopumista, tehdään se sitten lain muodossa tai jollain muulla tavalla, esi-
merkiksi päästökaupan tai päästöveron kautta.

17.12 Hannu Hoskonen kesk: Arvoisa rouva puhemies! Kun vielä tarkastellaan tätä ko-
timaisen energian tuotantoa, niin pitää muistaa, että meillähän lämpökattiloissa poltetaan
paljon sellaista metsäteollisuuden sivuvirroista syntyvää hyvinkin märkää puun kuorta, sa-
hanpurua ja erilaisista tasauspätkistä tehtyä haketta, jota ei ole kuivatettu, ja se on joissakin
olosuhteissa kovin märkää ja sen seospolttoaineena turve on aivan loistava, koska sillähän
voidaan säätää sitä kosteutta niin, että leijukerroskattiloissa saavutetaan se oikea poltto-
lämpötila, jolloin hiukkaspäästöt ovat käytännössä nolla, ja sähköntuotanto CHP-kattilas-
sa nousee sen 5 prosenttiyksikköä ylemmäksi, kun saadaan kattilapaine nousseen lämpöti-
lan takia ylemmäksi, ja sähköntuotanto on parempaa. Ja todellakin hiukkaspäästöt ovat sii-
nä tilanteessa nolla, koska se lämpötila on todella korkea, kun se palaa. Ja sitten kattilatek-
niikan kannalta kun se puun ja turpeen välinen happamuus-emäksisyystasapaino on paras
18



Pöytäkirjan asiakohta PTK 157/2018 vp
mahdollinen, niin silloin kattila kestää vuosikymmeniä pitempään, koska se ei syövytä sitä
kattilaa puhki. Jos poltetaan pelkkää turvetta tai pelkkää puuta, niin siinä tehdään aina pie-
ni karhunpalvelus sille tekniikalle. Eli minkä takia me suomalaiset emme tunnusta omia
mahdollisuuksiamme? 

Turpeelle on tulossa uusia, loistavia käyttömahdollisuuksia, kuten tekninen hiili. Ilo-
mantsissa reilun vuoden kuluttua aloittava tehdas on ensimmäinen innovaatio koko maail-
massa, avaa aivan uuden tekniikan ja teollisuuden alan, ja sekin on innovaationa muuten il-
mastoystävällinen teko. Se kyseisestä turpeesta tehty tekninen hiili korvaa kivihiilestä ja
raakaöljystä tehtyä nykyistä teknistä hiiltä. Elikkä kun me katsomme näiden erilaisten läh-
tökohtien läpi tätä asiaa, niin kannattaa aina muistaa se, että mikä on lopputuotteen koko-
naisvaikutus ilmastoon, elikkä tämä on turpeen kannalta se loistava kehityssuunta ollut vii-
me vuosina, ja lisää tuotteita on koko ajan tulossa.

Rouva puhemies! Lopuksi vielä se, että kun eurooppalaisissa kasvitarhoissa, puutarhois-
sa tehdään lasinalaisviljelyä, kasvatetaan tomaattia, kurkkua ja vaikka mitä, niin turpeesta
pystytään tulevina vuosina tekemään sellaisia kasvualustoja, jotka ovat täysin saasteetto-
mia. Ne eivät päästä ympäristöön yhtään litraa ylimääräistä vettä, ravinteet eivät karkaa, ja
mikä parasta, kun se kyseinen tuote on käytetty loppuun — jonakin päivänä sen turpeen
käyttömahdollisuus heikkenee, jolloin siihen tulee kasvitauteja ja rikkaruohoja ynnä muita
— niin sen jälkeen se kompostoidaan. Se voidaan käyttää sitten vaikka nurmikoiden te-
koon, eli senkään jälkeen se ei ole ongelmajäte. Jotkut käyttävät kasvihuoneviljelyssä
muun muassa tällaista tuotetta kuin kivivilla, joka on sen viljelyn jälkeen ongelmajäte,
mutta kun turvetta käytetään, niin se on sen jälkeen loistava ympäristörakentamiseen tar-
vittava raaka-aine, eli mikään ei mene hukkaan, metsää ei mene yhtään pisaraa hukkaan
eikä ravinteita pääse karkuun. Ihanteellinen ratkaisu. Kyllähän me pöljiä olemme, jos täl-
laista mahdollisuutta emme käytä hyväksemme. 

Toinen varapuhemies Tuula Haatainen:  Sitten vielä ministeri Tiilikainen, olkaa hyvä.
Riittääkö 2 minuuttia?

17.15 Asunto-, energia- ja ympäristöministeri Kimmo Tiilikainen: Kiitos, arvoisa pu-
hemies! Aivan muutama kommentti.

Edustaja Hoskonen kuvasi turpeen hyödyn seospolttoaineena, että sillä pystytään koste-
aakin teollisuuden puujätettä ikään kuin priimaamaan, saamaan siitä paremmin palavaa se-
osta. Eli sillä on tämmöinen arvo ja varmaan niissä määrissä, pienessä mitassa, tuommoi-
sessa käytössä tulee säilymään.

Mutta nyt on hyvä muistaa mittasuhteet. Kun puhutaan taas hiilestä ja turpeesta, niin vii-
me vuonna, toissa vuonna turvetta käytettiin Suomessa energiantuotannossa alle puolet sii-
tä, mitä nyt sitten muutamassa kaupungissa on hiilen merkitys lämmön tuotannolle. Eli
nämä eivät ole edes saman mittakaavan asioita. Ja aivan kuten edustaja Hassi täällä totesi,
sitten esimerkiksi päästökaupan tiukentamisen kautta tuo ohjaus tulee, niin että turpeen
käyttö tulee sitä myöten vähenemään.

Vielä tähän Helsingin päätöksentekoon. Aivan oikein Hassi muistutti, että päätös Hana-
saaren voimalan sulkemisesta vuonna 2024 tehtiin vuonna 2015, mutta edelleen silloin jäi
kyllä Helsingissä voimaan se ajatus, että se toinen kivihiilikattila, Salmisaari, voisi jatkaa
jopa aina vuoteen 2050 asti. Ja muistaakseni vasta 2017 valtuusto päätti, että no, aienne-
taan tämä Salmisaaren sulkeminen vuoteen 2035. No, nyt tämä laki sitten kertoo, että myös
19



Pöytäkirjan asiakohta PTK 157/2018 vp
se voimalaitos on korvattava muilla 2029. [Satu Hassi: Ja se on hyvä!] Aika nopeaan tah-
tiin tässä on sitten tämä kivihiilestä luopuminen edennyt, ja mainittakoon vielä sen verran,
että kun Suomi oli yhdessä Kanadan ja brittien kanssa tällaista kansainvälistä Irti hiilestä
-koalitiota perustamassa, niin siinä samassa poppoossa taitaa olla tällä hetkellä kahdeksan
Yhdysvaltain osavaltiota, jotka ovat myös tehneet päätöksen luopua hiilen poltosta, vaikka
liittovaltiotasolla siellä ehkä edetään vähän toisella tavalla.

Yleiskeskustelu päättyi.

Eduskunta hyväksyi hallituksen esitykseen HE 200/2018 vp sisältyvien 1.-2. lakiehdotuk-
sen sisällön mietinnön mukaisena. Lakiehdotusten ensimmäinen käsittely päättyi.
20


