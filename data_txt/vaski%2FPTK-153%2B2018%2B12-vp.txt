















































DEMFB4.tmp.xml


Pöytäkirjan asiakohta PTK 153/2018 vp

 Tarkistettu
4.1

Pöytäkirjan asiakohta 

PTK 153/2018 vp

Täysistunto

Tiistai 5.2.2019 klo 14.04—15.28

12. Hallituksen esitys eduskunnalle laiksi valtiontakauksista maatilojen maksuvalmiuslai-
noille

Hallituksen esitys HE 316/2018 vp
Valiokunnan mietintö MmVM 21/2018 vp

Toinen käsittely

Toinen varapuhemies Tuula Haatainen: Toiseen käsittelyyn esitellään päiväjärjestyk-
sen 12. asia. Nyt voidaan hyväksyä tai hylätä lakiehdotus, jonka sisällöstä päätettiin ensim-
mäisessä käsittelyssä.

Keskustelu

15.26 Arto Pirttilahti kesk: Arvoisa rouva puhemies! Lakiehdotuksen tarkoituksena on
parantaa maatilojen maksuvalmiutta tilanteessa, jossa maatalouden toimintaympäristö on
poikkeuksellisten sääolosuhteitten ja taloudellisen taakan vuoksi heikentynyt.

Todellakin meillä on kaksi erittäin huonoa satovuotta takana, ja on erinomainen asia,
että hallitus on lähtenyt ottamaan tähän otetta, millä tavalla saataisiin heikentyneen talou-
dellisen tilanteen omaaville maatiloille rahoitusta. Ymmärrän sen myös tästä talousvalio-
kunnan näkökulmasta, että me olemme kiristäneet paikallispankkien ja yleensäkin pankki-
sektorin riskirahoitusasioita ja sitä, että on ehkä vaikeampaa saada vielä niistä rahoitusta,
jos omat asiat eivät ole kunnossa. On erinomainen asia, että valtio lähtee tässä vaiheessa
mukaan tukemaan näitä yrityksiä.

Tässä on esityksenä, että tämä tulisi toimeenpanna ennen vuoden 2019 kevättä. Olen ai-
van samaa mieltä, että tulisi kiirehtiä tämän lain voimaantuloa, että saataisiin tuonne ken-
tälle tämä rahoitusmahdollisuus käyttöön.

Lisäksi oli erinomainen asia se, että tämä tuli maatilatalouden lisäksi tukemaan myös
turkistuotantoa, koska yhtä lailla nämä satovahingot ovat vaikuttaneet sinnekin taloudelli-
sesti heikentävästi.

Keskustelu päättyi.

Eduskunta hyväksyi ensimmäisessä käsittelyssä sisällöltään päätetyn, hallituksen esityk-
seen HE 316/2018 vp sisältyvän lakiehdotuksen. Lakiehdotuksen toinen käsittely päättyi.
Asian käsittely päättyi.


