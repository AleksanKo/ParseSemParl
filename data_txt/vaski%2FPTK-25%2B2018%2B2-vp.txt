















































DEME031.tmp.xml


Pöytäkirjan asiakohta PTK 25/2018 vp

 Tarkistettu
4.0

Pöytäkirjan asiakohta 

PTK 25/2018 vp

Täysistunto

Tiistai 20.3.2018 klo 14.00

2. Eduskunnan apulaisoikeusasiamiehen vaali
Vaali VAA 42/2018 vp

Vaaleja

Ensimmäinen varapuhemies Mauri Pekkarinen: Päiväjärjestyksen 2. asiana on edus-
kunnan apulaisoikeusasiamiehen vaali. Apulaisoikeusasiamies valitaan neljän vuoden toi-
mikaudeksi, joka alkaa 1.4.2018 ja päättyy 31.3.2022.

Edustajille on jaettu ote perustuslakivaliokunnan pöytäkirjasta, joka sisältää valiokun-
nan arvioinnin ilmoittautuneista. Tehtävään ilmoittautuneiden hakemukset ovat olleet näh-
tävinä keskuskansliassa.

Vaali toimitetaan kuten puhemiehen vaali. Vaali toimitetaan siis umpilipuin. Äänestys-
lipussa saa olla vain valittavan nimi niin selvästi ilmaistuna, ettei epäselvyyttä tarkoitetus-
ta henkilöstä synny. Muunlainen äänestyslippu hylätään. Vaali toimitetaan yhtä uurnaa
käyttäen. Edustajat tuovat äänestyslippunsa uurnaan nimenhuudon mukaisessa järjestyk-
sessä ja niin taitettuna, ettei lipun sisältö ole näkyvissä.

Vaalitoimituksessa avustamaan pyydän seuraavat edustajat: Tapani Tölli, Kalle Joki-
nen, Suna Kymäläinen ja Kari Kulmala.

Vaalitoimitus alkoi.

Ensimmäinen varapuhemies Mauri Pekkarinen: Äänestyksen tulos julistetaan.

Sihteeri luki:

Äänestyksessä ovat ääniä saaneet: oikeustieteen tohtori Tero Kurenmaa 1 ääni, oikeustie-
teen lisensiaatti Maija Sakslin 146 ääntä. Lisäksi on jätetty 1 tyhjä äänestyslippu.

Ensimmäinen varapuhemies Mauri Pekkarinen: Kun oikeustieteen lisensiaatti Maija
Sakslin on saanut äänestyksessä enemmän kuin puolet annetuista äänistä, on hänet valittu
eduskunnan apulaisoikeusasiamiehen tehtävään toimikaudeksi, joka alkaa 1.4.2018 ja
päättyy 31.3.2022.

Eduskunta valitsi eduskunnan apulaisoikeusasiamiehen tehtävään oikeustieteen lisensiaat-
ti Maija Sakslinin toimikaudeksi, joka alkaa 1.4.2018 ja päättyy 31.3.2022.


