















































DEM2A1D.tmp.xml


Pöytäkirjan asiakohta PTK 50/2017 vp
Pöytäkirjan asiakohta 

PTK 50/2017 vp

Täysistunto

Tiistai 9.5.2017 klo 14.05—16.15

9. Hallituksen vuosikertomus 2016
Kertomus K 14/2017 vp

Lähetekeskustelu

Puhemies Maria Lohela: Lähetekeskustelua varten esitellään päiväjärjestyksen 9. asia.
Asia lähetetään tarkastusvaliokuntaan, jolle muut erikoisvaliokunnat voivat antaa lausun-
non.

Keskustelu

15.09 Timo Heinonen kok: Arvoisa rouva puhemies! Nyt käsittelyssä on hallituksen en-
simmäisen kokonaisen toimintavuoden vuosikertomus vuodelta 2016. Tämän hallituksen
keskeinen tehtävähän on ollut laittaa tämä maan talous kuntoon. Ja hivenen jo ehdin häm-
mästyä, että paikalla ei talouskeskustelun aikaan ole yhtään sosiaalidemokraattia, mutta
edustaja Viitanen ei petä eikä myöskään edustaja Lindtman. He tulevat kuin tilauksesta
paikalle silloin, kun ryhdytään puhumaan maan talouden tilanteesta. [Pia Viitasen välihuu-
to]

Käänne taloudessa on tämän hallituksen aikana tapahtunut. Talouskasvu jatkuu kuiten-
kin maltillisena, mutta näitä tukijalkoja ja kasvua tukevia tekijöitä on aikaisempaa enempi.
Yksityinen kulutus ja investoinnit tukevat edelleen talouskasvua, mutta myös viennin mer-
kitys on kasvamassa. Meidän maamme talous jätti siis taantuman taakseen viime vuonna
entistä selvemmin, ja koko viime vuoden osalta bruttokansantuote kasvoi 1,6 prosenttia
edellisvuodesta. Tämä vuosi näyttää myös kasvua.

Eilen Tulli julkaisi ulkomaankaupan ennakkotilastot maaliskuulta 2017. Maamme vien-
nin arvo kasvoi 17 prosenttia viime vuoden maaliskuusta. Kuukausittainen viennin arvo oli
edellisen kerran yli 5 miljardia euroa lokakuussa 2014, eli nyt tämä käänne on myös tässä
vientipuolella tapahtunut. Lähes kaikkien tärkeimpien tavararyhmien vienti kasvoi tämän
vuoden maaliskuussa ja huomattavinta kasvu oli sähköteknisten koneiden ja laitteiden, te-
räksen ja öljyjalosteiden kohdalla. Myös kuljetusvälineiden, sahatavaran ja kemianteolli-
suuden tuotteiden vienti kasvoi.

Itse eilen sain tehdä toukokuun ensimmäisen yritysvierailuni Metsä Groupin Rengon sa-
halle, ja oli mukava vierailla sellaisessa... — Tulen pieneksi hetkeksi sinne aitioon. En ai-
tioon, vaan puhujapönttöön. [Puhuja siirtyy puhujakorokkeelle]

Arvoisa rouva puhemies! En sinne aitioon tule enkä tuonne ministeriaitioonkaan pääse,
[Antti Lindtman: Heinonen ministeriksi!] mutta pääsin tänne puhujakorokkeelle ja jatkan
täältä pienen hetken. — Niin, sain eilen vierailla Metsä Groupin, Metsä Fibren Rengon sa-
halla, ja oli mukava vierailla pitkästä aikaa tällaisessa paikassa, jossa, kun kysyin, onko jo-
tain negatiivista tai jotain, mitä toivoisitte, että muutettaisiin, heillä oikeastaan oli pelkäs-
 Tarkistettu
4.1



Pöytäkirjan asiakohta PTK 50/2017 vp
tään myönteisiä asioita. Eli heidän sahansa käy tällä hetkellä täydellä teholla, ja vienti —
niin kuin näistä tuoreimmista Tullinkin tilastoista selviää — on vilkastunut merkittävällä
tavalla. Esimerkiksi tämän Rengon sahan tuotteista yli 90 prosenttia menee tällä hetkellä
vientiin, Ranska isoimpana vientimaana. Toivottavasti tuoreen presidentti Macronin valin-
ta vahvistaa sitä, että Ranskan merkitys Euroopassa ja Suomenkin kauppakumppanina
vahvistuu. Mutta toiseksi suurin ja nopeiten kasvava vientikohde on Kiina. Kiinassa ni-
menomaan se, että he ovat muuttaneet perhepolitiikkaansa, on aiheuttanut sen, että hämä-
läistä, suomalaista, hyvää puuta tarvitaan sänkyjen ja penkkien rakentamiseen. Siihen hei-
dän tuotannostaan iso osa tällä hetkellä menee ja valtaosa siis kaiken kaikkiaan vientiin.

Tullin eilen julkaisemien tilastojen mukaan tärkeimmistä vientimaista ainoastaan Sak-
saan vienti oli maaliskuussa laskussa. Vienti Kiinaan ja Yhdysvaltoihin kasvoi jyrkästi, ja
vienti Venäjälle ja Alankomaihin kasvoi niin ikään selvästi. Nämä ovat merkittäviä ja
myönteisiä uutisia. On ollut mukava huomata, että tämä käänne taloudessa on tapahtunut ja
hallitus on pystynyt sitä vahvistamaan. Hivenen hämmästelin niitä puheenvuoroja tuossa
vapunkin alla, missä vaadittiin hallitukselta käännettä. En tiedä, mihin sitä pitäisi kääntää,
kun edellisen valtiovarainministerin aikana kaikki mittarit näyttivät alaspäin ja nyt tällä
hetkellä näyttää siltä, että kaikki myönteiset mittarit näyttävät ylöspäin — työttömyysmit-
tari jo tällä hetkellä alaspäin, myös pitkäaikaistyöttömyyden kohdalla. Tätä työtä pitää jat-
kaa, muuten tuo 2020-luku tulee olemaan erittäin haastava ja vaikea niille, jotka silloin val-
lassa ovat. Eli toivotaan, että näissä rakenneuudistuksissa ja myös kasvun vahvistamisessa
onnistutaan.

Arvoisa puhemies! Kun käsittelyssä on hallituksen vuosikertomus vuodelta 2016, niin
täytyy todeta, että aika monessa tehtävässä hallitus on onnistunut ja isot uudistukset ovat
etenemässä. Tänään on muun muassa käsittelyyn saatu tuo valinnanvapauslainsäädäntö,
mikä toivottavasti tulee tekemään myös sen, että kaikki ihmiset pääsevät sieltä lääkärijo-
nosta pois eikä ole niin kuin tällä hetkellä, että siellä lääkärijonossa seisotetaan niitä, joilla
ei ole rahaa mennä esimerkiksi yksityiselle lääkärille tai työterveyshuoltoon. Sehän tar-
koittaa työttömiä, pienituloisia, lapsiperheitä ja monia muita. Hyvä, että näitä asioita nyt
saadaan eteenpäin.

15.15 Ben Zyskowicz kok: Arvoisa rouva puhemies! Kuten edustaja Heinonen oivallises-
ti lausui, tällä hetkellä Suomessa talous kasvaa, työllisyys vahvistuu, työttömyys vähenee,
vientikin vihdoin kasvaa ja kuluttajien, samoin kuin yrittäjien, luottamus Suomen talou-
teen ja omaan talouteen on vahvoissa kantimissa.

Luulen, että ymmärrän, mitä käsite vappupuhe tarkoittaa, eli tarkoituksena tietysti on
ihan sananmukaisesti torilla joukkoja motivoida ja kannustaa. Mutta sitä en kyllä ymmär-
rä, että tällaisessa tilanteessa, kun kaikki talouden mittarit näyttävät parempaan suuntaan,
pääoppositiopuolue SDP:n puheenjohtajan vappupuheen viesti on se, että hallituksen pitäi-
si erota, kun se ei ole onnistunut missään suhteessa työssään. Aivan käsittämätön vaatimus
tämän vahvan talouden kehityksen keskellä — enkä nyt edes ota kantaa siihen toisarvoi-
seen kysymykseen, kenen ansiota talouden hyvä kehitys on. Jos lähdetään tästä ajatukses-
ta, että kun menee taloudessa hyvin, työllisyys lisääntyy, työttömyys vähenee, se on syy
hallituksen erota ja oppositiojohtajan vaatia hallituksen eroa, niin pitäisikö vähän noin vas-
takkaispäättelyllä sitten päätyä siihen, että kun kaikki menee päin mäntyä, silloin opposi-
tion mielestä hallituksella on kaikki syy ja peruste jatkaa?
2



Pöytäkirjan asiakohta PTK 50/2017 vp
Kiinnitän huomiota myös käsitteeseen, että tarvitaan suunnanmuutos maan politiik-
kaan. Kun nyt menee parempaan suuntaan, suunnanmuutos tarkoittaisi sitä, että menee
huonompaan suuntaan. No, sitäkö oppositio, vihreät mukaan lukien, on vaatimassa? Vih-
reät ovat sanoneet, että tämä hallitus ei tee mitään muuta kuin leikkaa koulutuksesta. No,
nyt me näemme tuloksista, että aika paljon muutakin on tehty.

15.17 Pia Viitanen sd: Arvoisa puhemies! On ihan hyvä, että maailmantaloudessa on nyt
tällä hetkellä myötätuulta — aiemmin oli vastatuulta, nyt on myötätuulta. Mutta, puhe-
mies, se, mikä tässä nyt on se huolestuttava asia, on se, että tästä myötätuulesta huolimatta
hallitus on jäämässä vahvasti omista tavoitteistaan niin velkaantumisen kuin työllisyyden
suhteen.

Mehän puhumme tässä nyt hallituksen kertomuksesta, ja katsoin täältä sivua 55, ja toi-
von, että myös hallituspuolueet katsovat sivua 55, missä hallitus arvioi itse omia onnistu-
misiaan näissä tavoitteissaan, ja kyllähän tämä aika huolestuttavaa on: Julkinen velka 60
prosenttia — tavoite ei täyty. Valtion alijäämä 0,5 prosenttia bruttokansantuotteesta — ei
täyty. Julkisten yhteisöjen rakenteellinen alijäämä — ei täyty. Hilkulla on, taittuuko vel-
kaantuminen, sen takia hilkulla, koska kaikki tietävät, että sen pienen taitteen jälkeen se
lähtee taas kerran kasvuun, sen olemme kuulleet.

Hallitus on epäonnistunut täyttämään sekä työllistämis- että velkaantumistavoitteensa,
ja oli se sitten vappupuhe tai vakava puhe vappuna tai täällä salissa, niin minusta silloin
kyllä voi kysyä ihan oikeutetusti hallituksen onnistumisen perään. Minusta on hyvin vähät-
televää ajatella, että nyt on kaikki hyvin ja hallitus on onnistunut hienosti, kun hallituksen
omatkin lukemat täällä toimintakertomuksessa kertovat, että ihan näin upeasti tämä asia ei
ole mennyt.

Me olemme sosiaalidemokraatteina varoittaneet hyvin usein tästä, että mikäli vauhti
tehdä uudistuksia, vauhti tehdä työllisyystoimia on niin hidas kuin hallituksella on ollut —
2 vuotta on takana, ja juuri mitään ei ole tapahtunut — niin silloin se johtaa kierteeseen en-
tistä huonompaan. Viimeksi tänään valtiovarainvaliokunnassa lukuisat talousasiantuntijat
sanoivat, että mikäli syksyn riihi on samanlainen pienten askelten riihi kuin oli nyt tämä
kehysriihi, joka oli tussahdus ja pettymys, niin sitten on edessä talouden uudet sopeutus-
toimet, olkoot ne sitten leikkauksia tai veronkorotuksia — tämän kuulimme viimeksi tä-
nään. Tätä menoa hallitus jättää seuraajalleen todella, todella vaikean taloustilanteen.

15.19 Ben Zyskowicz kok: Arvoisa rouva puhemies! Edustaja Viitanen korosti sitä, että
hallitus on jäämässä omista kunnianhimoisista työllisyys- ja velantaittotavoitteistaan. Siltä
tällä hetkellä näyttää, eli emme ole tällä hetkellä sellaisella uralla, että se johtaisi 110 000
uuteen työpaikkaan ja julkisen velan taittumiseen suhteessa bkt:hen vuonna 2019. Tämä
onkin se syy, minkä vuoksi hallituksen on tehtävä jatkuvasti lisää toimia työllisyyden ja
kasvun vauhdittamiseksi.

Mutta, edustaja Viitanen, ei kukaan ole sanonut, että nyt on kaikki hyvin, ei ainakaan nyt
tässä keskustelussa eikä juuri missään muussakaan keskustelussa. Se, mitä esimerkiksi
edustaja Heinosen kanssa olemme tässä keskustelussa sanoneet, on se, että tällä hetkellä ta-
lous menee oikeaan suuntaan: talous kasvaa, työllisyys paranee, työttömyys vähenee, jopa
vienti kasvaa, luottamus vahvistuu ja niin edelleen. Ja kun tällaisessa tilanteessa, jossa
kaikki menee parempaan suuntaan mutta ei vielä riittävällä vauhdilla, pääoppositiopuolue
SDP:n puheenjohtajan vappupuheen keskeinen viesti on se, että hallituksen pitää heittää
3



Pöytäkirjan asiakohta PTK 50/2017 vp
hanskat tiskiin ja erota, niin kyllä minä sanon, että siinä vappupuheessa ja tässä vaatimuk-
sessa oli kyllä uskottavuus aika vähissä.

En ole mikään erityinen neuvomaan oppositiota, mutta onhan se hassua, että oppositios-
ta toistuvasti vaaditaan suunnanmuutosta Suomen politiikkaan, kun suunta tällä hetkellä,
kuten totesin jo, on parempaan — useampi ihminen löytää töitä ja niin edelleen — ja tähän
politiikkaan vaaditaan nyt suunnanmuutosta. Mitä se tarkoittaisi? Se tarkoittaisi sitä, että
käännyttäisiin huonompaan kehitykseen ja huonompaan suuntaan, sitä kai ei kukaan tar-
koita.

15.21 Pia Viitanen sd (vastauspuheenvuoro): Arvoisa puhemies! Kyllä minä olen ihan
muidenkin kuin opposition kuullut puhuvan siitä, että suunnanmuutosta tässä menossa nyt
tarvitaan. Ongelmahan on juuri se, että hallitus on tehnyt nurinkurista talouspolitiikkaa,
minkä seurauksena työpaikkoja ei ole syntynyt riittävästi ja minkä seurauksena kansa on
eriarvoistunut. Aika moni ihminen siellä Tammelantorilla tai Hervannan kaupoilla on tul-
lut sanomaan, että tehkää jotain tälle hallituksen meiningille, jossa heikompiosaisilta vie-
dään, eriarvoisuus kasvaa, rikkaat saavat veronkevennyksiä. Kyllä tähän tarvitaan suun-
nanmuutos. Kyllä siihen tarvitaan suunnanmuutos, mitä äsken sanoin, että hallitus ei ole
keskeisimpiä taloudellisia tavoitteitaan täyttämässä.

Hallitus itse myöntää, edustaja Zyskowicz ja Heinonen itse myöntävät täällä, kaikki
myöntävät — talousasiantuntijat, hallitus itse omissa asiakirjoissaan — että keskeinen ta-
voite työllisyys, keskeinen tavoite velkatavoite, kumpikaan ei täyty. No, eikö tähän nyt tar-
vita suunnanmuutosta? Hyvänen aika, minusta silloin kyllä tarvitaan suunnanmuutos, mut-
ta täytyy ryhtyä toimenpiteisiin, eikä niin, että ollaan tumput suorana, niin kuin tähän men-
nessä on [Puhemies koputtaa] 2 vuotta käytännössä katsoen oltu. Kiiruhda hitaasti, se ei ole
tämän päivän motto.

15.23 Ben Zyskowicz kok (vastauspuheenvuoro): Arvoisa rouva puhemies! Edustaja Vii-
tanen, ei todellakaan nyt tarvita suunnanmuutosta. En lähde nyt tähän semanttiseen saivar-
teluun, mutta kun suunta on oikea, ei tarvita suunnanmuutosta vaan tarvitaan lisää vauhtia
eli lisää toimia valitussa suunnassa. Tästä on kyse. Hallituksen pitää tehdä lisää toimia,
joilla tuetaan talouden kasvua, joilla tuetaan työllisyyttä, ja niin hallitus on tekemässäkin.
Kuten todettu, nyt näyttää siltä, että emme ole sellaisella uralla, jolla päästäisiin hallitus-
ohjelman kunnianhimoisiin tavoitteisiin, mutta sen puolesta koko ajan tehdään töitä, että
niihin päästäisiin. 

Mitä tulee siihen, että hallitus seisoo tumput suorana, niin kyllä tänäänkin on annettu
merkittävä uudistus, joka liittyy sote-uudistuksen valinnanvapauteen. Se väite, että halli-
tus ei tee tekoja ja uudistuksia Suomen hyväksi, on kyllä väärä.

15.24 Timo Heinonen kok (vastauspuheenvuoro): Arvoisa rouva puhemies! Edustaja
Zyskowicz hyvin kuvasi sitä, että suunta on kääntynyt, niin kuin itsekin tuossa omassa pu-
heenvuorossani. Eli suunta on kääntynyt. Nyt ne mittarit, joiden pitää näyttää ylöspäin,
näyttävät ylöspäin eli talous kasvaa ja ne mittarit, joiden me haluamme näyttävän alaspäin,
näyttävät alaspäin eli työttömyys vähenee ja niin poispäin. Suunnanmuutos on kiistatta ta-
pahtunut tämän hallituksen aikana. En nyt mene vertailemaan tapahtumia viime hallituk-
sen aikana taikka eri valtiovarainministereiden aikana, mutta suunta on nyt oikea. Mutta se
on totta, että meidän pitää saada sitä kulmaa vielä jyrkemmäksi eli me tarvitsemme vah-
4



Pöytäkirjan asiakohta PTK 50/2017 vp
vempaa kasvua tähän. Sen takia nimenomaan nyt tehdään toimenpiteitä työn ja työllisyy-
den vahvistamiseksi, että uusia työpaikkoja syntyy, sillä se on ainoa keino, millä me pys-
tymme vastaamaan näihin haasteisiin, jotka meitä ovat odottamassa jo vuoden 2020 taka-
na.

15.25 Antti Lindtman sd (vastauspuheenvuoro): Arvoisa puhemies! Korvia särkee se
huutava ristiriita, joka on edustaja Zyskowiczin puheiden välillä. Ensimmäisessä puheen-
vuorossa hän hehkuttaa, kuinka Suomen talous on nyt aivan huikeassa vedossa, [Timo Hei-
nonen: Ei!] ja kertoo kaikki positiiviset talousuutiset, joita muun muassa tällä viikolla on
saatu. Tämän jälkeen toisessa puheenvuorossa kerrotaan, kuinka hallitus ei pääse tästä
huolimatta itse itselleen asettamiinsa tavoitteisiin. Ja juuri tämä kertoo hallituksen politii-
kan onnistumisesta tai tässä tapauksessa epäonnistumisesta — vaikka talous ja työllisyys
kääntyivät vuonna 2015 ja vaikka nyt on myötätuulta, niin siitä huolimatta hallitus ei pääse
niihin tavoitteisiin, joita se on itselleen asettanut. Tämä on osoitus siitä, että hallituksen po-
litiikan, ei talouden vaan hallituksen politiikan, suunta on väärä. Kuten Gandhi sanoi, "jos
suunta on väärä, niin nopeudesta ei ole hyötyä".

15.26 Pia Viitanen sd (vastauspuheenvuoro): Arvoisa puhemies! Kyllähän hallitus tieten-
kin tekee. Hallitus muun muassa peruu omia hölmöjä esityksiään — nyt muuten, kun edus-
taja Kankaanniemi tuli saliin, mielelläni kuulisin perussuomalaisilta tästä hallintarekiste-
ristä lisää — [Timo Heinonen: Ei se liity tähän asiaan!] ja samoin hallitus kertoo, että nyt
on juuri annettu hieno sote-uudistus. No, auta armias, sen suunnan pitäisi siinäkin muut-
tua, kun kaikki asiantuntijat sanovat, että nämä hallituksen mainiot mallit eivät johda alku-
peräisiin tarkoituksiin vaan ne johtavat eriarvoisuuden kasvuun ja kustannusten lisäänty-
miseen. Nimenomaan hallituksen suuntaa tulee muuttaa.

Minä kyllä hieman, puhemies, pelästyin, kun edustaja Zyskowicz sanoi, että nyt tarvi-
taan lisää toimia valitussa suunnassa. Auta armias, varjele meitä siltä. Nimittäin valittu
suuntahan hallituksella on se, että leikataan heikompiosaisilta. [Timo Heinonen: Höpö hö-
pö!] Nyt tuli uutena tämä asumistuen leikkaus. Mitä leikataan seuraavaksi? Hallituksen va-
littu suunta veronkevennysten suhteen on se, että annetaan kavereille, rikkaimmille, vero-
helpotuksia. Nyt jo veroaste laskee aika lailla nimenomaan siksi, että hyväosaisille anne-
taan. Auta armias, ei kiitos enää lisää toimia valitussa suunnassa. Talouden suunta sinänsä
on oikea, maailmantalous elpyy. Sieltä tulee myötätuulta, mutta myötätuulesta huolimatta
[Puhemies koputtaa] hallitus ei omia tavoitteitaan taloudessa toteuta, ja se on vakava asia.

Puhemies Maria Lohela:  Vielä edustaja Zyskowiczin vastauspuheenvuoro, ja sitten
mennään tätä listaa eteenpäin ja katsotaan, kirvoittaako se uutta debattia.

15.27 Ben Zyskowicz kok (vastauspuheenvuoro): Arvoisa rouva puhemies! Hallituksen
politiikan suunta on oikea. Se vahvistaa talouskasvua, se vahvistaa työllisyyttä, se vahvis-
taa yrittäjyyden edellytyksiä, se vahvistaa työnteon kannustavuutta ja niin edelleen. Suun-
ta on oikea, mutta tosiasia on se, että emme ole vielä sillä uralla, että näillä näkymin oli-
simme saavuttamassa kunnianhimoisia tavoitteita työllisyyden ja velkaantumisen suhteen
tämän vaalikauden aikana. Sen takia tarvitaan lisää toimia, jotka vahvistavat talouskasvua,
lisäävät työllisyyttä, luovat entistä paremmat edellytykset yrittäjyydelle ja työnteolle ja
niin edelleen. Suunta on oikea. Jos nyt vaaditaan hallituksen eroa tai kun vaaditaan halli-
5



Pöytäkirjan asiakohta PTK 50/2017 vp
tuksen eroa ja kun sanotaan, että politiikan suuntaa on muutettava, niin minun on vaikea
keksiä ihan heti huonompaa ajankohtaa tällaisten vaatimusten esittämiselle kuin nyt, jol-
loin kaikki talousluvut tuovat entistä myönteisempää informaatiota.

15.28 Timo Heinonen kok: Arvoisa rouva puhemies! Suunta on muuttunut, ja se on oi-
kea, ja, edustaja Lindtman, silloin tuon teidän vertauksenne mukaan voidaan myös vauhtia
lisätä. Näin se on. Me tarvitsemme lisää vauhtia ja lisää päätöksiä, jotka pitävät tämän
muuttuneen suunnan riittävänä, että me pystymme vastaamaan näihin talouden haasteisiin.

Hallituksen 10 miljardin talousohjelma, finanssipolitiikka, joka piti sisällään myös 4
miljardin säästöohjelman, piti läpi myös tämän kehysriihen. Finanssipolitiikan tiukka linja
siis on pitänyt. Niin kuin tässä tuotiin esille, vielä nämä toimenpiteet eivät riitä siihen, ja
syksyllä tehdään lisää toimenpiteitä, mutta nyt jo tässä puolivälin riihessä toimenpiteitä
tehtiin, vaikka liikkumavara oli varsin pieni. 

Sen takia hämmästelen, että edustaja Viitanen näitä toimenpiteitä arvosteli, sillä nyt ni-
menomaan panostettiin osaamiseen ja koulutukseen. Peruskouluun tuli tasa-arvorahaa,
ammattikoulu-uudistus etenee, Suomen Akatemialle tulee lisää. Myös turvallisuuteen —
poliisille, suojelupoliisille, Rajalle, Puolustusvoimille — lisättiin määrärahoja ja myös
työllisyyteen ja uudistuksiin panostettiin lisää. Yhtenä merkittävänä se, että jälleen tuhan-
net suomalaiset lapsiperheet pääsevät maksuttoman varhaiskasvatuksen piiriin. Se on mi-
nun mielestäni aika hieno asia, että perheet pääsevät varhaiskasvatuksen piiriin ja lapset
pääsevät varhaiskasvatuksen piiriin, ja kun nyt työpaikkoja syntyy lisää, toivottavasti yhä
useampi isä ja äiti pääsee myös työn syrjään kiinni.

Arvoisa puhemies! Lisää kasvua ja työllisyyttä tukevia toimia tarvitaan syksyllä, kun
ensi vuoden budjettia tehdään, ja niitä varmasti sieltä myös tulee.

15.31 Lea Mäkipää ps: Arvoisa puhemies! Yksi hallituksen tärkeä tehtävä on, että velak-
si eläminen loppuu, ja tavoitehan on, että se olisi 2020-luvun alkupuolella. Se on jokaisen
tavoite.

Jokaiselle on etu se, että tämä vienti on edistynyt ja elpynyt ja sillä lailla saadaan lisää
verotuloja. Vain työllä ja työn tekemisellä me saamme tähän Suomeen hyvinvointia ja
voimme korjata niitä virheitä — aivan myönnän, että on jouduttu leikkaamaan myös pie-
nituloisilta, ja heihin, joilla on pienet eläkkeet tai pienet muut tulot, aina ne pienetkin leik-
kaukset pahimmin koskevat. Mutta vain sillä tämä korjaantuu, että me saamme tähän maa-
han työtä.

Tällä hetkellä keskustellaan, että on vaikeutena, että työn etsijät ja tarjoajat eivät kohtaa
toisiansa, ja tällä hetkellä, esimerkiksi jos ajatellaan Rauman telakkaa ja Turun autoteolli-
suutta, on pulaa työntekijöistä ja sitten on myös asuntopulaa. Näitä ei yhtäkkiä korjata. 

Mitä sitten on tehty näille pk-yrityksille, jotka ovat yksi Suomen selkärangoista: kyllä
hallitus on tehnyt pieniä toimia näitten pkt-yritysten toiminnan edellytykseksi. 

Myös on tärkeätä se, että me pidämme koko Suomen asuttuna ja että meidän maamme
olisi turvallinen ja että täällä olisi hyvä asua. Myönnän, että meillä ei varmaan hallituksen
jäsenillä ole aikaa ja tarvetta henkseleitä paukutella, mutta kyllä minä ainakin katson, että
ollaan pienin askelin menty eteenpäin. Työttömiä on tullut vähemmän, ja sitten, mikä tär-
keintä, tässä ammatillisessa koulutuksessa on hyviä asioita, ja tärkeätä on, että me hallituk-
sessa saamme asiat niin, että jokainen nuori saisi sen ensimmäisen työpaikan tai jokainen
6



Pöytäkirjan asiakohta PTK 50/2017 vp
peruskoulun päättävä pääsisi johonkin toisen asteen ammatilliseen koulutukseen — siitä-
hän se nuoren opintopolku alkaa. Mutta niin kuin sanoin, paljon on vielä tekemistä.

15.33 Antti Lindtman sd: Arvoisa puhemies! Minä haluaisin uskoa siihen, että hallituk-
sella olisi kaasujalka, jota painamalla se saavuttaisi tavoitteet. Mutta katsotaan nyt, mitä se
edellyttäisi — toisin kuin täällä edustajat Zyskowicz ja Heinonen antavat ymmärtää, että
muutamilla tempuilla vaan syksyllä tehdään [Timo Heinosen välihuuto] lisäpäätöksiä, joil-
la hallitus saavuttaa nämä tavoitteet — katsotaan, missä näissä tavoitteissa mennään.

Valtiontalouden alijäämätavoite vuodelle 2019 tämän hallituksen oman esityksensä mu-
kaan on kolminkertainen itselle asettamaansa tavoitteeseen verrattuna, [Ben Zyskowiczin
välihuuto] ja se johtuu muun muassa näistä apteekkarivähennyksistä ja muista kaverikapi-
talismin kukkasista, joita hallitus ajaa tilanteessa, jossa muualta leikataan.

Ja toinen tavoite: Työllisyystavoite. Hallitus ei pääse edes puoleen. Nyt on viimeisim-
män katsauksen mukaan hallituskauden alusta lähtien tullut 30 000 lisää uusia työpaikko-
ja, joista siitäkin iso osa vuoden 2015 aikana ennen kuin tämän hallituksen päätöksistä yk-
sikään oli voimassa. Tavoite 110 000 uudesta työpaikasta edellyttää 80 000 työpaikkaa
kahdelle seuraavalle vuodelle. Se tarkoittaa 40 000 työpaikkaa vuodessa. Onko, edustaja
Zyskowicz, niin, että 40 000 työpaikkaa syntyy 2 prosentin talouskasvulla, kuten päämi-
nisteri on luvannut? Lipposen ykköshallituksen aikana on nähty tämmöisiä lukuja, yli
40 000 työpaikan vuosilisäyksiä, ja silloin puhuttiin kuitenkin 4—5 prosentin talouskas-
vusta. Eli herää kysymys, että vaikka mitä tehtäisiin — kun nyt jätettiin perhevapaat uu-
distamatta, kun hallituksella ei ole rohkeutta puuttua omille taustaryhmilleen räätälöimiin-
sä etuihin, uusiin verovähennyksiin, tulopohjaan — niin näyttää siltä, [Puhemies koputtaa]
että tämän takia hallituksen tavoitteet ovat karkaamassa, vaikka suhdannetilanteesta ja
kansainvälisestä taloudesta on myötätuulta ja vetoapua. Tämä on se hallituksen politiikan
suurin ongelma. [Puhemies koputtaa]

Puhemies Maria Lohela:  Haluatteko jatkaa? Ette halua.

  — Tämä riittää.

15.35 Pia Viitanen sd: Arvoisa puhemies! Ehkä sen verran jatkoksi edustaja Lindtmanin
puheenvuoroon, että viimeksi tänään eräs asiantuntija tuolla valtiovarainvaliokunnassa ar-
veli, että tämän työllisyystavoitteen saavuttaminen tarvitsisi 3 prosentin kasvua. Tässä nyt
me tiedämme suurin piirtein, missä liikutaan, siksi nämä ovat hyvin vakavia kysymyksiä.
Ja varsinkin kun johtopäätöksenä on se, että mikäli tällainen, voisiko sanoa kuvaannolli-
sesti, etanantahtinen uudistustahti, työllistämistoimitahti jatkuu, niin silloinhan se kyllä
tarkoittaa sitä, että meillä on valtavat taloudelliset ongelmat: meillä on alijäämäongelma,
velkaongelma, työttömyysongelma, kaikki pahenee, ja sitten jääkin aika paljon paikatta-
vaa tulevaisuudessa. Tänään viimeksi aika hurjia arvioita esitettiin siitä, että syksyllä sitten
täytyy uudestaan pohtia, onko lisäsopeuttamistoimien aika. Minusta nämä ovat vakavia va-
roituksia, mitä talousekonomisteilta tässä suhteessa tulee.

Puhemies! Mutta tähän, kun edustaja Heinonen täällä niin kovasti paukutteli henkselei-
tä näillä suurilla päätöksillä, mitä nyt sitten tässä puoliväliriihessä saatiin aikaan näistä suu-
rista satsauksista esimerkiksi koulutukseen tai muuhun: Sehän on peruuttamista. [Timo
Heinonen: Vastustatteko?] Sehän on peruuttamista, siitä huolimatta myönteistä peruutta-
7



Pöytäkirjan asiakohta PTK 50/2017 vp
mista, vaikka kokoomus joskus mainostikin sitä, että peruuttamalla ei pääse eteenpäin. No,
tässä tapauksessa onneksi kokoomus peruuttaa: Esimerkiksi Tekesiin tulee 70 miljoonaa
lisää, sieltä on aikaisemmin otettu 130 miljoonaa pois. Ammatillisen koulutuksen refor-
miin 15 miljoonaa lisää, 190 miljoonaa aiemmin pois. Perusopetuksen laaturahat, 15 mil-
joonaa lisää, sitä ennen 40 miljoonaa pois. Peruutetaan. No, se sopii tietenkin meille, että
peruutetaan, mutta se ei tee tyhjäksi sitä ammottavaa aukkoa, mikä näillä koulutusleik-
kauksilla on saatu ja mistä talousasiantuntijat sanovat, että niillä leikataan tulevaisuuden
kasvua mitä suurimmassa määrin, näillä nurinkurisilla toimilla.

15.37 Timo Heinonen kok (vastauspuheenvuoro): Arvoisa rouva puhemies! En henkse-
leitä paukutellut niillä vaan nimenomaan kerroin siitä, että puoliväliriihessä liikkumavara
oli pieni ja sen takia haluttiin se pieni liikkumavara käyttää nimenomaan niin, että kohden-
nettiin sinne, missä nyt eniten tarvitaan, eli peruskouluun, koulutukseen, siihen osaami-
seen, millä me tulemme tulevaisuudessa pärjäämään: tasa-arvoraha nimenomaan siihen,
että eriarvoistumista ei tapahtuisi jo varhaiskasvatuksessa ja peruskouluissa; ammattikou-
lu-uudistus, iso reformi, mitä on odotettu ammattikouluissa pitkään; Suomen Akatemia,
panostukset sinne; sitten nuo turvallisuuden panostukset, jotka toin esille; ja myös se päi-
vähoitomaksumuutos, eli tuhansilla perheillä päivähoitomaksut poistuvat kokonaan, eli
heille päivähoito, varhaiskasvatus, tulee maksuttomaksi jatkossa, se on hyvä asia, ja toivot-
tavasti se myös tukee työllisyyskehitystä ja sitä kautta myös talouskehitystä. Ei henkselei-
den paukuttamiseen ole varaa, mutta nämä ovat hyviä, myönteisiä uutisia, ja uskon, että
Tammelantorillakin ne otetaan ihan tyytyväisyydellä vastaan.

15.38 Pia Viitanen sd (vastauspuheenvuoro): Puhemies! Kyllä minä olen sitä mieltä hy-
vin vahvasti, että totta kai päivähoitomaksut on hieno juttu ja totta kai on hyvä, että näitä
julmia, vääriä leikkauksia perutaan, mutta kiinnitän nyt huomiota siihen, mistä ainakin
siellä Tammelantorilla kysytään ja kouluissa esimerkiksi: lukuisat oppilaat ja heidän van-
hempansa kantavat huolta siitä, kun sitä ennen on leikattu niin jumalattomasti koulutukses-
ta. Ja puhemies, se, mikä tässä on se ongelma: se, että leikataan, paitsi eriarvoistaa yhteis-
kuntaa myös vaarantaa lasten yhdenvertaisen tulevaisuuden. Ja sitten ongelma on myös se,
että myös talousviisaasti ajateltuna se on nimenomaan kasvun, tulevaisuuspolitiikan este,
ja se tulee osaltaan lisäämään sitä epäonnistumisen kierrettä, mitä tässä näiden väärien va-
lintojen yhtälössä valitettavasti on ollut.

Se, minkä haluaisin tähän vielä tuoda esiin — minulle sopii kyllä jatkaa keskustelua
Zyskowiczin ja Heinosenkin kanssa: Voisivatko perussuomalaiset nyt, kun tässä on puhut-
tu tästä hallituksen politiikasta ja päätösten perumisesta, ottaa kantaa, että missä me me-
nemme tämän hallintarekisterin kanssa? Se kiinnostaisi myös, koska se ei mielestäni ole
kovin hyvä osoitus hallituksen toimintakyvystä. Toivottavasti perussuomalaiset nyt tässä
sitten pistävät jarruja asiaan.

15.40 Ben Zyskowicz kok: Arvoisa rouva puhemies! En ole vaatinut enkä ennakoinut
syksyn budjettiriihestä jotain temppuja, joilla kaikki ratkeaa, ei sellaisia ole olemassakaan,
mutta olen ennakoinut sitä ja esittänyt sitä, että hallituksen on tehtävä uusia toimia, joilla
tuetaan edelleen talouden kasvua, tuetaan työllisyyttä, parannetaan yrittämisen edellytyk-
siä ja tällä tavoin vahvistetaan sitä myönteistä suuntaa, mihin Suomen talous on tällä het-
kellä kehittymässä. 
8



Pöytäkirjan asiakohta PTK 50/2017 vp
Edustaja Viitanen onnistuu samassa puheenvuorossaan olemaan hyvin huolissaan val-
tion velkaantumisesta ja kuitenkin arvostelemaan kaikkia hallituksen tekemiä säästöjä.
Tätä on demareiden logiikka. 

Varsinainen liikkeellelähtö tässä keskustelussa omasta puolestani oli kuitenkin tässä pu-
heenjohtaja Rinteen vaatimuksessa, että hallituksen on erottava, hallituksen on lyötävä
hanskat tiskiin. Onhan se nyt täysin käsittämätön ja, sanoisin, kaikella ystävyydellä, epä-
uskottava vaatimus tilanteessa, jossa talous kehittyy hyvään suuntaan, jossa työllisyys pa-
ranee, työttömyys vähenee, vientikin piristyy. Kaikki hallitukset pyrkivät tämmöisiä asioi-
ta aikaansaamaan. Nyt mennään siihen suuntaan, ja mikä on demareitten päävappupuhu-
jan pääsanoma? No, se on se, että hallitus lyököön hanskat tiskiin ja lopettakoon homman-
sa. Eihän tuossa ole mitään järkeä. Nyt hallituksen pitää jatkaa ja vahvistaa näitä omia toi-
miaan, joilla taloutta, talouden kasvua ja työllisyyttä tuetaan. Saivartelematta todellakaan
sanoja, niin kun suunta on oikea, eikö oppositio todellakaan keksi parempaa vaatimusta
kuin sen, että suuntaa on muutettava? Siis suunta on oikea, ja sitä on vahvistettava, jotta ta-
lous ja työllisyys menisivät vielä vahvemmin eteenpäin. [Vastauspuheenvuoropyyntöjä]

Puhemies Maria Lohela:  Tässä listalla on nyt kaksi puheenvuoroa, ja toinen niistä on
edustaja Viitasella, joten minä en nyt tähän näitä vastauspuheenvuoroja erikseen myönnä,
mutta listalle mahtuu lisää halukkaita puhujia.

15.42 Laura Huhtasaari ps: Arvoisa puhemies! Suomen Pankki on muuttanut ennustei-
taan Suomen talouskasvusta positiivisempaan suuntaan, muun muassa viennin kasvu no-
peutuu tänä vuonna melko tuntuvasti. Nyt kun SDP ei ole hallituksessa, työpaikat lisään-
tyvät. Kun SDP viime kaudella oli hallituksessa, työpaikat vähenivät. On ihan totta, että
tuo tavoite 72 prosentin työllisyydestä on todella haasteellista saavuttaa, mutta tämä tavoi-
te, tämä 72 prosenttia, on myöskin hyvin vaatimaton kunnianhimoinen tavoite meille, jos
me vertaamme muihin Pohjoismaihin. Sen pitäisi olla lähellä 80:tä prosenttia, jotta olisim-
me vähän samalla tasolla kuin muut Pohjoismaat — Islantiin en edes halua verrata, koska
siellä työttömiä on niin vähän. Ja jos nyt käy niin, että SDP on ensi kaudella hallituksessa,
niin antaisin tämmöisen neuvon, että ottakaa mallia niistä muista pohjoismaisista sosiaali-
demokraateista — heillä on selkeästi paremmat eväät työllisyyteen ja talouskasvuun. 

15.43 Pia Viitanen sd: Arvoisa puhemies! Tässä vaiheessa voin oikeastaan varmasti on-
nitella ja kiittää edustaja Zyskowiczia siitä, että hän ei edes yrittänyt todistella sitä, että
tämä myönteinen maailmantalouden kasvun trendi olisi tämän hallituksen ansiota. Kaikki
tietävät, että käänne tapahtui siten, että edellisen hallituksen toimet siihen nimenomaisesti
vaikuttivat, joten edustaja Huhtasaari tässä nyt hieman ehkä antoi sitten vääristynyttä ku-
vaa näiden hallitusten merkityksistä. Kannattaa lukea Talouselämän eilisestä kolumnista
viimeisin analyysi tästä asiasta: nimenomaisesti hallitus ei voi onnitella itseään tästä nou-
sukaudesta, ja näin se ekonomistien mukaan menee.

Puhemies! Sen takia me sosiaalidemokraatit onnistumme samassa lauseessa olemaan
huolissamme velkaantumisesta ja huolissamme koulutusleikkauksista, että meidän omas-
sa vaihtoehdossamme otetaan vähemmän velkaa mutta ei leikata heikoimmilta tai esimer-
kiksi koulutuksesta vaan tehdään toisia arvovalintoja. Ei anneta kaikkein rikkaimmille ve-
ronkevennyksiä, ei anneta miljoonaperinnöille veronkevennyksiä. Tämä on se pointti: eri-
laiset arvovalinnat.
9



Pöytäkirjan asiakohta PTK 50/2017 vp
Mitä tulee sitten tähän hallituksen politiikan suuntaan, niin sehän tässä nyt huolestutta-
vaa on, että tämän taloudellisen kasvun myötätuulesta huolimatta hallitus jää kaikista kes-
keisimmistä tavoitteistaan. Kyllä minä, edustaja Zyskowicz, luulen, että me olemme sosi-
aalidemokraateissa katsoneet näitä hallituksen omia kuvia hallituksen toimintakertomuk-
sista, joissa kovasti näyttää olevan punaista liikennevaloa sen suhteen, että hallitus ei täytä
keskeisiä tavoitteitaan. Kyllä minun mielestäni silloin on aiheellista palata tähän pääminis-
teri Sipilän ajatukseen, että tulos tai ulos. Ja on kysytty sen perään, että onko sitä tulosta nyt
tullut. Näiden lukujen valossa sitä ei ole tullut. Huoli on syvä siitä, mitä jää perinnöksi sit-
ten tuleville kausille, kun nyt ei pystytä toimimaan.

15.45 Antti Lindtman sd: Arvoisa puhemies! Edustaja Zyskowicz ihmetteli täällä, että
miten on mahdollista arvostella hallituksen kansalaisia kyykyttäviä, köyhdyttäviä säästöjä
ja niitä säästöjä, jotka tuhoavat kansallista kilpailukykyämme, eli muun muassa koulutus-
säästöjä ja samaan aikaan olla huolissaan velkaantumisesta. Voin kertoa edustaja Zysko-
wiczille, että budjetissa on sekä tulot että menot, ja tämän hallituksen suuri ongelma on se,
että iso osa niistä rahoista, jotka säästetään työttömiltä, sairailta, eläkeläisiltä ja opiskeli-
joilta, käytetään hallituksen tämmöisten vaalikarkkien — omille taustaryhmille mieluisten
uusien etujen, verovähennysten — rahoittamiseen, joita ovat muun muassa tämä hallituk-
sen esittelemä apteekkarivähennys, miljoonaperintöjen saajien verotuksen keventäminen
ja suuren — siis vain suuren — metsätilan lahjana saavien verotuksen keventäminen, pu-
humattakaan niistä veronkevennyksistä, jotka tulevat ylimääräisinä, uusina, kaikkein suu-
rimpien ansiotulojen saajille.

Eli osoitus hallituksen politiikan epäonnistumisesta on se, että vaikka nyt taloudessa
kansainvälisestikin on myötätuulta, niin siitä huolimatta hallituksen oma valtiontalouden
alijäämätavoite ylittyy kolminkertaisesti. Ja mistä se johtuu? Se johtuu siitä, että samalla
kun tehdään kasvua vahingoittavia säästöjä, ne rahat käytetään täysin tehottomiin hallituk-
sen taustaryhmille kaavailtuihin uusiin etuihin ja verovähennyksiin, ja tästä syntyy ristirii-
ta, jonka takia hallitus ei saa omia tavoitteitaan [Puhemies koputtaa] kasaan. Sen sijaan jos
te arvioisitte tätä politiikkaa uudelleen, [Puhemies koputtaa] niin olisi mahdollista jättää
säästöjä tekemättä ja samalla saavuttaa velkatavoitteet.

15.48 Laura Huhtasaari ps: Arvoisa puhemies! Ei tarvitse olla kummoinen ekonomisti,
kun katsoo, kuinka kauan sosiaalidemokraatit ovat Suomen politiikassa vaikuttaneet. Suo-
messa nämä sosiaalidemokraatit ovat hieman jämähtäneet, he puhuvat aina niistä ihan sa-
moista asioista, vaikka maailma muuttuu koko ajan ympärillä ja meidän pitäisi koko ajan
ottaa mallia just Islannista ja Sveitsistä — Sveitsihän on maailman kilpailukykyisin maa ja
uskaltaa tuoda uusia avauksia ja ajatella uudella tavalla. Sen takia on hyvä, että Suomen
poliittiseen karttaan ovat tulleet muun muassa perussuomalaiset, jotka uskaltavat kyseen-
alaistaa euron, EU:n ja muita toimimattomia asioita. Odotankin, että sieltä se kasvu sitten
lähtee. Siinä vaiheessa kun edustaja Lindtman pystyy minulle kertomaan, että Sveitsillä,
Norjalla ja Islannilla menisi vielä paremmin, jos ne eivät kuuluisi EU:hun, varmasti pää-
semme hyvään ja hedelmälliseen keskusteluun.

15.49 Jani Mäkelä ps: Arvoisa puhemies! Tässä edustaja Huhtasaaren puheenvuorossa
EU:n ja euron vaikutuksista on varmaankin viisautta. Olisinkin mielelläni kuullut, mitä so-
siaalidemokraatit ovat mieltä tästä, kannattiko Suomi sinne EU:hun ja euroon ajaa, kun ta-
10



Pöytäkirjan asiakohta PTK 50/2017 vp
loutemme on tässä jamassa, ettemme pysty esimerkiksi devalvoimaan omaa valuuttaam-
me.

Muutenkin peräisin tähän keskusteluun pientä älyllistä rehellisyyttä. Nyt sanotaan, että
vuonna 2015 käyntiin lähteneet muutokset eivät ole hallituksen ansiota, kuitenkin teidän
mielestänne kaikki silloin tapahtuneet asiat ovat hallituksen syytä. On arvosteltu hallitusta
kaikesta mahdollisesta, mitä edellinen hallitus on tehnyt. Jopa koulutusleikkauksista, jotka
edellinen hallitus on tehnyt, on arvosteltu koko ajan nykyistä hallitusta. Kuitenkin luulen,
että tämä kansa ei taida uskoa näitä sosiaalidemokraattien puheita. Siitä parhaana todistee-
na on se, että kuntavaaleissa tulee selkeä vaalitappio huolimatta oppositioasemasta.

15.50 Pia Viitanen sd: Arvoisa puhemies! Tämä on sinänsä mielenkiintoista, kun täällä
perussuomalaisten edustaja Huhtasaari syyttää SDP:tä siitä, että olemme jämähtäneet, kun
puhumme samoista asioista. Mielestäni se on hirvittävän hienoa, että työväenliike SDP on
puhunut samoista asioista, kuten työllisyyden merkityksestä ja heikompiosaisten puolusta-
misesta, koko historiansa ajan. Minusta se on hieno asia. Tietenkin minusta on parempi,
että puhuu samoista asioista, kuin on tämä nykypäivän näyte perussuomalaisten politiikas-
ta, jossa puhutaan ihan kyllä eri asioista vaalien alla ja täysin toisenlaisista asioista sitten,
kun vaalit ovat ohi. Tämäkö nyt sitten on sitä nykypäivän hienoa ei-jämähtänyttä politiik-
kaa?

Mielenkiintoisinta tässä yhtälössä on se, että samaan aikaan kun ollaan hallituksessa,
jossa pääministeri kertoo, että me olemme tiukasti Euroopassa, me olemme tiukasti euros-
sa, niin täällä salissa käytetään tänä päivänä, 9.5., perussuomalaisten hallituspuolueen
edustajien toimesta puheenvuoroja, että "me uskallamme olla eurokriittisiä, me uskallam-
me puhua euroerosta ja muuta". Mikä ihme tämä on, onko tämä nyt uutinen? Senkö takia
tänään hallintarekisterit ja muutkin vedettiin pois listalta, kun perussuomalaiset päättivät-
kin, että nyt emme enää olekaan rähmällään EU:hun, nyt me eroamme eurosta? Sekö tässä
oli syynä, että nyt vedettiin tänään tämä hallintarekisteri listalta?

Puhemies! Kiinnitän huomiota nyt siihen, että täällä on nyt monia perussuomalaisia, jot-
ka voisivat ottaa kantaa kysymyksemme siitä, miksi tämä hallintarekisteri vedettiin pois.
Hyvä niin, toivottavasti hallitus peruu tämän hämärärekisterin. Toimi Kankaanniemihän
tuoreena ryhmäpuheenjohtajana sanoi, että asia olisi sillä selvä. Tietenkin on hyvä, jos ryh-
tiä tulee perussuomalaisten politiikkaan nyt ja sitten toden totta tässä asiassa sentään pide-
tään ne puheet, mitä on ollut aiemmin, eikä sitten käännetä takkia, toivon näin.

Puhemies Maria Lohela:  Edustaja Viitanen ja muut paikalla olevat edustajat, tässä nyt ai-
heena on hallituksen vuosikertomus 2016.

15.52 Hannu Hoskonen kesk: Arvoisa rouva puhemies! Voi sanoa, että vuosi 2016 oli
Suomen talouden kannalta käänteentekevä vuosi. Juuri luettuani Helsingin Sanomia tuolla
lukusalissa otin sieltä mukaani kopion lehtijutusta, jossa todetaan, että "hurjat vientiluvut
yllättivät". Elikkä Suomen vienti on todella lähtenyt vetämään, eikä kysymys ole pelkäs-
tään siitä, että meillä on lähtenyt Mersujen tuotanto kasvuun Uudessakaupungissa tai että
Turun telakalla tai Helsingin telakalla tai Rauman telakalla tehdään parempia laivoja, jot-
ka käyvät maailmanmarkkinoille. Kysymys on tämän lehtijutunkin mukaan, korkeasti ar-
vostamani Helsingin Sanomien jutun mukaan, siitä, että kaikilla toimialoilla on tapahtunut
muutos positiiviseen suuntaan.
11



Pöytäkirjan asiakohta PTK 50/2017 vp
Tietenkin oppositio yrittää kaikkensa tehdä, niin että heidän ansiotaanhan tämä on, mut-
ta en ole vielä koskaan parlamentaarisen historiani aikana sitä oppinut ymmärtämään, että
oppositioko se asiat päättää. Aivan kuten edustaja Mäkelä aivan oikein sanoi, että jos edel-
lisen hallituksen teot kantavat tänne asti niin pitkälle, että kaikki hyvä on teidän ansiotanne
mutta sitten se, mikä meni täysin päin prinkkalaa — 100 000 työtöntä lisää, 40 miljoonaa
velkaa lisää — on sitten taas istuvan hallituksen vika, niin ainakin teidän ajattelussanne on
kyllä, edustaja Lindtman, suurimman oppositioryhmän puheenjohtajana, melkoinen, mel-
koinen musta aukko, sanoisin suorastaan supernova, sellainen aukko, jonka ymmärtämi-
nen minulle maalaispoikana on täysin mahdotonta.

Lopettakaa, hyvät edustajakollegat, tämä jonninjoutava viisastelu siitä, että "kun me oli-
simme silloin tehneet". Jos tällä keinoin meidän isämme ja äitimme olisivat Ilomantsissa
ajatelleet, että "olisimmehan me silloin tehneet", olisi jäänyt kyllä lapset tekemättä, pellot
raivaamatta ja koulut rakentamatta. Lopettakaa, hyvät ihmiset, se viisastelu. Käännös ta-
loudessa on tapahtunut 2016. Tämä kertomus osoittaa jo sitä. Käänne on tapahtunut, ja
edustaja Viitaselta löytyy miljoonia selityksiä sille, miksi hallituksen vika on kaikki, mutta
tämä kertomuskin kertoo sen, että käänne on tapahtunut. Sille te ette mahda mitään. Reto-
riikka olkoon mitä tahansa, mutta lopettakaa, hyvät ihmiset, ihmisten sumuttaminen.

15.54 Laura Huhtasaari ps: Arvoisa puhemies! Olipas todella miellyttävää kuunnella
edustaja Hoskosen positiivista keskustelua asiasta, mikä on aivan totta. 2016 toden totta oli
käänteentekevä vuosi. [Hannu Hoskonen: Se oli sitä!] Politiikka on maraton, asiat ovat
usein prosessi: mennään eteenpäin askelia, otetaan taaksepäin askelia, tehdään yhteistyötä.
Demokratiassa jokaisella edustajalla on oikeus olla mieltä ja erityisesti tässä salissa. Nigel
Faragelta meni noin 20 vuotta, kunnes brexit toteutui, mutta se toteutui. Joskus asiat tapah-
tuvat ennemmin tai myöhemmin. Tärkeätä on asioiden esillä pitäminen ja keskustelu.

15.55 Antti Lindtman sd: Arvoisa puhemies! Edustaja Huhtasaari, toivon, että kun te
olette hallituksessa, niin sen lisäksi, että asioita — kuten hallintarekisteriä — pidetään esil-
lä, niille tehdään myös jotain. Kyllähän tämä on perussuomalaisten tulikoe nyt, miten tässä
käy. Ja miten se liittyy tähän kertomukseen? Tämä esitys on annettu vuoden 2016 aikana,
ja se on pitkään täällä eduskunnassa ollut, ja kyllä on niin, että nyt nähdään, mikä on pe-
russuomalaisten tosiasiallinen vaikutusvalta tässä hallituksessa. Muuten kyllä kaikkia
asioita voidaan pitää esillä, [Laura Huhtasaaren välihuuto] niin kuin täällä kuultiin.

Vielä näihin faktoihin: Ymmärrän kyllä sen, että Laura Huhtasaari oman idolinsa, Ame-
rikan yhdysvaltojen uuden presidentin, viitoittamana vähän näitä faktoja käyttää joustavas-
ti. [Laura Huhtasaaren välihuuto] Mutta edustaja Hoskonen: Tuo puhe voi toimia Ilomant-
sin Möhkössä, mutta nyt me olemme täällä eduskunnan istuntosalissa, ja katsotaan tilasto-
ja. Katsotaan tilastoja: Tilastokeskus on yksi maailman parhaimmista ja luotettavimmista
— maailman parhaimmista ja luotettavimmista — tilastoviranomaisista. Katsotaan sieltä
työllisyyslukuja, katsotaan sieltä bkt-lukuja, ja kertokaa minulle: milloin se käänne tapah-
tui näissä kahdessa asiassa, jotka ovat myös hallituksen näitä keskeisiä tavoitteita? Työlli-
syys kääntyi 2015, talous kääntyi 2015. Tätä faktaa edes edustaja Huhtasaari ei pysty vää-
ristelemään.

15.56 Pia Viitanen sd: Arvoisa rouva puhemies! Edustaja Lindtman tuossa aiemmin juu-
ri toi esiin nämä faktat, milloin tapahtui käänne taloudessa, milloin tapahtui käänne työlli-
12



Pöytäkirjan asiakohta PTK 50/2017 vp
syydessä. Ja kyllä minä nyt suosittelisin, että jos ei uskota meitä oppositiota, niin esimer-
kiksi sitten ainakin Talouselämää. Juuri luin otsikoita: "Hallitus ei voi onnitella itseään
nousukaudesta". Olli Harma kirjoittaa ja käy näitä lukuja läpi: nykyhallitus ei ole aiheutta-
nut käännettä, ja käydään läpi sitä historiaa, että esimerkiksi kansantaloudessa trendi kään-
tyi keväällä 2015, [Laura Huhtasaaren välihuuto] jolloin hallitus oli astunut virkaan
29.5.2015. Ei kai se nyt sillä samalla astumalla sitten se trendi kääntynyt, kun tuli uusi hal-
litus. Kaikki nyt ymmärtävät tämän, ja siksi oli esimerkiksi viisasta, että edustaja Zysko-
wicz ei lähtenyt edes kinaamaan tai kyseenalaistamaan sitä, kenen ansiota tämä kasvu on.

Nyt, kun ministeri Orpo on täällä paikalla, todettakoon, että tässä on käyty aika vakava-
henkistä keskustelua siitä, että kun nyt on tätä maailmantalouden vetoapua ja on myötä-
tuulta — toisin kuin viime kaudella yhteisessä hallituksessa oli vähän vastatuulta — niin
siitä huolimatta näitä taloustavoitteita ei saavuteta ja esimerkiksi valtionvelan alijäämäta-
voitteesta ollaan jäämässä kolminkertaisesti.

Katselin niitä liikennevaloja, mitkä olivat täällä talous-, työllisyys- ja velkaantuneisuus-
tavoitteiden saavuttamisen suhteen. Niitä ei kerta kaikkiaan tulla saavuttamaan, ja se on se
huoli ollut täällä tänään. Ja toivon todella, että tähän kiinnitetään vakavaa huomiota. Vii-
meksi tänään valiokunnassa asiantuntijat totesivat, että mikäli syksyllä tapahtuu näin hi-
taasti kuin tähän asti, niin sitten on taas kerran uusien sopeuttamistoimien aika, ja se ei to-
dellakaan ole herkkua sellainen.

15.58 Hannu Hoskonen kesk: Arvoisa rouva puhemies! Tämän korkeasti arvostamani
lehden, valtakunnan päälehden, kirjoituksen mukaan erityisen lupaavaa on se, että viennin
kasvu on jakautunut monille toimialoille, niin kuin sanoin äsken. Ja juttu on niin, että nyt
kun tässä sitten oppositio yrittää taas kääntää mustan valkoiseksi, että tämä on heidän an-
siotaan ja hallituksen vika, niin olisikohan meidän kansanedustajien parempi tehdä toimia
sillä tavalla, että puhuisimme rehellisesti ja suoraan, miten asiat ovat? Minä muistan elä-
västi viime vaalikauden loppupuolella, miten tämä maa oli suurin piirtein kaaoksessa —
edustaja Viitanenkin taisi äänestää oman hallituksensa esityksiä vastaan tässä salissa — ja
100 000 työtöntä tuli lisää ja 40 miljoonaa oli velkaa otettu lisää sinä aikana. Niin kyllähän
nyt pitää rehellisen ihmisen kertoa, että tämä hallituksen vuosikertomus vuodelta 2016 ker-
too selvästä talouskäänteestä, ja siihen viittaa Helsingin Sanomien arvokas taloustoimitta-
jakin omassa puheenvuorossaan tämän päivän Helsingin Sanomissa. Ja vihdoinkin olem-
me siinä tilanteessa lähiaikoina, että meidän pitää kasvua ylläpitääksemme tehdä myös vii-
saita työmarkkinaratkaisuja. Jos me lähdemme ulosmittaamaan nyt saatua etuutta välittö-
mästi, se aiheuttaa sen, että ulkomaankaupat jäävät tekemättä ja meidän kansantaloutem-
me ei lähde siihen kasvuun, mitä tämä kansantalous välttämättä tarvitsee. Jos te tästä tosi-
asian ympyrän kehästä lähdette vääntämään sitä, että hallitus on tyrinyt kaikki asiat ja tämä
on teidän ansiotanne, kun joudutte oppositiosta maan asioita hoitamaan, niin sitä parlamen-
tarismin sääntöä minun järkeni ei ymmärrä, ei sitten millään. Toivon, että jonain päivänä
sen sitten ymmärtäisin, kun tulen viisaammaksi ja isommaksi. Mutta jos te kansalle lähdet-
te tällä tavalla tätä asiaa tuolla turuilla ja toreilla puhumaan, varmaan se jossakin pienessä
piirissä saattaa jopa upota, mutta älkää hyvät ihmiset, hyvät edustajat, kollegat jo pelkäs-
tään kansanedustajan tehtävän arvokkuuden takia lähtekö tällaiselle helppoheikkilinjalle.
Siihen ei näköjään pysty edes joidenkin valtioiden käyttämät trollitehtaat, ja sille tielle ei
kannata kenenkään lähteä.
13



Pöytäkirjan asiakohta PTK 50/2017 vp
16.00 Pia Viitanen sd: Arvoisa herra puhemies! Minä kyllä nyt jätän ehkä tuon retoriikan
lajin kaikkien kuulijoiden tulkinnan varaan. Me olemme tässä yrittäneet hyvin vakavahen-
kisesti kysyä sitä, eikö ole ollenkaan huolestuttavaa hallituksen mielestä se, että tässä hal-
lituksen omassa toimintakertomuksessa esitetyt omat arviot hallituksen velkatavoitteesta
ja hallituksen työllisyystavoitteesta jäävät toteuttamatta. Eikö se aiheuta huolta? Se on ol-
lut se iso kysymys tänään, mistä olemme puhuneet.

Toinen on se, että on hyvä, että maailmantalous näyttää jonkin verran piristymisen
merkkejä. Mutta se, mikä tässä tekee tästä asiasta meidän näkökulmastamme, Suomen nä-
kökulmasta, entistä huolestuttavamman, on se, että nyt tästä myötätuulesta huolimatta,
joka maailmantaloudesta tulee, hallitus ei näitä omia työllisyys- ja velkaantumistavoittei-
taan tule noudattamaan. Siitä on ollut kysymys. Olemme siitä vakavasti kysyneet. Emme
ole tässä yrittäneet tehdä sillä tavalla kuin edustaja Hoskonen tuossa äsken sanoi, että oli-
simme lähteneet itseämme nostamaan tai puhumaan, [Hannu Hoskosen välihuuto] että ta-
louskäänne nyt olisi ollut opposition ansiota — ei. Mutta se on totta, että varmasti niillä toi-
milla, mitä viime kauden lopulla esimerkiksi rakentamisen suhteen pistettiin käyntiin, on
ollut oma vaikutuksensa tämän yleisemmän myötätuulen ohella — kyllähän ihan talous-
asiantuntijatkin ovat myöntäneet sen. Eli nimenomaan edellisen hallituksen toimin on vai-
kutettu tähän suotuisaan tilanteeseen. Toivon, että voisitte sen ihan kunniakkaasti myön-
tää. Sehän on hyvä asia. Sehän on hyvä, että talous kasvaa.

Mutta se, mikä on huono asia, on se, että näihin tavoitteisiin ei päästy. Nyt on kädet nos-
tettu ylös tämän velkaantumistavoitteen edessä. Se johtuu taas siitä, että hallitus ei kykene
tekemään työllisyyttä lisääviä toimia ja rakenneuudistuksia, kuten perhevapaauudistusta ja
muuta, mitä nyt kipeästi tarvittaisiin. Ja siksi olemme tässä kehässä, ja olemme siitä varoit-
taneet. Toivon todella, että ote tässä suhteessa muuttuu ja hallituksen politiikan suunta
muuttuu.

16.03 Hannu Hoskonen kesk: Arvoisa puhemies! Edustaja Viitasella on kyllä erinomai-
nen tapa yhdistellä asioita, jotka eivät kuulu millään lailla toisiinsa. On aivan päivänselvä
asia, että kun taloutta lähdetään tervehdyttämään, niin iso asia, iso kuva tässä koko hom-
massa on se, että me olemme viennistä riippuvainen maa ja vientiteollisuus on saatava pyö-
rimään ja vienti liikenteeseen. Se näkyy tänä päivänä Suomen satamissa paremmin kuin
viimeisen — vuoden 2008 lokakuun — ison talousromahduksen jälkeen. Ensimmäisen
kerran lokakuun 2008 jälkeen Suomen satamissa tapahtuu todella hyvin positiivisia asioi-
ta. [Pia Viitanen: Onko se hallituksen ansiota?] Vienti vetää, talous kasvaa, ja kuten pää-
ministeri Sipilä on joskus tässä salissa sanonut, 2 prosentin talouskasvulla nämä hallituk-
sen asettamat tavoitteet toteutuvat pikkuhiljaa itsestään.

Me emme pysty työllistämään ihmisiä millään tempputyöllistämisellä. On parempi, että
ihmiset saavat aitoa, oikeaa työtä, josta heille maksetaan aitoa, oikeaa palkkaa, ja maksa-
vat veronsa, sosiaaliturvamaksunsa ja eläkkeensä, koska eläketurvakin riippuu siitä työstä,
mitä ihminen elämänsä aikana tekee. Olemme uudistaneet työeläkelait tässä talossa, ja se
tarkoittaa sitä, että ihmisen on oltava koko pitkä elämänaikansa työsuhteessa, jotta saadaan
se eläketurva kerättyä sitten vanhuuden suojaksi. Ja tämän hallituksen vuosikertomus vuo-
delta 2016 kertoo ihan oikein, että kasvu on lähtenyt liikkeelle. Meidän on vain pidettävä
huoli siitä, että kasvun eväitä ei syödä nyt seuraavan tupokierroksen aikana vaan yhteises-
ti, kuten kilpailukykysopimuksessa teimme, kannamme vastuun siitä, että ihmiset alkavat
pikkuhiljaa saada töitä ja palata työmarkkinoille — ja 7 miljardin työttömyyskustannuksis-
14



Pöytäkirjan asiakohta PTK 50/2017 vp
ta on helppo leikata, kun saadaan työllisyys kasvuun. Kun työttömyysmenot pienenevät ra-
dikaalisti, julkiselle puolelle tulevat verorahat kasvavat ja ihmisten hyvinvointi lisääntyy.

Tämä on maailman helpointa hommaa, kunhan ymmärrämme arvostaa toisiamme ja lo-
petamme jonninjoutavan ihmisten harhauttamisen erilaisilla perhevapaa- tai muilla trolli-
keskusteluilla.

16.05 Pia Viitanen sd: Arvoisa puhemies! En halua jatkaa enää tämän sävyistä keskuste-
lua, mutta mielestäni kyllä [Hannu Hoskonen: Mehän päästiin vasta asiaan!] se ansaitsee
pöytäkirjaan merkinnän, että minä en katso hyvällä sitä, että kun täällä yritetään käydä va-
kavahenkistä keskustelua, niin sitten puhutaan, että täällä harhautetaan ja käydään jotain
trollikeskustelua. [Hannu Hoskonen: Sitähän se on juuri!] Siitä ei ole kyse.

Puhemies! Minä olen ollut tässä parlamentissa 22 vuotta ja olen tottunut siihen, että sil-
lekin annetaan jotain merkitystä, kun kuunnellaan vaikka talousasiantuntijoita valiokun-
nissa, tässä tapauksessa valtiovarainvaliokunnassa. Olemme tuoneet niitä huolia esiin,
mitä siellä on talousoppineiden osalta meille kerrottu. Meillä on siihen täysi oikeus. Minä
ymmärrän tietenkin, koska itsekin pidän värikkäästä salikielestä, että silloin tällöin voim-
me keskustella myös vähän kevyemmässä hengessä, mutta haluan nyt vain sanoa, puhe-
mies, tähän loppuun, jotta pöytäkirjaan ei jäisi vääränlaisia tulkintoja opposition motiiveis-
ta, että haluamme vakavasti näitä asioita kyseenalaistaa. Se on parlamentarismin tunnus-
piirre, että oppositiolla on tähän oikeus, ja se on myös meidän velvollisuutemme. Me teem-
me toisenlaisia vaihtoehtoja, esitämme omia vaihtoehtojamme. Te saatte niitä kritisoida, ja
minusta se kuuluu pelin henkeen, mutta toivon, että kun niissä aika usein on pieniä jyväsiä
ja aika hyviäkin ideoita ja ajatuksia, hallitus voisi niistä aidosti ottaa kopin, koska muuten
käy niin, että hukka perii. Toivottavasti näin ei käy.

Keskustelu päättyi.

Asia lähetettiin tarkastusvaliokuntaan, jolle muut erikoisvaliokunnat voivat antaa lausun-
non.
15


