















































DEM8799.tmp.xml


Pöytäkirjan asiakohta PTK 124/2016 vp
Pöytäkirjan asiakohta 

PTK 124/2016 vp

Täysistunto

Torstai 1.12.2016 klo 16.00—20.53

2.1. Suullinen kysymys pääministeri Sipilän toiminnasta itseään koskevan uutisoinnin yh-
teydessä (Antti Rinne sd)

Suullinen kysymys SKT 127/2016 vp

Suullinen kyselytunti

Puhemies Maria Lohela: Ensimmäinen kysymys, edustaja Rinne.

Keskustelu

16.00 Antti Rinne sd: Arvoisa puhemies! Suomi on kansainvälisesti vertaillen lehdistön-
vapauden kärkimaa. Tämän pitäisi olla meille kaikille ylpeyden aihe. Riippumaton media
on yksi suurimmista syistä siihen, että demokratiamme on niin vahva. Se, että päättäjien te-
kemisistä ja sidonnaisuuksista kerrotaan mediassa, on äänestäjien oikeus ja päättäjien etu.
Länsimaiseen demokratiaan ei kuulu se, että median, on sitten kysymys verorahoilla rahoi-
tetusta tai kaupallisesta, pitäisi nauttia pääministerin luottamusta. Se, että pääministeriä
epäillään valtiollisen median painostamisesta, on erittäin vakava asia. Siksi kysyn teiltä,
pääministeri Sipilä: miksi olette Suomen pääministerinä yrittänyt painostaa Yleisradiota
teitä koskevassa uutisoinnissa?

16.01 Pääministeri Juha Sipilä (vastauspuheenvuoro): Arvoisa rouva puhemies! En ole
painostanut Yleä, en ole yrittänytkään vaikuttaa heidän juttujensa sisältöön. (Eduskunnas-
ta: 20 sähköpostia!) Journalistien ohjeessa 21 § kuuluu sillä tavalla, että jos selvästi tunnis-
tettavissa olevan henkilön tai tahon toiminnasta aiotaan esittää tietoja, jotka asettavat hä-
net erittäin kielteiseen julkisuuteen, kritiikin kohteelle on varattava tilaisuus esittää oma
näkemyksensä jo samassa yhteydessä. Tätä oikeuttani olen perännyt. Mistään muusta täs-
sä ei ole kysymys. Pääministerin luottamusta ei esimerkiksi Yle tarvitse. Se on päivänsel-
vä asia, enkä missään tapauksessa aseta lehdistönvapautta tai sananvapautta kyseenalai-
seksi, mutta minullakin on oikeuteni. (Eduskunnasta: Asia on loppuun käsitelty!)

Puhemies Maria Lohela: Pyydän niitä edustajia, jotka haluavat esittää lisäkysymyksiä
tästä aiheesta, ilmoittautumaan.

16.02 Antti Rinne sd (vastauspuheenvuoro): Arvoisa puhemies! Pääministeri Sipilä, te
olette Suomen pääministeri. Pääministerin pitäisi toimia pääministerin arvovallan mukai-
sesti, mutta teidän toimintanne on ollut jotakin ihan muuta. (Matti Vanhanen: Ette kuun-
nellut vastausta!) Olette lähetellyt Ylen toimittajille ja päätoimittajalle useita viestejä, jois-
sa olette syyttänyt Yleisradiota puolueellisuudesta. Teidän toimintanne riippumatonta me-
diaa kohtaan on koettu painostamisena, ja se on erittäin vakava asia. On myös kummallis-
 Tarkistettu
4.0



Pöytäkirjan asiakohta PTK 124/2016 vp
ta, että pääministeri laittaa arvovaltansa peliin, koska itseä koskeva uutisointi ei miellytä.
Pääministeri Sipilä, ettekö todellakaan näe omassa toiminnassanne mitään Suomen päämi-
nisterille moitittavaa?

16.03 Pääministeri Juha Sipilä (vastauspuheenvuoro): Arvoisa rouva puhemies! Tämän
viestin keskeisin sisältö on se, että olin sitä mieltä, että toimittajan olisi pitänyt varata mi-
nulle samassa yhteydessä mahdollisuus vastata tähän vakavaan väitteeseen, mikä tähän jut-
tuun sisältyi. En millään tavalla puutu sen itse jutun sisältöön muuta kuin että minua olisi
siinä yhteydessä pitänyt kuulla.

Mitä tulee sähköpostiviestintään, ehkä olisin voinut jättää kansalaispalautteen esimerkit
lähettämättä toimittajalle ja olen sitä eilen pahoitellut.

16.04 Ville Niinistö vihr (vastauspuheenvuoro): Arvoisa puhemies! Pääministeri Sipilä,
pääministerin tehtävä avoimessa demokratiassa on vastata myös ikäviin kysymyksiin, kun
kyse on hänen toimistaan pääministerinä. Kysymys siitä, onko pääministeri ollut esteelli-
nen valtiontukipäätöstä tehtäessä, on tällainen relevantti kysymys, ja jääviyssäännökset on
luotu myös turvaamaan poliitikkoja. Poliitikon ja päättäjän tehtävä on jäävätä itsensä sil-
loin, jos herää edes epäilys siitä, että hän olisi voinut käyttää asemaansa hyväksi tavalla,
joka ei ole sopivaa, eli tämä suojaa päättäjää. Näin ollen tämän kysymyksen esittäminen oli
oikein, eikä siitä ole syytä loukkaantua.

On ollut huolestuttavaa, että näillä kommenteillanne, joissa kyseenalaistitte Ylen puo-
lueettomuutta, annoitte myös epäsuorasti pääministerin arvovallalla välineitä niille, jotka
sanovat, että perinteiseen mediaan ei voi luottaa. Tänä aikana perinteisen median rooli on
todella tärkeä, kun meillä on valesivustoja, jotka levittävät suoranaisia valheita, ja tämän
kansakunnan yhtenäisyyden nimissä on puolustettava median riippumattomuutta. (Puhe-
mies: Ja kysymys!) Miten, pääministeri, näette, että voitte jatkossa hallituksessa turvata sa-
nanvapauden ja Ylen riippumattomuuden ja sen resurssit?

16.05 Pääministeri Juha Sipilä (vastauspuheenvuoro): Arvoisa rouva puhemies! Edusta-
jan kysymys sisälsi monta kysymystä ja monta väitettä. Jos aloitan sieltä alkupäästä ja vas-
taan niin pitkälle kuin kerkiän. Ensinnäkin tätä jääviyttä koskeva tarkastelu on meidän jo-
kaisen ministerin omalla vastuulla jokaisen päätöksen yhteydessä. Teemme sen erittäin
huolellisesti, ja omalta kohdaltanikin olen pyrkinyt myöskin etukäteen valmistautumaan
siihen tilanteeseen, että päätöksiä tulee, luopumalla kaikista yrityskytköksistäni ja yritys-
omaisuudestani etukäteen, sillä tavalla että niitä tilanteita syntyisi mahdollisimman vähän.
Tässäkin yhteydessä etukäteen on harkittu huolellisesti se, ja olen omalta kohdaltani tullut
tässä päätöksessä — Terrafame-päätöksestä puhutaan — siihen harkintaan, että en ole es-
teellinen tuota päätöstä tekemään.

Mitä tulee tähän sananvapauteen ja lehdistönvapauteen, siihen jo vastasin. En millään
tavalla pyri estämään suomalaisen lehdistön vapautta. En millään tavalla. Se on päivänsel-
vä asia, (Puhemies: Aika!) mutta minullakin on sananvapaus ja myöskin oikeus tulla kuul-
luksi.

16.06 Ilkka Kantola sd (vastauspuheenvuoro): Arvoisa puhemies! Pääministeri, viime
vaalikaudella te kuuluitte siihen joukkoon kansanedustajia, jotka olivat huolestuneita Ylen
rahoituksen anteliaisuudesta. Muistan, että viime vaalikauden loppupuolella te tulitte jul-
2



Pöytäkirjan asiakohta PTK 124/2016 vp
kisuuteen ehdotuksella, että Ylen indeksi pitäisi jäädyttää. Juuri vaalikauden alussa oli teh-
ty päätös siitä kertaluonteisesta indeksin jäädyttämisestä, ja sen päätöksen yhteydessä so-
vittiin, että se jää yhdeksi kerraksi. Tällä vaalikaudella hallituksenne on ajanut läpi ja työ-
ryhmätyön tuloksena sitten on saavutettu parlamentaarinen sopu siitä, että Ylen indeksiä
jäädytetään useamman vuoden ajaksi. Tämä tarkoittaa Ylen rahoituksen leikkaamista. Kun
tämä on taustana sille, että nyt on julkisuudessa keskustelua ja epäily siitä, että olette vai-
kuttanut Ylen toimituksellisiin sisältöihin ja että Yle taipuu teidän viestintänne edessä ja
ratkaisee sisältöjä teidän painostuksenne alla (Hälinää) — tällaista keskustelua julkisuu-
dessa käydään — niin oletteko samaa mieltä, herra pääministeri, että me emme tee mitään
sellaisella Yleisradiolla, (Puhemies: Aika!) joka taipuu hallituksen painostuksen edessä?

16.07 Pääministeri Juha Sipilä (vastauspuheenvuoro): Arvoisa rouva puhemies! Tämä-
kin edustajan puheenvuoro sisälsi vakavan väitteen, että puuttuisin Ylen sisältöihin. Kuten
olen jo moneen kertaan tässä yhteydessä todennut, oma kritiikkini Ylelle oli pelkästään si-
tä, että journalismin sääntöjen mukaisesti minulle kuuluu oikeus omassa asiassani tulla
kuulluksi siinä yhteydessä kun juttua tehdään. Mistään muusta ei ole kysymys.

Mitä tulee Ylen rahoitukseen, sen päättää eduskunta, ja siitä on ollut parlamentaarinen
komitea tälläkin vaalikaudella, ja kaikki päätökset on tehty tässä komiteassa. En millään ta-
valla hallituksesta puutu tähän Ylen rahoituskysymykseen. Emme millään tavalla puutu.
Kansanedustajina meillä on oikeus esittää omia mielipiteitämme siitä asiasta. Tällä vaali-
kaudella en ole niitä esittänyt, koska olen nyt tällä puolella pöytää.

16.08 Maarit Feldt-Ranta sd (vastauspuheenvuoro): Arvoisa puhemies! Suomi on edel-
leen sananvapauden mallimaa. Siksikään tänään julki tulleita, pääministerin kovaa kritiik-
kiä sisältäviä viestejä Yleisradion toimittajalle ei voi eikä pidä lakaista maton alle. Verora-
hoilla ylläpidettävä Yleisradio on sananvapauden kruununjalokivi. Kaikki suomalaiset
ovat Yleisradion omistajia. Yleä eikä mitään muutakaan mediaa saa painostaa eikä vaien-
taa. Pääministeri Sipilä, jos ette halunnut vaientaa, vaikuttaa uutisointiin, miksi lähetitte
näin kovasanaisia viestejä toimittajalle illan pimeinä hetkinä ja miksi uskotte, että toimit-
tajille ja toimituksiin on syntynyt käsitys, että heitä on painostettu?

16.09 Pääministeri Juha Sipilä (vastauspuheenvuoro): Arvoisa rouva puhemies! Tämä
viestiketjuni kaiken kaikkiaan koski ainoastaan sitä, että pidin oikeutenani tulla kuulluksi
jutun teon yhteydessä, koska tässäkin tapauksessa julkisuudesta tunnettua henkilöä koh-
taan esitettiin vakava väite, vakava kritiikki, ja journalismin sääntöjen mukaan minulla oli-
si ollut oikeus tulla kuulluksi. Tässä aikaikkunassa, mikä lähetettiin sähköpostilla, se ei mi-
tenkään ollut mahdollista. Toimittajat hyvin tietävät sen, että pääministerin saa parhaiten
kiinni ottamalla yhteyttä avustajiin, tekemällä sen tekstiviestillä tai soittamalla. Sähköpos-
ti on erittäin huonosti toimiva väline. Itse en pidä siitä, että palavereissa käydään sähkö-
posteja läpi. Tästä tässä oli kysymys.

16.10 Pekka Haavisto vihr (vastauspuheenvuoro): Arvoisa puhemies! Ensin selvyyden
vuoksi on sanottava, että me vihreät emme epäile, että te olisitte, pääministeri, käyttänyt
asemaanne väärin Terrafame-päätöksessä. Emme epäile, että te olisitte etsinyt hyötyä itsel-
lenne tai sukulaisillenne tästä. Juuri tätä varten jääviyssäännöt ovat olemassa, jotta kaikki
3



Pöytäkirjan asiakohta PTK 124/2016 vp
tämmöinen epäilys hälvenisi, ja jos tässä päätöksessä on tapahtunut virhe, se varmasti voi-
daan korjata.

Mutta meitä huolestuttaa nyt tämä tästä syntynyt mediakeskustelu. Olemme samaa miel-
tä siitä, että Ylen asema Suomessa pitää säilyttää vahvana. Ylellä on rooli myöskin meidän
päätöksentekijöiden valvonnassa. Olisin kysynyt, onko teillä hallituksessa käyty keskuste-
lua siitä, miten tässä syntyneessä tilanteessa Ylen asema, Ylen riippumattomuus voidaan
turvata ja se mielikuva, joka nyt on syntynyt, että hallitus voisi jollain tavalla vaikuttaa
Ylen sisältöihin, päästäisiin hälventämään.

16.11 Pääministeri Juha Sipilä (vastauspuheenvuoro): Arvoisa rouva puhemies! Halli-
tus ei yritä eikä voi missään tapauksessa vaikuttaa Ylen ohjelmien sisältöihin. Yle ei myös-
kään tarvitse hallituksen, yksittäisen ministerin tai pääministerin luottamusta. Sen varassa
ei töitä tehdä. Yle toimii täysin riippumattomana journalistisena tuottajana ja hyvänä sel-
laisena tästä eteenpäinkin. Meillä ei ole mitään epäilystä tässä asiassa, ei hallituksen sisäl-
lä, ei minulla henkilökohtaisesti, etteikö näin olisi tästä eteenpäinkin.

16.12 Kimmo Kivelä ps (vastauspuheenvuoro): Puhemies! Olisi todella hämmästyttä-
vää, jos pääministeri pystyisi hyppyyttämään julkisen palvelun yhtiötä. Tätä en luonnolli-
sestikaan jaksa uskoa, mutta tämän jupakan yhteydessä esille on noussut päätoimittaja,
joka on käyttänyt toimittajaesimiehen valtaa eräällä lailla puuttumalla esimiehenä joiden-
kin alaistensa työhön, mihin hänellä on velvollisuus ja oikeus asemansa perusteella. Hän ei
ole toiminut niin kuin Maon kiinassa toimittiin, eli että anna kaikkien kukkien kukkia vaan,
(Naurua — Hälinää — Puhemies koputtaa) vaan on todellakin toiminut esimiehenä niin
kuin tulee. Mutta kysyn pääministeriltä, että eihän tämä jupakka ole vaikuttamassa siihen,
etteivät Satosen työryhmän linjaukset ja tämä lainsäädäntö etenisi normaaliaikataulussa.

16.13 Pääministeri Juha Sipilä (vastauspuheenvuoro): Arvoisa rouva puhemies! Ei tie-
tenkään vaikuta. Satosen työryhmän esitykset etenevät sellaisenaan. Sehän sisälsi muun
muassa sen, että Ylen rahoitus siirretään kehysten ulkopuolelle, ja meillä on tästä sitoumus
hallituksen sisällä, että teemme sen. Seuraavassa kehysriihessä tämä siirtyy kehysten ulko-
puolelle, niin kuin työryhmän ohjeistus hallitukselle oli.

16.13 Li Andersson vas (vastauspuheenvuoro): Arvoisa puhemies! On todella tärkeää,
että me käymme tätä keskustelua tänään täällä. Olemme vakavien ja myöskin perustavan-
laatuisten kysymysten äärellä. Kuten tässä on monissa puheenvuoroissa painotettu, niin
kyse on kansalaisten luottamuksesta Yleisradioon, Yleisradion riippumattomuudesta mut-
ta myöskin siitä, minkälaisena pääministeri näkee oman roolinsa suhteessa mediaan. Ei ole
mitään outoa siinä, että sananvapaassa demokratiassa uutisoidaan Terrafame-urakan kal-
taisesta kytköksestä. Sen sijaan on outoa, että me saamme lehdistä lukea, kuten tänään, että
Ylen entinen toimittaja on sanonut, että juttuja on hyllytetty ja sensuroitu ja toimittajille on
annettu varoituksia erityisesti tämän hallituksen aikana.

Arvoisa pääministeri! Miten te kommentoitte tätä väitettä? Miten te aiotte pääministeri-
nä toimia kansalaisten luottamuksen palauttamiseksi Yleisradioon? Ja oletteko valmis jul-
kaisemaan teidän ja Yleisradion päätoimittajan välillä käymäänne tiedonvaihtoa mahdol-
listen epäilyjen häivyttämiseksi?
4



Pöytäkirjan asiakohta PTK 124/2016 vp
16.14 Pääministeri Juha Sipilä (vastauspuheenvuoro): Arvoisa rouva puhemies! Tässä
osa kysymyksistä on tietenkin Ylen sisäistä asiaa. Emme missään tapauksessa hallitukses-
ta tai yksittäisinä henkilöinä, ministereinä, yritä vaikuttaa siihen, että joku juttu jäisi julkai-
sematta. Mutta tässä noin neljä viikkoa sitten oli esimerkki: Yle uutisoi, että minä olen jät-
tänyt tulojani ilmoittamatta. Minusta tällaisessa kysymyksessä on oikeus silloin soittaa
Ylelle ja kertoa, että tämä ei pidä paikkaansa, ja pyytää, että sellainen korjataan. Tällaises-
ta vuorovaikutuksesta tässä on kysymys. Ja sama koski tätä. Minusta tässäkin Terrafame-
jutussa, jääviysjutussa, olisi ollut oikeus tulla kuulluksi ennen kuin juttu julkaistaan. Mutta
tämän seurauksena ja käytyäni useita keskusteluja olen tullut siihen tulokseen, että en enää
ole yhteydessä toimituksiin enkä toimittajiin minua koskevissa jutuissa (Puhemies koput-
taa) vaan oikaisen ne toisella tavalla.

16.16 Krista Kiuru sd (vastauspuheenvuoro): Arvoisa puhemies! Nythän ollaan varsin
vakavan kysymyksen äärellä, koska meillä kansanedustajilla on vain yksi uskottavuus ja
sama koskee tietysti myös pääministeriä. Siltä osin voidaan sanoa, että kysymys on siitä
eduskunnan luottamuksesta, että me kansanedustajat myöskin toimimme tavalla, jota suu-
ri yleisö pitää reiluna ja oikeana.

Erityisen vaarallista tässä keskustelussa on se, jos muut maat vetävät johtopäätöksen,
että Suomen pääministeri pyrkii painostamalla ja jopa vaatimalla (Hälinää — Puhemies
koputtaa) menemään tilanteeseen, jossa alkaa näyttää siltä, että Yleisradio kansan äänenä
taipuu. Silloin me olemme kyllä kysymyksessä, miten Suomi eroaa niistä ikävistä esimer-
keistä, joita Euroopassa olemme saaneet lukea esimerkiksi Unkarin, Puolan suhteen. Toi-
vottavasti tähän listaan ei Suomea sitten jatkossa lisätä.

Siksi minä kysyisin, pääministeri, teiltä: tunnetteko te ollenkaan sellaista tunnetta, että
teidän kannattaisi nyt pyrkiä siihen, että tässä ei ole kysymys hallituksen radiosta vaan
eduskunnan radiosta, (Puhemies: Aika!) ja pyytäisitte anteeksi sitä, miten olette painosta-
nut?

16.17 Pääministeri Juha Sipilä (vastauspuheenvuoro): Arvoisa rouva puhemies! Vaikka
kuinka monta puheenvuoroa tässä käyttää, niin en varmaankaan saa oppositiota vakuuttu-
neeksi siitä, että en ole painostanut Yleä. Olen vaatinut oikeuttani tulla kuulluksi samassa
yhteydessä, kun juttua tehdään, sellaisessa aikataulussa, joka mahdollistaa myöskin käy-
tännössä sen asian selvittämisen. Tämän puolitoistatuntisen olisi voinut käyttää vaikka sii-
hen, mikä tämän kyseisen kaupan tekojärjestys oli. Kaikkihan oli tehty jo ennen kuin teim-
me talouspoliittisessa ministerivaliokunnassa mitään päätöksiä, sitovat urakkasopimukset
ja niin edespäin. Tämäkin selviää Terrafamen nettisivuilta ja on kaikkien luettavissa sieltä.

16.18 Antti Rinne sd (vastauspuheenvuoro): Arvoisa puhemies! Otetaan vielä yksi näkö-
kulma tähän keskusteluun.

Pääministeri Sipilä, teiltä kysyttiin eilen tiedotustilaisuudessa, vahingoittaako tämä
kohu Suomen mainetta, ja te vastasitte: "ei varmasti ole Suomen maineelle vahinkoa täs-
tä". Kansainväliset mediat ovat uutisoineet pääministeri Sipilän painostuskohusta. Finan-
cial Times kirjoittaa korruptioskandaalista, BBC kirjoittaa sananvapauskiistasta, ja Da-
gens Nyheter kirjoittaa, että Suomen pääministeri hiljensi valtiollisen median. Julkisen sa-
nan neuvoston puheenjohtaja on tänään sanonut, että Suomen maine sananvapauden kär-
kimaana on saanut kolhun Sipilä-kohussa.
5



Pöytäkirjan asiakohta PTK 124/2016 vp
Pääministeri Sipilä, oletteko te edelleen sitä mieltä, että teidän toimintanne ei ole vahin-
goittanut Suomen mainetta?

16.19 Pääministeri Juha Sipilä (vastauspuheenvuoro): Arvoisa rouva puhemies! Olen,
koska en ole painostanut Yleä. Olen vaatinut vain oikeuttani kommentoida juttua, eli ei.

Puhemies Maria Lohela: Vielä ministeri Rehn.

16.19 Elinkeinoministeri Olli Rehn (vastauspuheenvuoro): Arvoisa puhemies! Edustaja
Rinne käytti sanaa "korruptioskandaali". (Antti Rinne: Se oli Financial Times!) Edustaja
Rinne käytti sanaa "korruptioskandaali", (Välihuutoja — Puhemies koputtaa) ja on tietysti
hyvin olennaista, että katsotaan myös, mitä tässä itse asiassa on tapahtunut, kun on heitetty
epäilyksen varjo.

Terrafame Group laati selvityksen, kun epäilyt ja kohu oli nostettu, ja esittelevänä mi-
nisterinä tuon esiin kolme seikkaa tästä. Terrafamen omistajaohjauksesta vastaa työ- ja
elinkeinoministeri.

Ensinnäkin, kyseinen malminkuljetin oli tilattu jo lokakuussa, kun taas talouspoliittinen
ministerivaliokunta päätti asiasta marraskuussa, 11. päivä marraskuuta. Ei ole mitään yh-
teyttä, eikä ollut edes tietoa tästä hankinnasta.

Toiseksi, kuljetin olisi tilattu joka tapauksessa kummassakin vaihtoehdossa, siinä, että
kaivos jatkaa toimintaansa tai että se suljetaan. (Puhemies: Ministeri Rehn, nyt on aika!)

Kolmanneksi, päätöksen on tehnyt Terrafamen toimitusjohtaja, ei talouspoliittinen mi-
nisterivaliokunta.

16.20 Antti Lindtman sd (vastauspuheenvuoro): Arvoisa puhemies! Viittaan siihen, mitä
edustaja Haavisto täällä aikaisemmin sanoi, ja viittaan myös siihen, että kun ministeri Rehn
täällä nyt ikään kuin vähän syyllistävään sävyyn puhui oppositiosta, joka kysyi asiasta, niin
haluan muistuttaa, että myös valtiovarainministeri Orpo edellytti selvitystä tästä itse asias-
ta. Mutta tässä ei ole kysymys enää tästä itse jääviyskysymyksestä, eikä kukaan ole kiistä-
nyt sitä, etteikö pääministerillä olisi oikeus omaan näkemykseen tai etteikö voisi olla yh-
teydessä, (Eduskunnasta: Vaan?) vaan kysymys on siitä, jos on syntynyt mielikuva, jossa
nyt Ylen keskeinen, entinen toimittaja on tullut ulos ja todennut, että ei ole sattumaa, että
kurilinja on koventunut tämän hallituksen aikana. Ja kun muutenkin media kohtaa vai-
keuksia, niin haluaisin pääministeriltä kysyä: miten itse arvioitte, että omalla toiminnallan-
ne olette vahvistaneet luottamusta riippumattomaan tiedonvälitykseen?

16.21 Pääministeri Juha Sipilä (vastauspuheenvuoro): Arvoisa rouva puhemies! Riippu-
mattomaan tiedonvälitykseen kuuluu myöskin se, että osapuolia kuullaan, tehdään fakta-
pohjaisia juttuja ja uutisointia, ja silloin, jos jossakin kohtaa uutisointia on virhe, niin sii-
hen on oikeus puuttua ja uutinen korjataan. Minusta tämä kuuluu tähän suomalaiseen de-
mokratiaan ja sananvapauteen, puolin ja toisin, ja minä uskon, että myöskin tämä toimiva
yhteys on Suomen ykkösaseman taustalla, että meillä on myöskin toisinpäin keskusteluyh-
teys koko ajan olemassa. Uskon ja toivon, että tämä jatkuu tästä eteenpäinkin.

Puhemies Maria Lohela:  Vielä ministeri Orpo.
6



Pöytäkirjan asiakohta PTK 124/2016 vp
16.22 Valtiovarainministeri Petteri Orpo (vastauspuheenvuoro): Arvoisa rouva puhe-
mies! Haluan todeta sen viitaten edustaja Lindtmanin puheenvuoroon, että minulla ei ole
pienintäkään epäilystä, että näillä esille tuoduilla suhteilla olisi ollut mitään tekemistä tai
merkitystä Terrafame-päätöksen kanssa. Lisäksi totesin pitäväni selvänä, ja olin keskustel-
lut vielä pääministerin kanssa, että koska asiasta on syntynyt tällainen keskustelu, niin tä-
hänhän ilman muuta silloin tulee selvyys. Mutta uskon, kuten ministeri Rehn kuvasi tätä
Terrafame-tapausta, että tässä pääministeri ei ole ollut esteellinen.

Kysymyksen käsittely päättyi.
7


