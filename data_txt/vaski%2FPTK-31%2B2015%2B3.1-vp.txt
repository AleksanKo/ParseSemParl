















































DEM5D02.tmpSave.xml


Pöytäkirjan asiakohta PTK 31/2015 vp
Pöytäkirjan asiakohta 

PTK 31/2015 vp

Täysistunto

Torstai 10.9.2015 klo 16.01—18.09

3.1. Suullinen kysymys hallituksen toimista kilpailukyvyn parantamiseksi (Antti Rinne sd)
Suullinen kysymys SKT 12/2015 vp

Suullinen kyselytunti

Puhemies Maria Lohela: Edustaja Rinne.

Keskustelu

16.02 Antti Rinne sd: Arvoisa puhemies! Suomen hallitus on ymmärtänyt tehtävänsä
väärin. Hallituksen tehtävänä on nujertaa lama, ei nujertaa suomalaista palkansaajaa. Vii-
meistään nyt on selvää, että Suomen hallituksessa ei istu ensimmäistäkään työväenpuolu-
etta. Viime päivinä minuun on ollut yhteydessä satoja kansalaisia, jotka ovat olleet tyrmis-
tyneitä hallituksen aikeista leikata heidän palkkojaan. Joukossa on satoja naisia hoivatyös-
tä pienillä palkoilla. Nämä päätökset ovat jatkumoa sille hallituksen politiikalle, jonka
maksumiehiksi joutuvat eläkeläiset, lapsiperheet, työttömät ja opiskelijat. (Ben Zysko-
wicz: Eli kaikki!) Kohtuus ja reiluus eivät ilmeisesti kuulu hallituksen sanavarastoon. Suo-
malaisen yhteiskunnan vahvuuksiin on aina kuulunut kyky sopia vaikeistakin asioista. So-
pimusyhteiskunnan romuttamisella hallitus tavoittelee pikavoittoja, jotka peritään kyllä ta-
kaisin pitkässä juoksussa korkojen kera. Mikäli hallitus jatkaa valitsemallaan reitillä, siinä
tulee vielä ennen pitkää karhu vastaan. Arvoisa pääministeri, haluatteko rakentaa tätä maa-
ta yhteisymmärryksen ilmapiirissä vai aiotteko todella valita polun, jonka päässä piilee ris-
tiriitaisuuksia ja levottomuuksia?

16.04 Pääministeri Juha Sipilä (vastauspuheenvuoro): Arvoisa puhemies! Ilman muuta
vastaus on kyllä, haluan rakentaa Suomea yhteistyössä. Hallitus on lähtenyt Suomen kur-
jaa taloustilannetta parantamaan kolmella suurella toimenpiteellä. Ensinnäkin me tarvit-
semme leikkauksia ja säästöjä, joihin osallistuvat eläkeläiset, opiskelijat, työttömät ja niin
edespäin, mitkä mainitsitte tuossa. Sitten me tarvitsemme suuret reformit, jotka olisi pitä-
nyt pystyä tekemään jo paljon aikaisemmin. Nyt ne pitää määrätietoisesti saada valmiiksi.
Ja nyt sitten puhutaan asiakokonaisuudesta, johon osallistumme me työssä käyvät, ja me
tarvitsemme sinne kolme kokonaisuutta: tarvitaan kustannuskilpailukyvyn paranemista,
tarvitaan palkkamalttia ja tarvitaan tuottavuuden edistämiseksi myöskin paljon, paljon toi-
mia. Ja hallitus tekee kaikkia näitä. Palkkamaltti kuuluu sitten työmarkkinajärjestöille. Yri-
timme kaksi kertaa sopia asiasta mutta emme päässeet yksimielisyyteen tavoitteesta, ja sen
takia hallitus ei voi jäädä odottamaan vaan tekee nyt sitten toimia, jotka kyllä ovat oikeu-
denmukaisia ja mietittyjä.
 Tarkistettu
4.0



Pöytäkirjan asiakohta PTK 31/2015 vp
Puhemies Maria Lohela: Pyydän niitä edustajia, jotka haluavat esittää lisäkysymyksiä, il-
moittautumaan painamalla V-painiketta ja nousemalla seisomaan.

16.05 Antti Rinne sd (vastauspuheenvuoro): Arvoisa puhemies! Hallitus kyllä tuijottaa
nyt aika sokeasti pelkästään tätä kilpailukykymittaristoa näkemättä sitten talouden koko-
naisongelmia. Meillä on erittäin suuri kysyntäongelma suomalaisissa tuotteissa, palvelu- ja
vientituotteissa, ja kyllä tähän pitää keskittyä nyt. Ei tämä palkansaajien kurittaminen pa-
ranna meidän kilpailukykytilannettamme eikä niitä ongelmia, jotka meillä tällä hetkellä
viennissä erityisesti on. Alakohtaisiin ongelmiin kannattaa hakea alakohtaisia ratkaisuja.
Paikallinen sopiminen on järkevä vaihtoehto niihin ratkaisuja löytää. SDP kannattaa aitoa
sopimista, paikallista sopimista. Se tarkoittaa sitä, että yhdessä tartutaan asiaan ja pyritään
ratkaisemaan se — ei sillä tavalla, että ylhäältä pakotetaan, käsketään ja määrätään.

Haluan tässä tarjota nyt hallitukselle yhteistyön kättä. Minä toivon, että te tartutte sii-
hen. Me haluamme aikaansaada muutoksia suomalaisessa yhteiskunnassa sopimalla. SDP
on käynnistänyt laajan sopimiseen tähtäävän yhteisen vastuun prosessin, ja pyydän, että
myöskin hallitus tulisi tähän mukaan. Tänään 10.9. odotetaan vastausta hallitukselta, ter-
vehdystä tuohon tilaisuuteen. Toivon, että tulette mukaan tähän.

16.06 Pääministeri Juha Sipilä (vastauspuheenvuoro): Arvoisa puhemies! Yritimme tätä
yhteiskuntasopimusta hallitustunnusteluvaiheessa ensimmäisen kerran — silloin toki aika
oli vain noin kahdeksan vuorokautta. Väänsimme aika lailla täysipäiväisesti sitä. Nyt teim-
me pohjustustyötä koko kesäkuun, jatkoimme koko elokuun ja oikeastaan emme päässeet
tätä tavoitetta pidemmälle. Me pääsimme aika lailla pitkälle niissä keinovalikoimissa, mitä
olisi sitten ollut, prosessissa ja aikataulussa, mutta emme päässeet yksimielisyyteen tavoit-
teesta. Tämä harmittaa niiden puolesta, jotka olisivat hyväksyneet tämän tavoitteenkin, ja
olisimme ehdottomasti ensisijaisesti halunneet, että tämä ratkaisu syntyy yhdessä sopimal-
la. 

Olen valmis kuuntelemaan valmiin ratkaisun, jossa tavoitteena ollut 5 prosentin kustan-
nuskilpailukykyhyppy voidaan toteuttaa ja joka sisältää myöskin ne keinot. Hallitus jatkaa
omalla tiellään siihen saakka. Jos tulee parempi ehdotus, totta kai otamme sen vastaan.

16.08 Tytti Tuppurainen sd (vastauspuheenvuoro): Arvoisa puhemies! Arvoisa päämi-
nisteri Sipilä, te käytätte nyt pakkoa aivan poikkeuksellisen kovalla kädellä. Teidän toi-
menne, teidän kiristyspakettinne, ei edusta sitä sopimuskulttuuria, jolla me Suomessa
aiemmin olemme tämän kansakunnan isot ratkaisut hoitaneet. Te käytätte nyt pakkoa, näy-
tätte keppiä tavallisille palkansaajille, niille naisille, jotka pakertavat etenkin matalapalk-
kaisella julkisella sektorilla pienellä palkalla.

Me haluamme kysyä teiltä: Onko teidän mielestänne oikein, että lasku tästä kaatuu nai-
sille, pienipalkkaisille naisille, jotka vastaavat hoiva- ja hoitotyöstä usein hyvin epäinhi-
millisinäkin kellonaikoina vuorotyötä, iltatyötä, yötyötä tehden? Oletteko te, pääministeri
Sipilä, selvittänyt näiden teidän toimenpiteidenne vaikutukset, niitten kustannusvaikutuk-
set perheille, niitten sukupuolivaikutukset miesten ja naisten tasa-arvoon ja ylipäätään niit-
ten vaikutukset suomalaiseen hyvinvointiin? (Ben Zyskowicz: Tehkää parempi esitys!)
2



Pöytäkirjan asiakohta PTK 31/2015 vp
16.09 Pääministeri Juha Sipilä (vastauspuheenvuoro): Arvoisa puhemies! Tämän koko
paketin tavoitteena on lisätä työllisyyttä. Me uskomme, että tämän toteutumisella on kym-
meniätuhansia uusia työpaikkoja luova vaikutus.

Miten tätä pakettia lähdettiin tekemään? Meillä oli keinona siellä niin sanottu fiskaali-
nen devalvaatio, jossa työnantajamaksuja alentamalla voidaan kilpailukykyä parantaa, ja
normaalioloissa se olisi rahoitettu arvonlisäveroa nostamalla. Mutta katsoimme, että se on
epäoikeudenmukainen tapa rahoittaa pakettia, joka on tarkoitettu työssä käyvien rahoitet-
tavaksi. Löysimme ratkaisun, jossa tämä paketti rahoittaa itse itsensä, ja meidän ei tarvin-
nut koskea arvonlisäveroon ollenkaan.

Mitä tulee tähän mies-naisasiaan, tasa-arvoon, esimerkiksi sunnuntaityön osalta kävim-
me hyvin huolellisesti läpi sen, miten se vaikuttaa milläkin toimialoilla. Noin 13 prosenttia
naisista tekee sunnuntaityötä, ja 12 prosenttia miehistä tekee sunnuntaityötä. (Puhemies
koputtaa) Menimme syvemmälle sinne asiaan tutustumaan, ja se on totta, että pienipalk-
kaisilla aloilla sunnuntaityön osuus palkanmuodostuksesta on suurempi, ja tämän vuoksi
pienensimme tätä sunnuntailisän alennusta 50 prosentista (Puhemies koputtaa) 75 prosent-
tiin, juuri tästä syystä. (Välihuutoja)

16.11 Ville Niinistö vihr (vastauspuheenvuoro): Arvoisa puhemies! Pääministeri, te sa-
noitte hiljattain, että Suomi on syvällä suossa. Minusta ja aika monesta suomalaisesta tun-
tuu nyt tänä päivänä, että vasta te olette viemässä meitä sinne syvälle suohon. (Välihuuto-
ja) Suomi on suomalaiset ihmiset: Suomi on ne poliisit, jotka tekevät sunnuntaisin työtä.
Suomi on ne sairaanhoitajat, jotka ovat sunnuntaisin töissä. Suomi on opettajat, yrittäjät,
kaikki ihmiset, jotka rakentavat tätä maata. (Ben Zyskowiczin välihuuto)

Arvoisa puhemies! Me vihreät odotimme, että hallituksen paketti olisi paketti, jossa pa-
rannetaan työelämän laatua lisäämällä tuottavuutta ja lisäämällä myös työntekijän kannal-
ta työelämän joustavuutta, niin että useampi pääsisi työelämään ja että me helpottaisimme
pienyrittäjien arkea, mutta mitä tapahtui? Pääministeri, te olette ehdottamassa leikkauksia,
jotka esimerkiksi sosiaali- ja terveydenhuoltoalalla merkitsevät monelle sairaanhoitajalle
ja muille hoitajille yli 10 prosentin palkanleikkausta. Oletteko te, pääministeri, sitä mieltä,
että Suomen sosiaali- ja terveydenhuollon ammattilaiset ansaitsevat tällaisen kohtelun tänä
aikana Suomen hallitukselta yksipuolisella sanelupäätöksellä, eivät neuvottelemalla etsit-
tyä ratkaisua, jossa työntekijöidenkin asemaa parannetaan? (Puhemies koputtaa) Arvoisa
pääministeri, miksi te olette menneet suurtyönantajien (Puhemies koputtaa) ja EK:n kelk-
kaan ettekä ole miettineet suomalaisia ihmisiä?

16.12 Pääministeri Juha Sipilä (vastauspuheenvuoro): Arvoisa puhemies! Kun tuolla to-
rilla tapaan ihmisiä ja keskustelen heidän henkilökohtaisesta tilanteestaan ja illalla mietin
kotona sitä, miten tähän asiaan voidaan reagoida, aina tulen samaan johtopäätökseen: suo-
malaisen työn kilpailukykyä pitää saada parannettua, jotta suomalainen työ käy maailmal-
la jälleen kaupaksi ja sitä kautta työllisyysasteen kasvamisen myötä me saamme myöskin
julkista taloutta kuntoon ja pystymme panostamaan mitä erilaisimpiin asioihin. Velaksi
eläminen pitää pystyä lopettamaan vuoteen 2021 mennessä. Se ei ole kohtuuton vaatimus.

Mitä tulee sitten tähän muutosturvaan, tässä yhteydessä sovittiin myöskin irtisanomis-
kulujen merkittävä kasvaminen, ja muutosturvana nyt saadaan kuukauden keskiansiota
vastaava koulutusturva. Sovimme myöskin työterveydenhuollon jatkumisen kuusi kuu-
kautta irtisanomisajan jälkeen, ja sen lisäksi pitkään pöydällä olleeseen asiaan, vanhem-
3



Pöytäkirjan asiakohta PTK 31/2015 vp
painvapaan kustannusten tasaamiseen, teimme myöskin tässä samassa yhteydessä ratkai-
sun, (Puhemies koputtaa) historiallisen ratkaisun.

16.13 Aino-Kaisa Pekonen vas (vastauspuheenvuoro): Arvoisa puhemies! Kyllä tässä
nyt on ennenkuulumaton hyökkäys sopimusoikeutta kohtaan. Hallituksen leikkaukset koh-
distuvat erityisesti pienipalkkaisiin naisiin, hoitoalalla työskenteleviin ja kaupan työnteki-
jöihin, niin kuin täällä salissa on tänään todettu. Olen itsekin työskennellyt lähihoitajana
terveyskeskuksen vuodeosastolla, ja kaivoin vanhan palkkakuittini vuodelta 2008 esiin ja
katsoin, että vuositasolla nämä leikkaukset olisivat vuonna 2008 merkinneet minulle 1 300
euron leikkausta vuosipalkasta — se on iso summa pienestä palkasta. Kysynkin teiltä, mi-
nisteri: Miksi hallitus on nimenomaan valinnut nyt kohteekseen tämän väestöryhmän, nai-
set, jotka tekevät vuorotyötä, vuorotta työtä? Miten pienipalkkaisten naisten kurittaminen
lisää suomalaisten vientiyritysten kilpailukykyä?

16.14 Pääministeri Juha Sipilä (vastauspuheenvuoro): Arvoisa puhemies! Tämä koko
paketti säästää julkiselta sektorilta noin 1,4 miljardia euroa. Osa tästä käytetään julkisen
sektorin talouden tasapainottamiseen ja osa käytetään siihen, että voidaan yksityisen sek-
torin sotumaksua alentaa, ja se parantaa sitä viennin kilpailukykyä, mistä kysyitte.

Mitä tulee sitten tähän koko kokonaisuuteen, niin haluan edelleenkin korostaa sitä, että
tässä haetaan uusia työpaikkoja. Tämä on se osuus, minkä työssä käyvät voivat tehdä työt-
tömän hyväksi. Tämä on se käytännön toimi, mihin haastamme nyt kaikki suomalaiset: töi-
hin työttömän eteen. Me joudumme tekemään leikkauksia, me haemme tällä kasvun edel-
lytyksiä. Tämä on se työssä käyvien osuus näistä talkoista. Ja sitten meidän pitää tehdä ne
suuret reformit, joihin löytyvät ne omat vastustajat, siihenkin osuuteen. Ei tämä helppoa
ole, mutta me joudumme tekemään (Puhemies koputtaa) tämän koko 10 miljardin koko-
naisuuden, ja me teemme sen mielellään tässä hallituskauden alussa.

Puhemies Maria Lohela: Muistutan, että kysymysten ja vastausten aikaraja on minuutti.

16.15 Matti Vanhanen kesk (vastauspuheenvuoro): Arvoisa puhemies! Ensin ilolla ter-
vehdin sitä, että nyt todella tehdään päätöksiä, jotka oikeasti vaikuttavat kustannuksiin ja
vaikuttavat tähän julkisen talouden alijäämään, sellaisia päätöksiä, jotka selkeästi näkyvät
rahassa myös täällä yläpäässä. Kaikki ne vaikeudet, joita tässä on ollut esillä: tiedetään, että
niitä tulee, mutta vaikea on myös tämä tilanne. Ja hallitushan tässä ja eduskunta itse asias-
sa joutuvat tekemään sitä työtä, mikä työelämässä kuuluisi normaalisti työelämän osapuo-
lille, mutta kun eivät ne ole saaneet ratkaisuja aikaan, niin nyt vastuu on siirtynyt koroste-
tusti hallitukselle.

Jotta yritystasolla ja työpaikkatasolla saataisiin vielä kilpailukykyä lisättyä, niin kysyn
oikeastaan ministeri Lindströmiltä paikalliseen sopimiseen liittyen: minkälaista valmiste-
lua on menossa sen eteen, että työpaikkatasolla, jolla parhaiten tunnetaan ne mahdollisuu-
det pärjätä, lisättäisiin näitä mahdollisuuksia? Tuntuu, että myös edustaja Rinne antoi vah-
van tukensa.

16.16 Oikeus- ja työministeri Jari Lindström (vastauspuheenvuoro):  Arvoisa rouva
puhemies! Erittäin tärkeä kysymys. Tämä paikallisen sopimisen selvitystyö on juuri me-
nossa. Harri Hietala on raportoinut minulle moneen otteeseen, missä niin sanotusti men-
4



Pöytäkirjan asiakohta PTK 31/2015 vp
nään, mikä on tuntuma. 15. lokakuuta hän luovuttaa sitten tämän selvityksen, ja toivotta-
vasti se sitten avaa tätä paikallista sopimista — ja täytyy kiittää ay-liikettä siitä, että se ei
ole enää kirosana, tämä paikallinen sopiminen. Se on se sana, minkä edustaja Rinne nosti
esille, ja moni muu: sopiminen, paikallinen sopiminen. Sen pitää olla sopimista, ei ylhäältä
sanelua, silloin se toimii. (Välihuutoja) Sitä tässä tavoitellaan, ja se on jokaisen etu. Vih-
doin ja viimein pitäisi ymmärtää, että me olemme sellaisessa suossa... — Eivät nämä ole
kivoja, kivaa ei ole ollut ottaa vastaan sitä palautetta, joka minulle on tullut, mutta otan sen
vastaan. Minkä takia? Sen takia, että Suomi selviää. Ei sen takia, että tässä oltaisiin ajamas-
sa jonkun EK:n tai jonkun muun asioita. Tässä ollaan ajamassa Suomen asioita. (Välihuu-
toja)

16.18 Sampo Terho ps (vastauspuheenvuoro): Arvoisa puhemies! Herra pääministeri,
kovia päätöksiä on tehty, mutta niin on toki luvattu sekä vaaleissa että hallitusohjelmassa.
(Välihuutoja) Nähdäkseni käynnissä on kansallistalkoot, joissa — aivan oikein — koros-
tetaan, että kaikkien on syytä olla mukana, koska meidän kaikkien ja meidän lastemme tu-
levaisuus riippuu näiden talkoiden onnistumisesta. Nyt kun budjetti on esitelty medialle,
miten arvioitte, onko kaikki kansanosat nyt näissä talkoissa otettu huomioon ja mukaan, ja
voitteko antaa meille konkreettisia esimerkkejä, miten eri sosiaaliluokat on tähän otettu
mukaan? — Kiitos.

16.18 Pääministeri Juha Sipilä (vastauspuheenvuoro): Arvoisa puhemies! Niin kuin
tuossa olen useammankin kerran korostanut, näissä leikkauksissa ovat tietenkin edunsaa-
jat maksumiehinä: siellä meillä on eläkeläisiin, opiskelijoihin, työttömiin kohdistuvia leik-
kauksia. Tässä kokonaisuudessa, tässä osuudessa, sitten me työssä käyvät olemme maksa-
jina. Sitten meillä on vielä se reformien osuus, jossa sitten uudistumalla hoidamme osuu-
temme. Nyt tässä budjetissa myöskin suurituloiset tulevat mukaan: solidaarisuusveron ra-
jaa siirretään alaspäin, pääomaveroa korotetaan (Eduskunnasta: 1 prosentti!). Myöskin sit-
ten takuueläkepäätös tulee voimaan ensi vuonna. (Puhemies koputtaa) Sillä tavalla ha-
luamme varmistaa, että oikeudenmukaisuus säilyy niin pitkälle kuin näissä olosuhteissa on
mahdollista tässä koko kokonaisuudessa.

16.19 Eero Heinäluoma sd (vastauspuheenvuoro): Arvoisa puhemies! Todellakin kansa-
laiset ovat aika lailla hämmentyneitä, että mitä tässä oikein tapahtuu. Kun työministeri
Lindström sanoi tässä, että paikallinen sopiminen on se oikea asia, että pitää pyrkiä sopi-
maan, niin nyt ihmiset kysyvät, mistä lähtien hallitus ryhtyy päättämään vielä työehdoista-
kin. Sen sijaan, että niistä sovittaisiin työntekijöiden ja työnantajien kesken tai siellä työ-
paikoilla paikallisesti, te otatte tämän vallan ja päätätte, saako sairausajalta maksaa palk-
kaa. Te otatte vallan siinä, kuinka pitkiä lomia saa pitää, maksetaanko ylityökorvauksia, ja
jos maksetaan, minkälaisia, maksetaanko sunnuntaista. Kyllä ihmiset miettivät, arvoisa
pääministeri, mistä te tämmöisen vallan saitte, kun ette te tämmöisestä puhunut ollenkaan
ennen vaaleja. Ennen vaaleja te torjuitte kokoomuksen ehdotuksen sairausajan palkan lo-
pettamisesta. Nyt te olette toteuttamassa sitä. Arvoisa pääministeri, ymmärrättekö ollen-
kaan, että ihmiset kokevat tulleensa huijatuiksi?

16.20 Pääministeri Juha Sipilä (vastauspuheenvuoro): Arvoisa puhemies! Me yritimme
kahteen otteeseen yhdessä sopia siitä, (Vasemmalta: Yhdessä sopia?) että otetaan Suomel-
5



Pöytäkirjan asiakohta PTK 31/2015 vp
le tavoite, 5 prosentin tavoite, kustannuskilpailukykyhyppyyn ja mitataan sitä sitten vuon-
na 2017. Me emme päässeet sopimukseen siitä tavoitteestakaan, ja semmoista prosessia en
tunne, joka johtaisi johonkin, jossa ei ole tavoitetta. Yhdessä sopiminen oli ykköstavoittee-
na ja on edelleenkin — jos semmoinen ratkaisu löytyy työmarkkinapuolten sopimana, jos-
sa toteutuu 5 prosentin tavoite ja siinä on keinovalikoima mukana. Ilman muuta olisimme
ensisijaisesti halunneet sopia siitä yhdessä, koska hyvin tunnen, että nämä keinovalikoi-
mat, mitä hallituksella ja eduskunnalla on käytössään, ovat paljon rajallisemmat kuin mitä
työehtosopimuksissa olisi ollut. Silloin olisi paremmin pystytty ottamaan myöskin toimi-
alakohtaiset erot huomioon. Mutta tähän ei halua löytynyt. 

16.21 Arto Satonen kok (vastauspuheenvuoro): Arvoisa puhemies! On kanssa ihan mah-
doton ymmärtää niitä puheita, joissa puhutaan sanelusta, kun kaksi kertaa on sovinnon kät-
tä tarjottu (Välihuutoja vasemmalta) ja pääministeri on täällä jo kolmannen kerran — kol-
mannen kerran — sovinnon kättä tarjonnut.

Olisiko sitten niin, että hallituksen pitäisi katsoa sivusta, kun suomalaisen työn kilpailu-
kykyä ei pystytä parantamaan? Jos olisi pystytty sopimaan yhdessä, olisi voitu sopia vaik-
ka työajan pidentämisestä, joka olisi ollut kaikkein kivuttomin keino, ja sillä olisi saatu
nämä samat ratkaisut aikaan. Tästä ei ollut valmiutta sopia. Hallituksen oli pakko kantaa
vastuuta, koska Suomi ei kestä sitä työttömyyden määrää, joka tällä hetkellä on. Ihmiset ei-
vät kestä inhimillisesti sitä työttömyyden määrää, eikä näin pienellä työllisyysasteella pys-
tytä rahoittamaan terveyspalveluita, sosiaaliturvaa ja koulutuspalveluita. Hallitus oli siis
pakon edessä ja teki sitä, mitä piti, eli kantoi vastuunsa pakon edessä. Kysyn: koska nämä
saadaan voimaan? (Kari Uotila: Mikä oli kysymys?)

16.23 Pääministeri Juha Sipilä (vastauspuheenvuoro): Arvoisa puhemies! Lähdemme
liikkeelle valtioneuvoston tiedonannolla, joka nyt sitten on sovittu, oliko se, ei ensi vaan
seuraavalle viikolle, ja silloin käymme tämän koko kokonaisuuden läpi. Sen jälkeen alkaa
normaali valmistelu, jossa kolmikannassa valmistelemme kuullen työmarkkinaosapuolia
normaalisti valiokunnissa, ja teemme lakiesitykset sitten valmiiksi ensi kesään mennessä.
Nämä astuvat voimaan sitten, kun nykyiset työehtosopimukset päättyvät.

16.23 Antti Rinne sd (vastauspuheenvuoro): Arvoisa puhemies! Nämä sote-maksujen
leikkaukset ovat noin 800 miljoonan euron kokonaisuus. Ja kyllä te olette rahoittamassa
sen Pekka Poliisin sairausajan palkalla, sairaanhoitaja Sarin ylityökorvauksilla ja Matti
Metallimiehen viikonlopun pyhätyökorvauksilla. Nämä ovat satoja euroja menetystä näil-
le ihmisille ostovoimassa. Miten, arvoisa pääministeri, meinaatte korvata sen ostovoiman
kotimarkkinoilla, joka on pitänyt vuodesta 2009 lähtien Suomen taloutta pystyssä?

16.24 Pääministeri Juha Sipilä (vastauspuheenvuoro): Arvoisa puhemies! Niin kuin
tuossa jossakin puheenvuorossa aiemmin mainitsin, niin toinen ja se perinteinen tapa to-
teuttaa fiskaalinen devalvaatio olisi rahoittaa se arvonlisäveron korotuksella. Arvonlisän
maksajia ovat taas eläkeläiset, työttömät, opiskelijat. (Välihuuto) — Kyllä, sen takia ha-
luamme, että tämä rasitus kohdistuu työssä käyviin. Se on työssä käyvien osuus näissä yh-
teisissä talkoissa. Sen takia emme halunneet rahoittaa tätä arvonlisäverolla vaan halusim-
me rakentaa paketin, joka on itse itsensä rahoittava.
6



Pöytäkirjan asiakohta PTK 31/2015 vp
16.25 Valtiovarainministeri Alexander Stubb (vastauspuheenvuoro):  Arvoisa puhe-
mies! Meidän marssijärjestyksemme tietysti tässä on selkeä. Meidän kilpailukykymme
laahaa verrokkimaiden perässä. Sellaiset maat, jotka ovat olleet Euroopassa kriisimaita,
kuten esimerkiksi Irlanti ja Espanja, ovat tehneet rakenteellisia uudistuksia ja päässeet ta-
kaisin tolpilleen. Kilpailukyky laahaa perässä, meidän pitää saada vientiin vetoa. Meidän
pitää saada työllisyystilanne paremmaksi, ja meidän pitää saada kasvua ja sitä kautta säi-
lyttää hyvinvointipalvelut.

Kysyitte, millä tavalla ostovoima säilyy. Se säilyy sitä kautta, että me emme nosta an-
siotuloverotusta, ja jos ja kun pystymme todentamaan, että 5 prosenttia yksikkötyökustan-
nuksia plus 5 prosenttia palkkamalttia johtaa toivottuun tavoitteeseen 2017, niin tulemme
vastaan miljardin ansiotuloverotuksen leikkauksilla, ja se parantaa meidän ostovoimaam-
me.

16.25 Ulkoasiainministeri Timo Soini (vastauspuheenvuoro): Arvoisa rouva puhemies!
Vielä kaksi asiaa... (Susanna Huovinen: Ulkoministeri?) — Te olette kovasti halunneet va-
rapääministerin aina ääneen, ja ajattelin, että haluaisitte nyttenkin, mutta voihan se olla, et-
tette te halua. — Mutta kaksi asiaa: Turvataan olemassa olevat työpaikat, se on ensimmäi-
nen. Ja toinen on tietysti se, että saadaan kannattavaa yritystoimintaa, jonne saadaan ihmi-
siä töihin, uusia veronmaksajia ja uutta vientiä. Sitä kautta sitten tulee tulosta, ja aina tässä
maassa on myös tulos osattu jakaa.

16.26 Carl Haglund r (vastauspuheenvuoro): Arvoisa puhemies! On ikävä todeta, että
Suomi on nyt päätynyt tämmöiseen tilaan. Ja oli mielestäni selvää aika pitkään, että tämä
yhteiskuntasopimusharjoitus ei ollut helppo. Tosin on hyvä, että hallitus myöntää, että sii-
nä epäonnistuttiin. Tavoite oli kuitenkin oikea, ja tosiasia on, että Suomen tilanne on vai-
kea.

Ollaan aika haastavassa tilanteessa tässä eduskunnan osalta. Hallitus kertoi meille, että
olette arvioineet näitä tasa-arvovaikutuksia, hyvä näin. Odotamme sitä, että myös saamme
ne dokumentit, jotta voimme oikeasti ottaa kantaa tähän, joskin luotamme siihen, että pää-
ministerin sana tässä pitää.

Tässä kerrottiin nyt myös, että paikallinen sopiminen etenee, hyvä näin. Olisin oikeas-
taan tähdentänyt ja toivonutkin sitä, että hallitus mieltää sen, että tässä tarvitaan kokonais-
valtainen ote. Siinä listassa, mitä nyt esititte, on monia toimenpiteitä. Osa niistä on ihan oi-
keansuuntaisia, niitä voi varmasti tukea. Mutta sitten on myös niitä, joita on ainakin tässä
vaiheessa monen vaikea ymmärtää. Toivon, että niitä avaatte.

Olisin kysynyt teiltä, herra pääministeri: kun hallitusohjelmassa on nyt muitakin tavoit-
teita ja tiedetään, että työmarkkinoita pitää laajemminkin uudistaa, miten tämä työ tästä jat-
kuu? Nämä eivät varmasti ole ne ainoat työmarkkinauudistukset, mitä tarvitaan. Tiedäm-
me, että tarvitsemme työnvälityksen uudistamista ja niin edelleen, (Puhemies koputtaa)
jotta varmasti varmistetaan, että myös niitä työpaikkoja syntyy, koska tiedämme, että ai-
kaisemmin moni uudistus (Puhemies koputtaa) on jäänyt siltä osin lyhyeksi.

16.28 Pääministeri Juha Sipilä (vastauspuheenvuoro): Arvoisa puhemies! Se on totta,
että monia, monia työelämän uudistuksia tarvitaan ja niitä kannattaa jatkaa yhdessä ja jat-
ketaan yhdessä. Esimerkiksi paikallista sopimista, sen kehittämistä, jatketaan kolmikan-
nassa, ja siellä on 15.10. nyt sitten selvitysmies Harri Hietalan toimeksianto. Ja tämä pai-
7



Pöytäkirjan asiakohta PTK 31/2015 vp
kallinen sopiminen on sekä työnantajan että työntekijöiden etu. Samalla kun paikallista so-
pimista lisätään, niin pitää varmistaa se, että henkilöstön edustus on sitten sopimassa pai-
kallisesti siellä yrityksessä. Minä uskon, että esimerkiksi tämä yhteinen harjoituksemme
tuo joustoa työelämään ja on sekä työnantajien että työntekijöiden yhteinen etu.

16.28 Sari Essayah kd (vastauspuheenvuoro): Arvoisa rouva puhemies! Sunnuntailisien
leikkaaminen tulee vaikuttamaan huomattavasti enemmän naisvaltaisilla aloilla kuin mitä
te, herra pääministeri, tuossa kuvasitte, kun puhuitte 12:sta ja 13:sta prosentista.

Samanaikaisesti hallitus on antanut esityksen liikeaikalain vapauttamisesta, joka tulee
tarkoittamaan kaupan alan sunnuntaityön lisääntymistä ja johtaa siihen, että perheenäidit
joutuvat käyttämään perheen ainoan yhteisen vapaapäivän siihen, että he entistä pienem-
mällä palkalla joutuvat tekemään sunnuntaityötä.

Tämä hallituksen esitys näistä sunnuntailisien leikkaamisista vaikuttaa erityisesti nais-
valtaisiin aloihin. Se vaikuttaa sairaanhoitajiin, kaupan alan työntekijöihin, ravintolatyön-
tekijöihin. Arvoisa pääministeri, miten hallitus aikoo korjata tätä esitystä, jotta matalapalk-
kaiset naisvaltaiset alat huomioitaisiin paremmin tässä esityksessä?

16.29 Pääministeri Juha Sipilä (vastauspuheenvuoro): Arvoisa puhemies! Niin kuin ker-
roin tuossa aikaisemmassa puheenvuorossani, selvityksemme mukaan sunnuntaityötä te-
kee 12 prosenttia miehistä ja 13 prosenttia naisista. Yksityisellä sektorilla on prosessityön-
tekijät, meillä on paljon poliiseja, pelastustointa, jotka ovat miesvaltaisia aloja. Se on totta,
että joittenkin, erityisesti naisvaltaisten, alojen palkanmuodostuksesta sunnuntailisä muo-
dostaa merkittävän osan, ja tämä oli juuri se syy, miksi pienensimme tämän osuutta tässä
kokonaispaketissa.

Niin kuin moneen kertaan olen sanonut, se keinovalikoima, mikä tässä yhteiskuntasopi-
muksessa ja tässä prosessissa olisi ollut käytössä, olisi ollut huomattavasti laajempi. Har-
mi, että emme päässeet sillä rintamalla eteenpäin, koska uskon, että lopputulos olisi ollut
monipuolisempi silloin. Nyt me olemme ottaneet viisi keinoa käyttöön, kuudes on sitten
tämä sotumaksun alentaminen. (Puhemies koputtaa) Kyllä sen ulkopuolelle jää ihan riittä-
västi (Puhemies koputtaa) yhdessä sovittavaa jatkossa.

16.31 Outi Alanko-Kahiluoto vihr (vastauspuheenvuoro): Arvoisa puhemies! On hyvin
surullista ja samalla käsittämätöntä, että hallitus yrittää ratkaista vientiteollisuuden ongel-
mat sillä, että laitetaan pienituloiset, pienipalkkaiset, kaikkein köyhimmät ihmiset, lapset
ja vanhukset maksamaan.

Ihmiset ovat käyneet minultakin kysymässä tässä parin viime päivän aikana, eikö Suo-
men hallitus tunne työelämää ollenkaan. (Kari Uotila: Ei tunne!) Meillä on paljon semmoi-
sia ihmisiä, paljon semmoisia ammatteja, joissa on aivan pakko tehdä vuorotyötä. Kaikki
me tiedämme, että vuorotyö on riski ihmisen terveydelle. Se on riski niin fyysiselle jaksa-
miselle kuin mielenterveydelle. Monet ihmiset joutuvat työskentelemään öisin.

Millä tavalla teistä on oikein, että juuri näiden ihmisten palkkaa, jotka tekevät kaikkein
raskainta työtä tässä yhteiskunnassa usein kaikkein pienimmällä palkalla, te leikkaatte?
Hoiva-aloilla työskenteleviltä naisilta lähtee teidän esitystenne seurauksena jopa yli 10
prosenttia vuosipalkasta. Miten te voitte perustella (Puhemies koputtaa) tämän?
8



Pöytäkirjan asiakohta PTK 31/2015 vp
16.32 Pääministeri Juha Sipilä (vastauspuheenvuoro): Arvoisa puhemies! Jos me emme
nyt tässä tilanteessa tekisi mitään, niin me olisimme neljän vuoden päästä vielä syvemmäl-
lä siellä suossa, mihin edustaja Niinistö viittasi. Meidän on pakko toimia, ja meidän on
pakko tehdä säästöjä. Meidän on pakko tehdä toimia, mitä pystymme tekemään kilpailu-
kyvyn parantamiseksi. Ja meidän on tehtävä toimia nyt niitten reformien eteen, jotka jäivät
viime kaudella tekemättä. (Eero Heinäluoma: Kuntauudistus!) Tässä tilanteessa emme voi
jättää niitä tekemättä.

Mutta mitä tulee vielä naisvaltaisiin aloihin, niin naisvaltaisilta aloilta on tullut pyyntö,
että erityisesti nuoria naisia työllistävät yritykset pystyisivät palkkaamaan rohkeammin
nuoria naisia, ja tämä perhevapaakustannuksen tasaaminen on ollut tässä keinovalikoimas-
sa, joka on työmarkkinapöydässä jäänyt sopimatta. Myöskin tämä asia saadaan nyt kun-
toon sillä tavalla, että 2 500 euroa (Puhemies koputtaa) pystytään maksamaan sille työnan-
tajalle, (Puhemies koputtaa) josta äiti jää äitiyslomalle.

16.33 Katja Hänninen vas (vastauspuheenvuoro): Arvoisa rouva puhemies! Arvoisa
pääministeri Sipilä, ihmettelen kyllä, miten meillä on varaa leikata ostovoimasta jopa 3
prosenttia. Eikö teitä huolestuta se, että suomalaiset palvelualan yritykset, varsinkin ne pie-
net yritykset, joutuvat ensi vuonna todellisiin suuriin vaikeuksiin näiden palkanalennusten
ja ostovoiman heikentymisien vuoksi?

16.34 Pääministeri Juha Sipilä (vastauspuheenvuoro): Arvoisa puhemies! Tämän pake-
tin tavoitteena on nostaa kustannuskilpailukykyä 5 prosentilla. Siellä on työaikaa pidentä-
viä toimia, siellä on työantajamaksuja alentavia toimia, ja tämän kokonaisuuden työlli-
syysvaikutukset voivat olla jopa 50 000 uutta työpaikkaa. (Eduskunnasta: Ohhoh!) Mei-
dän pitää nyt rohkeasti tehdä niitä toimia, mitä tänä päivänä vaaditaan, ja tämä on hallituk-
sen päätös, että tehdään nyt sitten itse, kun emme päässeet yhdessä sopimaan ja emme
päässeet yhdessä siihen yhteiseen prosessiin, mitä kahteenkin otteeseen tavoittelimme.

16.34 Markku Rossi kesk (vastauspuheenvuoro): Arvoisa rouva puhemies! Voi sanoa,
että elämme talouden talvisotaa. Sen varsinaisen talvisodan aikana lähtökohta oli, että ka-
veria ei jätetä. (Eduskunnasta: Nyt jätetään!) Niiden, jotka kaatoivat yhteiskuntasopimuk-
sen, näkökulma näytti olevan, että kaverille ei jätetä. Tässä suhteessa on hienoa, että uusi
hallitus näkee tämän talouden realiteetin, kokonaiskuvan. Me kaikki suomalaiset varmasti
joudumme osallistumaan näihin taloustalkoisiin. (Välihuuto) Se on välttämätöntä. —
Myös rikkaat tulevat sinne. — Ja tämä tarkoittaa sitä, että me kaikki emme tee yksistään
vientiteollisuuden vaan koko Suomen puolesta tätä työtä.

Herra pääministeri, tiedustelen teiltä: kun tarkastellaan vaikkapa Kreikkaa, nuorison tu-
levaisuudenkuvaa, niin mikä on siinä, että hallitus onnistuisi — ja toivon sitä — saamaan
tätä yhteiskuntakehitystä terveeseen suuntaan, se visio, (Puhemies koputtaa) jota te tavoit-
telette, jotta kaikki nämä toimenpiteet voidaan tänä päivänä (Puhemies koputtaa) laittaa
täytäntöön?

16.36 Pääministeri Juha Sipilä (vastauspuheenvuoro): Arvoisa puhemies! Hallitus on
ohjelmassaan rakentanut vision Suomelle vuoteen 2025 asti, ja nämä toimet tähtäävät juuri
tuon vision saavuttamiseen. Silloin meillä on julkisen talouden tasapaino ja pystymme ra-
hoittamaan julkisen talouden menot. Nyt ne ovat pysyvästi alentuneet, ja meidän täytyy
9



Pöytäkirjan asiakohta PTK 31/2015 vp
myöskin sopeuttaa yhteiskunnan toiminnot sille tasolle, minkä pystymme rahoittamaan.
Silloin vuonna 2025 tavoittelemme myöskin reilusti suurempaa työllisyysastetta, joka tar-
koittaa sitä, että yhä useampi meistä pääsee osallistumaan yhteiskunnan kehittämiseen
omassa työssään.

Mitä tulee Kreikkaan, Portugaliin, Espanjaan, siellä on jouduttu tekemään kipeitä toi-
mia, paljon kipeämpiä ja suurempia toimia kuin mitä Suomessa nyt tehtiin. Ja kun olen näi-
den maiden päämiesten kanssa keskustellut, niin he ovat sanoneet, että tehkää rohkeasti ne
toimet nyt. He ovat ne tehneet, ja kun he katsovat taaksepäin, he ovat tyytyväisiä siihen,
että kehitys on lähtenyt oikeaan suuntaan. (Puhemies koputtaa) Nyt pitää tehdä ne toimet,
ja neljän vuoden päästä me näemme tuloksia.

16.37 Lauri Ihalainen sd (vastauspuheenvuoro): Arvoisa puhemies! Arvoisa pääministe-
ri, panitte varmaan merkille arvostetun Sixten Korkmanin arvion nyt esitetyistä toimenpi-
teistä. Hän kantoi huolta siitä, että tosiasiallisesti nämä eivät välttämättä johda sen kipeim-
män ongelman eli meidän viennin kilpailukyvyn ja kestävyysvajeen parantamiseen vaan
pahimmillaan sotkevat työmarkkinat solmuun ensi syksynä — jos vähän oikaisen hänen
ajatteluaan. Minusta on hyvä pitää tämä mielessä.

Pari päivää sitten myös ehdotin sitä, että — kolmas kerta toden sanoo — meidän pitäisi
jaksaa yrittää tässä työmarkkinapöydässä teidän johdollanne vielä kerran kokoontua, kat-
soa, mitä me voisimme tehdä yhdessä, sen takia, että se repertuaari, mistä neuvotellaan, voi
olla suurempi kuin tämä, koska tämä johtaa nyt siihen, että pienipalkkaisilta julkisen sek-
torin palvelualojen naisilta leikataan 4—6 prosenttia toimeentulosta. 

Kaiken lisäksi te esitätte poikkeavaa lainsäädäntöä, pakottavaa lainsäädäntöä työehtoso-
pimustoimintaan, mikä on tosi harvinainen ja perustaan menevä asia. (Puhemies koputtaa)
Tällaista ei pitäisi lähteä tekemään, koska sehän tukkii sen paikallisen sopimisen idean: ei
voida neuvotella lattiatasosta parempia sopimuksia. Minä vetoan: Ymmärsinkö oikein,
oletteko valmiita kutsumaan työmarkkinajärjestöt yhteiseen pöytään, niin että katsotaan,
mitä voitaisiin vielä tehdä näiden Suomen asioitten hoitamiseksi? Pitäisin sitä (Puhemies
koputtaa) erittäin tärkeänä.

16.39 Pääministeri Juha Sipilä (vastauspuheenvuoro): Arvoisa puhemies! Olen ollut
erittäin syvällä mukana näissä keskusteluissa tuolta vapusta alkaen, ja nyt sitten elokuussa
käytimme siihen kolme ja puoli viikkoa. Meillä oli siinä myöskin selvitysmies, joka teki
täyspäiväisesti töitä tuon asian eteen. Minusta tuntuu, että siellä suurin osa halusi juuri tuo-
ta kuvaamaanne lopputulosta mutta eivät kaikki. Ja tähän pitää lähteä kaikkien mukaan.

Jos syntyy sellainen ehdotus, jossa tämä 5 prosentin tavoite täyttyy ja jossa on kuvattu ne
keinot, millä se saavutetaan — niin kuin olen tässäkin monta kertaa sanonut — mielihyvin
otan sen vastaan. Mutta en aloita enää kolmatta kertaa yhteiskuntasopimusneuvotteluja,
koska se ei olisi ehkä kovin uskottavaa, koska tein monta kertaa kompromissiesityksen
myöskin tämän tavoitteen suhteen ja sitä ei hyväksytty.

16.40 Ben Zyskowicz kok (vastauspuheenvuoro): Arvoisa rouva puhemies! Julkisessa
keskustelussa kysytään ammattiliittojohtajilta: "Hyväksyttekö nämä hallituksen toimet?"
Minun mielestäni se on väärä kysymys. Ei näitä tarvitse heidän hyväksyä. Eivät myöskään
eläkeläisjärjestöt, opiskelijajärjestöt, työttömien järjestöt hyväksy niitä toimia, jotka hei-
hin kohdistuvat. Oikea kysymys mielestäni nyt ammattiyhdistysliikkeelle on: "Hyväksyt-
10



Pöytäkirjan asiakohta PTK 31/2015 vp
tekö sen, että Suomi on parlamentaarinen demokratia, jossa viime kädessä hallitus ja edus-
kunta päättävät siitä, mikä on maassa laki ja mitä noudatetaan?" (Välihuutoja) Tämä on se
kysymys. Minun mielestäni, jos nyt uhataan laittaa maa polvilleen näiden hallituksen toi-
mien vuoksi, vastaus on "emme hyväksy". Mutta jos hyväksytään, niin hallitus ja eduskun-
ta päättävät, ja kaikilla on mahdollisuus vaikkapa vaihtaa koko eduskunta seuraavissa vaa-
leissa, jos ollaan tyytymättömiä.

Varsinainen kysymys pääministeri Sipilälle: Viittasitte siihen, että jos työmarkkinaosa-
puolet saavat ratkaisun, joka täyttää tämän tavoitteen, niin olette valmis sen vastaanotta-
maan. Kysyn: onko tälle joku takaraja, (Puhemies koputtaa) onko joku aikataulu, mihin
mennessä työmarkkinaosapuolten pitäisi tämä vaihtoehtoinen kilpailukykyhyppy tuoda?

16.41 Pääministeri Juha Sipilä (vastauspuheenvuoro): Arvoisa puhemies! Sen pitää ta-
pahtua nopeasti, koska me lähdemme etenemään, totta kai, nyt tämän suunnitellun paketin
pohjalta. Toivon, että se tulisi ennen tuota tiedonantokeskustelua, joka on noin kahden vii-
kon päässä, koska muuten lähdemme etenemään sitten tältä pohjalta.

Minä tiedän näistä neuvotteluista sen, että valmius tämäntyyppisiin toimiin, mitä tässä-
kin on listattu, on olemassa. Nyt pitää vain löytyä se tahto siihen, että tehdään se lista yh-
dessä ja sovitaan yhdessä siitä tavoitteesta. Olen mielihyvin valmis vastaanottamaan ehdo-
tuksen, jonka lopputulos on sama.

Puhemies Maria Lohela: Viimeinen kysymys tähän aiheeseen.

16.42 Antti Rinne sd (vastauspuheenvuoro): Arvoisa puhemies! Arvoisa pääministeri,
teidän tähän mennessä tapahtunut toimintanne, siis teidän johdollanne tapahtunut hallituk-
sen ja pääministerin toiminta, on keskittynyt siihen, miten leikataan, miten sopeutetaan.
Kysyn: koska tulee niitä toimenpiteitä, joilla vahvistetaan investointeja, joilla synnytetään
uutta työtä? Meidän ongelmamme suomalaisessa yhteiskunnassa on se, että 460 000 ih-
mistä on vailla normaalia työtä, yli 300 000 ihmistä ansioturvan piirissä tai työttömyystur-
van piirissä. Kysyn: Milloin tulee kasvun eväitä? Milloin tulee esityksiä siitä, miten korja-
taan sisäilmaongelmista kärsivät sairaalat tai koulut? Miten näitä asioita lähdetään vie-
mään eteenpäin?

16.43 Pääministeri Juha Sipilä (vastauspuheenvuoro): Arvoisa puhemies! Budjetti tulee
tämän kuun lopussa käsittelyyn, ja siellä on muun muassa kärkihankkeita, joissa turvataan
yritysten kasvun rahoitusta, parannetaan yrittäjyyden kilpailuedellytyksiä ja niin edespäin.
Mutta pelkästään julkisilla investoinneilla valitettavasti ei Suomea kuntoon saada, vaan se
oikea tapa panna Suomi kuntoon on parantaa viennin kilpailukykyä, parantaa vientiteolli-
suuden edellytyksiä, ja sitä kautta meidän palvelusektorimme lähtee perässä. Tämmöisen
terveen kasvun ja rakenteiden muuttamisen kautta me saamme tervehdyttämisen myöskin
julkiselle sektorille, mitä ehdottomasti tarvitsemme. Olen saanut myöskin paljon palautet-
ta kansalaisilta, ja kyllä Suomessa halutaan lopettaa velaksi eläminen, sillä näiden muutos-
ten vastustaminen on yhtä kuin velaksi elämisen jatkamisen puolustamista. (Välihuutoja)

Kysymyksen käsittely päättyi.
11


