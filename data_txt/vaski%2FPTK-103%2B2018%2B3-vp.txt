















































DEM1729.tmp.xml


Pöytäkirjan asiakohta PTK 103/2018 vp
Pöytäkirjan asiakohta 

PTK 103/2018 vp

Täysistunto

Torstai 18.10.2018 klo 16.00

3. Hallituksen esitys eduskunnalle laiksi Liikenne- ja viestintäviraston perustamisesta, Lii-
kennevirastosta annetun lain muuttamisesta ja eräiksi niihin liittyviksi laeiksi
Hallituksen esitys eduskunnalle laiksi Liikenne- ja viestintäviraston perustamisesta, Lii-
kennevirastosta annetun lain muuttamisesta ja eräiksi niihin liittyvistä laeista annetun hal-
lituksen esityksen (HE 61/2018 vp) täydentämisestä

Hallituksen esitys HE 61/2018 vp
Hallituksen esitys HE 104/2018 vp
Valiokunnan mietintö LiVM 21/2018 vp

Ensimmäinen käsittely

Puhemies Paula Risikko: Ensimmäiseen käsittelyyn esitellään päiväjärjestyksen 3. asia.
Käsittelyn pohjana on liikenne- ja viestintävaliokunnan mietintö LiVM 21/2018 vp. Nyt
päätetään lakiehdotusten sisällöstä. — Valiokunnan puheenjohtaja Jalonen, olkaa hyvä —
ja muut siirtyvät ulkopuolelle kokoustamaan. 

Keskustelu

17.02 Ari Jalonen sin (esittelypuheenvuoro): Arvoisa puhemies! Tässä on nyt tosiaan
tämä meidän mietintömme, joka siis on tämmöinen kokonaisuudistus, jolla rakennetaan
Liikenne- ja viestintävirasto. Tässä on 635 sivua, mikä kuvaa hyvin tämän asian laajuutta.
Eli Liikenne- ja viestintäviraston perustaminen on täällä se asia. Ja koska tähän liitetään
siis Liikenteen turvallisuusvirasto, Viestintävirasto ja Liikenneviraston osia, niin tämä on
tosiaan hyvin laajamittainen, ja sitten vielä Liikennevirastosta tulee osittain Väylävirasto,
eli tämä on hyvin, hyvin, hyvin laaja kokonaisuus. 

Tällä pyritään vastaamaan tähän uudistuvaan ympäristöön, haasteelliseen ympäristöön,
missä entistä enemmän perinteinen liikennepuoli ja digitaalisuus ja myös automaattisuus
yhdistyvät. Ne ovat sidoksissa toisiinsa, ja tämän synergian pitää toimia. Synergiaa hae-
taan myös eri viranomaisten osaamisen ja yhteistoiminnan kautta. 

Tämä on niin iso, että tästä on haasteellista löytää vielä, että mikä on se isoin positiivi-
suus, kokonaishyöty. Ja on pelätty, että jotain voi jopa hankaloitua. Mutta siitä huolimatta
valiokunnan enemmistö on sitä mieltä, että tämä uudistus ja sen tavoitteet ovat tarpeellisia
ja tarkoituksenmukaisia.

Koska kyseessä on niin monen viraston yhdistäminen, tämä koskettaa myös erittäin
suurta työntekijäjoukkoa, ja valiokunta on kantanut huolta, että miten tämän työntekijäjou-
kon suhteen asiassa mennään ja onko asia edennyt suotuisasti kaikkien kannalta. Tässä on
vakuutettu, että tämä on valmisteltu hyvässä yhteishengessä henkilöstön ja sen edustajien
kanssa.
 Hyväksytty
1.0



Pöytäkirjan asiakohta PTK 103/2018 vp
Koska tässä yhdistyy niin moni asia, niin yksi tämmöinen pieni pelko on ollut siihen liit-
tyen, että miten on tämän tehtäväjaon kanssa: menevätkö ne liian sekaisin keskenään, vai
tuleeko siitä sitä kaivattua synergiaetua, niin kuin on haettu? Tämän tehtäväjaon tulisi tu-
levaisuudessakin olla selkeä, niin ettei tehdä vääriä tai päällekkäisiä toimintoja. Eli ei saa
jäädä epäselvyyksiä tai ristiriitoja tähän tehtäväjakoon. Sitä me olemme valiokuntana ko-
rostaneet.

Viestintäpuoli: Viestintäviraston roolista on keskusteltu paljon. Kun koko viestintäsek-
toriin, lähinnä sen turvallisuuteen, liittyy erittäin suuresti semmoinen luottamuksen henki,
niin tätä ollaan haluttu korostaa, ja erityisesti Viestintäviraston osaa Kyberturvallisuuskes-
kusta. Tämä Kyberturvallisuuskeskus erityisesti on syytä pitää erillään tästä kokonaisra-
kenteesta, jotta se pystyy toimimaan sillä tehokkuudella ja tarkkuudella ja luotettavuudella
ja sitoutumattomuudella, mitä tämä toiminta vaatii. Eli me olemme nostaneet myös tässä
kohtaa esille sitä, että tämä tulisi sitten ihan budjetillisesti huomioida ja myös muilla tar-
vittavilla resursseilla huolehtia, että erillisyys muusta toiminnasta voidaan taata.

Kuten aloitin ja jo monesti olen toistanut, tämä on niin iso uudistus, että tätä on syytä
seurata erityisen tarkkaan ja varsinkin nimenomaan tämän Kyberturvallisuuskeskuksen
kannalta. Seuranta on äärimmäisen tärkeää tässä.

Vielä viimeiseksi on välttämätöntä esitellä ja kertoa se, että valiokunta kiinnitti huomio-
ta tämän lain valmisteluun. Tämä on, kuten sanottu, iso paketti, ja tähän on jouduttu maa-
kuntauudistuksen, sanotaanko, kysymysmerkin takia tekemään myös täydentävä esitys, ja
tässä on paketin koosta johtuen tullut aika paljon — liian paljon — lakiteknisiä korjaustar-
peita. Ollaan todettu, että tässä yhteydessä myös asian kiireellisyydestä johtuen on hieman
laintarkastusta oikaistu, ja ollaan nostettu esiin se, että laintarkastuksen kohdalla pitää olla
huolellisempi tulevaisuudessa ja erityisesti tarvitsee kiinnittää huomiota kokonaisuuteen
— miten laatu pysyy sillä tasolla, mitä tässä talossa pitää olla. Luen tästä yhden kohdan:
”Valiokunta kiinnittää liikenne- ja viestintäministeriön virkamiesjohdon huomiota lainval-
mistelun tasoon ja pitää välttämättömänä, että ministeriö ryhtyy toimenpiteisiin lainval-
mistelun parantamiseksi.”

Itse uskallan tässä yhteydessä nostaa esille sen, että valiokunta on useiden muiden asioi-
den kohdalla kiinnittänyt huomiota muun muassa henkilöstöresursseihin ja niiden riittä-
vyyteen. Se on tässä vaiheessa kenties korostetusti lausuttava esille, eli liittyy tähän seu-
rantaan ja siihen, miten tarpeisiin pystytään vastaamaan.

Vaikka tässä on hylkyvastalause, niin on myös syytä esittää kiitos: Tästä lainvalmiste-
lun negatiivisesta sävystä huolimatta on syytä esittää kiitos koko valiokunnalle, niin oppo-
sition kuin hallituksen edustajille. Työtä on tehty kuitenkin yhdessä ja pyritty löytämään
mahdollisimman hyvä loppuratkaisu. Erityinen kiitos on esitettävä valiokunnan neuvoksil-
le ja eduskunnan muulle virkamiehistölle, jotka ovat tämän mietinnön kirjoittaneet. Kuten
sanoin, tässä on 635 sivua, ja sitä työtä on riittänyt. Mutta samaan hengenvetoon on myös
esitettävä kiitos ministeri Bernerille. Nimittäin välittömästi, kun nämä haasteet tulivat hä-
nen tietoonsa, niin hän tarjosi kyllä kaiken avun, mitä oli saatavissa ja annettavissa, elikkä
kiitos myös ministerille.

Tähän kiitoksen perään tahdon vielä todeta sen, että seuranta on äärimmäisen tärkeää, ja
sen, että valiokunnan enemmistö on pitänyt tätä uudistusta ja sen tavoitteita tarpeellisina ja
tarkoituksenmukaisina. Tämä virastouudistus mahdollistaa koko liikenne- ja viestintäsek-
torin uudenlaisen toiminnan tehostamisen.
2



Pöytäkirjan asiakohta PTK 103/2018 vp
Puhemies Paula Risikko: Kiitoksia esittelystä. Seuraavaksi puhujalistalle.

17.12 Jani Mäkelä ps: Arvoisa puhemies! Itse tämän esityksen sisällöstä puhuttaessa
niin, no, voi olla, että siitä virastojen yhdistämisestä tällä aikataululla ja suunnittelulla koi-
tuu hyötyä tai säästöjä, mutta se ei ole mielestäni mitenkään erityisen kiistämätöntä. Tähän
lainvalmisteluun ja sen laatuun huomiota kiinnitettäessä sanoisin niin, että ei se virkamies-
johto kyllä tee hallituksen esityksiä, vaan ne allekirjoittaa pääministeri ja vastuuministeri,
eli kyllä se vastuu on siellä. 

Tämä tuotiin eduskuntaan hyvin keskeneräisenä esityksenä. Ei ole kohtuullista tuoda
eduskunnalle käsiteltäväksi lakia, jossa valmistelu on niin heikkoa, että valiokunnassa jou-
dutaan jopa oikolukemaan sitä ja tekemään kymmeniä sisältömuutosehdotuksia. Laintar-
kastusta ei ole ehditty tehdä, niin näinhän siinä voi käydä. 

Ihmetyttääkin, mihin tämä kiirehtiminen, että vielä täydennetyllä esityksellä täytyy käy-
dä sotkemaan tätä asiaa, ennen maakuntauudistuksen ratkeamista väkisin viedä eteenpäin,
perustuu ja mikä sen tarkoitus voi olla. Eikö hallitus itse usko enää maakuntauudistuksen
toteutumiseen, vai onko joissain piireissä jo tiedossa niin hyvä ehdokas tämän uuden viras-
ton johtoon, että päätös tästä valinnasta haluttaisiin tehdä jo tällä hallituskaudella? 

Omasta mielestäni voitaisiin laittaa tämä esitys nyt narikkaan, ottaa tämä harjoituksena
ja pistää saman tien ylös tarvittavat korjaukset ihan siihen tilanteeseen, kun se maakunta-
uudistuksen kohtalo on ratkennut, ja palata tähän asiaan sitten. 

17.14 Katja Taimela sd: Arvoisa rouva puhemies! Hyvät kollegat! Käsittelyssä oleva vi-
rastouudistus on ollut kaikkea muuta kuin hyvää lainsäädännön valmistelua ministeriöstä
käsin, ja se on tietysti näkynyt myös liikenne- ja viestintävaliokunnan työssä, niin kuin jo
kahdessa edeltävässä puheenvuorossa tuli hyvin esiin. 

Virastouudistukseen tuli myös hallituksen täydentävä esitys HE 104, joka erotti virasto-
uudistuksen maakuntauudistuksesta ja jossa viittaukset maakunnista korvattiin ely-kes-
kuksilla. Asiantuntijakuulemisissa oltiin huolissaan muun muassa Väyläviraston ja Liiken-
ne- ja viestintäviraston tehtävänjaosta, viestinnän roolista ja resursseista ja henkilöstön
asemasta. Huolta on aiheuttanut kiirehditty aikataulu ennen maakuntauudistusta. Pelätään
nykyisen Liikenneviraston nykyisen ammattitaidon ja keskusteluyhteyden heikkenemistä. 

Valiokunnalle toimitetuista lausunnoista voi todeta, että runsaasti kritiikkiä tuli Keskus-
kauppakamarilta, Kuntaliitolta, EK:lta sekä sen jäseniltä Infra ry:ltä ja Logistiikkayritys-
ten Liitolta. Varsinkin EK antoi asiantuntijakuulemisissa suoraan ymmärtää, että esityk-
sen motivaationa on LVM:n sisäinen halu heittää kaikki palikat kerralla ilmaan kuin talou-
delliset ja toiminnalliset vaikutukset olisivat paljon vähäpätöisempiä. 

Tähän esitykseen/malliin kaivattiin myös ulkopuolista arviointia, mielestäni ihan syys-
tä. Asiantuntijoiden kommentit valiokuntatyössä, ”miksi tähän oli pakko ryhtyä” tai ”mikä
on tämän uudistuksen hyöty”, kertovat mielestäni kaiken LVM:n sisäisestä halusta eikä
niinkään toiminnallisesti järkevistä vaikutuksista. Nämä sitaatit siis valiokunnan kuulemi-
sista ja asiantuntijoilta, jotka ovat yhteydessä meihin myös käsittelyn aikana muutoinkin
kuin valiokuntatyössä.

Uudistus on merkittävä ja suuri jo muutoinkin, mutta se koskee todellakin myös
1 500:aa työntekijää. Käsittelyn aikana tuli myös erittäin huolestuneita viestejä henkilö-
kunnan kuulemisesta ja aidosta vaikuttamisesta uudistuksen sisältöön ja sen tavoitteisiin.
3



Pöytäkirjan asiakohta PTK 103/2018 vp
Lähinnä sitten ministeriön asiantuntijoiden toimesta vakuuteltiin aitoa mahdollisuutta
osallistua lakikokonaisuuden valmisteluun.

Mitä tulee lainvalmistelun tasoon muutoin, tästä paketista kuultiin valmistelun aikana,
että oikeusministeriö ei pysty aikataulujen varjossa edes lukemaan koko esitystä, saatikka
suorittamaan laintarkastusta. Joku voisi tässä kohdin todeta, että ennenkuulumatonta. 

Valiokunnassa tehtyjen korjailujen vuoksi mietintö paisui lähes 650-sivuiseksi. Valio-
kuntatyöstä voi kertoa myös sen epämiellyttävän kuriositeetin, että mietintö piti valmistua
valiokunnasta kiirehtien siitä syystä, että saadaan uuden viraston pääjohtajan paikka mää-
räajassa hakuun. 

Arvoisa puhemies! Lopputulos oli valiokuntatyön jälkeen se, että valiokunnan mietintö-
luonnoksessa on kappale, joka kuuluu seuraavasti: ”Valiokunta kiinnittää huomiota lain-
valmistelun laatuun. Alkuperäinen hallituksen esitys on tosin laaja, mutta vielä hallituksen
täydentäväänkin esitykseen on jäänyt paljon korjattavaa. Tämä ilmenee yksityiskohtaisis-
sa perusteluissa olevasta luettelosta lakiteknisistä ja teknisistä korjauksista. Valiokunta ko-
rostaa oikeusministeriön laintarkastuksen keskeistä merkitystä ja katsoo, että laintarkas-
tuksen hyödyntämättä jättäminen saa tulla kyseeseen vain poikkeustapauksissa ja erityisis-
tä syistä. Valiokunta kiinnittää liikenne- ja viestintäministeriön virkamiesjohdon huomio-
ta lainvalmistelun tasoon ja pitää välttämättömänä, että ministeriö ryhtyy toimenpiteisiin
lainvalmistelun parantamiseksi.”

Arvon kollegat! Tämä kaikki todellakin on valiokunnan mietintöluonnoksen tekstiä.
Ei liene tässä kohdin puheenvuoroa epäselvää, että meille sosiaalidemokraateille, perus-

suomalaisille ja vasemmistoliitolle ei jäänyt muuta vaihtoehtoa kuin jättää hallituksen esi-
tykseen 61 ja 104 hylkäysesitys — siitä esittely lain toisessa käsittelyssä.

17.19 Markku Pakkanen kesk: Arvoisa rouva puhemies! Niin kuin on kuultu, tässä on
käsittelyssä erittäin iso uudistus. 650 sivua jo asiana kertoo siitä, että on tehty pitkä ja pe-
rusteellinen lainvalmistus- ja uudistustyö. Täällä on nostettu esiin tärkeitä kohtia, muun
muassa tämä kyberturvallisuuden huomioiminen tässä asiassa.

Maakuntauudistus, mitä täällä salissa on monessa eri yhteydessä käsitelty ja käsitellään
vielä tulevinakin kuukausina, on ollut yksi haasteellinen asia tässäkin uudistuksessa, ja sik-
si on jouduttu täydentämään tätä esitystä.

Valiokunta on mielestäni tehnyt arvokasta työtä ja tehnyt tärkeitä huomioita muun
muassa tähän lainvalmistelukysymykseen. Ei sitä käy kiistäminen. Totta kai lainvalmiste-
lu pitää olla perusteellista. Ja jos siinä havaitaan jotain, niin valiokunta tekee siitä asianmu-
kaisen kirjauksen omaan tekstiinsä.

Se, että arvostellaan kaikkia uudistuksia, lienee kuitenkin opposition päätehtävä. Ja täs-
säkin tapauksessa se lähtee siitä, että uudistuksia vastustetaan niin kuin täällä on muuta-
man vuoden aikana kuullut. Mutta on syytä muistaa, että missään asiantuntijalausunnossa
ei esitetty tämän uudistuksen kaatamista. Nimenomaan se kaato ei minkään asiantuntijan
lausunnosta löydy. Siellä on esitetty kysymyksiä ja mahdollisia epäilyjä, mutta kukaan
asiantuntija ei missään vaiheessa sanonut, että tämä uudistus pitää kaataa. Näin eivät siis
ole asiantuntijatkaan sanoneet.

Loppujen lopuksi kaikki uudistukset ratkeaa sen jälkeen, kun se on tehty, on katsottu,
kun se toteutuu, miten siinä toteutumisessa on käynyt. Silloin tiedetään, onko se uudistus
ollut tarpeellinen ja asianmukainen.
4



Pöytäkirjan asiakohta PTK 103/2018 vp
17.21 Sari Essayah kd: Arvoisa rouva puhemies! Liikenne- ja viestintäviraston perusta-
miseen tuntuu nyt liittyvän kyllä aikamoinen juridinen sekasotku. Tässä mielenkiinnolla
olen nyt kuunnellut valiokunnan jäsenten puheenvuoroja, koska kristillisdemokraateilla-
han ei ole edustajaa valiokunnassa, ja myöskin siinä mielessä kyllä aika huolestuneena.
Onko todellakin niin, että valiokunta on itse asiassa oikeastaan pistetty tekemään se kirjoi-
tustyö, mikä olisi pitänyt siellä ministeriössä tehdä. Kyllä todellakin, niin kuin täällä joku
edustaja mainitsi, lähestulkoon 650 sivuinen mietintö. Kyllä se varmaan kertoo omaa kiel-
tänsä siitä, että melkoinen harjoitus tässä talossa on jouduttu tekemään. Ja tämä ei kyllä
varmaankaan liene hyvää lainsäädäntötyötä. Se, että jos on näin, että oikeusministeriön
laintarkastuksen hyödyntäminen on jätetty käyttämättä myöskin tämän kiireen takia, niin
sekin kuulostaa kyllä varsin huolestuttavalta.

Tässä vaiheessa en uskalla lähteä vielä arvioimaan, miten ryhmä tähän suhtautuu. Mutta
toivonkin, kun ministeri on täällä paikan päällä, että ehkä vielä saisimme kuulla tästä lain-
tarkastuksen hyödyntämättä jättämisestä: onko pelkästään tämä kiire ollut koko ajan syynä
tässä taustalla vai miksi tällaiset ihan, voisiko sanoa, todella tärkeät elementit on näinkin
laajassa ja isossa, perustavaa laatua olevassa lakikokonaisuudessa jätetty tekemättä? To-
dellakin kyllä täytyy sanoa, että äärimmäisen huolestuneena kuuntelen tätä.

Kiitoksia myöskin valiokunnan puheenjohtajalle, joka ei pyrkinyt korulauseilla tätä
kuorruttamaan, vaan kertoi sen, mistä tässä on ollut valiokunnassa kysymys.

17.22 Ari Jalonen sin: Arvoisa puhemies! Se on tosiaan näin, että KD:llä ei ole jäsentä
meidän valiokunnassa. Valiokunnan puheenjohtajana tarjoan yhteistyön kättä, ja minun
kanssani voi kyllä keskustella aina, kun siihen tarvetta tältä sektorilta nähdään. Eli tämä
yhteistyö kyllä toimii. 

Asia on niin poikkeuksellinen, esitys on niin laaja, ja täydentävä esitys on niin laaja, että
se on jo fyysisesti niin iso paketti, että se on inhimillisestikin ymmärrettävää, että siellä on
niitä virheitä. Mutta koska niitä lakiteknisiä virheitä määrällisesti on aivan liikaa, niin oli
syytä kirjoittaa tämä avoimesti mietintöön ja korostaa sitä, että tulevaisuudessa pitää kiin-
nittää huomiota tähän lainvalmistelun tasoon. Tästä ei ole siis moittiminen suoraan oikeas-
taan ketään yksilönä ja henkilökohtaisesti, vaan tätä kokonaisuutta, mikä tässä on. 

Ennemminkin kiinnittäisin huomion siihen, että pyritään seuraavaksi parempaan ja pi-
detään kuitenkin tämä positiivinen, hyvä henki ja pysytään siinä niin kuin kiitoksen hen-
gessä, mistä tuossa esittelypuheessakin sanoin. Tässä on syytä kiittää isoa henkilöstömää-
rää tämän talon virkamiehiä ja myös valiokunnan jäseniä.

17.24 Katja Taimela sd: Arvoisa rouva puhemies! Se, että arvostelin tätä esitystä, ei ollut
todellakaan edustaja Taimelan mielipide, vaan suoraan sanottuna se tuli sieltä asiantunti-
joitten kautta valiokunnan kuulemisissa, ja mainitsin muun muassa ne, jotka erittäin kriit-
tistä palautetta antoivat: Keskuskauppakamari, Kuntaliitto, EK ja sen jäsenet INFRA ry ja
Logistiikkayritysten Liitto. Elikkä eivät ole omia mielipiteitäni nämä vastustamiset sinän-
sä. 

Kun edustaja Pakkanen täällä heitti, että asiantuntijat eivät kuitenkaan ilmoittaneet va-
liokunnassa sitä, että he haluavat tähän lakiin hylkyesityksen, niin en ole varmaan koskaan
istunut ja saanut vaikuttaa sellaisessa valiokunnassa, jossa näin toimitaan. Mutta he tuovat
niitä duubioita esiin sen vuoksi, että me sitten valiokunnan jäseninä niihin myös puuttui-
simme ja myös ministeri puuttuisi. 
5



Pöytäkirjan asiakohta PTK 103/2018 vp
Pakkanen totesi lopussa, että kaikki ratkeaa, kun uudistukset on tehty. Oletteko, edusta-
ja Pakkanen, oikeasti sitä mieltä, että muun muassa taksiuudistuksen kohdalla, joka astui
voimaan 1.7.2018, on niin, että kun se astui voimaan ja uudistus oli tehty, niin sitten kaikki
ongelmat ratkesivat? Tämä kysymys sopii oikein hyvin nyt, kun edustaja Heinonenkin on
salissa.

17.26 Jani Mäkelä ps: Arvoisa puhemies! Täydennän vielä tätä keskustelua niin, että kun
sanotte, että asiantuntijat eivät tätä esitystä ole vastustaneet, niin kun katsoo kuultuja asian-
tuntijoita, niin kyllä aika moni heistä on enemmänkin asianosainen kuin asiantuntija. Eli he
ovat sellaisia henkilöitä, jotka tulevat työskentelemään siinä uudessa organisaatiossa, jo-
ten hehän ovat täysin jääviä puhumaan tästä tarkoituksenmukaisuusharkinnan tasolla, kos-
ka he ovat itse tällä hetkellä töissä siellä organisaatiossa ja tulevat jatkossakin olemaan. Ei-
vät he varmasti lähde arvioimaan sitä, onko tämä uudistus tarkoituksenmukainen, ja vaa-
ranna omia työtehtäviään sillä.

17.26 Markku Pakkanen kesk: Arvoisa rouva puhemies! Käytin puheenvuoroni lopussa
sanontaa, että uudistumisen toteutuminen pystytään arvioimaan vasta, kun uudistus on teh-
ty, ja sen jälkeen, kun arvioidaan sitä uudistusta, ratkeaa, onko se ollut hyvä vai huono uu-
distus. 

Tässä edustaja viittasi taksiuudistukseen, joka täällä salissa myös aiheutti kovaa keskus-
telua. Nyt uudistus on tehty, ja paraikaa seurataan, miten siinä uudistuksessa on käynyt. Ja
niin kuin edustaja hyvin tietää, meillä on jo nyt valiokunnassa asia, missä vähän tarkenne-
taan tätä uudistuksen sisältöä. 

Ja voidaan varmaan tulevaisuudessa myös tähän virastouudistukseenkin palata tavalla
tai toisella, mikäli siihen antaa aihetta se, että siinä on jotain sellaista korjattavaa tai täs-
mennettävää. Mutta ei sitä etukäteen tiedä näistäkään uudistuksista. 

Yleensä kyllä se kaatoesityskin siellä joissakin sanonnoissa aina valiokunnassa tulee
joissakin esityksissä, ei toki tässä esityksessä, mutta joissakin tulee se, että uudistus ja sen
valmistelu pitää keskeyttää tai lopettaa.

Puhemies Paula Risikko: Sitten ministeri, olkaa hyvä, 3 minuuttia.

17.27 Liikenne- ja viestintäministeri Anne Berner: Arvoisa rouva puhemies! Haluan
kiittää valiokuntaa liikenne- ja viestintäministeriön hallinnonalan virastouudistuksen kä-
sittelystä.

Esitys on laaja, se käsitti yli 2 000 sivua. Tällä esitystavalla varmistimme, että virasto-
jen muuttuvat tehtävät ja toimialat välittyvät suoraan lainsäädännön kautta kansalaisille,
yrityksille ja muille palveluiden käyttäjille. Itse uskon kyllä, että tästä uudistuksesta on ai-
toa hyötyä. Me näemme, kuinka paljon tällä hetkellä markkinat muuttuvat liikenteessä,
kuinka paljon digitalisaatio ja automaatio tulevat jatkossa vaikuttamaan. On äärimmäisen
tärkeätä, että Viestintäviraston markkinaosaaminen ja Trafin lupa- ja turvallisuusosaami-
nen voidaan yhdistää, kun liikenne ja viestintä yhdistyvät entistä tärkeämmin ja kiinteäm-
min toisiinsa. Tällä uudistuksella on aidosti merkitystä.

Minä haluaisin myöskin kertoa, että olen itse ollut useammassa tilaisuudessa läsnä ja
nähnyt, kuinka vahvasti henkilöstö on sitoutunut tähän tekemiseen, kuinka paljon meidän
sisäisessä viestinnässämme on annettu palautetta, kuinka joka ikinen dokumentti on ollut
6



Pöytäkirjan asiakohta PTK 103/2018 vp
joka ikisen henkilöstön jäsenen käytettävissä ja avoimesti käsiteltävissä. Hankkeen ympä-
rillä on ollut intranet, joka on aidosti mahdollistanut kaikille osallistumisen.

Tätä hanketta on kritisoitu kiireestä. Kuitenkin tämä on ollut lausuntokierroksella tämän
vuoden alkupuolella ja sitä on työstetty pitkään. On myöskin annettu kritiikkiä siitä, että
esitys on erittäin laaja. Näin se on. Tässä kohtaa kun näin suurta uudistusta hallinnonalalle
tehdään, me olemme halunneet tarkemmin määritellä tehtäviä ja toimenkuvia, vastuita ja
velvoitteita, ja myöskin nimenomaan katsoa, miten näiden virastojen tehtävät tarkemmin
määritellään. Olen itse ollut sitä mieltä, että se on tärkeä tehdä, koska sillä tavalla, miten
meillä tehtävät ovat tänä päivänä määriteltyinä, emme itse asiassa ole nyt paremmassa ti-
lanteessa, vaan tulevaisuudessa meillä tulee olemaan tarkemmin tämä kokonaisuus viety-
nä.

Valiokunta kiinnitti mietinnössä huomiota lainvalmistelun laatuun. Otan tämän kritiikin
luonnollisestikin vastaan. Tekniset virheet ovat valitettavia, ja niitä ei tulisi olla eduskun-
tavaiheessa. Niin kuin edustaja Jalonen totesi, esitys on erittäin laaja, sitä on tehty pitkään
ja siinä on myöskin ollut inhimillisiä virheitä. Oikeusministeriön resurssien vuoksi halli-
tuksen esitystä ei oltu voitu tarkastaa kokonaisuudessaan, osia siitä on kuitenkin tarkastet-
tu. Olemme liikenne- ja viestintäministeriössä kiinnittäneet erityisesti tällä hallituskaudel-
la huomiota lainvalmistelun laatuun. Kolmen ministeriön yhteistyönä olemme käynnistä-
neet lainvalmistelukoulutuksen yhdessä Itä-Suomen yliopiston kanssa. Tähän koulutuk-
seen osallistuu nyt 30 henkilöä, ja he saavat opinnot päätökseen maaliskuussa. Sen jälkeen
jatkuu seuraava kurssi taas vastaavanlaisesti, ja tulevaisuudessa yhteistyötä tehdään viiden
ministeriön kesken. Toivottavasti tällä pystymme vastaamaan eduskunnan kritiikkiin ja sa-
malla myöskin parantamaan omaa laatuamme tulevassa työssä ja myöskin vastaamaan
näin valiokunnan tarpeisiin. — Kiitos.

Yleiskeskustelu päättyi.

Eduskunta hyväksyi hallituksen esitykseen HE 61/2018 vp sisältyvien 11., 14., 17.—20.,
22., 24.—26., 29., 33., 34., 36., 42., 49., 50., 59., 61.—63., 69., 71., 72., 76., 78., 80., 86. ja
89. lakiehdotuksen sisällön mietinnön mukaisena. Eduskunta hyväksyi hallituksen esityk-
seen HE 104/2018 vp sisältyvän 60. lakiehdotuksen sisällön mietinnön mukaisena. Edus-
kunta hyväksyi yhdistettyinä hallituksen esitykseen HE 61/2018 vp sisältyvien 1.—10.,
12., 13., 15., 16., 21., 23., 27., 30.—32., 35., 37.—41., 43.—48., 51.—58., 66.—68., 70.,
73.—75., 77., 79., 81.—85., 87. ja 88. lakiehdotuksen sekä hallituksen esitykseen HE 104/
2018 vp sisältyvien 1.—40. ja 44.—59. lakiehdotuksen sisällön mietinnön mukaisena.
Eduskunta yhtyi valiokunnan ehdotukseen hallituksen esitykseen HE 61/2018 vp sisälty-
vän 28. lakiehdotuksen hylkäämisestä. Eduskunta yhtyi valiokunnan ehdotukseen hallituk-
sen esitykseen HE 61/2018 vp sisältyvien 60., 64. ja 65. lakiehdotuksen sekä hallituksen
esitykseen HE 104/2018 vp sisältyvien 41.—43. lakiehdotuksen hylkäämisestä yhdistettyi-
nä. Lakiehdotusten ensimmäinen käsittely päättyi.
7


