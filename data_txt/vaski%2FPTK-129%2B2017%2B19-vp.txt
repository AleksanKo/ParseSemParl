















































DEM77C0.tmp.xml


Pöytäkirjan asiakohta PTK 129/2017 vp

 Tarkistettu
4.0

Pöytäkirjan asiakohta 

PTK 129/2017 vp

Täysistunto

Maanantai 4.12.2017 klo 14.00—21.50

19. Hallituksen esitys eduskunnalle laiksi tietoyhteiskuntakaaren muuttamisesta
Hallituksen esitys HE 82/2017 vp
Valiokunnan mietintö LiVM 21/2017 vp

Toinen käsittely

Ensimmäinen varapuhemies Mauri Pekkarinen: Toiseen käsittelyyn esitellään päivä-
järjestyksen 19. asia. Nyt voidaan hyväksyä tai hylätä lakiehdotus, jonka sisällöstä päätet-
tiin ensimmäisessä käsittelyssä.

Keskustelu

21.29 Krista Mikkonen vihr: Arvoisa puheenjohtaja! Tällä lakiesityksellä halutaan pur-
kaa turhaa sääntelyä ja hallinnollista taakkaa liittyen muun muassa radiomainontaan ja
viestintäpalvelujen matkapuhelinten kytkykauppaan sekä tarkennetaan radio- ja televisio-
toiminnan ohjelmistolupien myöntämis- ja perustamisedellytyksiä, ja tämä koskee muun
muassa valvontamaksuja.

Näistä myöntämis- ja perustamisluvan edellytyksistä: Olen erittäin tyytyväinen, että tä-
hän esitykseen on otettu se yksi peruste siitä, että lupaa ei myönnetä tai lupa voidaan evätä,
jos tässä syyllistytään rikoslaissa rangaistavaksi säädettyyn kiihottamiseen kansanryhmää
vastaan joko radio- tai televisiotoiminnassa ja siellä olevissa ohjelmistoissa, ja tämä on mi-
nusta erittäin hyvä, että tämmöinen tähän lakiin saadaan. Kuten perustuslakivaliokunta on
lausunnossaan todennut, niin se ei ole millään tavalla sananvapauden rajoittamista.

Toinen asia, minkä haluan nostaa tähän esiin, on, että tällä lakiesityksellä lisätään tv-oh-
jelman saavutettavuutta lisäämällä velvoitteita tekstittää ohjelmia. Me tiedämme, että teks-
titys on erittäin tärkeä ei vain kuulorajoitteisille vaan myös esimerkiksi suomea tai ruotsia
vieraana kielenä puhuville, ja sitten toisaalta myös koko ajan ikäihmisille on tärkeää, että
se sama viesti tulee sekä näkö- että kuuloaistin kautta. On erittäin ilahduttava huomata, että
valiokunta on vielä esitystä muuttanut niin, että se on korottanut tätä ääni- ja tekstityspal-
velujen osuutta hallituksen 50 prosentista 75 prosenttiin, ja tämä on erittäin iloinen uutinen
näkö- ja kuulorajoitteisille.

Keskustelu päättyi.

Eduskunta hyväksyi ensimmäisessä käsittelyssä sisällöltään päätetyn, hallituksen esityk-
seen HE 82/2017 vp sisältyvän lakiehdotuksen. Lakiehdotuksen toinen käsittely päättyi.
Asian käsittely päättyi.


