















































DEM7D51.tmp.xml


Pöytäkirjan asiakohta PTK 143/2018 vp
Pöytäkirjan asiakohta 

PTK 143/2018 vp

Täysistunto

Torstai 17.1.2019 klo 15.59—18.39

2.7. Suullinen kysymys sosiaalisesta luototuksesta (Hanna Sarkkinen vas)
Suullinen kysymys SKT 232/2018 vp

Suullinen kyselytunti

Ensimmäinen varapuhemies Mauri Pekkarinen: Seuraava kysymys, edustaja Sarkki-
nen.

Keskustelu

16.50 Hanna Sarkkinen vas: Arvoisa puhemies! Ylivelkaantuminen ja maksuhäiriömer-
kinnät ovat iso yhteiskunnallinen ongelma. Maksuhäiriömerkintöjä on nyt enemmän kuin
koskaan, yli 380 000. Ylivelkaantuminen ja ulosottoon joutuminen synnyttää kannustin-
loukkuja, joista nouseminen voi olla vaikeaa.

Ylivelkaantumisen torjuminen on vaikea kysymys. Olennaista on köyhyyden vähentä-
minen ja taloustaitojen vahvistaminen. Pikavippejä ja niiden mainontaa pitää suitsia lain-
säädännöllä. Velkaneuvonnan saatavuutta tulee parantaa.

Sosiaalinen luotto voi olla myös hyvä keino estää pikavippikierteeseen joutumista ja sii-
tä nousemista, mutta vain noin 30 kuntaa tarjoaa sitä tällä hetkellä ja sosiaalisen luoton saa-
misen ehdot ovat hyvin tiukat. Arvoisa puhemies, kysyisin ministeriltä: voisiko hallitus
aloittaa lainsäädäntövalmistelun sosiaalisen luototuksen ulottamisesta koko Suomeen ja
sen ehtojen muuttamisesta sen saatavuuden parantamiseksi?

16.51 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Oikeusministeri Häkkäsen kanssa tässä pohdimme lyhyesti kysymyksen ai-
kana, että aihepiirikokonaisuus on todellakin tietyllä tavalla kahden hallinnonalan vastuul-
la. Kuten totesitte, on ylivelkaantumiskysymykset ja niihin liittyvä velkaneuvontajärjestel-
mä, jolla voidaan nähdä myös vahva sosiaalinen ulottuvuus, ja sitten erikseen on olemassa,
kuten mainitsitte, sosiaalisen luototuksen järjestelmä.

Olen itse kiinnittänyt samaan huomiota, että se on verrattain vähän käyttöön otettu jär-
jestelmä, siitä huolimatta että sen seuraukset voisivat olla pitkäjänteisiä talouden näkökul-
masta mutta puhumattakaan sen henkisen paineen vähentämiseksi, mikä liittyy vähävarai-
suuteen. Minusta on tutkimisen arvoinen kysymys, ajatellen myös tulevaa sosiaali- ja ter-
veydenhuollon ja maakuntauudistuksen yhdistelmää, kenen vastuulle uudessa mallissa tuo
kuvio kuuluisi ja voitaisiinko tätä levittää ja kehittää. [Puhemies koputtaa] Minusta harkin-
nan arvoinen kysymys ja sitä kautta ehdotus.
 Tarkistettu
4.0



Pöytäkirjan asiakohta PTK 143/2018 vp
16.52 Hanna Sarkkinen vas (vastauspuheenvuoro): Arvoisa puhemies! Kiitoksia positii-
visesta suhtautumisesta. Toivon todella, että sosiaalinen luototus etenee koko Suomeen ja
tulee paremmin sitä tarvitsevien saataville.

Yksi merkittävä ylivelkaantumiseen liittyvä epäkohta on maksuhäiriömerkintöjen ran-
gaistusluontoinen säilyminen jopa 2—4 vuotta jopa niissäkin tapauksissa, joissa velka on
jo maksettu. On vaikea ymmärtää, miksi velkansa jo hoitaneita kansalaisia roikotetaan
vuosikaupalla tilanteessa, jossa elämän perusedellytykset, kuten asunnon ja puhelinliitty-
män saaminen, vaarantuvat maksuhäiriömerkinnän vuoksi. Viime vuonna jätetyssä, yh-
teensä 138 kansanedustajan allekirjoittamassa lakialoitteessa esitettiin, että maksuhäiriö-
merkinnät poistettaisiin, kun velka on suoritettu tai kun sen peruste on vanhentunut. Ky-
synkin nyt ministeriltä: aiotteko viedä tätä aloitetta eteenpäin [Puhemies koputtaa] ja olet-
teko valmis maksuhäiriömerkintöjen rangaistusluontoisen säilyttämisen lopettamiseen?

16.53 Oikeusministeri Antti Häkkänen (vastauspuheenvuoro): Arvoisa puhemies! Suo-
messa velkaongelma tällä hetkellä kasvaa. Yhä useampi kotitalous ja yhä useampi yksit-
täinen ihminen on joutunut velkakierteeseen, ja ne aiheuttavat inhimillisesti äärimmäisen
vaikeita tilanteita. Meillä on tietysti perinteisiä haasteita — voi tulla yrittäjälle konkurssi,
ihmiselle sairautta, työttömyyttä tai muuta ja ei pysty lainaa maksamaan, tai muuten ehkä
tavallisissa arjen askareissa tekee liikaa ostoksia ja ajautuu sitä kautta velkakierteeseen —
ja tämä vähän uudempi ilmiö, pikavipit ja ylisuuret korot, on myös yksi ilmiö, jota pitää
tässä yhteydessä taklata.

Hallitus tekee tällä hetkellä itse asiassa juuri niitä toimenpiteitä, joita tässä on tullut
esiin. Talous- ja velkaneuvontaa lisätään, ulosotossa tehdään kannustavammaksi ottaa työ-
tä vastaan, positiivisen luottotietorekisterin selvitys on käynnissä, ja luottotietojen käsitte-
lyä ylipäätään tullaan uudistamaan. Eli luottotietolain uudistaminen tulee tapahtumaan, ja
sen valmistelu on nyt jo käynnissä, [Puhemies koputtaa] ja siinä yhteydessä tullaan arvioi-
maan, kannattaisiko lyhentää näitä merkintöjen aikoja ja onko perustetta enää pitää kahta
vuotta ihmisiä odottamassa.

Kysymyksen käsittely päättyi.
2


