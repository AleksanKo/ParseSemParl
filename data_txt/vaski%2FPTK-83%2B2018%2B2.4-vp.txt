















































DEM90E7.tmp.xml


Pöytäkirjan asiakohta PTK 83/2018 vp
Pöytäkirjan asiakohta 

PTK 83/2018 vp

Täysistunto

Torstai 13.9.2018 klo 15.59—18.11

2.4. Suullinen kysymys irtisanomissuojan heikentämisestä (Jari Myllykoski vas)
Suullinen kysymys SKT 128/2018 vp

Suullinen kyselytunti

Puhemies Paula Risikko: Seuraava kysymys: vasemmistoliiton eduskuntaryhmä, edusta-
ja Myllykoski.

Keskustelu

16.37 Jari Myllykoski vas: Arvoisa rouva puhemies! Viime torstaina käsittelimme har-
taasti ja pitkään kyselytunnilla irtisanomissuojan heikentämistä. Silloin oppositiosta koe-
tettiin tuoda esille, että pitäisikö nyt hallituksen nopeasti reagoida niin, että työmarkkinat
eivät eskaloidu siten, että meillä tulee työtaistelutoimenpiteitä tässä hyvässä noususuhdan-
teessa, jota hallitus on osaltaan omien sanojensa mukaan ja meidänkin siunaten kyllä teh-
nyt — työllisyysaste on noussut, vientiteollisuus vetää. Nyt Teollisuusliitto on ilmoittanut
jo ensimmäisistä toimenpiteistä aloittaa ylityökielto. Kysynkin nyt ministereiltä: mitä voi-
taisiin nyt tehdä hallituksen puolelta, kasvoja menettämättä, ketään syyllistämättä, että
voimme luoda tänä syksynä kuitenkin työmarkkinoille rauhan ja palauttaa sen hyvän teke-
misen tahdon — vaikka vasemmistoliitto kikyä vastustikin ainoana eduskuntapuolueena
— ja mennä talven yli niin, uusiin eduskuntavaaleihin, ja tämä asia voitaisiin vaikkapa sel-
vitysmiehen avulla käydä vielä uudelleen läpi?

16.38 Työministeri Jari Lindström (vastauspuheenvuoro):  Arvoisa rouva puhemies!
Kiitos edustaja Myllykoskelle rakentavasta puheenvuorosta tähän tosi vaikeaan kysymyk-
seen. [Riitta Myller: Voisitte rakentavasti vastata!] Hallitus on tietenkin päättänyt tehdä
näitä toimenpiteitään, mutta olemme jo vastanneet näihin kysymyksiin liittyen nyt tähän ir-
tisanomissuojan helpottamiseen, että voiko siellä joitain liikkeitä tehdä. Me olemme tätä
jatkuvasti peranneet kilpailukykyministereitten kesken, minkälaisia toimia voitaisiin teh-
dä sen sisällön puolella. Olen myös käynyt keskustelua työmarkkinajohtajien kanssa, että
jos me jotakin teemme, onko sillä mitään vaikutusta. Osin ne vastaukset ovat tämäntyyp-
pisiä, että ainoa vaikuttava teko on se, että vedettäisiin tämä esitys pois, ja siihen hallitus ei
ryhdy. Siihen hallitus ei ryhdy. [Vasemmalta: Miksei?] Olen sanonut sen aikoja sitten, että
hallituksen tavoite on työllistämiskynnyksen alentaminen ja työllistämisen riskin pienen-
täminen pienissä yrityksissä. Me emme halua tässä mitään riitaa, ja me olemme valmiita
keskustelemaan asioista, mutta jos lähtökohta on se, että tässä ei ole löydettävissä jotain
kompromissia, niin silloin tietenkin on hankala tilanne.
 Tarkistettu
4.1



Pöytäkirjan asiakohta PTK 83/2018 vp
Puhemies Paula Risikko: Koska viime kyselytunnilla käytiin tästä keskustelua yli puoli
tuntia, niin nyt otetaan vain yksi lisäkysymys, ja se on edustaja Myllykosken.

16.39 Jari Myllykoski vas (vastauspuheenvuoro): Arvoisa rouva puhemies! Me olemme
yhtä mieltä siitä, että työllisyyden kynnyksiä pitää madaltaa. Se on meidän jokaisen yhtei-
nen tahto tässä salissa. Mutta haluankin nyt muistuttaa, että aivan pieni hetki sitten teimme
yt-lakiin muutoksen, jossa 30:stä 20 henkilöön yt-menettelyä ulotettiin. Silloin Suomen
Yrittäjät erittäin voimakkaasti toi esille sen, että tästä tulee kasvun kynnys. Nyt haluankin
kysyä: pohditteko tätä esitystä tehdessänne sitä, mitä tämä tarkoittaa niille yrityksille, jot-
ka haluavat palkata sen kahdennenkymmenennen työntekijän? Se on kasvun este. Eivät ne
yritykset halua ottaa sitä uutta prosessia päälleen ja menettää sitä omaa päätöksentekoval-
taansa työllistäessään uusia työntekijöitä, koska heille tulee irtisanomisprosessista aivan
erilainen. Nyt pyydän oikeasti harkitsemaan, kun tiedän, että polvillanikaan pyytäminen ei
teitä saa enää tästä perääntymään. Mutta pohtisitte vielä vaikkapa selvitysmiehen tutki-
muksilla sitä, onko tässä nyt ristiriita hallituksen omien tavoitteitten kanssa. Vai voimme-
ko edetä yhdessä opposition teitä tukien, että tästä asiasta päästään yli?

16.41 Työministeri Jari Lindström (vastauspuheenvuoro):  Arvoisa rouva puhemies!
Totta kai me olemme tätä pohtineet. Aina kun joku numeromäärä, joku henkilömäärä ase-
tetaan johonkin, silloin aina se on joku raja. Tämä 20 tuli yt-laista, kuten hyvin tiedätte,
mutta se tavoite, joka tässä hallituksella on, on nimenomaan pienissä yrityksissä, yrityksis-
sä, joissa se virherekrytointi voi aiheuttaa sille yritykselle sellaisen tilanteen, että se yritys
voi mennä nurin. [Vasemmalta: Onhan puolen vuoden koeaika!] — Sen koeajan jälkeen-
kin voi tapahtua näin. — Meillä ei ole tällä hetkellä menettelyä tälle, jos tulee ongelmia, tai
se menettely on hyvin raskas. Siksi me olemme rakentamassa uutta tämmöistä porrasta tä-
hän. Se ei ole mikään naamaperusteinen, se ei todellakaan ole mikään mielivaltainen, vaan
se edelleen perustuu varoitukseen ja keskusteluun, mutta pienessä yrityksessä ei ole vält-
tämättä olemassa mitään uutta työtehtävää, mihin tämmöinen henkilö voidaan sijoittaa,
vaan se voi aiheuttaa sille yritykselle jopa konkurssin. 

Puhemies Paula Risikko: Ja vielä pääministerin sijainen, ministeri Orpo haluaa vastata.

16.42 Valtiovarainministeri Petteri Orpo (vastauspuheenvuoro):  Arvoisa puhemies!
Todellakin haluan jatkaa tuosta, mihin työministeri Lindström jäi, eli nimenomaan siellä
pienissä yrityksissä me näemme sen suuren työllistämisen potentiaalin. Me elämme maa-
ilmassa, jossa työn luonne muuttuu koko ajan, ja meidän tehtävämme on luoda työmahdol-
lisuuksia pitkäaikaistyöttömälle ihmiselle, joka on etsinyt töitä. Tätä kautta niissä kymme-
nissätuhansissa pienissä yrityksissä on sitä potentiaalia. [Välihuutoja vasemmalta] Tämä
on siis mahdollisuus työhön, työmahdollisuuksia. Parasta työttömyysturvaa on mahdolli-
suus saada työpaikka, ja siksi me teemme näitä työn kysyntää lisääviä toimia. [Pia Viita-
nen: Mahdollisuus antaa potkut helpommin! Miten sillä syntyy työtä?]

Haluan muistuttaa siitä, että edelleen pitää olla syy irtisanomiselle. Se ei saa olla mieli-
valtaista. Ei saa antaa vääriä kuvia, että tämä olisi joku pärstäkerroinlaki. Ei. Pitää olla pe-
rusteltu syy, ja laki turvaa työntekijää kuitenkin joka tapauksessa.

Kysymyksen käsittely päättyi.
2



Pöytäkirjan asiakohta PTK 83/2018 vp
Puhemies Paula Risikko: Tuossa kyselytunnin alussa sanoin, että tänään painotetaan nii-
tä kysymyksiä, jotka eivät ole hiljattain täällä salissa olleet.
3


	2.4
	16.37
	16.38
	16.39
	16.41
	16.42


