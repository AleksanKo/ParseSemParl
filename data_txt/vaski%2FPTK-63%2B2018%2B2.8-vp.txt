















































DEMF660.tmp.xml


Pöytäkirjan asiakohta PTK 63/2018 vp

 Tarkistettu
4.0

Pöytäkirjan asiakohta 

PTK 63/2018 vp

Täysistunto

Torstai 7.6.2018 klo 16.05—18.28

2.8. Suullinen kysymys Italian tilanteesta (Pia Kauma kok)
Suullinen kysymys SKT 95/2018 vp

Suullinen kyselytunti

Puhemies Paula Risikko: Kahdella ryhmällä on vielä kysymys kysymättä, ja ne ovat sa-
maan aiheeseen liittyviä. Kokoomuksen eduskuntaryhmä, edustaja Kauma.

Keskustelu

16.56 Pia Kauma kok: Arvoisa puhemies! Palaisin vielä hetkeksi tuohon Italian tilantee-
seen, joka on mielestäni aika huolestuttava. Vaikka maahan on erilaisten mutkien kautta
saatu nyt hallitus aikaan, on edelleen monia kysymysmerkkejä, eniten toki talouden puit-
teissa mutta myös muuten. Uusi pääministeri on muun muassa todennut, että hän haluaa lä-
hentää suhteita Venäjään ja uudistaa pakotejärjestelmää. Kysyisin nyt pääministeriltä: us-
kotteko tämän Venäjän pakotekysymyksen tulevan keskusteluun vielä Euroopan unionis-
sa, ja jos näin käy, niin miten arvelette muiden maiden tähän suhtautuvan?

16.57 Pääministeri Juha Sipilä (vastauspuheenvuoro): Arvoisa puhemies! Tuo Italian ti-
lanne on ollut pitkään hyvin epävakaa, ja sieltä on tullut viestejä, joista tietenkin selviää
vasta tässä matkan varrella, mitä kaikkea ne tulevat sisältämään. 

Näistä Venäjä-pakotteista me käymme puolen vuoden välein keskusteluja, ja siinä yh-
teydessä kyllä on aikaisemminkin Italiasta tullut puheenvuoroja, joissa kysytään, toimiiko
tämä pakotejärjestelmä, ja hyvä meidän onkin kysyä sitä määrävälein. Mutta en ole nähnyt
mitään lipeämistä tässä yhteisessä EU-rintamassa koskien pakotteita. Lähdemme kaikki
siitä, että Minskin sopimuksen eteneminen on ehtona sille, että sitten pakotteista voidaan
keskustella toiseen suuntaan. 

Kysymyksen käsittely päättyi.


