















































DEMA1EC.tmpSave.xml


Pöytäkirjan asiakohta PTK 106/2016 vp
Pöytäkirjan asiakohta 

PTK 106/2016 vp

Täysistunto

Tiistai 25.10.2016 klo 14.04—20.39

15. Hallituksen esitys eduskunnalle laiksi tupakkalain muuttamisesta
Hallituksen esitys HE 219/2016 vp

Lähetekeskustelu

Toinen varapuhemies Arto Satonen: Lähetekeskustelua varten esitellään päiväjärjestyk-
sen 15. asia. Puhemiesneuvosto ehdottaa, että asia lähetetään sosiaali- ja terveysvaliokun-
taan.

Keskustelu

20.19 Anne Kalmari kesk: Arvoisa herra puhemies! Halusin pyytää puheenvuoron sen
takia, koska istun ympäristölautakunnassa pohjoisessa Keski-Suomessa ja siellä on juuri
tänä iltana kokous, jossa edellisen hallituksen maksutaksalain ja tupakkalain uudistusten
perusteella korotetaan valvontamaksuja tupakan vähittäismyyntipisteissä siten, että kun
tällä hetkellä valvontamaksu on 58 euroa 1—3 myyntipisteestä per vuosi, niin maksut jou-
tuvat korotettavaksi 500 eurosta ylöspäin, ja tämä tulee olemaan yleinen käytäntö. No, täs-
sä esittelytekstissä todettiin, että tästä täytyy tiedottaa sen takia, että näitä myyntipisteitä
ehditään sitten ajaa alas. Ja näin arvellaan tapahtuvankin, että tupakan myynti nyt sitten tu-
lee vähenemään huomattavasti — todettiin, että ehkä se sitten on positiivinen asia, että sitä
tupakkaa ei niin useasta pisteestä saa.

Mutta kysyisin nyt, kun tässä lakiuudistuksessa on tämmöinen kohta "1.3 Valtakunnal-
linen tupakkalain valvontaohjelma", että mihin suuntaan tämä nyt käsillä oleva lakiuudis-
tus tätä valvontaa vie. Osaisiko joku sosiaali- ja terveysvaliokunnasta kertoa tästä enem-
män? Heikentääkö se vielä paikallista myyntiä, vai löysääkö se tätä lainsäädäntöä?

20.21 Eeva-Johanna Eloranta sd: Arvoisa puhemies! Tässä esityksessä savuttomien tu-
pakkatuotteiden myynnin ja maahantuonnin kiellot rajataan koskemaan purutupakkaa, ne-
nänuuskaa ja suussa käytettäväksi tarkoitettua tupakkaa, jotta tupakkalaki vastaa EU-ko-
mission tekemää päätöstä.

Tähän esitykseen liittyy yksi huolenaihe elikkä se, että Suomessa saattaa nyt sitten tulla
myyntiin uudentyyppisiä, innovatiivisia tupakkatuotteita, jotka ovat omiaan vetoamaan
erityisesti lapsiin ja nuoriin, ja tämä on sellainen seikka, johon on tärkeää sitten valiokun-
takäsittelyssä paneutua ja miettiä ratkaisuja sille, että lapset ja nuoret eivät alkaisi näitä
tuotteita käyttämään.

20.21 Mikko Kärnä kesk: Arvoisa herra puhemies! Aivan kuten edustaja Eloranta pu-
heessaan totesi, tällä esityksellä voimassa olevassa laissa säädetyt savuttomien tupakka-
tuotteiden myynnin ja maahantuonnin kiellot rajattaisiin Euroopan komission päätöksen
 Tarkistettu
4.0



Pöytäkirjan asiakohta PTK 106/2016 vp
mukaisesti koskemaan purutupakkaa, nenänuuskaa ja suussa käytettäväksi tarkoitettua tu-
pakkaa. Näihin mahdollisiin muihin savuttomiin tupakkatuotteisiin ei ehdotetussa laissa
kohdistu erityisiä rajoituksia. On edelleen määrittelemättä, mitä nämä muut savuttomat tu-
pakkatuotteet sitten mahdollisesti voivat olla. Tätä asiaa täytyy varmastikin valiokuntakä-
sittelyssä pohtia hyvin tarkkaan. Tämä lakiesitys ei myöskään rajaa omaan käyttöön tapah-
tuvaa maahantuontia. Tämän lain mukaisesti jokainen saa tuoda maahan yhden kilon näitä
esityksessä mainittuja tuotteita yhden vuorokauden aikana.

Arvoisa herra puhemies! Haluan tässä kuitenkin käyttää mahdollisuuden ja todeta suus-
sa käytettävästä nuuskasta seuraavaa:

Mielestäni oli vakava virhe silloin, kun Suomi liittyi Euroopan unionin jäseneksi, ettem-
me hankkineet poikkeusta naapurimaamme Ruotsin tavoin nuuskan myyntiin. Kaikki käy-
tettävissä oleva tutkimusnäyttö nimittäin osoittaa, että nuuska on terveydelle huomattavas-
ti vähemmän haitallista kuin tupakka. On hämmentävää jopa, että meillä perusteltiin kiel-
toa suusyöpävaaralla, vaikka tutkimukset Ruotsissa osoittavat, että vaikka Ruotsissa on
maailman eniten nuuskaajia väestössä, niin siellä on maailman pienin suusyövän esiinty-
vyys. Itse asiassa tämän seurauksena Ruotsissa nuuskarasioista poistettiin varoitustarrat
siitä, että nämä tuotteet aiheuttaisivat syöpää, koska siitä ei ole minkäänlaista tutkimuksel-
lista näyttöä. Totta kai on ihan selvää, että mistään terveystuotteista me emme puhu ja näi-
den tuotteiden käyttö saattaa vaarantaa käyttäjän terveyden vakavasti.

Nuuskaa kuitenkin käytetään Suomessa paljon. Sitä tuodaan maahan paljon, ja erityises-
ti maahantuontia tapahtuu Lapissa, josta olen täällä edustajana. On arvioitu, että harmaan
talouden piirissä olevasta nuuskasta menetämme 26—42 miljoonaa euroa vuosittain val-
misteveroina, ja tässä luvussa ei tietenkään ole mukana laillisesti omaan käyttöön tuotu
nuuska. Varovaisestikin arvioiden voidaan todeta, että me menetämme vuodessa satojen
miljoonien eurojen verotulot, koska nuuskan myynti ei ole Suomessa sallittua. Haluan ky-
syä: onko meillä todella tähän varaa? On huolestuttavaa, että kun verotulot valuvat naapu-
rimaahamme Ruotsiin, niin Suomen vastuulle jää tässä tapauksessa ainoastaan haittojen
hoitaminen.

Olen sillä kannalla, että asiasta tulisi käydä aktiivista keskustelua Euroopan unionissa ja
pohtia, että kun kerran Ruotsilla tämä erivapaus on ja kun kerran Ruotsi tällaisena nuuska-
mekkana esiintyy, josta niin norjalaiset, tanskalaiset kuin suomalaisetkin käyvät nuuska-
tuotteensa hankkimassa, niin olisiko paikallaan, että myös näissä maissa nuuskan myynti
voitaisiin sallia eikä myöskään vähiten sen takia, kuten aiemmin  totesin, että nämä ter-
veyshaitat nuuskassa on todettu huomattavasti vähäisemmiksi kuin tupakassa.

Keskustelu päättyi.

Asia lähetettiin sosiaali- ja terveysvaliokuntaan.
2


