















































DEMB175.tmp.xml


Pöytäkirjan asiakohta PTK 92/2018 vp
Pöytäkirjan asiakohta 

PTK 92/2018 vp

Täysistunto

Perjantai 28.9.2018 klo 13.00—13.26

6. Eduskunnan kirjaston kertomus vuodelta 2017
Kertomus K 2/2018 vp
Valiokunnan mietintö SiVM 6/2018 vp

Ainoa käsittely

Puhemies Paula Risikko: Ainoaan käsittelyyn esitellään päiväjärjestyksen 6. asia. Käsit-
telyn pohjana on sivistysvaliokunnan mietintö SiVM 6/2018 vp.

Keskustelu

13.03 Pauli Kiuru kok: Arvoisa rouva puhemies! Käsittelyssä on siis sivistysvaliokun-
nan mietintö Eduskunnan kirjaston kertomuksesta vuodelta 2017. Eduskunnan kirjaston
hallituksen puheenjohtajana ikään kuin tässä vastailen näihin kysymyksiin tai huomioihin,
mitä tässä on noussut.

Ensinnäkin kerrataan se, että minkä takia meillä on kirjasto eduskunnassa: Se toimii kes-
kuskirjastona oikeudellisen tiedon, yhteiskunnallisen tiedon ja eduskuntatiedon osalta
Suomessa, ja sillä on pitkät perinteet, se on aika poikkeuksellinenkin näin kansainvälisesti
ajateltuna. Osaltaan eduskuntakirjasto tukee sananvapautta ja avoimuutta, auttaa eduskun-
taa, ministeriöitä, virkamiehiä tekemään työtään niissä tehtävissä, joita heillä on tehtävä-
nään. 

Mietinnön mukaan kirjasto on selvinnyt tehtävistään varsin tyydyttävästi, tai itse asias-
sa kiitettävästi, ja mietinnössä kiinnitetään huomiota myös muun muassa asiakastyytyväi-
syyteen. Sitä seurataan joka toinen vuosi tehtävillä asiakastyytyväisyyskyselyillä. Arvosa-
na on 9 eli kiitettävä.

Eduskunnan kirjaston kävijämäärät, niin kuin muidenkin keskuskirjastojen ja ihan taval-
listenkin kirjastojen kävijämäärät, ovat olleet vähän trendinomaisessa laskusuunnassa. Se
osittain johtuu, tai aika pitkällekin johtuu, siitä, että digitalisaatio muuttaa käyttötapoja, ja
siinähän ei sinänsä ole mitään pahaa, mutta se tietysti asettaa kirjastoille vaatimuksia sii-
hen, miten kirjastotoimintaa kehitetään. Totta kai digitalisaatioon pitää vastata. Kun aika
muuttuu, kirjastojen pitää muuttua siinä mukana. Ja näin on myös eduskunnan kirjastossa
tapahtunut. Tällä hetkellä itse asiassa on menossa rekrytointi, jossa haetaan asiantuntijaa
kirjaston digitaalisten palveluitten kehittämiseen, ja hakijoita on ollut runsaasti, niin kuin
yleensä kirjaston rekrytoinneissa on. Se kertoo siitä, että Eduskunnan kirjastoa arvostetaan. 

Mietinnössä otetaan käsittelyyn tai huomioidaan myös tuohon lähelle valmistuva kes-
kustakirjasto, jonka kanssa varmasti tehdään yhteistyötä. Siitä tulee lippulaiva, eräänlai-
nen lippulaiva, suomalaiselle kirjastolaitokselle. Tämäkin instituutio on antanut siihen
oman rahallisen panoksensa — keskustakirjastohan maksaa noin 100 miljoonaa euroa.
 Hyväksytty
3.0



Pöytäkirjan asiakohta PTK 92/2018 vp
Kirjaston henkilökunta on koulutettua, sitoutunutta, ja kirjasto on tehnyt tehtävänsä niin
kuin sen pitääkin tehdä. 

Uutena asiana — joka tässä mietinnössä ei ole mukana — otan tässä esille: Kirjaston
hallitus on kokouksissaan keväällä ja nyt syksyllä miettinyt sellaista asiaa, että kirjaston
hallitus paitsi arvioi kirjaston toiminnan kehittymistä, kirjaston hallituksen pitää arvioida
myös omaa toimintaansa. Eli siis kirjaston hallituksen tulee tehdä vähän niin kuin itsearvi-
ointia: arvioida hallituksen toimintaa, arvioida puheenjohtajan toimintaa, arvioida esitteli-
jän toimintaa, ja tietysti jokaisen hallituksen jäsenen on hyvä tällaisessa nimettömässä ky-
selyssä, joka nyt ollaan verkkopohjaisesti tekemässä — joka on valmisteilla — arvioida
omaa toimintaansa, että miten on tehtävästään suoriutunut, miten on sitoutunut ja miten
omaa työtään voisi kehittää. Ja totta kai, aina kun lähdetään arvioimaan, siinä asettaa jo-
kainen itsensä vähän niin kuin tulilinjalle ja täytyy olla sitten turnauskestävyyttä ottaa se
palaute vastaan ja muuttaa sitä toimintaansa, jos tarvetta ilmenee.

Se kehittämisajatus, minkä haluan tässä arvovaltaisen instituution edessä esittää, on se,
että eduskunnan toimintaa voisi myös miettiä kehitettäväksi sillä tavalla, että kun meillä on
tämä valiokuntatyöskentely täällä — ja se on monessa valiokunnassa välillä paineistetum-
paa, välillä vähemmän paineistettua — niin jokaisessa valiokunnassa on hyvät toimintata-
vat ja on asioita, joita voisi kehittää. Minulla on ollut kunnia olla valiokunnissa, joissa on
ollut hyvä ilmapiiri, hyvät puheenjohtajat, ja se on todella hienoa. Mutta aina voi jotain ke-
hittää. Ja ajatukseni on se, että vähintään kerran vaalikaudessa jokaisen valiokunnan, esi-
merkiksi kahden vuoden jälkeen, olisi hyvä toteuttaa tämmöinen itsearviointi, jossa sitten
ne kehittämiskohteet otetaan huomioon, ja siinä on sitten kaksi vuotta aikaa kehittää toi-
mintaa, jos tarpeita ilmenee. Se ei paljon aikaa vie, ja nyt kun tässä kirjaston hallitus täm-
möisen pohjan tekee, niin tätä ajatusta varmasti saa käyttää hyväkseen ja niitä pohjia, jotka
siitä saadaan. 

Näillä sanoilla haluan kiittää sivistysvaliokuntaa tekemästään työstä ja mietinnöstä ja
ajatuksista eduskunnan kirjaston työn kehittämiseksi. — Kiitos.

13.08 Timo Heinonen kok: Arvoisa rouva puhemies! Edustaja Pauli Kiuru on tehnyt hy-
vää työtä tässä kirjaston hallituksen puheenjohtaja -tehtävässä. Aloitan tästä hänen lopussa
esiin nostamastaan ajatuksesta itsearvioinnista.

On hyvä, että erilaisissa toimielimissä suoritetaan tällaista itsearviointia, ja voisi ihan
näitä vaikkapa tämänkin päivän tapahtumia kuunnellessa olla paikallaan tällainen itsearvi-
oinnin tekeminen myös meidän valiokuntatyöskentelyssämme. Olen itse toiminut kunta-
politiikassa yli puolet elämästäni, ja siellä on hyvin tavanomaista, että tällaisia itsearvioin-
teja tehdään lautakuntien, kunnanhallitusten työskentelystä, ja voisi olla itse asiassa hyvä
työväline myös eduskunnan valiokuntien työskentelyssä arvioida puheenjohtajien, esitte-
lijöiden, tai neuvosten, mutta myös ennen muuta jäsenten ja ryhmien toimintaa tällaisen it-
searvioinnin kautta, niin kuin kirjaston hallitus on nyt käynnistämässä.

Arvoisa puhemies! Sitten tähän itse mietintöön: Sivistysvaliokunta on käynyt läpi vuot-
ta 2017 ja tehnyt hyvän, perusteellisen mietinnön, ja olen tyytyväinen siihen. Kun aika-
naan nuorena kansanedustajana sain aloittaa tässä kirjastohallituksessa silloisen puheen-
johtajan, Tuomiojan, alaisuudessa, niin tehtiin näitä veteraanikansanedustajien haastatte-
luja. Aikanaan nostin täällä eduskunnan vastaavassa keskustelussa esille sen, että olisi tar-
peen haastatella myös ei pelkästään niitä kansanedustajia, jotka ovat luopuneet kansan-
edustajan työstä, vaan myös näitä, jotka ovat suurin piirtein Johan Sirénin tänne suunnitte-
2



Pöytäkirjan asiakohta PTK 92/2018 vp
lemia, kuten edustajat Kanerva ja Tuomioja, Zyskowicz ja muutamat muut. On hyvä, että
heitä nyt haastatellaan. Ja jos oikein olen ymmärtänyt, niin edustaja Kanervan 43 eduskun-
tavuotta on ollutkin sellainen urakka, ettei paljon muita ole ehditty haastattelemaan, ja
tämä haastattelutyö on edelleen ymmärtääkseni kesken, eli en tiedä, mille vuosikymmenel-
le nyt Kanervan haastatteluissa on päästy. Mutta se on arvokas tutkimuskokonaisuus, mikä
tulee tutkijoiden käyttöön ja varmasti valottaa montaa kysymystä. Toivon, että näitä haas-
tatteluja jatketaan — edustaja Kääriäinen yhtenä esimerkkinä tai Tuomioja, jonka mainit-
sin, tai edustaja Jukka Gustafsson, joka myös on tehnyt pitkän parlamentaarisen työn.

Arvoisa puhemies! Haluan kiittää vielä kirjastoa erittäin hyvästä palvelusta myös mei-
dän kansanedustajien näkökulmasta. Sieltä on saanut aina apua, kun apua on tarvinnut. Ja
monelle nuorelle olen vinkannut, että se on itse asiassa kirjasto, mistä löytyy paljon myös
tenttikirjoja. Eli kaikki te, ketkä tätäkin verkkolähetystä nyt kuuntelette ja tarvitsette tent-
tikirjoja, niitä löytyy usein eduskunnan kirjastosta silloin, kun ne ovat jo muissa kirjastois-
sa varattuina.

13.12 Eeva-Maria Maijala kesk: Arvoisa puhemies! Kiitän edustaja Pauli Kiurua tästä
hänen tekemästään esityksestä kirjaston hallituksen puheenjohtajana, sillä todellakin me
keskustelimme tällä viikolla kirjaston hallituksessa, miten hoidetaan tämä oma-arviointi-
asia. Oma-arviointi — on erittäin hyvä asia, että me saamme sitä menemään kirjaston hal-
lituksessa eteenpäin, mutta edustaja Pauli Kiuru esitti, että tätä samaa arviointimenetel-
mään alettaisiin miettimään koko meidän eduskuntamme muussakin työskentelyssä.

Ensimmäinen tärkeä asiahan on tietenkin se, miten saa varmistettua anonyymiasian täs-
tä, koska kaikkihan me yritämme varoa, ettei meidän profiilimme tule näissä asioissa jul-
kisuuteen. Jos me oikeasti haluamme kehittää joitakin toimintoja, meidän pitäisi pystyä
avoimesti porukoiden sisällä keskustelemaan näistä asioista.

Eduskunnan kirjastosta sinänsä sanon sen, että se on aivan liian vähän käytetty siihen
nähden, kuinka mahtava kirjasto se on. Minä kyllä toivoisin, että jokainen meistä kansan-
edustajista menisi itseensä ja alkaisi miettiä, olemmeko me oikeasti ottaneet käyttöön sen
tiedon, mikä meillä on sieltä saatavissa, olemmeko me kannustaneet meidän avustajiamme
ottamaan sen tiedon käyttöön. Nimittäin aivan liian vähän sitä käytetään siihen nähden,
mitä kaikkea mahtavaa tietoa sieltä on saatavissa. Meidän pitäisikin miettiä enemmän, mi-
ten me saisimme vielä entistä paremmin parannettua, lisättyä tätä käyttöasiaa.

Itse kun olin vielä oikeissa töissä kunnassa ennen tänne eduskuntaan tuloa, niin sain tääl-
tä todella hyvää palvelua ja olin yllättynyt siitä, että minä sain eduskunnasta niin hyvin la-
kivalmistelumateriaalia käyttööni.

Jatkon kannalta mietin sitä, että äänestäjäthän ne sinänsä arvioivat sen, miten me toi-
mimme, mutta siellä valiokuntatyöskentelyssä oma-arviointi — niin kuin kirjastossakin —
olisi erittäin tärkeä saada eteenpäin.

Kokonaisuudessa meidän Eduskunnan kirjastosta vielä sanon sen, että se on maailman-
laajuisesti yksi avoimimmista, parhaista kirjastoista, mitä on. Juuri missään muualla maa-
ilmassa ei ole vastaavaa kirjastoa kuin meillä eduskunnassa on.

13.14 Pia Viitanen sd: Arvoisa rouva puhemies! Itse myös yhdyn siihen näkemykseen,
että Eduskunnan kirjasto on erittäin hyvä kirjasto, ja tietenkin juuri tähän, mikä täällä aiem-
min tuli ilmi, että tietoisuutta Eduskunnan kirjastosta tulisi varmasti jollain tavalla vielä li-
sätä. En yhtään ihmettele — hyvä vinkki tuli siellä edustaja Heinoseltakin — että niitä tent-
3



Pöytäkirjan asiakohta PTK 92/2018 vp
tikirjoja saattaa täältäkin löytyä, ja se on tärkeää. Kaikelle tälle työlle annan teille kannus-
tetta sinne kirjaston hallitukseen tästä eteenkinpäin, tälle tietynlaiselle tunnettuuden edis-
tämiselle.

Puhemies! On oikeastaan jo vähän perinne se, että aina kun Eduskunnan kirjasto on kes-
kustelussa, olen puheenvuoroa käyttänyt ja halunnut siinä samassa yhteydessä muistuttaa
yleisesti ottaen kirjastolaitoksen isosta merkityksestä koko maallemme. Monihan sanoo,
että ne kivijalat, mihin meidän sivistyksemme perustuu, on hyvä peruskoulu, Yleisradio ja
kirjastolaitos, ja näin varmasti on, että monia arvokkaita tuloksia on meidän kirjastojärjes-
telmästämme tullut. Siksi haluankin jälleen kerran käyttää puheenvuoron sen puolesta, että
me arvostaisimme kirjastolaitostamme ja pitäisimme siitä hyvää huolta, kaikista kirjastois-
ta eri maakunnissa, ne ovat tasa-arvoisen elämän peruskiviä. 

Tänä päivänä me puhumme paljon siitä, kuinka huolestuttavaa on, kun suomalaisten,
esimerkiksi lasten, lukutaito on heikentynyt. Tässä on isoja haasteita, joihin voimme vas-
tata muun muassa juuri maksuttoman kirjastopalvelun kautta. Ja sitten tietenkin ovat nämä
kirjaston uudet tehtävät ikään kuin vaikka digilukutaidon edistäjänä ja tällaisena digiajan
digituen antajana, ja näen myös tässä yhteydessä kirjaston korostuvan merkityksen nyt ja
tulevaisuudessa kaiken kaikkiaan.

Puhemies! Oli ihan mukava kuulla se, että arvosana on 9, ja sehän on myönteinen ja po-
sitiivinen asia. Kaiken kaikkiaan vielä palatakseni tähän kirjastojen kokonaisuuteen ha-
luan mainita, että mielestäni on ollut tärkeää, että viime vuosina olemme pystyneet hoita-
maan yhteisymmärryksessä tämän lainauskorvausasian sellaiselle tasolle kuin sen kuuluu
olla, pohjoismaiselle tasolle, jotta myös kirjailijoidemme arvokas työ saisi ansaitun palk-
kionsa. 

Tässä, puhemies, kaikkea hyvää Eduskunnan kirjastolle.

13.17 Markku Rossi kesk: Arvoisa rouva puhemies! Kirjastolain mukaan yleisten kirjas-
tojen tehtävänä on edistää väestön yhtäläisiä mahdollisuuksia sivistykseen, kirjallisuuden
ja taiteen harrastukseen, jatkuvaan tietojen, taitojen ja kansalaisvalmiuksien kehittämi-
seen, kansainvälistymiseen sekä elinikäiseen oppimiseen. 

Arvoisa puhemies! Tuo laki on hyvä ja velvoittava, ja itse asiassa olen erittäin tyytyväi-
nen, että eduskunnassa on myös oma kirjasto. Nimittäin se, että kansanedustajat joko ovat
kirjaston hallituksessa tai ylipäätänsäkin myös eduskunnan kautta saavat tuon kirjastoko-
kemuksen, jokainen varmasti myös omilla kotiseuduillaan, antaa pontta myös koko kirjas-
totoiminnan kehittämiselle. Ja kuten kaikki tiedämme, kyllähän suomalainen kirjastolaitos
on vertaansa vailla oleva. Ilman kustannuksia pystymme lainaamaan, saamaan hyvin pal-
jon sellaista tietoa, mitä tarvitaan, muualtakin kuin tuolta virtuaalimaailmasta tai sähköi-
sen tiedonsaannin kautta, joka myös on yksi osa tämän päivän kirjastotointa. Ja siinä mie-
lessä kyllä tämä eduskunnassa tapahtuva ja Eduskunnan kirjaston toiminta toimii varmasti
hyvänä polkuna myös sille, että eduskunnassa arvostetaan kirjastolaitosta kaiken kaik-
kiaan. Sillehän on ihan oikea sivistyksellinen pohja tänä päivänä. Jos muodot muuttuvat,
kuinka pitkään tarvitsee mennä, kun paperi on yhä enemmän sähköisessä muodossa? Mut-
ta yhtä kaikki, tietoa tarvitaan. Ja se, kuinka sitä tietoa nopeasti saadaan ja voidaan käyttää,
on yksi tärkeä asia. 

Sain eilen palautetta kyselytunnin perusteella siitä, että täällä jotkut niin sanotusti räplä-
sivät puhelimiaan tai tablettejaan. Vastasin hänelle, että aika monet myös hankkivat tietoa
silloin, kun käydään debattia jostakin yksittäisestä asiasta — haluaa tarkistaa, oliko joku
4



Pöytäkirjan asiakohta PTK 92/2018 vp
asia juuri näin ja mihinkä lakiin tai asiaan voi viitata. Siinä mielessä toivon aina myös, että
katselijat ja kuuntelijatkin miettivät sitä, että eduskunnan täysistuntosalikin on siinä mie-
lessä työpaikka, niin kuin tänä päivänä monen muunkin ikään kuin tuollainen oma työpis-
te, josta sitten asioita hoidetaan. Ja talon palveluhan on parantunut kaiken aikaa, varsinkin
tämän uuden saneeratun — voi sanoa uuden, mutta entiseksi saneeratun — Eduskuntata-
lon myötä. 

Arvoisa puhemies! Haluan vielä painottaa sitä, että tämä yleisten kirjastojen nykyisel-
lään säilyttäminen on yksi osa tärkeää valtiollista ja kansallista työtä ja toimii kansalaisten
palvelun aivan peruslähtökohtana. Kyllä me haluamme pitää huolta Lukukeskuksesta, ja se
on hyvä asia, että vaikkapa ensi vuoden talousarviossa meillä on myös toisen asteen kirja-
hankintoihin olemassa oma tukimuoto, joka tulee sinne, ja näin ollen päästään tuon oppi-
kirjapuolenkin kautta eteenpäin. Nämä liittyvät kaikki toisiinsa — lukeminen, kirjoittami-
nen, ne ovat kyllä ihmisyyden, sivistyksen perusta.

13.20 Jaana Pelkonen kok: Arvoisa rouva puhemies! Ensinnäkin kiitos edustaja Kiurul-
le kattavasta ja valaisevasta esittelypuheenvuorosta. Yhdyn niihin puheenvuoroihin, joissa
on korostettu sitä, että tietoisuutta eduskunnan loistavasta kirjastosta on ehdottomasti lisät-
tävä.

Helsingissä on odotettu pitkään ja hartaasti tulevaa keskustakirjasto Oodia. Edustaja
Kiuru myös omassa puheenvuorossaan mainitsi tämän mahdollisen tulevan yhteistyön kes-
kustakirjaston kanssa, ja käytän nyt tilaisuutta hyväksi ja kyselisin, onko siitä yhtään tar-
kempaa tietoa, minkälaista yhteistyötä on suunniteltu, koska helsinkiläisiltä valtuutetuilta,
joihin itsekin kuulun, on kyselty jo, että onko mietitty Eduskunnan kirjaston kanssa yhteis-
työtä.

13.20 Simon Elo sin: Arvoisa rouva puhemies! Niin kuin tässä edustajat Viitanen ja Ros-
si kertoivat, kirjastolaitoksella on Suomessa merkittävä tehtävä ollut sivistyksen edistäjä-
nä, niin varmasti myös Eduskunnan kirjastolla. Muistan aikanaan lapsuudessa, kun muu-
taman ensimmäisen koululuokan kävin Nilsiässä, Savossa — osa nykyisestä Kuopiosta —
niin melkein jokaisena päivänä menin koulupäivän jälkeen koulun läheiseen kirjastoon ja
sieltä lainasin erilaista aineistoa. Väitän, että se on yksi syy, miksi tähänkin saliin olen lo-
pulta päätynyt. Eli tieto, se kiinnosti, ja tieto kiinnostaa edelleen tänä päivänä, ja sitä mei-
dän pitää kirjastolaitoksen kautta pystyä jakamaan kansalaisille.

Mutta yhden epätavanomaisen ajatuksen haluan tässä nostaa esille, kun mietitään mei-
dän Eduskunnan kirjaston tiloja. Nehän ovat merkittävät, hyvät tilat, mutta se, mitä pohdin
tiloihin liittyen, on se, kun kävin Yhdysvalloissa kongressissa. Siellähän on hyvin luotu se,
että kansalaiset tai ulkomaisetkin vieraat voivat saada tietoa heidän kongressistaan, Yhdys-
valtain ja demokratian historiasta. Siellä on videoesitystä, siellä on opastusta, tehty tietyn-
lainen selvä rutiinikierros. Mielestäni meidän olisi eduskunnassakin pyrittävä siihen myös
Suomi 100 -juhlavuoden tuloksia katsoen, että eduskuntaan saataisiin entistä vahvemmin
tämmöinen rutiininomainen kierros tai jonkinlainen tietopaketti, jonka tänne tulevat vie-
raat, ulkomaiset tai kotimaiset, saisivat. Ja täytyy sanoa, että yksi sellainen tila, mitä tällai-
seen tarkoitukseen voisi käyttää, jos ei uusia tiloja lähde rakentamaan, on Eduskunnan kir-
jaston nykyiset tilat. Eli herätän ajatuksen siitä, että ottaisimme mallia joistain muiden mai-
den parlamenteista, kuten Yhdysvaltain kongressista, ja toisimme esille niitä meidän Suo-
men hienoja asioita, kuten sivistystä, demokratiaa ja esimerkiksi maata, joka naisille antoi
5



Pöytäkirjan asiakohta PTK 92/2018 vp
ensimmäisten joukossa äänioikeuden, tätä historiaa niille vieraille, jotka tähän taloon tule-
vat, systemaattisemmin kuin tällä hetkellä.

13.22 Veera Ruoho kok: Arvoisa puhemies! Kiitän edustaja Pauli Kiurua hänen ansiok-
kaasta puheestaan ja toiminnankehittämisehdotuksestaan, josta tosiaan toivon, että siitä
otetaan koppia — samoin edustaja Elolle, että aivan varteenotettava ehdotus, hienoa. 

Uskon, että tämä keskustelu on ollut hyvin ansiokas siinä, että ihmisille tulisi tosiaan
tämä Eduskunnan kirjaston käyttömahdollisuus. Olen itsekin huomannut sen, että se tulee
yllätyksenä useille vierailleni, kun kerron, että ovat ihan kaikkien saatavilla ne upeat pal-
velut ja aineisto, mitä siellä on olemassa. 

Itse sain Helsingin valtiotieteellisessä kandidaatin tutkintoon kuuluneelle Suomen kehi-
tyshistorian kurssille — 10 opintopisteen kurssi — koko materiaalin lainatuksi täältä mei-
dän Eduskunnan kirjastosta. Muutenkin olen käyttänyt kyllä kirjaston palveluja silloin täl-
löin. 

Edustaja Heinonen mainitsi näistä haastatteluista. Omaankin pro gradu -tutkimukseeni
katsoin pohjalle sitä, mitä on kriisinhallinnasta keskusteltu aikojen kuluessa täällä edus-
kunnassa. Ovat todellakin arvokasta materiaalia kaikki ne haastattelut, mitä on tehty tule-
villekin tutkijoille.

13.24 Pauli Kiuru kok: Arvoisa rouva puhemies! Kiitos näistä kehitysideoista. 
Ensinnäkin edustaja Elo mainitsi tämän USA:n kongressi -ajatuksen, ja on ihan hyvä täl-

laista kansainvälistä benchmarkkaamista, vertailua, tehdä. Kirjastohenkilökunta sitä tekee
ja kouluttautuu. Tämä oli hyvä viittaus. Kannattaa ottaa oppia.

Me suomalaiset olemme ehkä pikkasen arkoja esittelemään omaa osaamistamme ja nii-
tä asioita, jotka olemme tehneet hyvin. Pidämme ehkä niitä itsestäänselvyytenä tai pidäm-
me vähän öykkärimäisenä kehua, näyttää sitä osaamista, mitä meillä on. Mutta ehkä vähän
rohkeammin täytyy ottaa siinä suhteessa etunojaa.

Edustaja Pelkonen kysyi tästä yhteistyöstä Oodin kanssa. Yksityiskohtiin en osaa men-
nä. Sitä kirjaston hallituksessa on korostettu, ja virkamiestyönä sitä tehdään koko ajan
eteenpäin. Kirjastohan on vasta valmistumassa. Siitä varmaan yksityiskohtaista tietoa
saamme, ja yhteistyö kyllä käynnistyy.

Keskustelu päättyi.

Eduskunta hyväksyi valiokunnan ehdotuksen kannanotoksi kertomuksen K 2/2018 vp joh-
dosta. Asian käsittely päättyi.
6


