















































DEM7CDC.tmp.xml


Pöytäkirjan asiakohta PTK 135/2018 vp
Pöytäkirjan asiakohta 

PTK 135/2018 vp

Täysistunto

Torstai 20.12.2018 klo 10.00—20.54

4.8. Suullinen kysymys palautussopimuksesta Irakin kanssa (Pia Kauma kok)
Suullinen kysymys SKT 214/2018 vp

Suullinen kyselytunti

Puhemies Paula Risikko: Kokoomuksen eduskuntaryhmän kysymys, edustaja Kauma.

Keskustelu

16.55 Pia Kauma kok: Arvoisa puhemies! Oulussa tapahtuneet alaikäisiin kohdistuneet
seksuaalirikokset ovat järkyttäneet monen suomalaisen turvallisuudentunnetta. Ulkomaa-
laisten osuus Suomessa tehdyistä raiskausrikoksista on korkea: se on paljon korkeampi
kuin on ulkomaalaisten suhteellinen osuus väestöstä. Noin 30 prosentissa raiskausrikoksis-
ta tekijä on ulkomaalainen. Näihin rikoksiin on puututtava nykyistä hanakammin, sillä jos
ei noudata sääntöjä, ei ansaitse turvaakaan.

Aina kohdemaa ei kuitenkaan suostu ottamaan rikollisia vastaan. Tämä on tilanne esi-
merkiksi Irakin kanssa. Palautussopimukset ovat takkuilleet. Kysyisin nyt teiltä, ulkomi-
nisteri Soini: millä tavalla neuvottelut Irakin kanssa ovat edenneet, etenkin nyt, kun muun
muassa Bagdadiin on suunnitteilla lähetystön perustaminen?

16.56 Ulkoministeri Timo Soini (vastauspuheenvuoro): Arvoisa rouva puhemies! On
tärkeä asia, että irakilaisille ja kaikille muillekin tehdään hyvin selväksi, että niiden, jotka
eivät saa tai voi saada täältä turvapaikkaa, täytyy palata kotimaahansa.

Muutama lukufakta: Tänne tuli aikanaan 21 500 irakilaista turvapaikanhakijaa. Heistä
vapaaehtoisesti on palannut 3 200, oleskeluluvan on saanut 6 300, vastaanottokeskuksissa
on 5 100 henkeä, 6 400 on poistunut joko Eurooppaan tai Irakiin — kukaan ei oikein tiedä
— ja sitten vielä 700 on saatu ikään kuin pakolla palautettua. Eli paljon on tehty ja lisää pi-
tää tehdä.

On tärkeää huomata, että Irak ei ole Suomen kahdenvälinen kehitysyhteistyökumppani,
vaan se rahoitus, mitä me Irakiin annamme, menee kansainvälisten järjestöjen kautta,
YK:n kautta, Maailmanpankin kautta. Sen takia on tärkeää, että me avaamme siellä lähe-
tystön ja pystymme tätä kautta paljon paremmin viemään näitä palautusasioita eteenpäin.
[Puhemies koputtaa] Yksi palautussopimus ei sinänsä pelkästään ole ratkaiseva asia. Ruot-
silla sellainen on, ja ihan [Puhemies koputtaa] muutamissa kymmenissä on pystytty pak-
kopalauttamaan.

Yksi asia vielä, arvoisa puhemies: On tärkeää, että tästä maasta ei lähde sellaista signaa-
lia ulos, että voidaan jotenkin estää sellaisten henkilöiden palauttaminen, jotka eivät täältä
turvapaikkaa ole saamassa. Sellaista propagandaa [Puhemies koputtaa] ei pidä tehdä.
 Tarkistettu
3.0



Pöytäkirjan asiakohta PTK 135/2018 vp
Kysymyksen käsittely päättyi.
2


