















































DEMACAA.tmpSave.xml


Pöytäkirjan asiakohta PTK 71/2015 vp
Pöytäkirjan asiakohta 

PTK 71/2015 vp

Täysistunto

Torstai 26.11.2015 klo 16.00—23.07

13. Lakialoite laiksi väylämaksulain kumoamisesta
Lakialoite LA 28/2015 vp Sirpa Paatero sd

Lähetekeskustelu

Ensimmäinen varapuhemies Mauri Pekkarinen: Lähetekeskustelua varten esitellään
päiväjärjestyksen 13. asia. Puhemiesneuvosto ehdottaa, että asia lähetetään liikenne- ja
viestintävaliokuntaan.

Keskustelu

22.26 Sirpa Paatero sd (esittelypuheenvuoro): Arvoisa herra puhemies! Lakialoite väylä-
maksujen kumoamisesta: Suomen viennistä 90 prosenttia ja tuonnista 70 prosenttia kulkee
meritse — Suomi on saari. Tiedämme, kuinka merkittävä osa suomalaisista niin metsä-,
metalli- kuin kemianteollisuuden tuotteista kulkee laivoilla.

Kun katson kauttakulkuliikenteen tilastoja vaikka Suomen suurimman Hamina—Kot-
ka-sataman kohdalta, se näyttää tällä hetkellä miinus 14 prosenttia. Tähän on useampia syi-
tä.

Ensimmäinen ja suuri, josta on eduskuntakin moneen kertaan keskustellut: rikkidirektii-
vit ovat tulleet, niiden kustannukset joittenkin arvioiden mukaan olivat 400 miljoonaa eu-
roa, joittenkin arvioiden mukaan 600 miljoonaa euroa. Elikkä lisäkustannuksia laivoille
siitä syystä, että joudutaan joko puhdistusjärjestelmiin tai joudutaan ostamaan kalliimpaa
polttoainetta. No, tämä tuli hyvin tiedossa olevien episodien jälkeen.

Toinen asia on tietenkin se, että meillä tällä hetkellä taloudessa on lama, niin Suomessa
kuin sitten myöskin naapurimaissa, elikkä Venäjänkään talous ei ole kaikkein parhaim-
massa kunnossa, ja ruplan kurssi on niin halpa, että kauttakulkuliikenteessä eittämättä sillä
on myöskin vaikutuksia.

Se kolmas syy: väylämaksu antaa tällä hetkellä kilpailuedun uusille satamille, joita on
rakentunut ja rakentumassa koko ajan tuonne Venäjän ja Baltian puolelle, siellä ei ole väy-
lämaksua ollenkaan. Elikkä nämä meidän satamamme täällä Suomessa kilpailevat ihan eri-
laisessa kilpailuasetelmassa muiden maiden satamiin verrattuna ja erityisesti, jos ajattelee
tätä Suomenlahden pohjukkaa, jossa ne tavarat voivat helposti siirtyä reitiltä toiselle, niin
kuin tällä hetkellä on jo tapahtunut, että ne kulkevat tuolta Baltiaa pitkin tai suoraan Pieta-
rin lähellä oleviin satamiin. Ja tässä kohtaa tietenkin se kilpailuetu on aika monta miljoo-
naa varustamoilta, jotka käyvät.

Sen lisäksi on ollut hyvinkin tiedossa, että väylämaksujärjestelmä on aika vaikeaselkoi-
nen ja se kohtelee eri lasteja hyvin erityylisesti. On useamman kerran jo mietitty, mikä se
järjestelmä voisi olla, ja niitä muutoksia on tehty. Samoin on jo edellinen hallitus kyllä sil-
loin sosialidemokraattien johdolla puolittanut väylämaksut. Elikkä sitä tasoa jo laskettiin
 Tarkistettu
4.0



Pöytäkirjan asiakohta PTK 71/2015 vp
(Jari Myllykosken välihuuto) — puoleen — ja sen takia nyt sitten on perustetta jatkaa sitä
linjaa. Tiedän, että minä olen tässä hieman radikaalimmalla linjalla kotkalaisena kansan-
edustajana, sillä meidän sosialidemokraattien vaihtoehtobudjetissa on yhä edelleen taas
puolitus, mutta ehkä tämä on vaihtoehto, että voidaan vetää se kerralla nollille ja päätyä siis
siihen järjestelmään, mikä toisaalta on jo vaikkapa rautatie- tai tieliikenteessä. Nyt puhu-
taan tietysti tiemaksuista, mutta yleisesti ottaen valtio on hoitanut väylät, joilla kumipyörät
kulkevat. Miksi valtio ei myöskin hoitaisi niitä väyliä, joilla laivat kulkevat, ilman erillistä
maksua? Kysymys jäämaksuluokista tai jäävahvuuksista on tietysti perusteltu, ja sehän on
ollut se syy, minkä takia tämmöistä väylämaksua on kerätty, että satamien väylät saadaan
pidettyä auki ja ne saadaan pidettyä kunnossa. Minullekin on tullut palautetta siitä, että jos
ne poistetaan täysin kokonaan, niin onko niin, että tänne Suomenlahden rannikoille tulee
sitten hyvin huonokuntoisia aluksia ja öljyvahinkojen määrät ynnä muut lisääntyvät. En
usko, että tällä hetkellä sitä riskiä kovin suurena enää on siitä syystä, että ainakin säiliö-
aluksille on jo vaatimus kaksoispohjasta, jolloinka ne semmoiset kaikkein heikoimmassa
kunnossa olevat laivat eivät tietenkään pysty täällä jääolosuhteissa enää liikennöimään.

Tästä syystä olen tehnyt lakialoitteen ja myöskin siihen liittyvän talousarvioaloitteen,
jotta meidän satamamme ja se, että Suomi elää viennistä, olisi totta myöskin tulevaisuu-
dessa.

22.31 Jari Myllykoski vas: Arvoisa herra puhemies! Täytyy sanoa, että hyviä lakialoittei-
ta olemme tänään kuulleet ja pistää todella pohtimaan minusta edustaja Paateron näkemys
siitä, että me olemme saari ja meidän vientiteollisuutemme ja yleensä teollisuutemme ja
kilpailukykymme lepää paljon myös merikuljetusten varassa ja erityisesti merikuljetusten
varassa. Olisikohan ollut hallituksen alkutaipaleita, edellisen hallituksen, missä oli vasem-
mistolainen liikenneministeri Merja Kyllönen, jonka aikana näitä ajatuksia lähdettiin uu-
distamaan? Silloin Liikennevirasto teki mielestäni erityisen hyvän ehdotuksen siitä, kuin-
ka meillä väylämaksuja tulisi uudistaa, ja tuotiin juuri esille se, että meillä on erilaista vien-
titeollisuutta, vientiteollisuutta, johonka tuodaan raaka-aineita isoilla laivoilla. Satakun-
nassa meillä on metallurgista teollisuutta, johonka raaka-aineet Australiasta, Chilestä tule-
vat meriteitse, ja ne laivat käyvät siellä, kukin niin sanotusti yhtiö, ehkä noin kolme tai kor-
keintaan neljä kertaa, maksavat aina täyden väylämaksun, kun väylämaksut lähtevät
reittiliikenteeltä laskemaan kymmenen kerran jälkeen ja risteilyaluksilta kolmenkymme-
nen kerran jälkeen, jolloin he vapautuvat väylämaksuista. Nyt olisi erityisen tärkeää, että
kun tämä väylämaksujärjestelmä on, mikä on, niin tässä mieluummin jo sitten lähtisi tuolta
kannalta katsomaan kuin edustaja Paatero esityksessään, että poistetaan ne, jotta nyt olisi
välitöntä kilpailukykyä meidän vientiteollisuudelle, kun me pystyisimme tältä osin kustan-
nuksia laskemaan.

Selkämeren satamat maksavat näistä väylämaksuista saamaansa palautteeseen nähden
1,72-kertaisen maksun, jolla sitten muitten satamien jääolosuhteet huomioiden pidetään
väyliä auki. Siinä mielessä, kun meillä sataprosenttisesti melkeinpä kaikki isot alukset jou-
tuvat aina maksamaan ja se on erittäin iso taakka meidän isolle vientiteollisuudelle eli me-
tallurgialle, johonka tuodaan raaka-aineet ulkomailta, niin se kohtuullistaisi ehdottomasti
tätä tilannetta oikeudenmukaisempaan suuntaan, mutta puolittaminen on hyvä asia. Mutta
se pitäisi myös nyt aluskohdentaa niin, että tämän, sanotaanko, vieläpä energiaintensiivi-
sen teollisuuden, jonka oikeastaan kaikki tuotteet menevät uudelleen vientiin, kilpailuky-
kyä tässä kohtaa voitaisiin tältä osin vielä enemmän parantaa.
2



Pöytäkirjan asiakohta PTK 71/2015 vp
Mutta kiitos hyvästä aloitteesta ja sen suhteen, että tätä keskustelua pitää käydä opposi-
tion ja hallituksen välillä. Toivotaan, että hallituspuolueet pohtivat aidosti tätäkin lakialoi-
tetta.

22.35 Kalle Jokinen kok:  Arvoisa herra puhemies! Tässä käsittelyssä on siis edustaja
Paateron lakialoite väylämaksulain väylämaksun kumoamisesta. Viime kaudellahan tuo
väylämaksulaki muutettiin niin, että väylämaksua puolitettiin, ja silloin tuo puolitus mää-
riteltiin vuosille 2015—2017. Tämä oli osa rikkidirektiivikompensaatiota ja työmarkkina-
ratkaisua, joilla haluttiin tukea Suomen vientiteollisuutta ja laskea sen vientikuljetusten
kustannuksia. On totta, että tämä väylämaksu rasittaa suomalaista vientiteollisuutta ja
myös tietysti meidän tuontia, koska olemme vesimatkan päässä näiden kuljetusten osalta
mitä suurimmissa määrin.

Viime kaudella, kun tätä väylämaksupuolitusta tehtiin, myös tarkennettiin tämän väylä-
maksun kohdentamista, ja se on kohdennettu niin, että siinä on painotettu alennuksella las-
tialuksia ja parhaita jäissäkulkuluokkia eli niitä aluksia, jotka eivät tarvitse välttämättä
jäänmurtoapua. Mielestäni se oli oikea ratkaisu, eli ei kohdisteta väylämaksurasitusta niil-
le, joilla on jäissäkulkukykyä. Tämä johtuu siitä, että pääasiassa väylämaksullahan on ra-
hoitettu meidän jäänmurtokustannukset.

Edustaja Paatero toi tuossa esittelypuheenvuorossaan, joka oli varsin ansiokas ja asian-
tunteva, esille sen ongelman, että tällä hetkellä esimerkiksi itäisen Suomenlahden sata-
mien kilpailukyky heikkenee ja on heikentynyt huomattavasti verrattuna Venäjän valmis-
tuneisiin satamiin. Muun muassa Ust-Lugan satama on siellä nyt vetänyt sitä Hamina-Kot-
kan kautta kulkenutta transitoliikennettä, ja se on huomattavasti vähentänyt sitä transitolii-
kennettä meidän satamissa. Mutta tämä kehityskulku on ollut täysin vääjäämätön: nämä
Venäjän suuret satamahankkeet valmistuvat, ja nehän on tehty nimenomaan sitä silmällä
pitäen, että transitoliikennettä Suomen kautta voidaan vähentää. Siitä näkökulmasta väylä-
maksun poistaminen ei tuo takaisin tätä transitoliikennettä. Tämä ei ole apu siihen, vaan
kysymys on laajempi, ja tämä ei ole se ratkaiseva kustannus, jolla se transitoliikenne saa-
taisiin takaisin.

Vielä sitten täällä on tänään hyvin paljon eri puheenvuoroissa noussut esille SDP:n vaih-
toehtobudjetti ja se vastuullinen talousnäkemys, jota SDP:n edustajat ovat täällä omissa
puheenvuoroissaan korostaneet. Väylämaksulla kerätään 44 800 000 euroa ensi vuonna
jäänmurron kustannuksia kattamaan, ja silloin kun tämä oli kokonaan — nyt se on puoli-
tettu — se kertymä oli noin vajaat 90 miljoonaa euroa. Silloin tietysti kun vastuullisesti ta-
louteen suhtautuva taho tekee aloitteita tämmöisen maksun kumoamisesta, olisi ehkä koh-
tuullista, että se osoittaisi myös sitten, miten se jäänmurto kustannetaan. Vai otetaanko sii-
hen sitten lisää velkaa, millä jäänmurron kustannukset katetaan?

Toisaalta olen sitä mieltä, että väylämaksujärjestelmä on sellainen, että siitä pitäisi Suo-
men kaltaisessa maassa päästä tavalla tai toisella eroon. Mutta tässä taloustilanteessa jokai-
nen euro tuonne valtion kassaan ja varsinkin tuohon välttämättömään jäänmurron kustan-
nusten kattamiseen on tarpeen.

22.39 Jari Myllykoski vas:  Arvoisa herra puhemies! Muuten niin ansiokas ja hyvä pu-
heenvuoro sai sen pienen loppusärön, että politiikan pirulainen sitten tähän kumminkin
vielä mukaan väännettiin. Kyseessä oli kansanedustaja Paateron tekemä lakialoite, joka oli
minusta ansiokas ja toi sen haasteen, että tätä asiaa pitää todellakin tarkastella myös halli-
3



Pöytäkirjan asiakohta PTK 71/2015 vp
tuksessa ja koko eduskunnassa, mikä on suomalaisen vientiteollisuuden merkitys ja mah-
dollisuudet tässä maassa tuottaa hyvinvointia niin, että näitä meille tärkeitä palveluita pys-
tytään edelleen kustantamaan. Siinä mielessä kyllä kuulin, että edustaja Paatero on vielä
tehnyt talousarvioaloitteenkin tämän osalta. En löydä sitä täältä sosialidemokraattien vaih-
toehtobudjetista, joten haluaisin nyt erottaa nämä kaksi asiaa. Tässä en nyt lähde erityisesti
pitämään sosialidemokraattien puolia, kun heitä ei yhtään täällä salissa ole, mutta pidän
tässä edustaja Paateron puolia siinä mielessä, että hyvä aloite.

Mielestäni myös tätä koko järjestelmää pitäisi nyt pohtia siitä näkemyksestä juuri, että
jos ei meillä vielä pystytä pääsemään eroon kokonaisuudessa, niin tätä pitäisi nähdä ja kat-
soa myös teollisuudenalakohtaisesti. Ehkä meidän tulevaisuudessa pitää uskaltaa katsoa si-
tä, minkälainen satamaverkosto meillä on, koska meillä on nytkin sellaisia satamayksiköi-
tä, jotka pystyisivät koko viennin ja tuonnin kapasiteetin huolehtimaan, eli meillä löytyy
semmoisia keskittymiä. Siinä mielessä tässä on pakko se mainoslause vielä sanoa, että kun
meillä on Porin Mäntyluoto, syväsatama, joka on jääolosuhteissaan ylivoimainen ykkö-
nen, niin pidetään siitä kiinni, että kansantaloudellisesti myös sitten tätä keskustelua käy-
dään.

Keskustelu päättyi.

Asia lähetettiin liikenne- ja viestintävaliokuntaan.
4


