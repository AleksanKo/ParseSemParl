















































DEM5C12.tmpSave.xml


Pöytäkirjan asiakohta PTK 116/2016 vp
Pöytäkirjan asiakohta 

PTK 116/2016 vp

Täysistunto

Torstai 17.11.2016 klo 15.59—21.34

8. Hallituksen esitys eduskunnalle laeiksi Maahanmuuttovirastosta annetun lain 2 §:n ja 
kansainvälistä suojelua hakevan vastaanotosta sekä ihmiskaupan uhrin tunnistamisesta ja 
auttamisesta annetun lain 9 ja 10 §:n muuttamisesta

Hallituksen esitys HE 131/2016 vp
Valiokunnan mietintö HaVM 21/2016 vp

Ensimmäinen käsittely

Toinen varapuhemies Arto Satonen: Ensimmäiseen käsittelyyn esitellään päiväjärjes-
tyksen 8. asia. Käsittelyn pohjana on hallintovaliokunnan mietintö HaVM 21/2016 vp. Nyt
päätetään lakiehdotusten sisällöstä.

Keskustelu

19.50 Joona Räsänen sd: Arvoisa puhemies! Tässä hallituksen esityksen pihvinähän oli
kahden tällä hetkellä sisäministeriön alaisuudessa toimivan valtion vastaanottokeskuksen
yhdistäminen Maahanmuuttovirastoon, puhutaan siis Oulun ja Joutsenon vastaanottokes-
kuksista. Tämähän oikeastaan on linjassa jo siinä pitkässä kehityksessä, jossa maahan-
muuttoon liittyviä asioita, niin toiminnallisia asioita kuin myös erilaisia vastuuasioita, on
siirretty Maahanmuuttovirastoon, ja näin virastosta yhä enenevässä määrin tulee kokonais-
valtainen toimija maahanmuuton kentällä, ja tätäkin esitystä voi tältä osin pitää varsin pe-
rusteltuna. 

Valiokunta on tässä hyvin perustellun mietinnön jälleen laatinut, ja oikeastaan puuttui-
sin vain kahteen yksityiskohtaan, mitkä on varmaan syytä tässä tuoda ilmi.

Ensimmäinen liittyy siihen, että — niin kuin kaikissa organisaatiouudistuksissa, kun or-
ganisaatioita yhdistetään — on selvää, että kun siellä harmonisoidaan esimerkiksi henki-
löstön palkkoja, niin tässä yleensä harmonisointi tapahtuu ylöspäin. Tältä osin tämä noin
50 000 eurolla tulee nostamaan myös sitten kustannuksia, mutta se pystytään Maahan-
muuttoviraston budjetin sisällä hoitamaan.

Toinen asia, mihin puuttuisin, on se, että nyt kun sitten näiden vastaanottokeskusten
henkilöstö siirtyy Maahanmuuttoviraston alaisuuteen, työsuhteet muuttuvat virkasuhteik-
si. Tätä ehkä voi hieman ihmetellä, että onko aina perusteltua, että kaikissa tehtävissä esi-
merkiksi Maahanmuuttovirastossa on käytössä valtion virkasuhde, vai olisiko ehkä tarkoi-
tuksenmukaisempaa tulevaisuudessa, jos siellä voitaisiin myös sitten työsuhteessa toimia.
Tällä hetkellä asiantuntijat ovat sitä mieltä, että tämä ainoastaan yhtä palvelussuhdetta
käyttämällä onnistuu paremmin, mutta tulevaisuudessa olisi varmaan syytä myös miettiä
tätä.

Yleiskeskustelu päättyi.
 Tarkistettu
4.1



Pöytäkirjan asiakohta PTK 116/2016 vp
Eduskunta hyväksyi hallituksen esitykseen HE 131/2016 vp sisältyvien 1.—2. lakiehdo-
tuksen sisällön mietinnön mukaisena. Lakiehdotusten ensimmäinen käsittely päättyi.
2


