















































DEM93E.tmp.xml


Pöytäkirjan asiakohta PTK 29/2018 vp
Pöytäkirjan asiakohta 

PTK 29/2018 vp

Täysistunto

Keskiviikko 4.4.2018 klo 14.00—18.19

4. Hallituksen esitys eduskunnalle laiksi  Syyttäjälaitoksesta sekä eräiksi siihen liittyviksi 
laeiksi

Hallituksen esitys HE 17/2018 vp

Lähetekeskustelu

Puhemies Paula Risikko: Lähetekeskustelua varten esitellään päiväjärjestyksen 4. asia.
Puhemiesneuvosto ehdottaa, että asia lähetetään lakivaliokuntaan.

Keskustelu

14.06 Oikeusministeri Antti Häkkänen (esittelypuheenvuoro):  Arvoisa puhemies, ära-
de talman! Hallituksen esityksessä ehdotetaan uudistettavaksi syyttäjälaitoksen organisaa-
tiota siten, että Valtakunnansyyttäjänvirastosta ja sen alaisuudessa toimivista syyttäjänvi-
rastoista muodostettaisiin yksi yhtenäinen Syyttäjälaitos-niminen virasto. [Hälinää — Pu-
hemies koputtaa]

Puhemies Paula Risikko: Pieni hetki. Pyydän rauhoittumaan. [Puhemies koputtaa] — Ol-
kaa hyvä.

Syyttäjälaitoksella on suomalaisessa yhteiskunnassa äärimmäisen merkittävä rooli ri-
kosvastuun toteuttamisessa. Poliisin tehtävänä on huolehtia esitutkinnasta, syyttäjien roo-
lina on arvioida oikeudellisesti tutkinnan tuloksia, ja tuomioistuimet tekevät asiassa johto-
päätökset ja tuomitsevat rangaistukset. Rikosvastuun toteutuminen tulee ajatellakin tällai-
sena ketjuna, joka alkaa esitutkinnasta ja päätyy lopulta rangaistusten täytäntöönpanoteh-
täviin. Jokaisen lenkin tässä ketjussa täytyy toimia parhaalla mahdollisella tavalla rikos-
vastuun toteutumiseksi.

Yhteiskunnan monimutkaistuessa myös rikollisuus muuttaa muotoaan jatkuvasti. Syyt-
täjän työ vaikeutuu jatkuvasti vaatien yhä vahvempaa syyttäjän työn asiantuntemusta mo-
nimutkaisten ja vaikeiden kysymysten hoitamiseen. Erikoisosaamista tulee kyetä käyttä-
mään mahdollisimman joustavasti siellä, missä sitä tarvitaan. Tarvitsemme siis Syyttäjä-
laitoksen, joka kykenee mahdollisimman joustavasti kohdistamaan tarvittavan osaamisen
sinne, missä sitä tarvitaan kulloinkin eri puolilla Suomea.

Arvoisa puhemies! Nyt käsiteltävässä ehdotuksessa esitetään, että Syyttäjälaitos muo-
dostuisi keskushallintoyksikkönä toimivasta valtakunnansyyttäjän toimistosta ja viidestä
viraston osastoina toimivasta syyttäjäalueesta. Ahvenanmaa muodostaisi yhden oman
syyttäjäalueen. Tavoitteena on parantaa syyttäjälaitoksen toimintaedellytyksiä ja yhtenäis-
tää ja tehostaa syyttäjän toimintaa siten, että resursseja voidaan suunnata vaativien rikos-
asioiden käsittelyyn. Tavoitteena on myös lisätä resurssien joustavaa käyttöä ja jakamista
 Tarkistettu
4.1



Pöytäkirjan asiakohta PTK 29/2018 vp
alueilla muuttuvissa tilanteissa. Samalla mahdollistetaan työmäärän tasaaminen eri aluei-
den välillä. Valtakunnallinen rakenne antaisi aiempaa paremmat edellytykset johtaa syyt-
täjälaitosta kokonaisuutena ja helpottaisi syyttäjän toiminnan kokonaisohjausta. Esityksel-
lä pyritään edistämään yhdenmukaista valtakunnallista ratkaisutoimintaa ja yhdenmukai-
sia syyttäjäkäytäntöjä myös eri alueilla. Rakenneuudistuksella varaudutaan myös tulevien
tietotekniikkahankkeiden täysimääräiseen hyödyntämiseen, mikä lisäisi tuottavuutta ja
mahdollisia kustannustehokkuutta lisääviä toimenpiteitä.

Syyttäjäalueet huolehtisivat syyttäjän tehtävistä pääasiassa omalla toimialueellaan. Ri-
kosasioita voitaisiin kuitenkin käsitellä myös aluejaosta poiketen, jos se olisi tarpeen työn
tasaamisen, käsittelyn joutuisuuden, erityisosaamisen tai muun vastaavan erityisen syyn
vuoksi. Menettely edistäisi asioiden käsittelyn joutuisuutta, ja siten oikeusturva paranisi.
Syyttäjäalueen päällikkönä toimisi johtava aluesyyttäjä, joka nimitettäisiin virkaansa vii-
den vuoden määräajaksi. Nykyisin johtava kihlakunnansyyttäjä on vakituisessa virassa.
Kihlakunnansyyttäjän virkanimike muuttuisi jatkossa aluesyyttäjäksi. Ahvenanmaalla säi-
lytettäisiin maakunnansyyttäjän virkanimike. Uutena virkanimikkeenä olisi myös erikois-
syyttäjä, joka olisi vakituinen virka nykyisen pelkän tehtävämääräyksen sijaan. Virat oli-
sivat Syyttäjälaitoksen yhteisiä. Virkasyytteen käsittelyn osalta jatkossa myös valtionsyyt-
täjien virkarikosasiassa syyttäjänä toimisi oikeuskansleri tai oikeusasiamies, kuten valta-
kunnansyyttäjän ja apulaisvaltakunnansyyttäjän osalta on nykyisin säädetty.

Esityksellä ei ole merkittäviä taloudellisia vaikutuksia. Muihin lakeihin tehtäisiin lähin-
nä teknistyyppisiä korjauksia.

Arvoisa puhemies! Rikollisuus ei katso rajoja eikä maantieteellisiä jaotuksia, vaan ri-
kokset keskittyvät eri puolille maata jatkuvasti hyvin eri tavoin. Valtakunnallinen syyttä-
jälaitos vastaa juuri tähän tarpeeseen nykytilaa paremmin. Nykyinen syyttäjälaitos on lois-
tava esimerkki monille muille maille, mutta meidän tulee pyrkiä tekemään siitä vielä pa-
rempi.

14.11 Matti Torvinen sin: Arvoisa rouva puhemies! Jos saan hiukan siteerata kirjailija
Paavo Haavikkoa: ”Ennen kuin pyydät oikeutta, varmistu, ettei sitä vahingossa tule.” Näin
sarkastisesti ja pessimistisesti oikeuslaitokseen suhtautui aikanaan akateemikko ja kirjaili-
ja Paavo Haavikko.

Olemme tällä uudella lakiesityksellä parhaillaan varmistamassa, että jokainen saa oi-
keutta ja kohtuutta elämänsä suurissa ja dramaattisissa käänteissä, sillä suurissa käänteissä
ja elämän myrskyissä ihmiset ovat silloin, kun he päätyvät tekemisiin syyttäjien, poliisin ja
oikeuslaitoksen kanssa. Haluamme varmistaa, että maamme oikeusistuimet jakavat oikeut-
ta. Sen pitää perustua ammattitaitoon, asiantuntemukseen ja viisauteen.

Uudistusvuorossa on nyt syyttäjälaitos. Valtakunnansyyttäjänvirastosta ja sen alaisuu-
dessa toimivista yhdestätoista syyttäjänvirastosta muodostetaan siis, kuten tuossa edellä
kuulimme ministerin suulla, yksi Syyttäjälaitos-niminen virasto.

Mitä tavoitellaan, ja mitä saadaan? — Otsikoidaan näin. — Tietysti täällä eduskunnassa
me lainsäätäjät haluamme, että toimintaa tehostetaan ja yhtenäistetään. Syyttäjälaitos työs-
kentelee ihmisten asioiden parissa — niiden ihmisten, jotka ovat usein kaikkein heikoim-
milla, joille on tehty vääryyttä tai jotka ovat itse tehneet väärin toiselle ihmiselle. Ihminen
ei aina voi valita omia vastoinkäymisiään. Elämässä vain tulee joskus tyyntä ja joskus tu-
lee myrskyä. Me lainlaatijat voimme kuitenkin varmistaa, että jokainen, joka päätyy teke-
misiin syyttäjien kanssa tavalla taikka toisella, saa yhtäläistä oikeutta ja yhtäläisen kohte-
2



Pöytäkirjan asiakohta PTK 29/2018 vp
lun. Syyttäjä on valtion viranomainen, joka huolehtii objektiivisesti myös siitä, että rikok-
sesta seuraa lain tarkoittama seuraamus. Syyttäjät ovat ja heidän tulee olla oman alansa täy-
dellisiä ammattilaisia. Samaan aikaan maailma vaatii heiltä yhä enemmän myös erikois-
alojen osaamista ja asiantuntemusta.

Suomen turvallisuusympäristö ja sisäisen turvallisuuden haasteet ovat muuttuneet vii-
me vuosina erittäin merkittävästi. Syyttäjälaitoksen organisoiminen yhdeksi virastoksi hel-
pottaa ja yksinkertaistaa erikoissyyttäjien työtä. Työpanos voidaan suunnata erikoisosaa-
misen mukaisiin, valtakunnallisesti tärkeimpiin tehtäviin. Erikoistumisjärjestelmää uudis-
tetaan, ja sitä kautta syyttäjän työn oikeudellinen laatu — ja tietysti syyttäjien osaaminen
— paranee. Samalla voidaan kehittää keskitetysti syyttäjien osaamista.

Uudistuksen jälkeen erillisistä syyttäjänvirastoista tulee yksi virasto: Syyttäjälaitos. Sen
osastoina toimivat syyttäjäalueet ovat toimialueeltaan ja henkilöstöltään selvästi nykyisiä
syyttäjänvirastoja suurempia ja — uskomme — tehokkaampia. Näin kansalaisten oikeus-
turva ja yhdenvertaisuus lain edessä paranevat. Valtakunnalliset, keskitetyt toiminnot py-
ritään saamaan samanlaisiksi riippumatta siitä, missä rikos on tapahtunut, olipa se tapahtu-
nut Kihniössä, Savukoskella tai sitten Turun saaristossa.

Yhtenäiset työprosessit taas lisäävät syyttämiskäytäntöjen yhdenmukaisuutta, mikä on
myös Syyttäjälaitoksen keskeisiä tavoitteita. Uusien tietojärjestelmien mahdollisuuksia
voitaisiin esityksen mukaan yhtenä virastona hyödyntää kaikkein tehokkaimmin. Syyttäjä-
laitoksen suurimpia ongelmia on ollut se, että syyttäjiä on, kas kummaa, liian vähän suh-
teessa rikosasioiden määrään. Uusi organisaatiomalli helpottaa ongelmaa ja tehostaa asioi-
den käsittelyä sekä arvioidusti lyhentää käsittelyaikoja: ihmisen ei tarvitse odottaa oikeut-
ta vuosikausia. Se on myös jokaisen kansalaisen oikeusturvan kannalta erittäin tärkeä asia.
Löysässä hirressä roikkuminen ei ole herkullista.

Lain valmistelussa on kuunneltu monenlaisia tahoja. Meidän sinisten mielestä on tär-
keää käydä huolellisesti läpi myös Syyttäjäyhdistyksen kritiikki joitakin uudistuksen yksi-
tyiskohtia kohtaan. Tavoitteena on, että uusi organisaatio on hyvä kaikille, että syyttäjä voi
tehdä työnsä mahdollisimman hyvin ja että ihminen saa oikeutta ja kohtuutta elämänsä
suurissa mullistuksissa parhaalla mahdollisella ja oikeudenmukaisella tavalla.

14.16 Johanna Karimäki vihr: Arvoisa puhemies! Käsittelyssä on syyttäjälaitoksen uu-
distus, joka on yksi osa hallituksen laajoista oikeuslaitosuudistuksista. Meillähän käräjäoi-
keuksia tullaan karsimaan, ja se laki oli juuri käsittelyssä. Toki se, että syyttäjälaitoksesta
tulee yksi valtakunnallinen virasto, voi myös tuoda mukanaan vahvuuksia, kuten mahdol-
lisuuksia erikoistua ja hoitaa asioita tehokkaammin. Syyttäjän työhän on äärimmäisen tär-
keää oikeusvaltiossa ja oikeusturvan kannalta, että ihmiset saavat oikeutta, että uhrit saa-
vat oikeutta ja että asiat tulevat nopeasti ja laadukkaasti käsittelyiksi.

Edustaja Torvinen piti äsken pitkän puheenvuoron, ja lopussa hän viittasikin Syyttäjä-
yhdistyksen esiin nostamaan kritiikkiin. Onkin tärkeää, että lakivaliokunta käy huolellises-
ti nämä esiin nostetut kysymykset läpi. Haluaisinkin ministeriltä tiedustella, mitä hän ajat-
telee näistä esiin nousseista, ihan varteenotettavista huolista, kuten siitä, että kun nyt koko
syyttäjälaitos on sama yksikkö, niin syyttäjä voitaisiinkin siirtää ilman suostumusta koko
valtakunnan alueella. Tämä voi merkitä satoja kilometrejä, ja näin ollen perheiden kannal-
ta tietenkin on hankalaa, jos näin tulee käymään. Syyttäjäyhdistys onkin esittänyt ongel-
man poistamista säätämällä säännös, että virka voidaan siirtää työssäkäyntialueen ulko-
puolelle vain virkamiehen suostumuksella, eli tämähän tarkoittaa sitä, että työssäkäynti-
3



Pöytäkirjan asiakohta PTK 29/2018 vp
alue, tuo 80 kilometriä, ikään kuin olisi rajana ja vaatisi sitten myös työntekijän oman suos-
tumuksen.

Kysyisin myös perusteita sille, miksi nyt ollaan esittämässä määräaikaisia virkoja syyt-
täjille, sillä tässä työssähän jatkuvuus ja riippumattomuus ovat äärimmäisen keskeisiä.

14.19 Eeva-Maria Maijala kesk: Arvoisa puhemies! Hallituksen esityksen mukaan syyt-
täjälaitoksen muodostaminen yhdeksi virastoksi helpottaa ja yksinkertaistaa tiettyihin
asioihin erikoistuneiden syyttäjien toimintaa. Tämä on todella hyvä asia. Haluan kiinnittää
huomiota siihen, että tulevaisuudessa tämä erikoistumisjärjestelmä tulee entistä merkittä-
vämmäksi. Hallituksen esityksessä todetaan, että ”Suomen turvallisuusympäristö ja sisäi-
sen turvallisuuden haasteet ovat muuttuneet viime vuosina merkittävästi”. Tämä on surul-
linen ja valitettava tosiasia. Siksi on tehtävä kaikki voitava, että syyttäjien erikoistuminen
ja työpanoksen oikea kohdentuminen toimivat todella tehokkaasti. Kansainväliset rikokset
ja etenkin terrorismirikokset vaativat päättäväistä toimintaa, ja syyttäjälaitoksen jousta-
vuutta tarvitaan näiden rikosten ulottaessa erilaisia muotojaan myös Suomeen.

Syyttäjälaitoksen ongelma on tällä hetkellä se, että syytteiden nostamiseen menee aivan
liian paljon aikaa. Me tarvitsemme sinne lisää resursseja. Rahaa meillä ei niinkään paljon
ole annettavissa, mutta toivottavasti tämä esitys auttaa siihen, että saamme todellakin lisää
resursseja keskitettyä asioitten hoitamiseen ja saisimme nopeutettua syytteiden nostamista.

14.20 Hannu Hoskonen kesk: Arvoisa rouva puhemies! Nyt käsillä oleva hallituksen esi-
tys yhtenäistää syyttäjälaitoksen yhdeksi valtakunnalliseksi Syyttäjälaitokseksi, ja voimas-
sa oleva laki kumotaan, ja uusi laki vie sitten meidät uuteen aikaan, jolloin maassa toimii
yksi yksittäinen Syyttäjälaitos, joka on valtakunnallinen.

Tämä antaa sen mahdollisuuden, että syyttäjät voivat erikoistua. Pitää muistaa, että tä-
män maailman olosuhteissa esimerkiksi talousrikollisuus on mennyt jo niin monimutkai-
seksi ja niin valtavan vaativaksi alaksi, että se vaatii ihan selkeästi sitä, että syyttäjä omas-
sa toimessaan on huippuammattilainen ja pystyy asian, syytteen, nopeasti viemään tuomio-
istuimen käsiteltäväksi. Tässähän on kysymys siitä, että jos ihminen saa syytteen jostakin
rikoksesta, niin perustuslakimme mukaan hänellä on oikeus saada omassa asiassaan koh-
tuullisessa ajassa päätös, ja sitten siitä tarvittaessa voi vielä valittaa ylempään oikeusastee-
seen.

Kysynkin ministeri Häkkäseltä: Kun nyt uusi laki on päätöksentekovaiheessa täällä
eduskunnassa, niin miten te näette sen, että toteutuuko tässä tämä perustuslain tavoite, että
tämä uusi syyttäjäuudistus nopeuttaa tätä tuomioistuimen käsittelyä, tätä prosessia, niin
että syytetty henkilö saa sitten oman asiansa käsitellyksi nopeasti ja saa tuomioistuimesta
päätöksen, josta hän sitten voi valittaa? Miten te näette, onko tämä nopeuttava menettely?

14.21 Leena Meri ps:  Arvoisa puhemies! Itsekin perussuomalaisten edustajana tapasin
näitä Syyttäjäyhdistyksen edustajia, ja he toivat näitä ongelmia esille.

Kysyn ministeriltä nyt tässä ja lähetän sitten valiokuntaan terveiset, että käykää tosi huo-
lella läpi, nämä olivat tosi tärkeitä asioita, mitä tuli esille, erityisesti juuri tämä, että jos on
yksi yksikkö ja nämä ovat yhteisiä virkoja, niin voidaanko henkilöä siirrellä ilman suostu-
musta. Tämä voi vaikuttaa myös epäpidettyyn henkilöön — tai sanotaan, että hän hyvinkin
kärkevästi ajaa joitakin rikosasioita riippumattomuudellaan ja ehkä hänestä ei pidetä. Täm-
möisiäkin huolia tuli, että ei kai tässä käytetä tätä valtaa sitten väärin.
4



Pöytäkirjan asiakohta PTK 29/2018 vp
Toinen kysymys oli se, että kun aluesyyttäjät nimitetään valtakunnansyyttäjän toimesta
eli esimiehen toimesta, niin vaikuttaako se siihen — kun he ovat johtavassa asemassa —
uskaltavatko he esittää kritiikkiä ja olla itsenäisiä, ja jos vertaamme esimerkiksi tuomiois-
tuimen tuomareihin, jotka nimittää taas presidentti, niin se on hyvin toisentyyppistä, kun
oma esimies ei niin sanotusti nimitä omia alaisiaan. Voi olla, että se ei välttämättä tuo pa-
rasta mahdollista eteenpäinmenoa ja kritiikkiä siellä viraston sisällä. Jos he ovat vielä mää-
räaikaisessa virassa, niin voipa olla, että määräaikaisuus ei jatku.

Tämäntyyppisiä asioita tuli tässä tapaamisessa esille. Lakivaliokuntaa todella kehotan
tätä pohtimaan.

Vielä yksi asia, johon haluan kiinnittää huomiota: he esittivät tätä, että jos syyttäjä on
yksityishenkilönä asianosaisena, syytettynä, jossakin rikosasiassa, niin jos on yksi virasto,
miten tämä esteellisyysasia on mietitty. Tämä oli yksi asia, joka siinä kritiikissä tuli esille.

14.24 Antero Laukkanen kd:  Arvoisa rouva puhemies! Oikeuslaitoksen uudistusvauhti
on aika hurja. Uudistus toisensa perään tulee, ja vaikutusten arvioinnit ovat jääneet aika
heikolle hapelle. On näköjään lähdetty siitä liikkeelle, että tehdään näitä uudistuksia ja sit-
ten katsotaan, miten ne toimivat, ja sitten tehdään parannuksia jälkikäteen. Täällä on pal-
jon käyty keskustelua lainsäädännön tasosta ja siitä, kuinka huolellista pitäisi lainvalmis-
telun olla, ja toivoisin, että oikeusministeriö olisi tässä johtotähtenä näyttämässä mallia sii-
tä, miten hyvä lainsäädäntötyö toteutetaan käytännössä. On käräjäoikeusuudistus, josta ei
vielä tiedetä, mihin se johtaa. Sitten on ulosottoviraston uudistus — siitäkään ei tiedetä, mi-
ten se käytännössä tulee toimimaan. Sitten on valtion Aipa-hanke, tämä tietokone- ja oh-
jelmistouudistus, joka nyt viimeisimmän tiedon mukaan saadaan käyttöön vasta syksyllä
2019. Sitten on tuomioistuinviraston uudistus, jota pohditaan. On valtava määrä uudistuk-
sia, ja olisin toivonut sitä, että nämä olisivat pikkasen kevyemmällä syklillä tulleet, jotta
olisi nähty näitä vaikutuksia, mitä eri uudistuksilla on.

Nyt tässä kohtaa lähdetään siitä liikkeelle, että tämä tuo organisaation kautta lisää tehoa
syyttäjäntoimeen, mutta siitäkin ovat aika ohuet nämä arviot. Ja niin kuin täällä on jo to-
dettu, Syyttäjäyhdistys on tuonut painavia näkökulmia, ja uskon, että sitten valiokunnassa
me käymme nämä vielä paremmin läpi.

14.26 Maria Tolppanen sd: Arvoisa puhemies! Tässä esityksessähän kyseessä on hallin-
nollinen muutos, joka nykyaikaistaa syyttäjälaitoksen rakennetta ja tuo muun muassa ni-
mikkeet paremmin vastaamaan muun oikeuslaitoksen nimikkeistöä. Muutosten voidaan
odottaa tehostavan toimintaa ja vapauttavan resursseja varsinaiseen syyttäjän työhön.
Muutoksia on lausuntopalautteissa tuettu varsin laajasti. Tosin jotkut ovat arvostelleet sitä,
että korkeammat virkamiehet nimitetään virkaansa määräajaksi. Tämä on tietenkin kysy-
mys, joka saattaa parantaa asiaa tai heikentää asiaa, sen tulemme näkemään. Mutta se,
mikä tässäkin asiassa tulee ilman muuta esille, on vanha sanonta, jossa sanotaan, että ”ei
maassa oikeutta saa, ken ei itse sitä hanki”.

Tässä kohdassa, arvoisa oikeusministeri, kysynkin: kun nyt halutaan sitten lisätä resurs-
seja, tarvitaan lisää resursseja, niin olisiko mahdollista tässä kohtaa puuttua myöskin sum-
maaristen asioiden sivuvaikutuksiin siltä osin, miten ne lisäävät toimintaa? Ihan esimerk-
kinä tapaus, jossa henkilö joutuu, tai pääsee, terveyskeskukseen tai sairaalaan tai hammas-
lääkäriin ja tämä lasku jää maksamatta. Tämähän on täysin riidaton asia, laskut on makset-
tava, eikö vain? Mikäli henkilö ei pysty sitä maksamaan ja asia siirretään ulosottoon, se on
5



Pöytäkirjan asiakohta PTK 29/2018 vp
ihan ok. Jos nyt sitten käy niin, että tämä asia on välillä ollut perintätoimiston perittävänä ja
henkilö saa maksettua tämän maksunsa, siihen saakka kaikki on kunnossa, mutta sen jäl-
keen perintätoimiston perimiskulut lähtevät käräjäoikeuskierrokselle ja sitä kautta lisäävät
tietysti myöskin syyttäjän työtaakkaa siellä. Jos tämä kierros estettäisiin, niin se parantaisi
ahdingossa elävän ihmisen asemaa ja auttaisi häntä pääsemään veloistansa pois ja lisäksi
oikeastaan vähän poistaisi ylimääräistä työtä syyttäjäntoimestakin. Tämä kuulostaa tässä
yhteydessä pieneltä asialta, mutta niille puolelle miljoonalle ihmiselle, jotka tällä hetkellä
ovat ulosotossa, ja yli 400 000:lle, jotka maksavat näitä summaaristen asioitten lisäkuluja
ulosoton kautta, tämä on iso asia. Ja todellakin nyt, kun uudistuksia tehdään, toivon, että
tämä otettaisiin erityistarkasteluun ja että voisitte katsoa, voidaanko asialle tehdä jonkin-
laista parannusta.

14.29 Ville Tavio ps: Arvoisa rouva puhemies! Melko usein, kun oikeuslaitoksesta kes-
kustellaan, jää ikään kuin huomioimatta se, että syyttäjän rooli on myös olla puolueeton ja
objektiivinen virkamies. Sitä ei voi liiaksi korostaa, vaikka se ei käytännössä sellaisena
aina näyttäydy tai sellaiselta monista tunnu. Perussuomalaisissa on nyt herännyt edustaja
Meren esiin tuoma vakava huoli siitä, että tällä hallituksen esityksellä vaarannetaan syyt-
täjänimitysten puolueettomuus ja luodaan sellainen mahdollisuus, että siellä sitten päällik-
kövirassa olevat pystyvät keskittymisen kautta siirtämään jollain tavalla epämieluisat tai
hankalat syyttäjät syrjään kuin Turkin mallissa. Onko tässä tällainen ongelma, ja miten te
olette oikeusministeriössä tätä keskittymistä päällikkövirkojen kannalta käsitelleet?

14.30 Matti Semi vas: Arvoisa puhemies! Tämä oikeuslaitoksen karsinta on ollut meillä
aika tiivistä. Näitä vähennyspäätöksiä on jo monta kertaa tuotu tänne eduskuntaan päätet-
täväksi, ja viime vuoden päätöksillä vähennetään vielä tulevaisuudessa lisää oikeuslaitos-
paikkoja. Näitä uudistuksia on tehty uudistuksen perään ilman sellaista arviointia, mitkä
ovat ne tulokset ja mitkä ovat ne yhteiskuntavaikutukset näistä päätöksistä. Siksi minä ky-
synkin, arvoisa ministeri, kun omaan pitkän ajan kokemuksen tämmöisistä organisaatio-
muutoksista: Niillä on aina tarkoitus hakea tehostamista ja semmoisia toimenpiteitä, millä
saadaan tuloksellista työtä aikaan, mutta käytännössä ne ovat osoittautuneet aina sellaisik-
si, että on tapahtunut henkilötyövuosien vähennyksiä. Onko tässä nyt takana tämmöinen
henkilötyövuosien vähentämistarve?

14.31 Markku Rossi kesk: Arvoisa rouva puhemies! Sekä syyttäjälaitoksen että koko oi-
keushallinnon puitteissa Suomessakin on toteutettu aika pitkää prosessia, jossa 90-luvun
alussa perustettiin kihlakunnat, ja silloin myös purettiin järjestelmä, joka oli toimiva, van-
ha nimismiesjärjestelmä. Siinähän oli ongelmana tavallaan tällainen, voi sanoa, oikeustur-
vakysymys. Nimismies sekä toimi poliisien päällikkönä että johti tutkintaa, minkä jälkeen
hän toimi syyttäjänä ja lopuksi vielä ulosottopuolenkin päällikkönä. Elikkä hänellä oli kol-
me hattua päässään, ja tämä järjestelmä purettiin, joka oli sinänsä toimiva ja varsinkin pie-
nillä paikkakunnilla ja seuduilla varmasti aika hyväkin. Mutta tietysti oikeusturvanäkökul-
ma tuli syytetyn tai tuomitun kohdalla vähän hankalaksi, koska tuttu kaveri tuli joka mut-
kassa vastaan.

Joka tapauksessa nyt ollaan tässä tilanteessa, jossa meidän koko tuomioistuinjärjestel-
mää, syyttäjälaitosta viedään eteenpäin. Tämän arvioiminen, miten hyvä tästä tulee: aika-
han sen tulee näyttämään. Mutta kysymys on myös resursseista ja niiden kohdistamisesta,
6



Pöytäkirjan asiakohta PTK 29/2018 vp
ja kuten täälläkin on todettu, niin kyllä osaamisella on hyvin paljon merkitystä tämän päi-
vän ajassa. Olosuhteet, oppiminen, tietotekniikka, lainsäädäntökin muuttuvat koko ajan, ja
se vaatii ammattitaitoa myös syyttäjältä, jonka pitää pystyä tietämään tarkalleen, mistä mil-
loinkin on kysymys, ja löytämään ne oikeat ratkaisut, joista tuomioistuin lopuksi tekee pää-
tökset. Tässä vaiheessa ei voi varmaan muuta arvioida kuin sen, että ollaan aika pitkässä oi-
keuden kaaressa mukana ja Suomi omalta osaltaan vie kehitystä eteenpäin.

14.33 Toimi Kankaanniemi ps:  Arvoisa rouva puhemies! Ministeri, puheenvuoronne
alussa totesitte, että on tärkeää, että tämä koko järjestelmä toimii niin, että esitutkinta, syyt-
täjä, tuomioistuin ja täytäntöönpano pelaavat yhteen eikä ole pullonkauloja. Ehkä meillä
on niitä tässä ollut viime aikoina kuitenkin ja ehkä juuri syyttäjänkin kohdalla, ja siksi on
tietysti hyvin tärkeää, että tätä katsotaan tämän kokonaisuuden kannalta, että asiat sujuvat
ja voimavarat ovat riittävät siellä, missä niitä tarvitaan, eli koko ketjussa sinänsä. Tämä on
siis hyvin tärkeää, ja toivon, että tämä puoli valiokunnassa käydään läpi, onko järjestelmä
nyt sitten tämän uudistuksen ja mahdollisen tuomioistuinlaitoksen uudistuksen kautta saa-
tavissa sellaiseksi, että näin tapahtuu.

Toisaalta kiinnostaa tämä jako. Nyt valtakunnansyyttäjä on selvä asia, se on valtakun-
nallinen, sitten aluesyyttäjät, ja sitten siellä mainitaan myös maakuntasyyttäjät, ja vielä
senkin alla taitaa olla joku yksikkö — minulla ei nyt tässä ole lakiesitystä. Käsitin niin, että
aluesyyttäjät ovat hovioikeuspiirien mukaisia — ainakin ilmeisesti tasan niin — mutta
mikä on sitten tämän maakuntasyyttäjän rooli, tulevatko ne säilymään nykyisissä maakun-
nissa ja koko Suomen kattavasti, vai keskitetäänkö niitäkin? Tässä järjestelmässä on kui-
tenkin mahdollisuus rajuunkin keskittämiseen, mitä nyt on tapahtunut, ja tietysti täytyy hy-
vin tarkkaan katsoa, että oikeusturva ei vaarannu sen tähden, että näitä oikeushallinnon pal-
veluja ja tehtäviä keskitetään liikaa.

Puhemies Paula Risikko: Sitten ministeri Häkkäsen vastaus, enintään 3 minuuttia.

14.35 Oikeusministeri Antti Häkkänen: Arvoisa puhemies! Kiitoksia hyvistä kysymyk-
sistä ja keskustelusta. Ensinnäkin yleisesti. On juuri niin kuin tässä useassa puheenvuoros-
sa tuli esiin: jos halutaan, että rikosvastuu tehokkaasti toteutuu mutta toisaalta kaikki oi-
keusvaltion periaatteet ja oikeusturvan laadukkuus otetaan huomioon, niin silloin nimen-
omaan syyttäjätoiminta on avainkysymys. Poliisi kerää todisteita ja suorittaa esitutkintaa,
syyttäjä oikeudellisesti arvioi, täyttyvätkö tietyt tunnusmerkistöt oikeudellisesti, ja arvioi
sitä kerättyä materiaalia itsenäisenä lainkäyttöviranomaisena irrallaan poliisista, ja sen jäl-
keen tuomioistuimessa kaksi asianosaispuolta, syytetty puolustajineen ja syyttäjä omine
todisteineen, esittelee todisteita ja tuomioistuin riippumattomasti ratkaisee nämä asiat.

Jokaisen prosessivaiheen täytyy saada riittävästi resursseja, ja tarvitaan myös organisa-
torisia muutoksia, jotta kyetään erikoistumaan muuttuvan maailman yhä vaikeampiin ja
monimutkaisempiin rikollisuuden ilmiöihin. Tämän takia pelkästään resurssit eivät aina
ole avainkysymys, vaan se, miten kyetään johtamaan, lisäkouluttamaan henkilökuntaa, tar-
joamaan mahdollisuutta erikoistua esimerkiksi vaikeisiin talousrikoksiin. Nyt jos katso-
taan vaikka talousmaailman murrosta, että yhä useammat asiat tapahtuvat digitaalisessa
ympäristössä, kenties keinovaluuttojen maailmassa, vaikean teknologian ja kansainväli-
sen ympäristön maailmassa, niin kyllä tämä edellyttää, että jokaisen rikosketjun toimijan
täytyy kyetä resursseiltaan erikoistumaan ja toimintatavoiltaan erikoistumaan myös näihin
7



Pöytäkirjan asiakohta PTK 29/2018 vp
asioihin. Tämän takia me joudumme tekemään salissa äsken peräänkuulutettuja uudistuk-
sia jokaisella sektorilla. Meidän täytyy oikeusvaltiota kehittää niin, että yhä hanakammin
meidän viranomaiskoneisto on siinä osaamisen aallonharjalla, missä muukin yhteiskunta
menee. Sen takia näitä uudistuksia tehdään.

Syyttäjien viransiirroista: Nämä ovat ihan normaaleja, virkamieslain mukaisia kysy-
myksiä. Painostustarkoituksessa ei saa siirtää. Täytyy olla aivan asialliset perusteet, jos
joku siirto tulee. Nämä ovat aivan poikkeuksellisia tapauksia, jos joitain virkoja ruvetaan
siirtämään.

Sitten, mitä tulee aluesyyttäjän eli aina tavallaan tietyn alueen johtajan rooliin, se on
määräaikainen virka, viisi vuotta, kuten on nyt vaikkapa myös käräjäoikeuksien johtajilla.
Eli kyse on hallinnollisesta johtajatehtävästä, ei lainkäyttötehtävästä. Lainkäyttötehtäväs-
sään he ovat itsenäisiä ja riippumattomia, mutta johtaja voidaan viiden vuoden päästä vaih-
taa, jos eivät jostain syystä putiikissa hommat onnistu. Sen takia tavallaan tämä määräai-
kaisuus on tässä mukana.

Lainvalmistelun taso: Oikeusministeriö tulee jatkossakin olemaan lippulaiva tässä, ei
huolta siitä. Nämä uudistukset ovat huolella mietittyjä. Kaikista uudistuksista ei voi sanoa
eksaktisti, mitkä ovat vaikutukset, mutta tiedetään jo nyt, että pääpiirteittäin tällaiset raken-
neuudistukset tulevat johtamaan hyviin lopputuloksiin.

Yleisellä tasolla tavoitteena tämän hankkeen osalta on sinänsä pitkällä aikavälillä saada
ehkä jonkin verran säästöjä mutta ennen kaikkea parantaa osaamisen tasoa nykyisten niuk-
kojen resurssien kehyksessä.

14.39 Krista Mikkonen vihr: Arvoisa puhemies! Olisin vielä tarkentanut tätä. Ministeri
vastasi aluepäällikköjen määräaikaisuuksista, että ne ovat viisivuotisia — sen johtajan
paikka, sen johtajan pesti, on määräaikainen — mutta onko ajatus, että näillä toimijoilla on
siis siellä olemassa virka ja sitten he vain viisi vuotta toimivat johtajina ja sitten tämän
määräaikaisuuden jälkeen palaavat siihen vakituiseen virkaan, vai ymmärsinkö oikein,
mitä ministeri sanoi?

Puhemies Paula Risikko:  Haluaako ministeri vielä vastata? Minuutti.

14.39 Oikeusministeri Antti Häkkänen: Arvoisa puhemies! Mikäli henkilö on hakeutu-
nut normaalisti virkaan esimerkiksi jostain kihlakunnansyyttäjän normaalista virasta, niin
nämä menevät normaalin virkamieslain puitteissa, eli sellaisessa tapauksessa saattaa olla
virka tallella. En tiedä, nämä menevät normaalin virkamieslain mukaisesti. Korostan sitä,
että kyse näissä aluejohtajaviroissa on — samalla lailla kuin kaikissa valtionhallinnon vi-
roissa myös käräjäoikeuden puolella — johtamistehtävästä ja hallinnon organisoinnin joh-
tajan paikasta, ei lainkäyttötehtävistä niinkään. Tässä turvataan nimenomaan, että lainkäyt-
tötehtävät ovat itsenäisiä ja riippumattomia, mutta jos toimit organisaation johtajana, niin
ne tehtävät eivät ole lähtökohtaisesti elinikäisiä.

Keskustelu päättyi.

Asia lähetettiin lakivaliokuntaan.
8


	4
	14.06
	14.11
	14.16
	14.19
	14.20
	14.21
	14.24
	14.26
	14.29
	14.30
	14.31
	14.33
	14.35
	14.39
	14.39


