















































DEM1024.tmpSave.xml


Pöytäkirjan asiakohta PTK 127/2016 vp
Pöytäkirjan asiakohta 

PTK 127/2016 vp

Täysistunto

Torstai 8.12.2016 klo 15.59—0.33

10. Hallituksen esitys eduskunnalle laeiksi sairausvakuutuslain ja elatustukilain 6 ja 8 §:n 
muuttamisesta sekä eräiksi muiksi avioliittolain muutokseen liittyviksi laeiksi

Hallituksen esitys HE 232/2016 vp
Valiokunnan mietintö StVM 40/2016 vp

Ensimmäinen käsittely

Toinen varapuhemies Arto Satonen: Ensimmäiseen käsittelyyn esitellään päiväjärjes-
tyksen 10. asia. Käsittelyn pohjana on sosiaali- ja terveysvaliokunnan mietintö StVM 40/
2016 vp. Nyt päätetään lakiehdotusten sisällöstä. Valiokunnan puheenjohtaja Haatainen.

Keskustelu

23.08 Tuula Haatainen sd (esittelypuheenvuoro): Arvoisa herra puhemies! Tässä esityk-
sessä ehdotetaan muutettaviksi sairausvakuutuslakia ja elatustukilakia ja lisäksi joukkoa
muita sosiaaliturvalainsäädännön lakeja. Pääosa näistä ehdotetuista muutoksista on seura-
usta jo vahvistetuista lainmuutoksista, joilla avioliittolain säännökset muutettiin sukupuo-
lineutraaliin muotoon. Hallituksen esityksen tavoitteena on parantaa eri ja samaa suku-
puolta olevien parien yhdenvertaista oikeutta sosiaaliturvaan. Nyt lainsäädännössä aviolii-
ton käsite muuttuu sukupuolineutraaliksi 1.3.2017 voimaan tulevalla avioliittolain muu-
toksella. Tässä tarkoituksena on, että avioliittolain muutoksen seurauksena myös sosiaali-
turvalainsäädännössä avioliitonomaisen suhteen eli avoliiton käsite muuttuu sukupuoli-
neutraaliksi. Avioliittolain muutoksesta johtuvat muutokset sosiaaliturvalainsäädäntöön
ehdotetaan tulemaan voimaan samanaikaisesti avioliittolain muutoksen kanssa.

Sairausvakuutuslain perheenjäsenen määritelmä ehdotetaan tässä muutettavaksi siten,
että perheenjäsenellä tarkoitetaan myös vakuutetun samaa sukupuolta olevaa avopuolisoa.
Määritelmän muutos vaikuttaa esimerkiksi sairausvakuutuslain erilaisia päivärahoja sa-
moin kuin kuntoutusetuuksia ja kuntoutusrahaetuuksia koskeviin säädöksiin. Valiokunta
pitääkin perusteltuna, että etuuksien myöntämisedellytyksiä yhdenmukaistetaan eri etuu-
denhakijoiden osalta. Valiokunta puoltaa lakiehdotuksen hyväksymistä täsmennettynä eh-
dotuksilla, jotka koskevat lapsen hoidosta vastaavan isän oikeutta vanhempain- ja isyysra-
haan silloin, kun hän ei ole ollut avio- tai avoliitossa lapsen äidin kanssa.

Vanhempainpäivärahasäännöksiä esitetään muutettaviksi siten, että lapsen äidin nais-
puolisella avio- tai avopuolisolla on oikeus vanhempain- ja isyysrahaan samoin perustein
kuin lapsen äidin miespuolisella avio- tai avopuolisolla. Myös rekisteröidyssä parisuhtees-
sa eläviin puolisoihin sovelletaan jatkossa samoja vanhempainpäivärahasäännöksiä kuin
aviopuolisoihin.

Avioliittolain muutos mahdollistaa myös perheen ulkoisen adoption samaa sukupuolta
olevalle avioparille adoptiolain mukaisesti. Yhdessä adoptoivalla samaa sukupuolta ole-
 Tarkistettu
4.0



Pöytäkirjan asiakohta PTK 127/2016 vp
valla avioparilla on lakiehdotuksen mukaan oikeus yhteen isyysrahakauteen perheen ulkoi-
sessa adoptiossa. Samaa sukupuolta olevat adoptiovanhemmat voisivat sopia, kumpi isyys-
rahakauden käyttää. Lisäksi ehdotetaan muutamia tarkentavia säännöksiä koskien adoptio-
vanhemman oikeutta vanhempainrahaan ja isyysrahaan perheen sisäisen adoption perus-
teella.

Asian käsittelyn yhteydessä ilmeni, että useat asiantuntijat pitivät kiireellisesti korjatta-
vana epäkohtana sitä, että lapsen hoidosta vastaavalla isällä ei nykyisin ole lainkaan oi-
keutta vanhempainpäivärahoihin, jos hän ei ole tai ei ole ollut avio- tai avoliitossa lapsen
äidin kanssa. Näissä tilanteissa lasta hoitavalla isällä ei ole oikeutta vanhempainrahaan esi-
merkiksi silloinkaan, kun lapsen äiti on sairastunut tai ei kykene hoitamaan lastaan ja lapsi
asuu isän luona. Valiokunta ehdottaa, että tämän vuoksi 1. lakiehdotusta muutetaan siten,
ettei nykyistä tai aiempaa avio- tai avoliittoa lapsen äidin kanssa edellytetä lasta hoitavalta
isältä vanhempain- tai isyysrahakauden saamiseksi.

Lisäksi tämä hallituksen esitys muuttaa elatustukea, johon vaikuttaa nyt uusi lainsäädän-
tö. Tämä muutos koskettaa Kansaneläkelaitoksen arvion mukaan elatustukea saavia noin
400:aa lasta naisparien perheissä. Lainmuutoksen voimaantulo tulee merkitsemään näissä
perheissä huomattavaa etuuksien vähenemistä 1.3.2017 alkaen. Valiokunta sai myös selvi-
tyksen siitä, olisiko tätä siirtymäajalla voitu jollain tavalla helpottaa, mutta saimme selvi-
tyksen, että se ei ole yhdenvertaisuuden näkökulmasta mahdollista.

Valiokunta tekee näin ollen pykälämuutoksia tähän lakiesitykseen, ja sosiaali- ja ter-
veysvaliokunta esittää, että eduskunta hyväksyy muuttamattomana hallituksen esitykseen
232/2016 vp sisältyvät 2.—8. lakiehdotuksen ja sitten eduskunta hyväksyy muutoksena tä-
hän hallituksen esitykseen sisältyvän 1. lakiehdotuksen muutosehdotukset. Lisäksi valio-
kunta esittää, että eduskunta hyväksyy yhden lausuman, joka on liitteenä, joka kuuluu seu-
raavasti: "Eduskunta edellyttää, että hallitus jatkaa sosiaali- ja terveysministeriössä tehdyn
selvitystyön pohjalta erilaisten perheiden perhevapaajärjestelmän ja siihen liittyvän lain-
säädännön kehittämistä, jotta perheiden erilaiset elämäntilanteet huomioitaisiin yhdenver-
taisella tavalla."

Tähän esitykseen sisältyy lisäksi yksi vastalause.

23.14 Annika Saarikko kesk: Arvoisa puhemies! Tämä nyt käsittelyssä oleva useam-
paan eri lakiin vaikuttava sinänsä pieni muutos on kuitenkin seikkaperäisyydessään verrat-
tain symbolinen ja osoittaa myös sen, miten eduskunnassa historian ensimmäisenä läpi
mennyt kansalaisaloite tasa-arvoisesta avioliittolaista saa nyt jälkiseuraamuksenaan muu-
toksia moneen lakiin. Tämä käsittely oli sinänsä valiokunnassa ikään kuin vain jälkitoimia
osana tuolle isommalle päätökselle, jonka eduskunta siis viime vaalikaudella teki. Me pa-
neuduimme tämän tiimoilta erityisesti pohtimaan sitä, että esityksen yhteydessä kävi ilmi,
että olisi syytä myös arvioida, korjata sellaisten isien asema, jotka ovat niin kutsutusti it-
sellisiä eli eivät ole olleet saman katon alla lapsen äidin kanssa.

Olen erittäin hyvilläni ja kiitollinen siitä, että valiokunta laajassa yhteisymmärryksessä
halusi tämän hallituksen esityksen tämän pykälän osalta vielä muuttaa. Tässäkin on kysy-
mys isosta asiasta siltä osin, että vaikka joukko, jota se koskettaa, on pieni — se koskettaa
seksuaalisesta suuntautumisesta riippumatta hyvin erilaisia isiä — niin heidän elämässään
tämä muutos on verrattain iso asia ja osoittaa myös sen yhteiskunnallisen laajan tavoitteen,
konkretisoimisen siitä, että perheiden monimuotoisuus on tunnustettava tosiasia ja lain
2



Pöytäkirjan asiakohta PTK 127/2016 vp
edessä ikään kuin vanhemmuutta tukien ja lapsen etua ajaen näiden perheiden tulisi olla sa-
manarvoisessa asemassa suhteessa perhe-etuuksiin.

23.16 Vesa-Matti Saarakkala ps: Arvoisa herra puhemies! Avioliittolain muutokseen eli
sukupuolineutraaliin avioliittolakiin liittyvät liitännäislait ovat nyt eduskunnan käsittelys-
sä. Samaan aikaan eduskunnassa on käsittelyssä yli 106 000 allekirjoitusta kerännyt kan-
salaisaloite avioliittolain säilyttämiseksi nykyisellään eli kansalaisaloite aidosta avioliitos-
ta. Se toimitettiin eduskuntaan 22. kesäkuuta 2016 eli kohta puolisen vuotta sitten.

Mielenkiintoisen tästä tilanteesta tekee perustuslakivaliokunnan toiminnassa aina ajoit-
tain esiintyvä oikeudellinen käsite nimeltään "perusteltujen odotusten suoja". Oman ym-
märrykseni mukaan tällä hetkellä ei voida mitenkään tulkita eduskunnan enemmistön hy-
väksymän ja 1.3.2017 voimaan astuvan avioliittolain muutoksen muodostavan uusille
väestöryhmille minkäänlaisia perusteltujen odotusten suojia.

Sen sijaan, jos eduskunta nyt hyväksyy avioliittolain muutokseen liittyvät liitännäislait,
jotka koskevat keskenään samaa sukupuolta olevia aviopareja ja heidän sosiaaliturvaoi-
keuksiaan 1.3. alkaen, syntyy mahdollisesti tilanne, jonka jälkeen eduskunnan aiemmin
hyväksymää avioliittolain muutosta eli sukupuolineutraalia avioliittolakia olisi perustus-
lain näkökulmasta erittäin vaikea kumota juuri tämän perusteltujen odotusten suojan kan-
nalta, joka tämän lakiehdotuksen myötä vahvistuu.

Arvoisa puhemies! Siksi olen pettynyt tilanteeseen, jossa kansalaisaloite aidosta aviolii-
tosta on nyt jämähtänyt perustuslakivaliokuntaan. Se voi merkittävästi vaikeuttaa aitoa
avioliittoa koskevan kansalaisaloitteen jatkokäsittelyä ja pienentää aloitteen sisältämien la-
kiehdotusten hyväksymisen mahdollisuuksia eduskunnassa. Tosiasia on se, että tuo aloite
pitäisi ja olisi jo pitänyt käsitellä nopeasti ja ennen kuin eduskunta käsittelee nämä avioliit-
tolain muutokseen eli sukupuolineutraaliin avioliittolakiin liittyvät liitännäislait. Ja nyt pu-
hutaan siis eduskunnan olemassa olevan aikataulun perusteella tästä hetkestä.

Jos kansalaisaloite aidosta avioliitosta kaatuu tähän prosessiin eli eduskunnan aikatau-
lutukseen, se jättää paljon hampaankoloon monille, jotka eivät kannata sukupuolineutraa-
lia avioliittolakia. Ja jos näin käy, kansalaisaloiteinstituutiolle ja demokratialle on aiheutu-
nut peruuttamatonta vahinkoa. Voiko kansalainen enää sen jälkeen luottaa siihen, että lain-
säädännön muutosprosessin voi onnistuneesti käynnistää laadukkaalla kansalaisaloitteel-
la, vai tuleeko kansalaisaloiteinstituutiosta pelkkä vitsi?

Arvoisa herra puhemies! Edellä olevan perusteella olen pakotettu tekemään esityksen,
että tämä nyt ensimmäisessä käsittelyssä oleva hallituksen esitys jätetään pöydälle. Puhe-
mies, teen siis pöydällepanoehdotuksen. Mielestäni on nyt kaikkien etu katsoa, että tämä
päätöksentekoprosessi menee oikein. On valitettavaa, että tällainen tilanne on päästetty
syntymään, sillä on hyvin tiedossa, että nyt käsittelyssä olevat liitännäislait liittyvät ensi
vuoden talousarvioon, eli kyseessä ovat budjettilait. Mutta olen pakotettu tekemään tämän
esityksen, koska en halua, että syntyy tilanne, jossa mahdollisesti nyt meillä perustuslaki-
valiokunnassa oleva kansalaisaloite, joka on kerännyt yli 100 000 allekirjoitusta, tullaan
torppaamaan sillä perusteella, että tämä sosiaaliturvaetuuksiin liittyvä lainsäädäntöpaketti
päästetään etenemään.

Toinen varapuhemies Arto Satonen: No niin, pyydän seuraavia puhujia keskittymään tä-
hän pöydällepanoehdotukseen.
3



Pöytäkirjan asiakohta PTK 127/2016 vp
Kari Kulmala ps: Arvoisa puhemies! Mielestäni edustaja Saarakkala perusteli asian erit-
täin hyvin, ja kannatan hänen ehdotustaan. 

Toinen varapuhemies Arto Satonen:  Annan vielä puheenvuoron edustaja Saarakkalal-
le, pyydän täsmentämään tekemäänne ehdotusta.

Vesa-Matti Saarakkala ps: Kiitos, arvoisa herra puhemies! Teen tarkennuksen, että esi-
tän tätä ensi maanantaina pidettävään täysistuntoon käsiteltäväksi, eli siihen asti pöydälle
tämä asia. 

Kari Kulmala ps: Puheenjohtaja! Kannatan edustaja Saarakkalan ehdotusta.

Toinen varapuhemies Arto Satonen:  Tästä eteenpäin puheenvuorot voivat koskea ai-
noastaan tätä pöydällepanoesitystä. Onko muita ehdotuksia pöydällepanon ajankohdasta?

Eeva-Johanna Eloranta sd: Arvoisa puhemies! Ehdotan, että esitys jätetään pöydälle kä-
siteltäväksi huomisessa täysistunnossa.

Annika Saarikko kesk: Arvoisa puhemies! Kannatan edustaja Elorannan tekemää esitys-
tä.

Toinen varapuhemies Arto Satonen: Istunto keskeytetään. Istunto jatkuu 15 minuutin
kuluttua.

Istunto keskeytettiin kello 23.30.

————

Istuntoa jatkettiin kello 23.45.

Toinen varapuhemies Arto Satonen: Istunto jatkuu. Asian käsittelyä jatketaan. 
Keskustelussa on Vesa-Matti Saarakkala Kari Kulmalan kannattamana ehdottanut, että

asia pannaan pöydälle 12.12.2016 pidettävään täysistuntoon.
Eeva-Johanna Eloranta on Annika Saarikon kannattamana ehdottanut, että asia pannaan

pöydälle 9.12.2016 pidettävään täysistuntoon.

Selonteko hyväksyttiin.

Eeva-Johanna Elorannan ehdotus "jaa", Vesa-Matti Saarakkalan ehdotus "ei". Äänestyk-
sen tulos: jaa 6, ei 2; poissa 191 (äänestys 1). 

Asia pantiin pöydälle 9.12.2016 pidettävään täysistuntoon.
4


