















































DEM7D9E.tmp.xml


Pöytäkirjan asiakohta PTK 86/2019 vp

 Tarkistettu
4.0

Pöytäkirjan asiakohta 

PTK 86/2019 vp

Täysistunto

Torstai 19.12.2019 klo 10.00—21.03

3.5. Suullinen kysymys Puolustusvoimien panssarivaunuhankinnoista (Peter Östman kd)
Suullinen kysymys SKT 84/2019 vp

Suullinen kyselytunti

Toinen varapuhemies Juho Eerola: Edustaja Östman.

Keskustelu

16.10 Peter Östman kd: Arvoisa herra puhemies! Suomen kansa ei ole aina saanut viet-
tää jouluansa rauhassa. Tänään on kulunut päivälleen 80 vuotta siitä, kun talvisodassa käy-
tiin Pelkosenniemen taistelu, joka päättyi, voinemme sanoa, suuren ihmeen ja monien ru-
kouksien jälkeen suomalaisten voittoon.

Eilen saimme tietää, että keskustalainen puolustusministeri Kaikkonen on valtuuttanut
Puolustusvoimien logistiikkalaitoksen hankkimaan Leopard 2 -taistelupanssarivaunun am-
pumatarvikkeita. Nämä hankittiin Israelista, ja on hyvä uutinen, että asekaupat Israelin
kanssa eivät lopu. Onhan Israel aseteknologian kehityksessä maailman kärkimaita, ja sa-
malla se Lähi-idän ainoana demokratiana kykenee puolustamaan kansalaisiaan. [Välihuu-
toja] Turkin käymissä sodissa Isistä vastaan on havaittu, että Leopard 2 -panssarivaunut
ovat kuitenkin varsin haavoittuvaisia. [Puhemies koputtaa] Kysyn puolustusministeriltä:
olisiko lisäksi syytä ostaa Israelista Trophy-APS-omasuojausjärjestelmä vaunujen tueksi?
[Eduskunnasta: Täsmällinen kysymys!]

16.11 Puolustusministeri Antti Kaikkonen (vastauspuheenvuoro): Arvoisa puhemies!
Kiitän aika täsmällisestä kysymyksestä. [Naurua] Puolustusvoimat tekee puolustustarvike-
hankintoja paitsi kotimaasta jonkun verran myös maailmalta, ja tässä hankinnassa, mihin
viittasitte, tämä israelilainen toimittaja oli loppupelissä käytännössä ainoa, mikä täytti mei-
dän kriteerimme, mitä haimme. Toimitukset tapahtuvat vuosien 20 ja 21 aikana. Tulevissa
hankinnoissa vertaillaan totta kai, mitä meillä on kotimaassa tarjolla ja mitä maailmalla on
tarjolla, ja pyritään aina tarkoituksenmukaisimpiin hankintoihin. Tässä vaiheessa en lähde
vielä ottamaan kantaa siihen, mitä ostetaan ja mistä.

Kysymyksen käsittely päättyi.


	3.5
	16.10
	16.11


