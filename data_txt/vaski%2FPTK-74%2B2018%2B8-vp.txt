















































DEM9857.tmp.xml


Pöytäkirjan asiakohta PTK 74/2018 vp
Pöytäkirjan asiakohta 

PTK 74/2018 vp

Täysistunto

Tiistai 26.6.2018 klo 13.59—17.57

8. Hallituksen esitys eduskunnalle laiksi metsästyslain muuttamisesta
Hallituksen esitys HE 83/2018 vp
Valiokunnan mietintö MmVM 11/2018 vp

Toinen käsittely

Toinen varapuhemies Tuula Haatainen: Toiseen käsittelyyn esitellään päiväjärjestyk-
sen 8. asia. Nyt voidaan hyväksyä tai hylätä lakiehdotus, jonka sisällöstä päätettiin ensim-
mäisessä käsittelyssä.

Keskustelu

16.47 Hannu Hoskonen kesk: Arvoisa rouva puhemies! Maa- ja metsätalousvaliokunta
on tehnyt erinomaista työtä, siitä valiokunnalle kiitos. Tämä naakan suojelun lieventämi-
nen ja sen saattaminen metsästettävien lajien piiriin on erittäin hyvä päätös.

Tätä eurooppalaista luonnonsuojelupolitiikkaa tässä maassa on aika pitkälti tehty sillä
keinoin, että sillä pystytään tarttumaan aika rankasti elinkeinoihinkin. Viittaan suden ja
karhun suojeluun, jotka ovat uhanalaisten listalla, ja kumpikaan näistä äsken mainituista
suurpedoista ei varmasti ole uhanalainen. Niitä on tänäpänä Suomessa niin paljon, että en
edes uskalla mennä arvioimaan, paljonko niitä on, mutta kun niitä päivittäin näkee, niitä on
valtavasti, eli uhanalaisuudestahan ei ole kysymys.

Tämä naakan suojelun tähänastinen tilannehan on aiheuttanut todella paljon ongelmia,
ja se näkyy jokaisessa Suomen kunnassa. Onneksi tähän nyt ryhdyttiin, mutta jos ei olisi
ryhdytty, niin haitat lisääntyisivät, ja kun se on suojeltujen eläinten listalla ollut, se aiheut-
taa tietenkin myös valtiolle korvausvastuun. Kuten tiedämme, näitä määrärahojahan, joilla
korvataan erilaisten rauhoitettujen eläinten aiheuttamat haitat, on vain hyvin rajallinen
määrä. Tänäkin vuonna ne rahat varmaan loppuvat kesken ja sitten ne, jotka kärsivät va-
hinkoa eduskunnan tekemistä ja EU:n tekemistä suojelupäätöksistä, joutuvat nuolemaan
näppejään. 

Hyvin monen tämmöisen suojellun lajin haittavaikutukset kohdistuvat esimerkiksi maa-
talouteen, sanotaan suden aiheuttamat uhkat maataloudessa. Tänäpänä pitää tehdä aitoja
sitä varten, että kotieläimet, hyötyeläimet saavat olla laitumella turvallisesti. Entisaikaan-
han oli niin, että suurpedot pantiin eläintarhoissa aitauksiin ja muut elivät vapaana, mutta
nyt se on toisinpäin: ihmiset pannaan aitauksiin ja villipedot saavat olla vapaina. On tämä
maailma pikkuisen muuttunut viimeisen vuosikymmenen aikana. [Keskustan ryhmästä:
On muuttunut!] 

Toivoisin nyt hartaasti, että tässä salissa pikkuhiljaa herättäisiin siihen, että voitaisiin
näitä erilaisia luontodirektiiviliitteiden lajeja tarkastella vähän kriittisemmin, että ne, mit-
kä siellä eivät ole uhanalaisia, sieltä poistetaan ja samalla pienennetään valtion velvolli-
 Hyväksytty
1.0



Pöytäkirjan asiakohta PTK 74/2018 vp
suutta korvata näitä syntyneitä vahinkoja. Tässä naakan tapauksessa maa- ja metsätalous-
valiokunta todellakin on tehnyt hyvää työtä ja ottanut lusikan kauniiseen käteen ja tehnyt
viisaan päätöksen siitä, että tällaisista asioista ei tarvitse valtion maksaa rahaa.

Merimetso on sellainen laji kanssa, joka kaipaisi välittömästi myös toimenpiteitä, koska
se on rannikolla ja saaristossa aiheuttanut valtavia vahinkoja jo tänä päivänä, ja sen takia
toivoisin, että merimetsoasiassakin maa- ja metsätalousvaliokunta toimisi. Varmaan ei tä-
män hallituksen aikana pystytä enää sitä päätöstä tekemään. 

Sama koskee valkoposkihanhia, joiden aiheuttamat vahingot maataloudelle ovat valta-
via. Olen kertonut muutaman esimerkin Keski-Karjalan alueelta Tohmajärvi—Kitee—Ke-
sälahti—Rääkkylä-suunnalta, missä todella nämä kyseiset eläimet aiheuttavat valtavaa va-
hinkoa ja maanviljelijät eivät saa mitään korvauksia, ja jos saavat, ne tulevat aivan toivot-
toman myöhään mutta kuitenkin näille tilan eläimille tarkoitettu rehu jää keräämättä siltä
vuodelta, kun sato on tuhoutunut. Tässäkin toivoisin, että järki voittaa.

16.50 Hanna Halmeenpää vihr: Arvoisa rouva puhemies! Esittelen tässä pääkohdat
maa- ja metsätalousvaliokunnassa tähän mietintöön jättämästäni vastalauseesta, joka sisäl-
tää myös ehdotuksen tämän lakiesityksen hylkäämisestä. [Hannu Hoskonen: Minkä ta-
kia?] Tätä esitystä on perusteltu sillä, että naakka aiheuttaa satovahinkoja, rikkoo rehupaa-
leja, pesii rakennusten piippuihin ja sotkee ulosteillaan ympäristöä, ja sillä, että nykyiset
vahinkoja rajoittavat toimet eivät olisi riittäviä. Naakkakanta on runsastunut, kannan vah-
vuus on noin 110 000 pesivää paria, ja naakan levittäytyessä uusille alueille vahingot ovat
kasvaneet. Ne ovat kohdistuneet pistemäisesti joillekin alueille Etelä-Pohjanmaalla, Var-
sinais-Suomessa, Pirkanmaalla ja Hämeessä. Näitä vahinkoja aiheutuu ympäri vuoden.
Vahinkopiikit ajoittuvat naakan pesimäajan ulkopuolelle.

Tästä lakiesityksestä keskeisimmät tahot ovat toki antaneet myös lausuntonsa valmiste-
lun tueksi. Näitten lausuntojen pohjalta esitykseen ei ole tehty muutoksia lainkaan. Ympä-
ristöministeriö on korostanut, että naakkojen tappamisen salliminen niiden lisäänty-
misajan ulkopuolella ei yksin riitä poistamaan naakkojen aiheuttamia vahinkoja ja että näi-
tä vahinkoja tulee edelleen ensisijaisesti pyrkiä vähentämään muilla keinoilla silloin, kun
toimiva menetelmä on olemassa ja sen käyttö mahdollista. Ympäristöministeriö korosti
myös sitä, että hallituksen esityksen mukaisen lakimuutoksen toteutuessa ja naakan ase-
man muuttuessa viestinnässä on korostettava, että metsästys on edelleen kiellettyä pesin-
täaikana ja eri lisääntymis- ja poikastenkasvatusvaiheissa.

Maa- ja metsätalousministeriön alainen objektiivinen tutkimuslaitos Luonnonvarakes-
kus puolestaan on katsonut, että naakkakannan runsastumiselle on jokin ekologinen, luul-
tavimmin ravinnon tarjontaan liittyvä syy, joka tulisi pyrkiä poistamaan, mikäli vahinkoja
halutaan vähentää. Luonnonvarakeskuksen mukaan naakkavahingot voitaisiin ratkaista tai
pienentää siedettäviksi vaikuttamalla ensisijaisesti ravintotarjontaan ja pesintämahdolli-
suuksiin sekä karkotus- ja suojakeinojen kehittämisellä. Lisäksi joustavaa, luonnonsuoje-
lulain mukaista poikkeuslupakäytäntöä pidettiin hyvänä ratkaisuna pistemäisissä ongelma-
tilanteissa ottaen huomioon, että vahinkoja syntyy suppealla alueella naakan koko levin-
neisyysaluetta ajatellen. Koko lajin rauhoituksen purkaminen on siis melko äärevä keino
paikallisten vahinkotilanteiden estämiseksi.

Sekä Luonnonvarakeskus että ympäristöministeriön alainen Suomen ympäristökeskus
nostivat lausunnoissaan esille sen, että hallituksen esityksen mukainen lakimuutos aiheut-
taisi mahdollisesti naakkojen häirintää ja hävittämistä niilläkin alueilla, missä ne eivät ai-
2



Pöytäkirjan asiakohta PTK 74/2018 vp
heuta vahinkoja. Tämä puolestaan ei edistä muun muassa metsästyksen yleistä hyväksyt-
tävyyttä. BirdLife Suomi ry totesi, että kaikkien lintulajien aiheuttamien haittojen ratkai-
semisessa ensisijaisena keinona tulisi olla haittojen ennaltaehkäiseminen. On tärkeää kui-
tenkin tunnistaa ongelmatilanteet ja kehittää haittoja estäviä toimenpiteitä ja sopeutumista
eli toiminnan muuttamista siten, että haitat todella vähenevät. Mikäli haittoja syntyy edellä
mainituista toimenpiteistä huolimatta, tulee haitan kärsijälle korvata vahingot, mikäli ne
ovat merkittäviä. Haittoja aiheuttavia yksilöitä voidaan ongelmakohteilla poikkeuslupa-
menettelyin vähentää, mutta lajien vaino tai suurten yksilömäärien tappaminen ei BirdLife
Suomen mukaan ole hyväksyttävä ratkaisu yksittäisiin vahinkoihin. Samansuuntaisesti
ovat lausuneet muun muassa Suomen luonnonsuojeluliitto ja Luonto-Liitto.

Arvoisa puhemies! Nykykäytäntö ja -lainsäädäntö ovat mahdollistaneet vahinkojen vä-
hentämisen naakkoja luonnonsuojelulain poikkeuslupamenettelyn puitteissa häätämällä ja
metsästämällä. Nämä poikkeusluvat ovat toimineet hyvin, koska naakka älykkäänä lintu-
lajina on häirittäessä oppinut nopeasti välttämään alueita, joissa niitä ammutaan. Varsi-
nais-Suomen elinkeino-, liikenne- ja ympäristökeskus käsittelee ja myöntää rauhoitettujen
lintulajien, kuten naakan, hävittämistä koskevat poikkeusluvat koko maassa. Naakan am-
pumisen mahdollistavia poikkeuslupahakemuksia tehdään vuositasolla arviolta vain noin
70. Menettely on hyvin tunnettu, ja lupia osataan hakea ennakoivasti keväisin.

Lupamenettely on hallinnollisesti kevyt ja yksinkertainen. Käsittely kestää keskimäärin
noin kuukauden. Asianosaisilla on kuukausi aikaan lain nojalla myös valittaa poikkeuslu-
vasta, eli kokonaisuudessaan poikkeuslupaprosessi kestää yhteensä noin kaksi kuukautta,
ellei valituksia tule. Naakkapoikkeusluvista valitetaan hyvin harvoin. Vuonna 2015 Varsi-
nais-Suomen ely-keskus teki yhteensä 68 myönteistä poikkeuslupapäätöstä. Käytännössä
siis myönnetään kaikki poikkeusluvat, mitä naakan hävittämiseen on haettu. Poikkeuslu-
pamenettelyä on sitä tarvitsevan näkökulmasta myös kevennetty viime vuosina myöntä-
mällä lupia useammaksi vuodeksi kerrallaan tarveharkinnan mukaan: 2—3-vuotisia lupia
on käytössä. Tämä on vähentänyt hallinnollista taakkaa sekä viranomaisen että luvan ha-
kijan näkökulmasta.

Nykyisin naakkojen aiheuttamia vahinkoja maatiloille ja muillekin tahoille korvataan,
mikä käytäntö hallituksen esityksen toteutuessa poistuisi kokonaan naakan siirtyessä rau-
hoittamattomien lajien luetteloon. Avustuksia eli näitä korvauksia vuosina 2012—2016 on
yhteensä maksettu reilut 400 000 euroa, keskimäärin 4 251 euroa hakijalle, joita on siis ol-
lut aika vähän. Se on kuitenkin ollut merkittävä kompensaatio naakkahaittojen rajoittamis-
toimista, kuten rakennusten verkottamisesta ja häätötoimista, ja itse haitoistakin. Haitat ei-
vät kuitenkaan yksistään hallituksen lakiesityksen mukaisilla toimenpiteillä tule todennä-
köisesti poistumaan. [Kari Kulmala: Riippuu panosten määrästä!]

Totean lopuksi, että hallituksen lakiesityksen toteutuessa ja naakan siirtyessä rauhoitta-
mattomien lintulajien luetteloon maa- ja metsätalousministeriön on hyvä varmistaa muu-
toksen vaikutusten seuranta naakan aiheuttamien vahinkojen, naakkakannan koon ja levin-
neisyyden suhteen sekä naakan esiintymisessä mahdollisesti tapahtuvien muutosten toden-
tamiseksi.

Tämän vastalauseen perusteluin kuitenkin esitän, että tämä lakiesitys hylätään.

16.58 Satu Hassi vihr: Arvoisa puhemies! Kannatan edustaja Halmeenpään esitystä.
Edustaja Halmeenpää perusteli sen erittäin hyvin ja seikkaperäisesti. 
3



Pöytäkirjan asiakohta PTK 74/2018 vp
Hallituksen esitys on ylimitoitettu. Paljon kevyemmilläkin toimenpiteillä naakkojen ai-
heuttamia vahinkoja voidaan rajoittaa. [Kari Kulmala: Sitähän on yritetty, muttei ole on-
nistuttu!]

16.58 Markku Eestilä kok: Arvoisa puhemies! Jos muissakin valiokunnissa tehtäisiin
lainsäädäntöä ihmisten ehdoilla ja niitten ongelmien perusteella, mitä yhteiskunnassa
esiintyy. Itse käsitän niin ja oma arvomaailmani toimii niin, että täällä pitäisi säätää enem-
män lakeja kansalaisia varten eikä organisaatioita eikä viranomaisvalvontaa eikä byrokra-
tiaa varten. Minusta tuntuu, että he elävät kyllä ilman sitä, että eduskunta jokaisessa laissa
heitä auttaa.

Tämä, että naakan rauhoitus puretaan, on minusta aivan erinomainen juttu, sillä, kuten
edustaja Halmeenpää täällä hyvässä puheenvuorossaan totesi, naakka on älykäs lintu. Itse
sanoisin myös metsästäjänä, ettei ole mitään vaaraa, että naakkapopulaatio olisi Suomessa
vaarassa, vaikka maa- ja metsätalousvaliokunta on tämän tehnyt.

Ja se on minusta käsittämätöntä, että jonkun pitäisi aina etukäteen osata pyytää lupia,
niin kuin nykyinen käytäntö on, sen takia, ettei tiedä, tuleeko ongelmia. Silloin kun ihmis-
ten omaisuus on vaarassa ja tulee vahinkoa ja ongelmia, niin sehän on yksinkertainen jut-
tu: eli niin kuin nyt tämä laki sen sallii, silloin se ongelma hoidetaan pois. Näinhän yhteis-
kunnassa tulisi menetellä. Minä en usko, että kukaan huvikseen lähtee omien töitten ohella
naakkoja ahdistelemaan, ellei niistä aiheudu todellista ongelmaa.

Tällaista lainsäädäntöä pitäisi tässä talossa enemmän tehdä. Minun mielestäni tämä on
erinomainen esimerkki. On hyvä, että hallituspuolueet ovat tämmöisen muutoksen teh-
neet, koska se on myös sen takia ja periaatteellisesti hyvä, että se antaa tälle koko salille
omalla tavallaan esimerkin siitä, mitenkä näitä asioita pitäisi hoitaa. Me emme voi loput-
tomiin kuunnella erilaisia organisaatioita ja ministeriöiden virkamiehiä, joilla saattaa olla
oma näkemys mutta jotka ohittavat paikalliset ongelmat, koska en usko, että sitä kovin hy-
vin aina tiedostetaan, että mikä missäkin päin Suomea milloinkin ongelmaksi muodostuu.

Edustaja Hoskonen piti täällä hyvän puheenvuoron merimetsoista ja valkoposkihanhis-
ta. Sama koskee niitä, eli sen ongelman perusteella pitää lainsäädäntöä muokata. Silloin jos
on sukupuuttoon menossa joku laji, niin silloin lakia muutetaan.

17.00 Lasse Hautala kesk: Arvoisa rouva puhemies! Ensinnäkin on mieluisaa olla saatta-
massa naakkaa metsästyslaissa määriteltyjen rauhoittamattomien lintulajien joukkoon.
Tällä lain muutoksella me voimme rajoittaa naakkojen aiheuttamia vahinkoja. Kuten täällä
aikaisemmin jo ensimmäisessä käsittelyssä tuotiin esille, naakat aiheuttavat merkittävää
vahinkoa muun muassa maataloudelle rikkomalla rehupaaleja, likaamalla rehuvarastoja,
jolloinka muun muassa salmonellavaara kasvaa merkittävästi. Lisäksi elintarviketeollisuu-
della on paljon sellaisia tiloja, joihin naakat ovat pesiytyneet ja jotka ne ovat vallanneet, ja
niin ikään myös elintarviketeollisuuden tiloilla on suuri vaara näiden tautien leviämiseen.
Myöskin sitten kotitaloudet, monet taloudet ja kesämökit, ovat vuosittain joutuneet sen vit-
sauksen piiriin, että savupiippuihin tai ilmastointikanaviin ovat naakat pesineet.

Tämä lainsäädännön muutos mahdollistaa myöskin joustavuutta ja tehokkuutta tämän
ongelman hoitamiseen. Kuten maa- ja metsätalousvaliokunnan lausunnossa todettiin, tätä
metsästystä on mahdollista suorittaa metsästyslain säännösten puitteissa elikkä pesimäai-
kana näitä lintuja ei tulla metsästämään.
4



Pöytäkirjan asiakohta PTK 74/2018 vp
Tätä voidaan pitää osaltaan myöskin byrokratian purkuun liittyvänä kysymyksenä. Tä-
hän mennessä luvat on pitänyt pyytää Varsinais-Suomen ely-keskukselta, ja niiden käsit-
tely siellä on kestänyt jopa kaksi kuukautta. Tällä saadaan merkittävää tehokkuutta aikaan.

Lisäksi maa- ja metsävaliokunta kiinnitti huomiota näiden valkoposkihanhien ja meri-
metsojen suojametsästyksen mahdollistamiseen, koska myös niiden aiheuttamat vahingot
ovat erittäin merkittäviä ja valkoposkihanhien kanta muun muassa Suomen lisäksi kasvaa
merkittävästi myöskin Euroopassa. Tämä asia täytyisi hoitaa mieluummin ympäristömi-
nisteriön kautta, koska tällöin olisi mahdollista vielä aikaansaada näitten lintujen aiheutta-
mista haitoista korvauksia elikkä tällöin puhutaan niin sanotusta suojametsästyksestä. Mi-
käli se hoidettaisiin maa- ja metsätalousministeriön kautta vastaavalla tavalla kuin nyt
tämä naakkakysymys, niin tällöin näitä korvauksia ei maksettaisi.

Omalta osaltani haluan lausua parhaat kiitokset hallituspuolueiden lisäksi niille puolu-
eille, jotka maa- ja metsätalousvaliokunnassa tätä lakiehdotusta puolsivat, eli SDP:n,
RKP:n, kristillisdemokraattien ja perussuomalaisten kansanedustajille, jotka olivat yksi-
tuumaisesti tämän lakiehdotuksen takana.

17.03 Kari Kulmala sin: Arvoisa rouva puhemies! Esityksessä ehdotetaan muutettavaksi
metsästyslakia siten, että naakka lisättäisiin metsästyslain rauhoittamattomien lintujen lu-
etteloon. Monet maanviljelijät huokaavat varmaankin, että viimeinkin, koska esityksellä
pyritään rajoittamaan naakkakannan kasvusta heille johtuvia vahinkoja ja haittoja. Jatkos-
sa naakkoja on helpompi vähentää ilman poikkeuslupajärjestelmää.

Suomen naakkakanta on kasvanut erittäin voimakkaasti erityisesti 2000-luvulla. Kan-
nan runsastuminen lähes koko Suomen alueelle on johtanut myös naakkojen aiheuttamien
haittojen ja vahinkojen lisääntymiseen. Kuten olemme tänään jo kuulleet muutamaan ker-
taan, niin naakat muun muassa aiheuttavat satovahinkoja, rikkovat säilörehupaaleja, pesi-
vät hyvin usein rakennusten savupiippuihin ja muihin rakennusten syvennyksiin sekä sot-
kevat ulosteillaan parveutumisalueidensa ympäristöä. Naakkojen ulosteet aiheuttavatkin
tietynlaisen hygienia- ja tautiriskin. Naakoista aiheutuvat haitat ovat siten kiistattomia. 

Kysyessäni valiokunnassa asiantuntijoilta, mitä hyötyä naakasta sitten on, sain yhdeltä
asiantuntijalta vastaukseksi, että se kuuluu luonnon monimuotoisuuteen. Muut asiantunti-
jat eivät sillä hetkellä naakasta mitään hyvää löytäneet. 

Naakkojen aiheuttamista vahingoista elinkeino-, liikenne- ja ympäristökeskukset ovat
vuosina 2012—2016 maksaneet yhteensä yli 400 000 euroa avustusta. Pääosa avustuksis-
ta on käytetty maatalousvahinkojen korvaamiseen. Vahinkojen korvaamiseksi ei enää jat-
kossa maksettaisi avustusta.

Lintudirektiivin 7 artikla mahdollistaa naakan osalta lajin ympärivuotisen rauhoituksen
purkamisen, mikä on erinomainen asia. Tämä mahdollistaa luonnonsuojelulain poikkeus-
lupajärjestelmää laajempia toimia naakkojen aiheuttamien vahinkojen rajoittamiseksi. Esi-
tyksen mukaan naakan rauhoitus purettaisiin lisäämällä naakka metsästyslain rauhoitta-
mattomien lintujen luetteloon. Naakkojen pyydystäminen ja lopettaminen tapahtuisi met-
sästyslain säännösten rajaamissa puitteissa. Naakkojen pyynti on kuitenkin edelleen kiel-
lettyä pesintäaikana, jolloin naakkojen pyydystäminen on mahdollista vain Suomen riista-
keskuksen myöntämän poikkeusluvan tai metsästyslaissa säädetyn ilmoitusmenettelyn no-
jalla.

Arvoisa rouva puhemies! Pidän tätä esitystä erittäin hyvänä. Samalla kuitenkin tulisi sal-
lia naakkojen ja varisten pyynti niin sanotuilla varishäkeillä, jotka olivat erittäin tehokkai-
5



Pöytäkirjan asiakohta PTK 74/2018 vp
ta variskannan vähentämisessä silloin, kun ne olivat vielä sallittuja. Olen itsekin pyydystä-
nyt varishäkeillä satoja, ellei tuhansia variksia silloin, kun se oli vielä laissa mahdollista.
Varishäkki on siinäkin mielessä hyvä, että siitä voi vapauttaa ne varislinnut tai rauhoitetut
linnut, esimerkiksi närhet, joita ei haluta pyytää. Se vähentää myös huomattavasti niin sa-
nottujen haavakkojen määrää. Valitettavasti EU on tällaisen valikoivan pyydyksen viisau-
dessaan kieltänyt. Suomen tulisi omalta osaltaan vaikuttaa siihen, että EU sallisi varishäk-
kien käytön tulevaisuudessa.

17.07 Susanna Koski kok: Arvoisa rouva puhemies! Hallituksen esitys metsästyslain
muuttamisesta on erinomainen. 

Aina kun puhutaan eläinten ja ihmisten välisestä suhteesta, niin siinä keskustelussa
kummallisesti unohtuu, että ihminen on näistä lajeista se, jolla on harkintaa. Tämä metsäs-
tyslain muutos ei siis todellakaan velvoita naakkojen poistamiseen tai hävittämiseen, eikä
se myöskään estä vapaaehtoisia ennaltaehkäisemisen toimenpiteitä, jotka liittyvät naakko-
jen aiheuttamiin vahinkoihin, vaan kyllä esimerkiksi maaseudulla elinkeinonharjoittajilla
ja kiinteistönomistajilla on harkinnan mukaan edelleenkin tästä muutoksesta huolimatta
käytettävissään kaikki keinot, mitä ennaltaehkäisemiseen liittyy, mutta nyt on rinnalla
myöskin tehokkaampia tapoja saada tämä naakkakanta kestävämmälle tasolle ja haittoja
pienemmiksi. Se on myös veronmaksajien rahojen tarkoituksenmukaista käyttöä. 

Erityisen suurella mielenkiinnolla odotan, milloin hallitus tarttuu myöskin tässä mietin-
nössä olevaan valiokunnan ponsiosaan, jossa otetaan kantaa valkoposkihanhien ja meri-
metsojen suojametsästyksen harjoittamiseen ja siihen liittyvän sääntelyn päivittämiseen.

17.09 Johanna Ojala-Niemelä sd: Arvoisa rouva puhemies! Edustaja Hautala lähetti kii-
tokset SDP:n suuntaan, ja mielelläni otan nämä kiitokset vastaan. Voin sanoa, että myös
SDP pitää tärkeänä toimenpiteenä tätä naakan siirtämistä rauhoittamattomaksi linnuksi, ja
tällaisia hallituksen esityksiä voi hyvillä mielin myös olla kannattamassa.

Kuten täällä on kuultu, naakkakanta on runsastunut merkittävästi ja oppinut käyttämään
viljelyyn, eläintenpitoon sekä muuhun ihmistoimintaan liittyviä ravinto-, pesimis- ja oles-
kelupaikkoja haitallisella tavalla hyväkseen. Lisäksi naakasta aiheutuu suurta haittaa mui-
den lintulajien pesinnän onnistumiselle. Naakan aiheuttamat haitat ja vahingot ovat kasva-
neet, ja voi sanoa, että tämä uudistus, lainsäädännön muuttaminen, kyllä säästää resursseja
jatkossa monella tapaa. Korvausten maksatus, turhauttava luvanhaku ja ongelmaan vii-
veellä vaikuttava lupaharkinta jää tämän lainsäädännön myötä pois. Naakkakanta kestää
nykyisin hyvin yksilöiden poistamista, eivätkä kannat vaarannu rauhoittamattomuudesta.

Keskustelu päättyi ja asian käsittely keskeytettiin.
6


