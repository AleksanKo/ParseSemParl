















































DEM94D5.tmp.xml


Pöytäkirjan asiakohta PTK 47/2016 vp

 Tarkistettu
4.0

Pöytäkirjan asiakohta 

PTK 47/2016 vp

Täysistunto

Tiistai 3.5.2016 klo 13.59—17.25

15. Hallituksen esitys eduskunnalle laiksi työeläkevakuutusyhtiöistä annetun lain muutta-
misesta sekä eräiksi muiksi laeiksi

Hallituksen esitys HE 31/2016 vp
Valiokunnan mietintö StVM 5/2016 vp

Ensimmäinen käsittely

Toinen varapuhemies Paula Risikko: Ensimmäiseen käsittelyyn esitellään päiväjärjes-
tyksen 15. asia. Käsittelyn pohjana on sosiaali- ja terveysvaliokunnan mietintö StVM 5/
2016 vp. Nyt päätetään lakiehdotusten sisällöstä.

Keskustelu

17.20 Tuula Haatainen sd (esittelypuheenvuoro): Arvoisa rouva puhemies! Tällä halli-
tuksen esityksellä täydennetään työeläkelaitosten riskienhallintaa koskevia säädöksiä, eli
eläkelaitosten pitää laatia säännöllisesti riski- ja vakavaraisuusarvio osana riskienhallin-
taa. Tämä arvion tekeminen korostaa osaltaan eläkelaitoksen hallituksen vastuuta sijoitus-
toiminnasta. Tämä koskee yksityisten alojen eläkelaitoksia. Sosiaali- ja terveysvaliokunta
katsoi, että vastaava velvoite olisi aiheellista säätää koskemaan myös Kevan sijoitustoi-
mintaa, ja pitää tarpeellisena tähän tähtäävän lainvalmistelun aloittamista.

Tässä hallituksen esityksessä ehdotetaan myös jatkettavaksi määräaikaista lakia, jolla on
sallittu työeläkevakuutusyhtiöiden tytäryhteisöinä oleville asunto-osakeyhtiöille vieraan
pääoman käyttö kiinteistösijoituksissa 1.1.2015 alkaen. Esityksessä nykyisen määräaikai-
sen lain voimassaoloaikaa ehdotetaan jatkettavaksi kahdella vuodella eli 2019 loppuun.
Talousvaliokunta lausunnossaan esitti määräaikaa pidennettäväksi esimerkiksi neljällä
vuodella. Saimme STM:stä ministeri Mäntylän kirjelmän, jossa ministeriö esitti sosiaali- ja
terveysvaliokunnalle määräaikaisen lain voimassaoloa jatkettavaksi hallituksen esitykses-
sä ehdotetun sijasta vuoden 2022 loppuun. Sosiaali- ja terveysvaliokunta pitää tämän mää-
räajan pidentämistä esitetyin perustein tarpeellisena ja ehdottaa toisen lakiehdotuksen voi-
maantulosäännöksen muuttamista ministerin kirjelmässä ehdotetulla tavalla.

Tämä valiokunnan mietintö on yksimielinen.

Yleiskeskustelu päättyi.

Eduskunta hyväksyi hallituksen esitykseen HE 31/2016 vp sisältyvien 1.-5. lakiehdotuk-
sen sisällön mietinnön mukaisena. Lakiehdotusten ensimmäinen käsittely päättyi.


