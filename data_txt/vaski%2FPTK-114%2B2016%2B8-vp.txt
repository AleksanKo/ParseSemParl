















































DEM35E.tmp.xml


Pöytäkirjan asiakohta PTK 114/2016 vp
Pöytäkirjan asiakohta 

PTK 114/2016 vp

Täysistunto

Tiistai 15.11.2016 klo 13.59—20.15

8. Hallituksen esitys eduskunnalle laeiksi yleisistä kirjastoista ja opetus- ja kulttuuritoimen 
rahoituksesta annetun lain 2 §:n muuttamisesta

Hallituksen esitys HE 238/2016 vp

Lähetekeskustelu

Toinen varapuhemies Arto Satonen: Lähetekeskustelua varten esitellään päiväjärjestyk-
sen 8. asia. Puhemiesneuvosto ehdottaa, että asia lähetetään sivistysvaliokuntaan.

Keskustelu

17.26 Pauli Kiuru kok: Arvoisa herra puhemies! Käsittelemme hallituksen esitystä, joka
koskee kirjastoja ja nimenomaan yleisiä kirjastoja. Tämä lakiesitys korvaa nykyisen kirjas-
tolain, joka on vuodelta 99. Kirjastojen tehtävä ja merkitys ovat muuttuneet huomattavasti
nykyisen lain voimaantulon jälkeen. Kirjastot eivät ole vain paikkoja, joissa lainataan ai-
neistoa. Yhä enemmän kirjastoille on tullut tehtäviä ja ne ovat ottaneet tehtäviä, joihin liit-
tyy oppimista, kokoontumispaikan tarjoamista, harrastusmiljöön tarjoamista. Sitten kun tä-
hän sidotaan vähän isompia trendejä, kuten digitaalisuus ja toisaalta sitten taas kuntien
määrän vähentyminen, esimerkiksi vuonna 2000 kuntia oli 436 kappaletta ja nykyään kun-
tia on 297, niin tämä ympäristö on muuttunut huomattavasti, samoin maakuntien väestö-
kehitykset ovat eriytyneet.

Ensinnäkin kirjastojen merkityksestä: Tuskin voi liikaa korostaa erinomaisen kirjasto-
verkkomme merkitystä. Kirjastoilla on suora yhteys tärkeisiin asioihin, joita varmasti kaik-
ki pidämme tärkeinä, kuten sananvapaus, demokratia, lukutaito, medialukutaito, läh-
dekriittisyys, tämänsuuntaiset asiat, jotka ovat nyt viime vuosina ihan selvästi kasvattaneet
merkitystään, kun tämä mediaympäristökin on muuttunut.

Tästä lakiesityksestä joitakin poimintoja:
Ensinnäkin maksuttomuus säilyy. Kirjastot ovat perus- ja lähipalveluita myös jatkossa,

aineistojen käyttö on maksutonta, lainaus on maksutonta, ja varaaminen on myös maksu-
tonta. Sen osalta on ollut pientä tulkinnanvaraisuutta nykyisessä laissa, ja apulaisoikeus-
kanslerikin on antanut siitä oman päätöksensä, jonka mukaan varaamisen on oltava mak-
sutonta, mutta se on laissa hieman epäselvästi kirjoitettu, ja sen takia sitä selkeytetään ja
täsmennetään.

Oikeuksista: Kansalaisilla on paljon oikeuksia, kun kirjastojen käytöstä puhutaan, mut-
ta tähän lakiin on myös haluttu laittaa joitakin velvollisuuksia lain tasolle. Muun muassa
lainauskielto on mahdollinen, jos henkilö ei ole palauttanut aikaisemmin lainaamaansa ai-
neistoa. Tämä tuntuu nyt arkijärjen kannalta ihan luonnikkaalta. Raskaana sanktiona kir-
jaston käyttökielto on mahdollinen, maksimissaan 30 päivää kirjastokohtaisesti, jos kirjas-
 Tarkistettu
4.0



Pöytäkirjan asiakohta PTK 114/2016 vp
tossa ei ole käyttäydytty asiallisesti. Tämäkin tuntuu järkevältä, kun ajattelee toisten käyt-
täjien oikeutta häiriöttömästi ja rakentavalla tavalla käyttää tätä hienoa mahdollisuutta.

Yhteistyöstä on mielenkiintoinen kohta 11 §:ssä, ja siinä säädetään, tai esitetään parem-
minkin, niin, että yleinen kirjasto voi tässä laissa tarkoitettujen tehtävien hoitamiseksi toi-
mia yhteistyössä viranomaisten, kirjastoalan toimijoiden ja muiden yhteisöjen kanssa.
Tämä on ihan ok, sinänsä ei mitään, mutta ehkä tuossa sitten voisi miettiä valiokuntakäsit-
telyssä, että tämä lähtee ikään kuin siitä näkökulmasta, että yleinen kirjasto voi toimia joi-
denkin kanssa yhteistyössä. Asian voisi esittää myös niinpäin, että yhteistyö voi lähteä
myös siitä toisesta tahosta, esimerkiksi erikoiskirjastosta käsin. Ehkä olisi parempi sanoa,
että yhteistyön arvioinnin tulisi tapahtua yhteistyössä näiden toimijoiden kanssa eikä vain
yhdestä toimijasta käsin. — Onko minulla 5 minuuttia aikaa vai paljonko?

Toinen varapuhemies Arto Satonen: Periaatteessa on 10 minuuttia.

Okei, selvä. — Koulutuksesta: Tässä lakiesityksessä henkilöstön koulutusvaatimuksia
hieman uudistetaan. Asiantuntijatehtävässä toimivalta edellytetään edelleenkin pääsään-
töisesti korkeakoulututkintoa, mutta se väljennys tulee siihen, että se on soveltuva korkea-
koulututkinto. Tällä asialla saattaa olla joitakin sukupuolivaikutuksia, koska tällä hetkellä
kirjasto- ja informaatioalan koulutuksen saaneista merkittävä osa on naispuolisia, ja ei sii-
näkään sinänsä mitään, mutta tämmöinen vaikutus nyt voi olla sitten, että jatkossa ehkä
myös miehiä tulee enemmän, kun tätä koulutusvaatimusta väljennetään, esimerkiksi vies-
tinnän, markkinoinnin ja pedagogiikan puolelta. Syytä kuitenkin on tietysti seurata, miten
tämä käytännössä sitten toimii ja mitä vaikutuksia sillä on sitten jokapäiväiseen toimin-
taan.

Lopuksi ehkä merkittävin tässä esityksessä oleva asia on toiminnan organisointi. Ny-
kyään on siis keskus- ja maakuntakirjastot käytössä, ja jatkossa tehtävät jaetaan ikään kuin
palvelutehtävästä käsin, jolloin tulee tämmöinen valtakunnallinen kehittämistehtävä, alu-
eellinen kehittämistehtävä ja erityinen tehtävä, nimenomaan silloin, kun puhutaan yleisten
kirjastojen toiminnasta.

Vielä tähän yhteistyöhön sen verran palaan, että tuohon tien toiselle puolelle, Manner-
heimintien toiselle puolelle, tulee Helsingin keskustakirjasto, joulukuussa 2018 tarkoitus
avata. Eduskunnan kirjaston hallituksen puheenjohtajana olen tietysti siitä tyytyväinen,
niin kuin varmaan kaikki muutkin, että tämmöinen tulee. Mutta sitten tämä yhteistyö: Kun
meillä on hieno ja varsin harvinainen kirjastolaitos tämän talon sisällä, Eduskunnan kirjas-
to, niin on tärkeätä mielestäni, että esimerkiksi nämä kaksi kirjastoa tulevat tekemään jat-
kossa yhteistyötä. Nimenomaan se yhteistyön tärkeys tulee siinä, että kansalaiset löytävät
molemmat ja osaavat hakea myös tältä puolelta katua sitten sitä tietoa, mitä Eduskunnan
kirjasto erikoiskirjastona pystyy tarjoamaan, oikeudellista tietoa, yhteiskunnallista tietoa ja
eduskuntatietoa. Tämä on aivan ainutlaatuinen kirjasto maailmanlaajuisestikin ajateltuna.
— Kiitos.

17.34 Olli-Poika Parviainen vihr: Arvoisa herra puhemies! Kirjastolain päivitys ja uu-
distus ovat mielestäni tervetulleita. Tärkeitä seikkoja tässä uudistuksessa ovat esimerkiksi
yleisten kirjastojen maksuttomuuden säilyminen, erilaiset aiempaa tarkemmat määritel-
mät ja tehtävien päivitykset sekä kuntien velvollisuus — ja toivottavasti myös riittävät
mahdollisuudet — järjestää laadukkaat yleiset kirjastopalvelut jatkossakin. On erityisen
2



Pöytäkirjan asiakohta PTK 114/2016 vp
tärkeää, että lainaus on jatkossakin ilmaista — toisenlaisiakin ajatuksia on Suomessa esi-
tetty. Tästä ei saa tinkiä.

Eräs kaksiteräinen juttu liittyen tähän uudistukseen on kuitenkin tämä varausmaksuista
luopuminen. Se on äkkiseltään ajateltuna hyvä ajatus, koska se turvaa aineiston hyvää saa-
tavuutta syrjäseuduilla, pieniinkin kirjastoihin — tämä on tärkeää — ja ihmiset voivat va-
rata kirjoja ehkä matalammalla kynnyksellä ja niitä sitten heille toimitetaan. Mutta toisaal-
ta sitten ihan kokemuksesta tiedän, että maksuton varaaminen johtaa helposti verkkokaup-
patyyppiseen asiakaskäyttäytymiseen, jossa kirjoja varaillaan huolettomammin, jolloin
tarpeeton työ ja kuntien kustannukset voivat kasvaa. Tämä taas, kun se yhdistetään siihen,
että kunnilla on ylipäätään vaikeuksia ylläpitää kirjastoverkkoaan tällä hetkellä, voi olla
potentiaalisesti haaste. Vertailun vuoksi: yksi lähikirjasto keskisuuressa kaupungissa on
vuositasolla reilusti alle 100 000 euron asia. Eli kun puututaan tällaisiin maksuihin, niin
hyvin nopeasti kunnat saattavat joutua tarkastelemaan lähikirjastoja ja kirjastoverkkoaan
uudestaan. Toisaalta tässä esityksessä on perusteluissa mainittu mahdollisuus laskuttaa
noutamattomista varauksista. Eli ehkä tästä löytyy vielä jokin ihan hyvä ratkaisu.

Kirjastolakia ei päivitetä kovin usein. Mutta kun miettii digitalisaatiota ja sähköisten
palvelujen ja kansalaistoiminnan tukemista nyky-Suomessa, niin tämä uusi esitys on tär-
keä. Yleisten kirjastojen toiminnan turvaaminen ylipäätään on mielestäni olennainen asia
muun maussa ihmisten aktiivisen kansalaisuuden, demokratian, sivistyksen, sananvapau-
den, medialukutaitojen, elinikäisen oppimisen, ylipäätään aktiivisen ja hyvän elämän edis-
tämisessä kaikenikäisille. Erityisen tärkeätä on muistaa ja huomioida kirjastot laajasti osa-
na elinvoiman edistämistä kunnissa. Eli kun tulevaisuuden kunta on elinvoimakunta, niin
peruspalveluna myös kirjasto on siellä aivan välttämätön, ja kirjasto on syystäkin peruspal-
velu.

Kirjastojen välilliset vaikutukset voivat olla suuria, esimerkiksi niiden kannustaminen
ylipäätään lukemaan. Me tiedämme, että kirjoja lukenut nuori osaa jopa 70 000 sanaa, mut-
ta nuori, joka ei lue, osaa 15 000 sanaa keskimäärin. Oppimisesta keskittymiskykyyn —
kaikki liittyvät siihen, miten me käsittelemme tietoa, miten käsittelemme sanoja. Me toi-
mimme sanoilla toistemme kautta ja toistemme kanssa. Siinä tilanteessa on aivan välttä-
mätöntä, että me kannustamme ihmisiä myös aktiiviseen tiedonhankintaan, ja kirjastoilla
on tässä tärkeä rooli.

Kirjastoilla on varsinaisen ydintoiminnan lisäksi myös muita toimintoja ja paljon tällai-
sia välillisiä hyötyjä ja vaikutuksia ympäröivään yhteisöön. Esimerkiksi lähikirjastoja pi-
detään usein yleisinä olohuoneina tai vaikkapa läksyjentekopaikkana tai ikäihmisten koh-
taamispaikkana. Näistä kannattaa pitää kiinni, vaikka niitä ei kuntien budjeteissa välttä-
mättä huomatakaan.

Kirjastot edistävät myös kotoutumista. Maahanmuuttajatyössä kirjastoilla voisikin olla
nykyistä suurempi ja aktiivisempi rooli. Ja kirjastoissa voidaan myös törmäyttää eri ihmis-
ryhmiä toisiinsa, mikä on tärkeää yhteiskunnan vakauden kannalta.

Talousvaikeuksissa painivat kunnat ovat pyrkineet luovuuteen myös kirjastopalvelujen
järjestämisessä, ja uuden lain kannattaa olla tämän suhteen mahdollistava. Esimerkiksi
muiden palvelujen tuominen kirjastojen yhteyteen, aluekeskusten kehittyminen kirjasto-
jen ympärille ja itsepalvelukirjastojen käyttöönotto siellä, missä henkilöstöresursseista on
pulaa ja käyttäjiä hieman vähemmän, ovat sellaisia hyviä esimerkkejä, mitä kannattaa jat-
kossakin edistää. Moni lähikirjastohan Suomessa on lakkautettu. Yleensä taloustaantuman
tullessa kunnat tinkivät ensimmäisenä ei-lakisääteisistä palveluistaan, ja kirjastoverkko on
3



Pöytäkirjan asiakohta PTK 114/2016 vp
sellainen, josta löytyy sitten usein tingittävää. Näiden lähikirjastojenkin hyödyt ovat kui-
tenkin usein paljon suuremmat kuin miltä ne budjettikirjassa näyttävät.

Arvoisa puhemies! Kun puhutaan maakuntakirjastoista ja ylipäätään kirjastojen maa-
kunnallisuudesta, niin olisi tärkeätä muistaa valmisteilla oleva sote- ja maakuntauudistus,
jossa rakennetaan myös uutta maakuntahallintoa. Nämä eri puolilla etenevät maakuntiin
ylipäätään liittyvät asiat pitäisi rakentaa siten, että ne kulkevat ikään kuin synkronissa kes-
kenään, että ne eivät loisi toisistaan poikkeavia rakenteita ja sitä kautta kasvattaisi tarpee-
tonta monimutkaisuutta meidän hallintohimmeleissä vaan että nämä mallit olisivat johdon-
mukaisia ja yhteneviä ja mielellään synergioita toisilleen tuovia. Viittaan siis siihen, että
kun esimerkiksi maakuntien määrä on nyt hallituksen toimesta niitattu tiettyyn, niin kirjas-
topolitiikkaa tarkastellessa pitäisi sitten myös näitä miettiä.

Kiinnittäisin huomiota myös kirjastoalalla työskentelyn kelpoisuusvaatimuksiin, joita
ollaan nyt jonkin verran tarkistelemassa. Pääministeri Sipilän hallitusohjelman liitteissä
esitettiin myös kirjastolain velvoitteiden purkamista. Keskustelu kelpoisuusvaatimuksista
yhdistettynä yleiseen säästöpaineeseen ja tähän norminpurkuajatteluun herättää Suomen
kirjastokentällä ymmärtääkseni jonkin verran huolta. Toivon, että valiokunta käsittelys-
sään tarkastelee näitä kysymyksiä. Kirjastolaissa ja ylipäätänsä kulttuurialojen lainsäädän-
nössä kelpoisuudet on jo nyt niin väljästi määritelty, että mielestäni niitä ei nyt äkkiseltään
ihan kamalan paljon tarvitsisi enää väljentää. Jos kelpoisuuksista ei säädetä, niin se antaa
tietenkin kunnille mahdollisuuden palkata halvemmalla vähemmän koulutettua henkilö-
kuntaa, mikä voi olla kirjastoille myös riski. Eli kirjastoilla riittävä osaaminen täytyy tur-
vata, kun kirjastolakia uudistetaan.

Arvoisa puhemies! Tämä uusikaan laki ei vastaa kaikkiin niihin haasteisiin, joita mei-
dän kirjastoillamme tällä hetkellä on. Esimerkiksi e-aineistojen tekijänoikeusratkaisut ovat
edelleen todella ongelmallisia ja monin osin vanhentuneita. E-aineiston saatavuus kaikille
kansalaisille on kuitenkin tärkeä perusoikeus, mutta toisaalta alueellinen yhdenvertaisuus
ei tällä hetkellä täysin toteudu. Suomessa kirjastojen ja kustantajien välillä on melko hyvin
toimiva yhteistyö, mutta meidän pitäisi edelleen vaikuttaa kaikilla tasoilla, etenkin EU:ssa,
siihen, että e-aineistojen yleinen hyödyntäminen ja käyttöön saaminen olisi nykyistä hel-
pompaa. Ja Suomessa kannattaisi miettiä nykyistä laajempaa yhteistyötä myös e-aineisto-
jen hankintapäätöksissä, jotka tehdään tällä hetkellä kunnissa.

Lisäksi, jos mennään yksityiskohtiin, meidän pitäisi saada niin sanotun metatiedon tuot-
taminen — eli selkokielellä kutakuinkin luetteloinnin tuottaminen — järjestetyksi nykyis-
tä toimivampana prosessina kansallisesti. Tällä hetkellä tässä on erilaisia käytäntöjä. Ja
tämä koskee siis koko kirja-alaa eikä pelkkää kirjastoalaa. Mutta toivon, että valiokunta
kiinnittää huomiota myös tällaisiin detaljeihin.

Summa summarum: Tämä on tärkeä uudistus. Suomen itsenäisyyden tulevalle juhlavuo-
delle kirjastojen uusi nousu toivottavasti tuo myös vähän lisäpiristystä.

17.42 Kimmo Kivelä ps: Puhemies! Suomalaisella kirjastolaitoksella on upea historia, ja
sillä on myös tulevaisuus. Yhtään liioittelematta voidaan sanoa, että suomalainen kirjasto-
laitos on maailman paras, ja se on myös oikeudenmukainen sen takia, että sen keskeinen
elementti on yhdenvertaisuus ja maksuttomuus. Voidaankin siis, herra puhemies, sanoa,
että kirjastolaitos on elimellinen osa skandinaavista hyvinvointiyhteiskuntaa. On tärkeää,
että myös jatkossa kirjastolaitos säilyy lähipalveluna ja että kunnissa on tervettä arkijär-
keä, ettei tehdä sitä, mistä aina ajoittain saa valitettavasti ikävää palautetta, että juuri sil-
4



Pöytäkirjan asiakohta PTK 114/2016 vp
loin kun ihmisillä on vapaata aikaa, on sitten hiihtolomaviikko tai syyslomaviikko, niin yl-
lättäen kirjastot ovatkin — nimenomaan sivukirjastot — suljettuina, ja tämmöinen ei tie-
tenkään ole hyvää kehitystä.

Monen ihmisen kohdalla voidaan sanoa, että kirjasto on jopa vaikuttanut elämän kulku-
suuntaan, ollut alkusysäyksenä monille hyville asioille. Kirjaston rooli on hyvin moninai-
nen ja on äärimmäisen tärkeä vastaisuudessakin lukutaidon ylläpitäjänä ja vahvistajana.
On erittäin huolestuttavia merkkejä siitä, että lukutaito heikkenee, ja myös siitä, että yhä
enenevässä määrin on ihmisiä, valitettavasti nimenomaan miehiä, jotka eivät vuositasolla-
kaan lue kirjoja ollenkaan.

Kun kirjastolla on keskeinen rooli tulevaisuuden kunnassa kuntauudistuksen jälkeen,
niin (Puhemies koputtaa) tämä uudistus on mitä ajankohtaisin.

17.44 Sanna Lauslahti kok: Arvoisa puhemies! Kiitokset hallitukselle, että olemme saa-
neet esityksen uudeksi kirjastolaiksi. Se on ehkä yksi tärkeimmistä keskusteluistakin, joita
nyt käymme. Voi sanoa, että kirjastojen tulisi olla meidän kansallisia suojelukohteitamme
jatkossakin. Ne ovat nimittäin meidän kansan sivistyksellisiä, ihan perusoikeuksia. Mak-
suttoman kirjaston tulee olla jatkossakin ehdoton periaate.

Muutamia ajatuksia, joita kirjastolaki herättää.
Ensinnäkin se, että jatkossakin meillä kirjastot ovat lähipalveluita. Se on kirjattu, että se

on kunnan tehtävänä, mutta toisaalta on hyvä asia, että on myöskin kirjattu, että jos kunta
haluaa yhteistyössä toisen tai useampien kuntien kanssa järjestää, niin sekin on mahdollis-
ta. Sen lisäksi on erinomainen asia, että myös kuntien kohdalla on pohdittu sitä, että on en-
sinnäkin ne kunnan perustehtävät mutta toisaalta voi olla myöskin annettuja erityisiä teh-
täviä, alueellisia tehtäviä tai valtakunnallisia tehtäviä. Tähän otan esimerkiksi nämä jo esil-
le tulleet digitaaliset materiaalit. Voikin kysyä, miksi digitaalista kirjastoa kehitettäisiin jo-
kaisella alueella, kun sen tulisi olla kansallinen kehityskohde. Kansallisen digikirjaston tu-
lee olla meidän jokaisen yhteinen tavoite, koska verkossahan eivät kuntarajat näy millään
tavalla, saati myöskään valtakunnan rajat.

Yksi asia — joka on jo tehty aiemmin, ennen tätä esitystä — jota on hyvä tässä myöskin
kehua ja kiittää, on se, että yleisten kirjastojen lainauskorvaus nostettiin pohjoismaiselle ta-
solle, mikä on aivan upea asia. Korvaus nousee 15,6 miljoonaan euroon nykyisestä 9,3 mil-
joonasta eurosta, ja se on erittäin merkityksellinen asia, ja tästä on annettu erillinen esitys.

Kirjastojen roolista muutama ajatus, kun kerran tämä laki mahdollistaa tämän.
Voi sanoa, että suomalainen kirjastoverkko on yksi meidän sivistyksen pohjakivi. Sillä

tavalla meidän suomalaista sivistysyhteiskuntaa on rakennettu. Kirjastot ovat mahdollista-
neet sen, että jokainen suomalainen voi sivistää itseänsä ja opiskella. Kirjastojen sivistys-
tehtävä on arvokas, ja toivottavasti pystymme jatkossakin sitä vielä vahvistamaan. Voisi
sanoa, että Suomi on ollut lukemisen suurvalta, ja koululaistemme hyvä Pisa-menestyskin
selittyy osaltaan siksi, että meillä on lukemista arvostettu, kirjoja on arvostettu. Näenkin,
että juuri lukeminen on se perustaito, jota meidän tulee jatkossa pitää esillä nykyistä enem-
män, nimittäin pieniä huolenaiheita sieltä löytyy: lukeminen vähenee, sanomalehtiä lue-
taan vähemmän, kirjoja luetaan vähemmän lapsille, ja myös kirjastojen käyttömäärät ovat
lähteneet laskuun, vaikkakin myös määrärahat. Voi sanoa, että elämme uutta aikakautta,
jossa meidän tulee pohtia, mitä on tulevien sukupolvien kirjasto. Nimittäin uudet sukupol-
vet tulevat uusilla taidoilla ja myöskin asenteilla. Me vanhat dinosaurukset, jotka olemme
uskoneet fyysisen kirjan olemassaoloon ja rakastamme niitä, voimme kyllä sitä samaa tun-
5



Pöytäkirjan asiakohta PTK 114/2016 vp
nelmaa tartuttaa niihin meidän nuorempiinkin polviimme — nimittäin kirjalla voi tehdä
monia asioita, joita ei sillä digitaalisella materiaalilla voi tehdä. Mutta siltikin meidän teh-
tävämme on pohtia, mitkä ovat ne uudet tavat motivoida meidän lapsiamme ja nuoriamme
lukemaan pelkkien instant-tekstien sijaan, joita siellä verkossa on. Voisiko Pokémon-peliä
tehdä niin, että siihen tuleekin syvälukumateriaalia? Tässä on kohta miettiä kansallisesti,
miten me luomme niitä uusia porkkanoita lapsille lukea, innostua ja saada sitä lukemisen
intoa rakennettua. — Kiitos.

17.48 Sami Savio ps: Arvoisa puhemies! Käsiteltävänä on hallituksen esitys laeiksi ylei-
sistä kirjastoista, ja on tosiaan todettava, niin kuin edelliset puhujat ovat tuoneet esille, että
kirjastot muun muassa luovat yhteisöllisyyttä, ja tietenkin jo vuosikymmenien ajan kirjas-
tojen merkitys sivistykselle ja suomalaisen elintason nousulle on ollut erittäin merkittävä.

Tämän lakiesityksen mukaan kirjaston omien aineistojen käyttö, lainaus ja varaaminen
olisivat jatkossa maksuttomia. Kirjastot voisivat kuitenkin muun muassa periä myöhästy-
mismaksuja asiakkailta. Maksuttomuus mahdollistaisi kirjastojen laajan käytön kaikille
kansanryhmille, mikä on mielestäni erittäin tärkeää.

Kirjastonkäyttäjien velvollisuuksista säädettäisiin lain 13 §:ssä. Tämä pykälä on uusi ja
monella tapaa aiheellinen. Kirjastojen rauhallisuus on valitettavasti heikentynyt merkittä-
västi takavuosista, jolloin pieneenkin risahdukseen kiinnitettiin kirjastovirkailijoiden toi-
mesta nopeasti huomiota. Onko tässä kyseessä heijastus yhteiskunnan muutoksesta ylei-
semminkin, siihen en osaa ottaa kantaa, mutta tietenkään asiallisen käytöksen suitsimiseen
ei pidä kirjastoissakaan lähteä. Kuitenkin, mikäli kirjastonkäyttäjä aiheuttaisi häiriötä
muille kirjastonkäyttäjille tai henkilökunnalle, voitaisiin hänelle määrätä jatkossa seuraa-
mukseksi rikesakko. Jo kirjastojen yleisen viihtyvyyden kannalta tämä onkin varsin posi-
tiivinen asia.

Arvoisa puhemies! Digitalisaatio on muuttanut myös kirjastotoimea, ja kirjastotoimin-
nan kehittyminen muun maailman mukana pyritäänkin turvaamaan tällä erillisellä valta-
kunnallisella kehittämistehtävällä, joka on lain 7 §:ssä.

17.50 Hanna Sarkkinen vas: Arvoisa puhemies! Kirjastot ovat erittäin tärkeitä suomalai-
sille, ja ne ovat yksi sivistysyhteiskuntamme peruskivistä, mutta ne ovat myös kansalais-
ten olohuoneita, ja monilla paikkakunnilla ne ovat ainoita epäkaupallisen oleskelun tiloja.
Kirjastot kaventavat yhteiskunnallisia eroja, kun kaikilla kansalaisilla on maksuton pääsy
kirjallisen kulttuurin ja tiedon pariin, ja suomalaiset ovatkin erittäin ahkeria lainaajia, mikä
kertoo kirjastolaitoksen erittäin isosta arvostuksesta. Tämä käsittelyssä oleva lakiesitys on
pääpiirteissään hyvä, ja valiokunta varmasti perehtyy yksityiskohtiin käsittelyssä, mutta
olen erittäin iloinen, että meidän kirjastolaitoksen perusperiaate eli maksuttomuus on säi-
lymässä, ja sen tuleekin säilyä myös tulevaisuudessa.

Arvoisa puhemies! Kirjastojen on elettävä ajassa, vaikka totta kai täytyy vaalia sitä hy-
vää, mikä niissä jo pitkään on ollut. Mutta erityisen tärkeätä on kehittää digitaalisia aineis-
toja ja digitaalisia palveluita, ja siinä on varmasti aiheellista tehdä valtakunnallista ja alu-
eellista yhteistyötä kirjastojen välillä. Lisäksi kirjastot myös voivat laajentaa toimintaansa
kirjojen lisäksi erilaisten välineiden ja tarvekalujen lainaamiseen, mitä monissa paikoissa
onkin jo harrastettu. On myös hyvä, että kirjastot avautuvat yhteiskuntaan, järjestävät ta-
pahtumia, keskustelutilaisuuksia, ja esimerkiksi pienillä paikkakunnilla yhteispalvelupis-
teiden järjestäminen kirjastojen yhteyteen on usein järkevää ja turvaa sitä kautta sekä kir-
6



Pöytäkirjan asiakohta PTK 114/2016 vp
jastopalvelun että muiden palveluiden saatavuuden siellä paikkakunnalla, ja sitä onkin kyl-
lä tuettava ja kehitettävä.

Arvoisa puhemies! Olen huolissani poikien lukutaidon ja lukuinnon heikentymisestä.
On iso kansallinen kysymys, miten me saamme pojat lukemaan, ja tähän työhön tarvitaan
mukaan kirjastot, koulut, perheet ja kaikki.

Arvoisa puhemies! Ei riitä, että on hyvä kirjastolaki, vaan tarvitaan myös resurssit: (Pu-
hemies koputtaa) on tärkeätä, että kirjastojen rahoitus turvataan.

17.52 Joakim Strand r: Arvoisa puhemies! Det lönar sig alltid att investera i kunskap och
bildning. Vad gäller biblioteken och dess uppgifter hoppas jag att man inte här i något ske-
de förfaller till samma, delvis inskränkta sektorbyråkrati och förmynderi som till exempel i
samband med sote- och jourreformen såg ut att vara fallet, där såväl undersökningar om
kritisk massa och avstånd och andra objektiva argument väldigt långt nonchaleras.

Toivon siis, että kirjastojen osalta jätetään myös alueille itselleen tilaa ja mandaattia kehit-
tää kirjastoja osana seudun omaa, arvoa luovaa ekosysteemiä. On ollut osittain surullista
huomata, kuinka normien purusta ja viennin tärkeydestä aina joskus hienosti puhuva hal-
litus haluaa nimenomaisesti kieltää esimerkiksi Pohjanmaan vientirannikkoa kehittämästä
omaa erikoissairaanhoitoaan omilla rahoillaan, vaikka alueen yritykset rahoittavat suuren
osan muun maan sote-palveluista. Siis toivon varmuuden vuoksi, että nyt ei lähdetä tietoi-
sesti heikentämään niitä vienti- ja osaamiskeskittymiä, jotka kilpailevat globaalisti joka
päivä.

Jag ser det som självklart att ett starkt två- och flerspråkigt fäste som Vasa bör ha ett bib-
liotek med omfattande utvecklingsansvar även framöver, och att man tar i beaktande språk-
liga aspekter.

17.54 Johanna Karimäki vihr: Arvoisa puhemies! On tärkeää vahvistaa kirjastojen ase-
maa koko kansan olohuoneena. Ne ovat meidän kaikkien yhteinen huvi ja hyöty. Kirjas-
tossa voi lukea sanomalehdet, siellä voi käydä pelaamassa, espoolaisesta kirjastosta on voi-
nut jopa lainata roskapihdit. Pidän erittäin tärkeänä sitä, että kirjastojen maksuttomuus tur-
vataan, ja siksi tämä oikeuskanslerin linjaus, että varaaminenkin on maksutonta, on tärkeä.
Se lisää tasa-arvoa ja kuntien välistä yhteistyötä, kun aineistoa voi varata yli kuntarajojen-
kin.

Vaikka kirjastot ovat olohuoneita, joissa saa vähän hälistäkin, niin varsinkin suuremmis-
sa kirjastoissa on silti tärkeätä, että on myös hiljaisia tiloja opiskeluun. Lapsille on tosi tär-
keää lukea: näin he oppivat empatiaa, ja se vahvistaa heidän maailmankuvaansa. Pienten
lasten on hyvä päästä myös itse kirjastoon tutustumaan kirjallisuuteen, ja siksi lähikirjastot
ovat todella tärkeitä peruspalveluita, joista pitää pitää kiinni. Myös ikäihmiset löytävät yh-
teisöllisyyttä kirjastoista.

Kirjastojen perustehtävähän on kirjat ja kirjallisuus, ja siksi kirjailijoiden toimeentulos-
ta pitää huolehtia. Nyt lainauskorvaukset kirjailijoille on saatu pohjoismaiselle tasolle,
mutta jatkossakin pitää huolehtia, että ne eivät jää ajastaan jälkeen. Pidetään jatkossakin
huolta, että kirjasto säilyy koko kansan peruspalveluna.
7



Pöytäkirjan asiakohta PTK 114/2016 vp
17.55 Silvia Modig vas: Arvoisa herra puhemies! Nyt täytyy Espoota vähän nokittaa:
meiltä saa lainata muun muassa soutuveneen. (Naurua)

Mutta niin kuin on tässä puheenvuoroissa puhuttu, kirjasto on todella muuttunut, ja minä
kuvaisin sitä sillä, että me olemme muuttuneet passiivisista käyttäjistä aktiivisiksi tuotta-
jiksi. Jos me katsomme, mitä Helsingin kirjastotoimi, josta me kaikki olemme Helsingissä
äärimmäisen ylpeitä, on tehnyt, niin se tarjoaa mahdollisuutta äänenkäsittelyyn, kuvankä-
sittelyyn, sieltä voi varata kokoustiloja, ihmiset käyttävät sitä työtilana. Se tarjoaa monille
itsensätyöllistäjille sen paikan, missä tehdä töitä: epäkaupallisen, maksuttoman paikan,
josta sitten vielä löytyvät ne palvelut, mitä moni itsensätyöllistäjä työnsä tekemiseen ja it-
sensä työllistämiseen tarvitsee.

Ja tämän toivon, että valiokunta ottaa huomioon sitten käsittelyssänsä, sen muuttuneen
kirjaston ja sen tulevaisuuden kirjaston. Niin tärkeitä kuin kirjat ja lukeminen ja syvä luke-
minen ehdottomasti ovat, niin se on niin paljon muuta tänä päivänä. Siitä hyvänä esimerk-
kinä on Eduskuntataloa vastapäätä nouseva Helsingin uusi keskustakirjasto. Itse kyllä toi-
voisin myös, että valiokunta ottaa sitten vahvasti kantaa myös siihen, että kaiken tulee olla
maksutonta, koska maailma on muuttunut ja ne kirjaston aineistot ovat muuttuneet. Ehkä
soutuveneestä voi jotain periä, mutta toivon, että esimerkiksi äänen-, kuvan- ja tiedonkä-
sittelylaitteet ainakin jatkossa myöskin pysyisivät ilmaisina.

Ehkä kuitenkin duubioisin, niin kuin edustaja Parviainen, sitä, että olisiko se pieni vara-
usmaksu kuitenkin paikallaan varmistamaan sen, että aineistoja on saatavilla, ettei liian
helposti varata ja sitten jätetä hakematta. Mutta se on yksityiskohta, johon valiokunta var-
masti osaa ottaa kantaa.

17.57 Hannu Hoskonen kesk: Arvoisa herra puhemies! Käsittelyssä on hallituksen esi-
tys uudeksi kirjastolaiksi, ja voin sanoa näin äkkiä muistellen, että enpä muista tällä vaali-
kaudella suomalaisten kannalta näin tärkeää lainsäädäntöä uudistetun. Tämä on suomalais-
ten kannalta erittäin tärkeä laki, ja olisin suonut, että edustajia olisi ollut enemmän paikal-
la, mutta innokkaimmat riittävät varmaan tämän kirjastolain käsittelyyn. (Silvia Modig: Ei
se määrä, vaan se laatu!) — Se varmaan on juuri niin kuin edustaja totesi juuri, kiitoksia sii-
tä.

Tämä hallitus aina saa pyyhkeitä oppositiolta, mutta nyt minä voin antaa iloisella mie-
lellä oppositiolle ruusuja siitä, että viime vaalikaudella käynnistettiin tämä kirjastolain ko-
konaisuudistus. Se perustuu sen aikaisen työryhmän yksimieliseen esitykseen, ja työryh-
mässä olivat edustettuina kaikki kirjastoalan keskeisimmät toimijat, niin että tästä pitää an-
taa kyllä oppositiolle kiitosta. Tietysti osa sen aikaisista hallituspuolueista jatkaa edelleen,
mutta kuitenkin työryhmä teki hyvää työtä ja teki erittäin hyvän pohjan uudeksi lainsää-
dännöksi. Kiitos siitä.

On tärkeää, että kirjastot säilyvät edelleen maksuttomina ja kaikkien kansalaisten ulot-
tuvilla. Se on suomalaisen sivistyksen perusta ollut vuosisatojen ajan. Pitää muistaa, että
suomalaisen kirjaston historia on kunniakas. Aikanaan 1794 ensimmäinen kirjasto avattiin
Vaasassa, Vaasan lukuseura sen teki, ja se on erittäin merkittävä teko suomalaisen sivis-
tyksen historiassa. Sitä tekoa älkäämme unohtako, ja sen teon arvoa nostaa se, että siitä al-
koi suomalaisen sivistyksen valtava nousu, ja näin pitkälle olemme päässeet. Se on syytä
muistaa, että kun on kunniakas historia takana, niin se tarkoittaa myös sitä, että myös mei-
dän tulevaisuuden pitää olla yhtä hyvä, ja lainsäädännöllä varmistamme sen, että tulevai-
suus tulee olemaan hyvä.
8



Pöytäkirjan asiakohta PTK 114/2016 vp
Kirjastojen maksuttomuus säilyy, niin kuin sanottu, ja vielä voimassa olevassa laissa
olevia epäselviä kohtia tässä uudessa laissa täsmennetään. Jos joku varaa vaikka nyt kau-
kolainana Eduskunnan kirjastosta jonkun teoksen, niin mitään varausmaksuja ei saa periä.
Ainoastaan sitten, jos unohtaa palauttaa sen kirjan, sakkomaksua voidaan määrätä, ja mi-
käli oikein muistan, nuo sakkomaksutkaan eivät kuitenkaan ylivoimaisia ole. Mutta on ää-
rimmäisen tärkeää, että se maksuttomuus säilyy, ja oikeastaan toivoisin hartaasti sitä, että
kun lapset menevät kouluun, niin heidät tutustutettaisiin ensi tilassa kirjaston palveluihin,
koska se on elämänaikainen rakkaus, että osaa käydä kirjastossa. Siellä on niin monta hie-
noa asiaa, jotka koko ihmisen elämän ajan seuraavat, vauvasta vaariin. Se on hieno asia,
että meillä on kirjastot, ja pidettäkööt ne kunnossa jokaisessa Suomen kunnassa. Kun mak-
suttomuuden takaamme, niin takaamme myös sen, että yhteiskunnallisesti säilytämme sel-
laisen keskustelufoorumin, joka on meille kaikille ulottuvilla milloin vain.

Suomessa on tällä hetkellä 765 yleistä kirjastoa ja 140 kirjastoautoa. On syytä muistaa,
että Suomi on pitkien välimatkojen maa ja nämä kirjastoautot, kuten kotikunnassani Ilo-
mantsissa, palvelevat erittäin hyvin. Voin vain kuvitella, miten odotettu vieras kirjastoauto
on jollakin syrjäkylällä jossakin Kivilahdessa, Tyrjässä taikka kotikylässäni Hattuvaaras-
sa. Kun se tulee kylälle, siellä moni ihminen saa siihen viikkoon hyvää virkistystä ja mie-
leistä luettavaa. Kirjastoistahan tänä päivänä ei löydy pelkästään kirjoja, sieltä löytyy sa-
nomalehtiä, yleensä erilaisia erikoisalan lehtiä, sellaisia lehtiä, joita ei voisi kuvitellakaan
kirjastoista löytyvän, musiikkia, elokuvia — ja kuten äsken kuulimme, jossakin kirjastos-
sa oli venekin saatavilla. Kotikunnassani Ilomantsissa ei kyllä veneitä ole tarjolla, mutta
olen ylpeä siitä, että joku kirjasto on tämmöisen hienon idean keksinyt.

Todellakin, arvoisa puhemies, on yksi asia, jota tässä kirjastolaissa ei tietenkään voida-
kaan säätää, mutta se pitää muistaa. Kirjastot ovat hyvin hyvin monelle suomalaiselle ih-
miselle erittäin hyviä kokoontumispaikkoja: tapaamispaikkoja, keskustelupaikkoja ja niitä
paikkoja, joissa ihminen voi tuntea rentoutuvansa ja tuntea olevansa kotona. Suomalainen
kirjasto tulee sellaisena säilyttää. On pidettävä tässä talossa huoli siitä, että määrärahat täl-
le Suomen sivistyksen kannalta erittäin tärkeälle instituutiolle säilyvät vahvoina. Myös sen
viestin toivoisin menevän mahdollisimman monen korviin, että myös kunnat ymmärtäisi-
vät — ja varmasti he sen ymmärtävät, kunnan päättäjät — että pidetään kirjastot hyvässä
kunnossa niin, että jokainen suomalainen, jokainen kirjastossa kävijä, kun avaa sen kirjas-
ton oven, tuntee, että hän on tullut kotiinsa.

18.02 Antero Laukkanen kd: Arvoisa rouva puhemies! Kirjaston tärkeyttä emme var-
maan koskaan onnistu korostamaan liikaa — erityisesti tätä maksuttomuutta, että se on
kaikkien saatavilla. Kirjasto on kuitenkin yksi sellainen kohde, josta huomaa, että se on
kuntien säästölistalla, valitettavasti, ja säästökohteena. Joten, arvoisa puhemies, nyt kun
sote-palvelujen maksuvastuu on siirtymässä valtiolle, niin voisi olla tutkimisen arvoista,
voisivatko kirjastopalvelut olla kokonaan valtion rahoitusvastuulla. Tällä tavalla varmis-
tettaisiin kirjaston alueellinen yhdenvertaisuus.

Nykyaikainen kirjasto on monitoimikeskus. Se palvelee hyvin monella tavalla. Kotikau-
pungissani Espoossa kauppakeskusten palveluihin on alettu sijoittaa kirjastoja ja niiden
yhteyteen erilaisia kunnan muita palveluita, yhteispalvelupisteitä ja nyt myös lääkäriase-
mia, ja malli tuntuu toimivan varsin hyvin. Kirjastopalveluja tarjotaan myös vankiloissa,
mikä on hyvin merkittävä asia siellä ja takaa sen, että ne, joilla on halua opiskella, siihen
myös siellä pystyvät helposti ja voivat itseään sitten sivistää sen ajan, minkä siellä ovat.
9



Pöytäkirjan asiakohta PTK 114/2016 vp
Mutta ehkä tähän tämänhetkiseen alueellisen yhdenvertaisuuden ja kuntien säästämistal-
koiden keskusteluun voisi nostaa tämän, voisiko kirjasto olla tämmöisen kansallisen, val-
tion pussista tulevan rahoituksen varassa.

18.04 Sari Tanus kd: Arvoisa rouva puhemies! Tämä hallituksen esitys kirjastoista ja nii-
den maksuttomuudesta on oikein hyvä ja erittäin kannatettava. Maailmanlaajuisesti ajatel-
lenhan meillä on aivan ainutlaatuinen kirjastosysteemi ja -verkosto, ainakin tähän asti ol-
lut.

Mutta toivoisin, että tämän lain myötä kirjaston käyttöön alettaisiin kannustaa nykyistä
vielä paljon tehokkaammin. Ajattelen, että lasten, nuorten ja erityisesti poikien huono lu-
kutaito on todella huolenaihe. 20 vuotta sitten kummajaisena Ruotsista kuului, että kaikki
peruskoulun läpikäyneet eivät osanneet lukea, ja valitettavasti tämä sama ilmiö on nykyi-
sin myös Suomessa. Kaikki peruskoulun läpikäyneet eivät valitettavasti osaa lukea, ja tä-
hän on saatava muutos. Ajattelen, että jo päiväkotilapsia tulisi tutustuttaa ja kannustaa kir-
jaston käyttöön ja tätä samaa jatkaa alaluokilla, pyrkiä kaikin tavoin kannustamaan luke-
miseen. Tsättäileminen ja viestittely eivät yksin riitä, vaan monipuolinen lukeminen kehit-
tää monin tavoin, rikastuttaa sanavarastoa, niin kuin jo aiemmin tästä kuultiin, ja kehittää
aivojen toimintaa myös monin tavoin.

Samoin, jos ajatellaan ikäihmisiä, heitä kirjasto voi palvella monin tavoin tapaamis- ja
keskustelupaikkana mutta myös paikkana, jossa voi rohkaista ja auttaa digilaitteitten käy-
tössä. Ajattelisin, että tämä nimenomaan ikäihmisiä ajatellen voisi olla yksi semmoinen
merkittävä kirjaston tehtävä tulevaisuudessa.

18.06 Pauli Kiuru kok: Arvoisa rouva puhemies! Tästä maksuttomuudesta vielä: Edusta-
ja Modig taisi nostaa tässä esille ajatuksen, olisiko varausmaksu ehkä jollain pienellä sum-
malla mahdollista olla mukana, mutta tähän oikeuskansleri on ottanut kantaa jo 2004 niin,
että sen on oltava maksutonta kaikille, ja sitä on tässä laissa nyt sitten vielä tarkennettu, et-
tei tule mitään epäselvyyksiä. Mutta se, mikä voi maksaa — siis nimenomaan voi maksaa,
laki ei edellytä, mutta voi maksaa — on se, että kirjasto voi päättää, että jos on varannut ai-
neiston mutta jättää sen noutamatta, siitä voidaan antaa pieni maksu. Minun mielestäni se
on ihan oikein, koska siinä poljetaan sitten niiden käyttäjien oikeuksia, jotka ikään kuin
jäävät aineistoa saamatta, koska on varauksia päällä.

Yksi asia vielä: Kun erilaisia toimintoja kirjastoon tulee lisää, niin haluan kuitenkin ko-
rostaa sitä, että kirjastossa pitää olla paikka, jossa voi rauhassa äänettömässä, siis koh-
tuuäänettömässä, tilassa keskittyä asiaan. On myös olemassa sellainen vähemmistö kuin
ääniyliherkät, joiden on erittäin vaikea keskittyä mihinkään näkemäänsä, lukemaansa tai
kuulemaansa, jos ympärillä on hälyä. (Antero Laukkanen: Hyvä, erittäin hyvä!)

18.07 Saara-Sofia Sirén kok: Arvoisa puhemies! Tämä hallituksen esitys on hyvää jatku-
moa sille varsin kulttuurimyönteiselle politiikalle, jota tämä hallitus on tehnyt, ja varsin
laajasti tätä lakiesitystä on kiitelty. Tässä on oikein kannatettavat lähtökohdat, siis kieli,
kulttuuri, kulttuurilliset oikeudet ja sitten tämä maksuttomuus, mitä on useassa puheenvuo-
rossa sivuttu, ja näistä lähtökohdista pidetään kiinni. Mutta sitten on näitä uusia tehtäviä,
joihin myöskin varsin kiitoksella ja myönteisesti on suhtauduttu, kansalaisuus, demokratia
ja sananvapaus, kaikki nämä sellaisia, jotka juuri tässä ajassa ovat aikaisempaakin, jos
10



Pöytäkirjan asiakohta PTK 114/2016 vp
mahdollista, merkittävämpiä, ja kirjastot ovat oiva ja oikea paikka näiden asioiden edistä-
miseen.

Yksi huomio, minkä haluan nostaa esille, on se henkilökunnan ammattitaito, mikä kir-
jastoissa on. Siellä varmastikin motivoidutaan pohtimaan, millä tavalla näitä uusia tehtä-
viä sitten käytännössä järjestetään niin, että erilaiset ryhmät ja kirjaston moninaiset käyttä-
jät pystyvät sitten yhdessä näitä upeita upeita peruspalveluitamme hyödyntämään.

Tässä yhteydessä haluan vielä erikseen kiittää hallitusta myöskin lainauskorvauksiin tu-
levasta muutoksesta, joka tähän kokonaisuuteen liittyy. Siis lainauskorvausjärjestelmää
ensinnäkin laajennetaan niin, että korkeakoulukirjastot tulevat mukaan, ja samalla sitä ta-
soa nostetaan. Tämä on erittäin merkittävä kulttuuriteko, jota on pitkään yritetty saada, ja
nyt tämä hallitus sen toteuttaa ja oikein hienosti vielä satavuotisjuhlallisuuksien kunniaksi
ensi vuodelle.

18.09 Joakim Strand r: Arvoisa puhemies! En voi olla lyhyesti kommentoimatta, kun
tuli kollegalta heitto siitä, että ehkä raha tässäkin voisi tulla valtiolta. Tänä päivänä eri seu-
dulliset osaamiskeskittymät ja yritysklusterit kilpailevat keskenään globaalisti, ja silloin
myös sen kehittämisvastuun ja -rahoituksen tulee olla kytkettynä siihen seudulliseen ja pai-
kalliseen ekosysteemiin, silloin se kokonaiskakku kasvaa. Valtio sinälläänhän ei luo mi-
tään rahaa. Minä pelkään itse pahasti, että se johtaa ainoastaan lisävelkaantumiseen ja huo-
nompiin palveluihin kaikille. Ehdottomasti pitää olla sen seudullisen näkökulman siinä
mukana.

18.10 Silvia Modig vas: Arvoisa puhemies! Kiitos edustaja Kiurulle tarkennuksesta näi-
hin varausmaksuihin. Juuri tätä hain takaa, minkä edustaja Kiuru tarkensi.

Otitte, edustaja Kiuru, myös esille tämän häiriötekijän ja äänen ja melun kirjastoissa. Se
on varmasti aivan totta. Helsingistä kokemuksena ja Helsingin kirjastoväeltä kuulleena:
Yksi asia, mikä näkyy häiriökäyttäytymisenä, ainakin meidän kirjastoissa, on se, miten
muista palveluista on leikattu. Niille ihmisille, joilla ei ole paikkaa, minne mennä, jotka
tarvitsevat apua tai ovat vailla paikkaa, minne mennä, kirjasto on yksi paikka, jonne — on-
neksi — ovat aina ovet auki jokaiselle tulla. Mutta välillä tuntuu kyllä, että meidän kirjas-
totoimessa tehdään niin nuorisotyöntekijän kuin sosiaalityöntekijän tehtäviä, joten toivon
mukaan samalla, kun arvostamme kirjastoa ja panostamme siihen, pidämme myös muista
peruspalveluista huolta.

18.10 Antero Laukkanen kd: Arvoisa rouva puhemies! Edustaja Strand erittäin hyvin
tätä peilaili. Mielenkiintoista tässä esityksessä on tämä pohjoismainen vertailu, jossa on
erilaisia malleja ja sisältöjä, ja kun valiokunta käy tätä läpi, niin nyt olisi hyvä mahdolli-
suus tässä kohtaa ottaa näitä niin sanottuja hyviä käytäntöjä muilta Pohjoismailta.

Edustaja Modig käytti erinomaisen puheenvuoron. Espoossa meillä on kirjastojen välil-
lä suuria eroja siinä, kuka niitä käyttää. Ja todella niistä on tullut tämmöisiä sosiaalitoimen
jatkoja, jatkeita, jos näin voisi sanoa, ja olen miettinyt, että olisiko ihan oikein, että sosiaa-
lityöntekijät rantautuisivat myös näihin kirjastoihin silloin tällöin kohtaamaan nuoria siel-
lä.

18.11 Pauli Kiuru kok: Arvoisa puhemies! Tästä kirjastojen roolista kohtaamispaikkana
ja yhteisöllisyyden rakentajana: Ne ovat todellakin semmoisia paikkoja, jotka mahdollis-
11



Pöytäkirjan asiakohta PTK 114/2016 vp
tavat sen ja joillekin saattavat olla maksuttomuutensa ansioista sitten ehkä niitä ikään kuin
viimeisiä paikkoja, mihin voi mennä ilman, että tarvitsee selittää, miksi on siellä ja mitä on
tekemässä. On hyväksyttävää ja toivottavaa, että siellä vierailee.

Tämä on hyvä esitys, ja haluan vielä sitten tuoda tällaisenkin kohdan, mikä ei ole tässä
keskustelussa vielä tullut esiin: täällä sanotaan, että kirjasto voi myös vuokrata tiloja, ja ni-
menomaan korostetaan sitä, että maksujen tulee olla kohtuullisia ja maksujen pitää olla
omakustannushintaisia, että niillä ei tehdä sitten bisnestä, vaan nimenomaan tarjotaan esi-
merkiksi yhdistystoimintaan, tai mitä se sitten onkin, tila, jossa voi asiallisessa ympäristös-
sä kokoontua esimerkiksi sananvapauttaan tai yhdistymisvapauttaan käyttämään.

18.12 Johanna Karimäki vihr: Arvoisa puhemies! Tässä on hyvää keskustelua käyty eri-
tyyppisistä kirjastoista ja niiden luonteesta. Edustaja Laukkanen esitti hyvän ehdotuksen
siitä, että kirjastoissa voisi olla myös sosiaalityöntekijöitä, miksei tosiaan etsivää nuoriso-
työtä, etsivää vanhustyötä kohtaamassa ihmisiä. Espoossakin on paljon suuria suosittuja
keskustakirjastoja, joissa on kaikenlaisia palveluja, bändipajoja, työpajoja, siellä voi järjes-
tää tilaisuuksia, paneeleita. Sitten näiden rinnalla on tosi tärkeätä, että pienissä paikallis-
keskuksissa ovat omat pienet lähikirjastonsa, minne voi mennä rauhoittumaan ja missä voi
tavata oman kylän ihmisiä. Toivon, että valiokunta hyvin tarkkaan kirjaa kirjaston merki-
tyksen suomalaiselle yhteiskunnalle — meidän sivistykselle, meidän lasten ja vanhusten ja
aikuisten hyvinvoinnille.

18.14 Saara-Sofia Sirén kok: Arvoisa puhemies! Sivistysvaliokunnassa aivan varmasti
kirjaamme hyvin vahvasti kirjaston ja kirjastojen merkityksen meidän yhteiskunnallemme
ja myöskin sen, minkälaiset moninaiset merkittävät roolit kirjastoilla jo nyt on.

Näihin aikaisempiin puheenvuoroihin liittyen olisikin varmasti hyvä saada mahdolli-
simman laajasti hyviä käytäntöjä kiertoon muuallekin siitä, millä tavalla hyvin erilaisiakin
palveluita on sinne kirjastoon voitu tuoda. Se on kohtaamispaikka, kyllä, ja siellä tehdään
paljon muutakin kuin lainataan kirjoja, mutta se on myös paikka monen muunkin näköisel-
le palvelulle esimerkiksi vapaa-ajan ja kulttuurin myötä jo nyt, plus sitten nämä uudet tär-
keät tehtävät, joita tämän uudistuksen myötä tulee esimerkiksi demokratian ja sananvapau-
den edistämiseksi. Tämä kaikki alleviivaa ja korostaa entisestään sitä, miten merkittävistä
palveluista ja paikoista kirjastoissa on kysymys.

18.15 Antero Laukkanen kd: Arvoisa rouva puhemies! Vielä yksi asia. Aluevirastoilla
on ollut hyvin keskeinen tehtävä kirjastojen kehittäjänä ja valvojana, ja nyt tulee yksi ai-
noa aluevirasto koko Suomeen. Valiokunnan pitäisi nyt erityisesti huomioida se, miten
tämä kehittämisvalvontavastuu tulee jatkossa toteutumaan, kun on vain yksi aluevirasto:
kenelle se tässä sote-uudistuksessa sitten siirtyy?

Keskustelu päättyi.

Asia lähetettiin sivistysvaliokuntaan.
12


