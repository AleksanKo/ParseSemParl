















































DEM2A0C.tmpSave.xml


Pöytäkirjan asiakohta PTK 41/2016 vp
Pöytäkirjan asiakohta 

PTK 41/2016 vp

Täysistunto

Torstai 21.4.2016 klo 16.00—19.18

8. Lakialoite laiksi rikoslain 2 c luvun 5 §:n muuttamisesta
Lakialoite LA 16/2016 vp Mika Niikko ps ym.

Lähetekeskustelu

Toinen varapuhemies Paula Risikko: Lähetekeskustelua varten esitellään päiväjärjes-
tyksen 8. asia. Puhemiesneuvosto ehdottaa, että asia lähetetään lakivaliokuntaan.

Keskustelu

18.50 Mika Niikko ps (esittelypuheenvuoro):  Arvoisa rouva puhemies! Tässä lakialoit-
teessani keskeisin asia on se, että törkeissä rikoksissa tuomiot olisivat pidempikestoisia
elikkä vankiloissa istutut ajat muutettaisiin pidemmiksi.

Aluksi täytyy ihan todeta, että olen kiitollinen siitä, että erityisesti perussuomalaisten
eduskuntaryhmän kansanedustajista 28 kansanedustajaa on allekirjoittanut tämän lakialoit-
teen, ja uskon tämän olevan hyvä puolueemme kannalta, jotta me saamme tätä asiaa vietyä
ministerimme kautta myös sitten eteenpäin.

Arvoisa rouva puhemies! Hyvät kollegat! Törkeistä rikoksista joutuu istumaan vankilas-
sa yleisen oikeustajun kannalta aivan liian lyhyitä ajanjaksoja. Nykykäytäntö on oikeusta-
jun ja turvallisuuden kannalta kestämätön. Raiskauksesta ei saa tuomita — ei, jos asiaa tar-
kastellaan "lusimisen pituuden näkökulmasta". Kansalaisten selkeä enemmistö ja mielipi-
de on pitkään moittinut Suomen lainsäädännön heikkoutta. Törkeiden rikoksien tuomioi-
den osalta tuomiot ovat liian lyhytkestoisia. Epäonnistumisia rikoslaissa ja sen tulkinnassa
on aivan liian paljon. Esimerkiksi viime joulukuussa Espoon käräjäoikeus langetti 3,5 vuo-
den vankeustuomion miehelle, joka oli käyttänyt lasta seksuaalisesti hyväkseen lähes kuu-
si vuotta. Oikeuden mukaan hyväksikäyttö alkoi lapsen ollessa 4-vuotias ja teot päättyivät
lapsen ollessa 10-vuotias. Onkin oikeudenmukaista kysyä, toteutuiko uhrin ja omaisten oi-
keusturva siinä, että lievän tuomion lisäksi tuomitulla on tässä tapauksessa mahdollisuus
päästä ehdonalaiseen vapauteen jo vuoden ja kolmen kuukauden jälkeen.

Nykyisen rikoslain mukaan rikoksentekijä, joka ei ole kolmeen vuoteen ollut vankilas-
sa, pääsee ehdonalaiseen vapauteen, kun on kärsinyt rangaistuksestaan puolet. Nuorelle ri-
koksentekijälle istumisaika on kuitenkin vieläkin lyhyempi, vain yksi kolmasosa. Lisäksi
koevapaus voi koittaa jo puoli vuotta ennen varsinaista vapautumista vankilasta.

Arvoisa puhemies! Haluaisin nyt suoraan mennä tähän lakialoitteen sisältöön. Tämä la-
kialoite ehdottaa, että rikoksentekijän vankilassa viettämän ajan lievennyksiä supistettai-
siin. Törkeistä henkeen ja terveyteen kohdistuvista rikoksista seuraava määräaikainen van-
keusrangaistus suoritettaisiin jatkossa kokonaan vankilassa. Puoli vuotta ennen vapautusta
olisi kuitenkin edelleen mahdollista päästä valvottuun koevapauteen, mikäli siihen on edel-
lytyksiä. Muiden kuin törkeiden henkeen ja terveyteen kohdistuvien rikosten kohdalla lie-
 Tarkistettu
4.0



Pöytäkirjan asiakohta PTK 41/2016 vp
vemmän, niin sanotun ensikertalaisen kohtelun saisi jatkossa, jos rikosta on edeltänyt vä-
hintään kuuden vuoden vankilaton jakso. Tällä hetkellä määräaika on kolme vuotta.

Rikoslain 2 c luvun 5—14 §:ien kohdat säätelevät sitä, kuinka nopeasti ehdottomaan
määräaikaiseen vankeusrangaistukseen tuomittu vanki vapautetaan ehdonalaiseen vapau-
teen. Keskeisimmät pykälät ovat 5 § ja 8 §. Niiden mukaisesti: 1) Pääsääntöisesti vanki
päästetään ehdonalaiseen vapauteen, kun hän on kärsinyt rangaistuksestaan kaksi kolmas-
osaa tai alle 21-vuotiaana tehdyn rikoksen rangaistuksesta puolet. 2) Pääsäännöstä poike-
taan, kun vanki ei ole suorittanut vankeusrangaistusta vankilassa rikosta edeltäneiden kol-
men vuoden aikana. Tässä tapauksessa hänet päästetään ehdonalaiseen vapauteen, kun hän
on kärsinyt rangaistuksestaan puolet tai alle 21-vuotiaana tehdyn rikoksen rangaistuksesta
yhden kolmasosan. 3) Vankilassa todellisesti vietettyä aikaa voi lisäksi lyhentää valvottu
koevapaus. Koevapauteen voi päästä 6 kuukautta ennen ehdonalaista vapauttamista. Täl-
löin vankia valvotaan vankilan ulkopuolella teknisin välinein tai muulla tavalla.

Arvoisa puhemies! Näin esimerkiksi taposta 9 vuoden vankeusrangaistuksen saanut voi
tosiasiallisesti olla vankilassa 4 vuotta. Alle 21-vuotiaana tehdystä törkeästä raiskauksesta
4 vuodeksi ehdottomaan vankeuteen tuomittu voi istua vankilassa vain 10 kuukautta. Ku-
ten mainittu, nämä lieventävät tilanteet edellyttävät, että rikoksentekijä ei ole ollut vanki-
lassa rikosta edeltäneiden kolmen vuoden aikana. Rikoslaki on näin ollen merkittävästi lie-
vempi vangille, jolla joko ei ole lainkaan aikaisempia vankeusrangaistuksia tai jonka vii-
meisimmästä vankeusrangaistuksesta on sen verran paljon aikaa, että hän välillä ehtii olla
kolme vuotta poissa vankilassa. — Tämä löytyy 5 §:n 2 momentin toisesta lauseesta.

Huojennus koskee monia tilanteita. Yksi tällainen on niin sanottu aito ensikertalaisuus,
jolloin henkilöllä ei ole lainkaan aikaisempia vankeustuomioita. Toisaalta tuomittu voi olla
tosiasiallisesti rikoksen uusija. Historiassa voi olla useitakin törkeitä rikoksia. Elämäntapa
on voinut olla rikollinen, vaikka ehdotonta vankeutta ei ole ollut kolmeen vuoteen.

Huomioitava on myös vastikään Suomeen ulkomailta muuttaneiden tilanne. Osa ulko-
mailta tulleista rikoksentekijöistä on voinut elää rikollisesti myös aikaisemmassa olinpai-
kassaan, mutta Suomessa he saavat ensikertalaisen kohtelun. Turvapaikanhakijamäärien
kasvun myötä tämä huomio on entistä merkittävämpi. Tilanne loukkaa kansalaisten oi-
keustajua ja vaarantaa turvallisuutta. Hyvinkin rikollisella taustalla voi saada lievimmän
mahdollisen kohtelun.

Arvoisa puhemies! Huomiota vaatii myös se tosiasia, että pääsääntönä oleva ennenai-
kainen vapautus ehdonalaiseen koskee myös törkeistä henkeen ja terveyteen kohdistuvista
rikoksista annettuja tuomioita. Ei niin ikään ole yleisen oikeustajun mukaista, että törkeäs-
tä rikoksesta tuomittu vanki vapautuu vankilasta lähes automaattisesti, kun on suorittanut
vankeusajasta niin vähän kuin puolet, kun on nuori rikoksentekijä, tai kaksi kolmasosaa,
joka on pääsääntö.

Edellä esitetystä johtuen on vankilassa vapautumisen ehtoja tiukennettava seuraavasti:
törkeiden henkeen ja terveyteen kohdistuvien rikosten kohdalla on kokonaan poistettava
1) pääsääntöinen ennenaikainen vapautuminen sekä 2) lievennys ensikertalaisuuden perus-
teella. Näiden tiukennusten vaikutuksesta mainitun törkeän rikoksen tekijä suorittaisi ran-
gaistuksen vankilassa kokonaan ellei pääse valvottuun koevapauteen aikaisintaan puoli
vuotta ennen vapautumista.

Arvoisa puhemies! Haluan vielä tässä lyhkäsesti luetella, mitkä ovat nämä törkeät rikok-
set, joita tämä tiukennus koskisi. Ne löytyvät rikoslain 2 c luvusta, 11 §, 1 momentti, 1
kohta. Ne ovat: murha, tappo, surma, törkeä pahoinpitely, törkeä raiskaus, törkeä lapsen
2



Pöytäkirjan asiakohta PTK 41/2016 vp
seksuaalinen hyväksikäyttö, törkeä ryöstö, törkeä tuhotyö, joukkotuhonta, rikos ihmisyyt-
tä vastaan, törkeä rikos ihmisyyttä vastaan, sotarikos, törkeä sotarikos, kidutus, törkeä ih-
miskauppa, panttivangin ottaminen, törkeä terveyden vaarantaminen, ydinräjähderikos,
kaappaus, terroristisessa tarkoituksessa tehty rikos sekä sellaisen rikoksen yritys ja osalli-
suus sellaiseen rikokseen.

Tämän ohella jäisi edelleen voimaan erittäin vaarallisena pidettäviä rikollisia koskeva
2 c luvun 11 §. Se säätää, että tuomioistuin voi törkeiden henkeen ja terveyteen kohdistu-
vien rikosten kohdalla päättää, että vangittu vapautuu vankilasta vasta sen kokonaisran-
gaistusajan lopussa.

Arvoisa puhemies! Tämä on nykylainsäädännön heikkous, tätä 2 c luvun 11 §:ää ei ko-
vin usein käytetä. 

Muiden kuin edellä mainittujen törkeiden rikosten kohdalla on myös ensikertalaisuuden
ehtoja kiristettävä. Tällä hetkellä ensikertalaisen kohtelun saa, jos ei ole kolmeen vuoteen
suorittanut vankeusrangaistusta vankilassa. Tämä määräaika tulisi muuttaa kuuteen vuo-
teen paitsi nuorten rikostekijöiden, alle 20-vuotiaiden, kohdalla neljään vuoteen. Pidempi
määräaika heijastaa paremmin sitä, että henkilö ei todellisuudessa ole tottunut rikolliseen
elämäntapaan ja voidaan vapauttaa ehdonalaiseen vapauteen ennen tuomion loppuun ku-
lumista.

Arvoisa puhemies! Tähän loppuun haluan vielä todeta sen asian, että ennenaikaiseen va-
pautumiseen johtavat lievennykset tulee poistaa törkeiden henkeen ja terveyteen kohdistu-
vien rikosten kohdalta. Tämä on lakialoitteen pääasiallinen sisältö. Niiden kohdalla käy-
tännön pitää olla se, että istutaan koko tuomio vankilassa ellei vapauduta koevapauteen
puoli vuotta ennen tuomion loppumista.

Lopuksi on pakko vielä toistaa tämä tosiasia, että on syytä muistaa se, että nyt kun meil-
lä on siirtolaiskriisi päällä Suomessa, se alleviivaa linjan tiukennusten tärkeyttä. Tuomioi-
den pitää olla uskottavia myös toisiin käytäntöihin tottuneiden ulkomaalaisten kannalta.
Tällä lakimuutoksella yhteiskunnastamme tulee oikeudenmukaisempi, sekä se viestittää
selkeästi kansalaisille sitä, että lainsäätäjämme ovat tilanteen tasalla ja haluavat luoda tur-
vallisempaa yhteiskuntaa maassamme. — Kiitos.

19.01 Jani Mäkelä ps: Arvoisa puhemies! Oikeudenkäyttöön Suomessa liittyy monia räi-
keitä yleisen oikeustajun vastaisuuksia ja asenneongelmia, joista räikeimpiä tämä kanna-
tettava lakialoite pyrkii korjaamaan. On käsittämätöntä, miten rikoksesta tuomittu voi saa-
da automaattisen alennuksen tuomioonsa. Se on väheksyntää rikoksen uhreja kohtaan.
Onko heidän kärsimyksensä vähempiarvoista, koska tekijä oli ensikertalainen? Oikeuslai-
tos tuomitsee joistain teoista tuomion jo lähtökohtaisesti skaalan alakanttiin jostain syystä,
ja sen lisäksi käynnistetään vielä tuomioiden alennusmyynti. Yleisen käsityksen mukaan
tuomiot pitäisi istua päivästä päivään sellaisenaan. Erityisen käsittämätön ajatus on se, että
törkeisiinkin rikoksiin syyllistyneiden ensikertalaisuus uudistuu vain joitakin vuosia teko-
jen jälkeen. Nykyinen lainsäädäntö johtaa tässä tilanteeseen, joka on kansalaisten mielestä
absurdi ja totuuden- ja kohtuudenvastainen.

Arvoisa puhemies! Tämä lakialoite puuttuu joihinkin näistä epäkohdista. Siksi toivon
sille menestystä ja eduskunnalle selkärankaa ottaa tämä asia tosissaan. Oikeusministeriö
selvittää tuomioiden ja yleisen oikeustajun suhdetta, ja tässä on konkreettinen esitys, miten
sitä suhdetta voisi parantaa.
3



Pöytäkirjan asiakohta PTK 41/2016 vp
19.02 Laura Huhtasaari ps: Arvoisa puhemies! Edustaja Niikko kertoi tapauksesta, jos-
sa pientä lasta oli käytetty hyväksi kuusi vuotta ja tuomio tästä oli 3,5 vuotta vankeutta.
Meillä on sellainen kummallinen rikollisten hyysäyskulttuuri vallalla, mikä selittää nämä
löysät lait. Oikeastaan, kun katson ympärilleni, eihän täällä salissa olekaan muita kuin pe-
russuomalaisia käsittelemässä tätä asiaa, joten me perussuomalaiset olemme selvästi tässä
asiassa erilainen puolue, me todella haluamme tähän asiaan muutosta. Ei voi olla oikein,
että kolmen vuoden välein raiskaaja raiskaa ensikertalaisena. (Mika Niikko: Juuri näin!)
Uhrille ei ole merkitystä sillä, oliko tekijä ensikertalainen vai ei. Me tarvitsemme oikeutta
uhrille. Tämä aloite on askel hyvään suuntaan, ja kannatan tätä. Olisi tärkeää saada ensi-
kertalaisuus pois törkeissä rikoksissa.

19.04 Sami Savio ps: Arvoisa puhemies! Edustaja Niikon jättämä lakialoite laiksi rikos-
lain 2 c luvun 5 §:n muuttamisesta pureutuu erittäin tärkeään aiheeseen. Ehdonalaiseen
vankeuteen vapautetaan nykyisin pääsääntöisesti silloin, kun vanki on kärsinyt rangaistuk-
sestaan kaksi kolmasosaa, ja nuoren rikoksentekijän tai ensikertalaisuussäännöksen perus-
teella tuomitun ehdoton rangaistusaika on korkeintaan puolet tai sitä vähemmän. Lisäksi
valvottu koevapaus voi lyhentää aikaa kuudella kuukaudella. Ensikertalaisuuden määritel-
mään lukeutuvat vangit, jotka eivät ole istuneet vankilassa kolmeen vuoteen ennen rangais-
tuksen täytäntöönpanoa. Kuitenkaan yleisen oikeustajun hengen mukaista ei ole se, että en-
sikertalaisstatukseen oikeuttava vapaudessaoloaika on näinkin lyhyt. 

Tässä edustaja Niikon lakialoitteessa puututaan mainittuihin epäkohtiin täysin oikealla
tavalla. Aloitteen mukaan ensikertalaisuuden määräaika nostettaisiin kuuteen vuoteen,
nuorilla neljään vuoteen. Itse asiassa määräaika voisi olla jopa tätä pidempikin, mahdolli-
sesti 10 vuotta tai enemmän. Pitkä ajanjakso antaisi merkittäviä viitteitä siitä, ettei henkilö
ole elämäntaparikollinen. Edustaja Niikko esittää myös sitä, että törkeiden henkeen ja ter-
veyteen kohdistuvien rikosten kohdalta poistetaan pääsääntöinen ennenaikainen vapautta-
minen ja lievennys ensikertalaisuuden perusteella.

Arvoisa puhemies! Nämä ovat erittäin kannatettavia rikoslain muutosesityksiä. Ne oli-
sivat toteutuessaan myös merkittäviä kansalaisten turvallisuudentunteen kannalta ja antai-
sivat kansalaisille ja rikosten uhreille tärkeän moraalisen viestin, kuten edustaja Mäkelä
edellä jo totesikin. Toki meillä on edelleen varaa myös muihin rikoslain kiristyksiin, mutta
tämä olisi kuitenkin toteutuessaan erittäin hyvä askel.

19.06 Leena Meri ps (varsinainen puheenvuoro):  Arvoisa puhemies! Pidän kanssa erit-
täin kannatettavana tätä Niikon lakialoitetta ja olen sen allekirjoittanut. Yleisestikin mei-
dän rangaistusjärjestelmässämme tuomioistuin ottaa esimerkiksi useista rikoksista mitat-
taessa mittaamisen lähtökohdaksi ankarimman rikoksen, ja itsekin kun hovioikeudessa
olen esittelijänä ollut, niin hyvin kaavamaisesti siellä tapahtuu sitten se muista rikoksista
saatava lisärangaistus, joka tarkoittaa yleensä yhtä kolmasosaa seuraavista rikoksista, elik-
kä siellä tulee jo ensin paljousalennus.

Lisäksi tuomioistuin toki voi ottaa mittaamisessa huomioon koventavia ja lieventäviä
seikkoja, mutta jos sitten vielä tulee helpommin tai automaattisesti näitä ehdonalaiseen va-
pauteen pääsemisiä, niin se johtaa juuri siihen, että ensin saa alennuksen useammista rikok-
sista, mittaamisessa ehkä lievennysperusteita. Tässähän oli tämä julkisuus hetken aikaa sit-
ten korkeimman oikeuden lieventävänä perusteena seksuaalirikoksessa. Syyttäjä on kyllä
ilmoittanut, että valittaa siitä korkeimpaan oikeuteen, koska yhteiskunnallisesti merkittä-
4



Pöytäkirjan asiakohta PTK 41/2016 vp
vät ja puhuttavat rikokset saattavat mennä julkisuuteen ja aina ehkä olisi sitten mahdollista
sanoa, että kun tämä tuli julkiseksi, niin minulle ei tarvitse rangaistusta sitten antaakaan.

Tässä itse olin viime viikolla eräässä paneelissa, missä keskustelimme seksuaalirikok-
sista, ja siellä otin esille esimerkiksi tämmöisen tilanteen, jossa aikuiset, neljä aikuista
miestä, olivat useita vuosia käyttäneet seksuaalisesti hyväkseen 2—5-vuotiaita lapsia ja he
olivat harrastaneet heidän kanssaan useita kertoja yhdyntöjä. Tuomio oli alle 4 vuotta, ja
jos siihen tulee näitä alennuksia, niin kyllä se on todella surullista. On kuitenkin yhteiskun-
nan viesti ja tehtävä, lainsäätäjän viesti, antaa se signaali, mikä on oikein ja mikä on vää-
rin. Yleisestikin Suomessa voisi siirtyä enemmän sellaiseen järjestelmään, että tuomiois-
tuin aina määräisi sen ehdonalaisen vapauden alkamisajankohdan, koska me välttäisimme
tällaisia automaatioita.

Kannatan tätä lakiehdotusta.

19.08 Mika Niikko ps: Arvoisa rouva puhemies! Kiitos näistä kannatuspuheenvuoroista.
Haluan muutaman huomion niistä nostaa. 

Tämä on aivan totta, mitä, edustaja Mäkelä, mainitsitte siitä, että meillä on ikävä kyllä
sellainen mielikuva, että tuomion alennusmyynti alkaa silloin kun tuomiota julistetaan: tu-
levat nämä lievennykset, ja sitten sen lisäksi, kuten edustaja Meri sanoi, tulevat myös nämä
paljousalennukset. Ei ole ihme, jos edustaja Huhtasaaren mukaisesti aletaan kutsua tätä
Suomen lainsäädäntöä rikollisten hyysäyskulttuuriksi.

Arvoisa puhemies! Olen hiukan huolissani siitä, että me kansanedustajat kyllä hyvin
usein juhlapuheissamme ja vaalikoneissa vastaamme, että me haluamme tiukentaa rikosla-
kia — varsinkin, kun rikokset kohdistuvat lapsiin. Me emme kuitenkaan todellisuudessa
ole sitä tehneet esimerkiksi viime vaalikaudella, jolloin myös keskusteltiin tästä samasta
aiheesta.

Nyt kun perussuomalaiset, kokoomus ja keskusta ovat hallituksessa, niin toivon ja ha-
luan uskoa siihen, että nyt niistä puheista ryhdytään tekoihin. Siinä mielessä on tärkeää pi-
tää tätä asiaa nyt esillä ja saada tämä ministerin kautta vietyä mietittäväksi jonkunnäköi-
seen työryhmään, jossa tämän lain korjaaminen tähän suuntaan tulisi toteutumaan.

Arvoisa puhemies! Uskon, että Suomessa me voimme parantaa ihmisten oikeusturvaa ja
antaa oikean signaalin sillä, että me otamme vakavasti nämä törkeät rikokset ja lähdemme
niiden rangaistuksia tiukentamaan tosissamme.

Koska itse olen aikaisemmassa ammatissani myös toiminut 10 vuotta kriminaalinuorten
parissa — niiden, jotka ovat vankilasta vapautuneet — tiedän, että myös näitä rikoksia itse
tekevät haluavat tälle sektorille tiukempia tuomioita. He itsekin sanovat, että Suomessa on
aivan liian pienet tuomiot, kun esimerkiksi ystävä surmataan tai tehdään seksuaalirikoksia.
Olen kohdannut useita tällaisia henkilöitä, jotka itse rikostelevat mutta myös toivovat näi-
hin tiukennuksia.

Joten jos kerran rikoksia tekevät henkilöt sekä lainsäätäjät ja julkinen mielipide, koko
kansa, haluaa tiukennuksia, niin olisi häpeällistä, jos tämä eduskunta ei tämän hyväksi (Pu-
hemies koputtaa) mitään kykene tekemään.

19.10 Laura Huhtasaari ps: Arvoisa puhemies! Edustaja Meri otti esille pieniin lapsiin
kohdistuneita seksuaalirikoksia ja niistä saatuja paljousalennuksia. Ainoa oikeudenmukai-
nen menettely olisi paljousylennys.
5



Pöytäkirjan asiakohta PTK 41/2016 vp
19.11 Jani Mäkelä ps: Arvoisa puhemies! Vielä täydennyksenä äskeiseen puheenvuoroo-
ni: Nyt kun täällä ei näitä oikeudenkäyntiliberaaleja näy puolustelemassa näitä matalia ran-
gaistuksia, niin todettakoon, että sieltä joskus on esitetty sellainen näkemys, että sen takia
tuomioita alennettaisiin, että vankilassa istuminen maksaa. Mutta tämä perusteluhan on
täysin kestämätön siinä mielessä, että nyt kun meille on vaikka tullut turvapaikanhakijoita,
niin ne rahat kyllä kaivetaan, millä turvapaikanhakijat ylläpidetään. Meidän täytyy siis
myös kaivaa ne rahat, millä pidetään rikolliset vankilassa.

19.11 Leena Meri ps: Arvoisa puhemies! Viime viikolla olin paneelissa keskustelemassa
näistä seksuaalirikoksista, se koski erityisesti niitä ja niitten rangaistuksia. Siellä oli sitten
Krimolta tämmöinen henkilö, joka veti tätä projektia tästä oikeustajututkimuksesta. Hän
esitteli sitten semmoisia kaavioita, että rangaistusten koventaminen ei ole yleensä vähen-
tänyt rikollisuutta. Mutta siinä kaaviossa kyllä sitten oli kaikki rikokset, joten siitä ei sitten
saanut selkoa minusta kyllä, mitä rikoksia se koski.

Paneelin lopuksi kuitenkin jostakin syystä päädyimme keskustelemaan siitä, että täällä
on aikanaan kriminalisoitu lasten fyysinen pahoinpitely — tästä on joitakin vuosia, nyt en
tarkalleen muista, milloin se oli — ja hän sitten totesi, että se kyllä sitten auttoi, ne ovat ko-
vasti vähentyneet. Sitten minä sanoin, että no, nythän teillä on jo itselläkin esimerkki siitä,
että kyllä jonkun teon kriminalisointi tai sen rangaistuksen koventaminen muuttaa ihmis-
ten käytöstä. Että minusta hän oli siinä ristiriitainen.

Hän veti sitä oikeustajututkimusta, ja jotenkin oli vain semmoinen tuntuma, että toivot-
tavasti sitten nyt siinä ei ole liikaa asenteellisuutta, kun jotenkin jo etukäteen oltiin sitä
mieltä, että kovat rangaistukset eivät auta.

En minäkään siihen usko, että se, jos antaa 100 vuotta vankeutta, mitään auttaa — sil-
loinhan ihminen tekee vielä kovempia rikoksia, jottei ainakaan jäisi kiinni. Totta kai siinä
pitää joku tolkku olla. Mutta jos ihminen esimerkiksi uusii rikoksen ja erityisesti lapsiin
kohdistuvia seksuaalirikoksia tai muita henkirikoksia, niin kyllä on hyvä kysymys myös
se, että tulisiko hänen olla jossakin hoitolaitoksessa. Tuleeko meidän riskeerata meidän
muiden turvallisuus? Tiedän, että moni vastustaa tätä minun ajatustani, mutta siinä olisi sit-
ten aika ajoin testaukset, että onko hän parantunut. Ensin vankeusrangaistus ja sitten hoi-
toon saattaminen, koska minusta on tärkeämpää, että me, ketkä haluamme olla rauhassa,
saamme olla rauhassa, ja sitten ne, ketkä eivät voi elää yhteiskunnan sääntöjen mukaan,
ovat sitten pois pelistä. Näin minä tämän asian näen.

19.13 Mika Niikko ps: Arvoisa rouva puhemies! Edustaja Meri mainitsi tämän asian, että
usein tätä perustellaan siten, että rikosten määrä ei vähene tai sitten välttämättä henkilö ei
siitä parane, vaikka kuinka kauan olisi vankilassa. Tätä samaa perustelua kuultiin viime
kaudella täällä, kun tästä samasta lakisisällöstä käytiin keskustelua, ja silloin nykyinen op-
positio oli hallituksessa. Silloin täällä oli paljon puolustajia, jotka sanoivat juuri nämä ar-
gumentit, että ne rikosten määrät eivät siitä vähene, jos he istuvat kauemmin siellä vanki-
lassa. Myös edustaja Mäkelä sanoi monesti saman argumentin, että se tulee maksamaan
enemmän ja meillä ei ole rahaa käyttää siihen, että ihmiset istuvat vankilassa liikaa. Tällä
kertaa nämä henkilöt eivät ole täällä näitä kantoja esittämässä, ehkä ne voimavarat loppui-
vat siihen äitiyspakettikeskusteluun. Siinä mielessä se on surullista, että me emme saa tä-
hän kunnon debattia ja kunnon keskustelua aikaiseksi siitä, pitäisikö tämmöinen lainsää-
däntö tehdä vai ei. Uskon kuitenkin, kun tässä on 28 perussuomalaisten kansanedustajan
6



Pöytäkirjan asiakohta PTK 41/2016 vp
allekirjoitusta, tämän lakialoitteen menestymiseen. Selkeä enemmistön linja myös julkisis-
sa mielipiteissä haluaa näihin lakeihin tiukennuksia.

Haluan myös muistuttaa siitä, että Suomessa on Pohjoismaitten liberaalein laintulkinta
törkeissä rikoksissa. Vertailun vuoksi Ruotsin rikoslaki brottsbalken ei nimittäin lainkaan
tunne edes aidoille ensikertalaisille niin nopeasti kuin puolen tuomion ajalla tulevaa alen-
nusta ja jo yksi kolmasosa -ajalla tapahtuvaa ehdonalaista vapautusta, vaan tämän lain
sääntönä Ruotsissa on, että määräaikaisesta vankeusrangaistuksesta on suoritettava vähin-
tään kaksi kolmasosaa ennen ehdonalaiseen vapauteen pääsemistä. Siinä mielessä, kun ol-
laan katsottu monesti tuolta lännestä päin mallia, toivoisi, että näissä asioissa katsottaisiin
mallia, että lähdettäisiin tälle tiukentamisen linjalle ja saataisiin selkeä signaali ennen kaik-
kea uhreille ja uhrien omaisille siitä, että lainsäädäntö turvaa ja haluaa tukea heille aiheu-
tuneissa kärsimyksissä (Puhemies koputtaa) ja antaa rikoksentekijöille oikeanlaatuisen
tuomion. Emme voi olla unohtamatta myöskään sitä, että kyllä rikoksentekijät joutuvat hy-
vin paljon miettimään sen jälkeen, jos tuomiot ovat oikeansuhteisia, kannattaako siihen ri-
kokseen ryhtyä.

Arvoisa rouva puhemies! Tähän päätän tämän puheenvuoroni ja toivon, (Puhemies ko-
puttaa) että eduskunta suhtautuu tähän myötämielisesti.

Keskustelu päättyi.

Asia lähetettiin lakivaliokuntaan.
7


