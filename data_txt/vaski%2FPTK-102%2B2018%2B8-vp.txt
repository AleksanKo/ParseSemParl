















































DEM8A8D.tmp.xml


Pöytäkirjan asiakohta PTK 102/2018 vp
Pöytäkirjan asiakohta 

PTK 102/2018 vp

Täysistunto

Keskiviikko 17.10.2018 klo 14.01—18.42

8. Hallituksen esitys eduskunnalle laiksi opintotukilain muuttamisesta sekä eräiksi siihen 
liittyviksi laeiksi

Hallituksen esitys HE 171/2018 vp

Lähetekeskustelu

Toinen varapuhemies Tuula Haatainen: Lähetekeskustelua varten esitellään päiväjär-
jestyksen 8. asia. Puhemiesneuvosto ehdottaa, että asia lähetetään sivistysvaliokuntaan.

Lähetekeskusteluun varataan enintään 30 minuuttia. Mikäli puhujalistaa ei ehditä anne-
tussa ajassa käydä loppuun, asiakohdan käsittely keskeytetään ja sitä jatketaan tämän päi-
vän istunnossa muiden asiakohtien tultua käsitellyiksi. Jos keskustelu asiasta puolestaan
päättyy ennen sille varatun määräajan päättymistä, siirrytään päiväjärjestyksen seuraa-
vaan, 9. asiakohtaan.

Keskustelu

17.35 Eurooppa-, kulttuuri- ja urheiluministeri Sampo Terho (esittelypuheenvuoro): 

Arvoisa puhemies! Hallitus on antanut eduskunnalle esityksen laiksi opintotukilain muut-
tamisesta sekä eräiksi siihen liittyviksi laeiksi. Esityksessä todetaan, että lukiokoulutuksen
tai ammatillisen koulutuksen alle 20-vuotias pienituloisen perheen opiskelija olisi oikeu-
tettu oppimateriaalilisään, jonka määrä olisi 46,8 euroa kuukaudessa. Oikeus oppimateri-
aalilisään olisi vanhempien pienituloisuuden perusteella korotettua opintorahaa saavalla
17—19-vuotiaalla vanhemman luona asuvalla opiskelijalla, 17-vuotiaalla itsenäisesti asu-
valla opiskelijalla sekä vastaavasti pienituloisen perheen alle 17-vuotiaalla opiskelijalla.
Oppimateriaalilisää ei otettaisi tulona huomioon asumistuessa, toimeentulotuessa eikä so-
tilasavustuksessa.

Lukiokoulutuksen lukuvuoden tukiajan määräytymisperusteet ehdotetaan yhtenäistettä-
väksi ammatillisen koulutuksen tukiajan määräytymisperusteiden kanssa, jolloin lukio-
koulutuksen lukuvuoden tukiaika pitenisi yleensä yhdellä kuukaudella.

Vanhempien tulokäsitettä ehdotetaan muutettavaksi siten, että huomioon otettaisiin
opiskelijan vanhempien tuloverolaissa tarkoitettujen puhtaiden ansio- ja pääomatulojen si-
jaan veronalaiset ansio- ja pääomatulot. Samalla tulorajoja korotetaan noin 5 prosentilla,
jotta tarveharkinta ei kiristy. Käsitteen muutos mahdollistaisi tulorekisterin hyödyntämi-
sen opintotuen toimeenpanossa.

Esitys liittyy vuoden 2019 talousarvioesitykseen ja on tarkoitettu käsiteltäväksi sen yh-
teydessä. Esitys lisää valtion menoja kokovuotisesti noin 12 miljoonaa euroa. Esityksen ta-
voitteena on parantaa pienituloisista perheistä tulevien lukiokoulutuksen ja ammatillisen
koulutuksen nuorimpien opiskelijoiden taloudellisia edellytyksiä opiskeluun. Lisäksi ta-
 Tarkistettu
4.0



Pöytäkirjan asiakohta PTK 102/2018 vp
voitteena on edistää lukiokoulutuksen ja ammatillisen koulutuksen opiskelijoiden yhden-
vertaisuutta.

Oppimateriaalilisän valmistelun lähtökohtana oli kohdentaa oppimateriaalilisä eniten
tuen tarpeessa oleville mahdollisimman yksinkertaisesti. Täten päädyttiin malliin yhdestä
euromääräisestä lisästä eli käytännössä opintorahan korotuksesta jo nykyisin vähävarai-
suuskorotuksen piirissä oleville opiskelijoille. Opiskelija voisi saada oppimateriaalilisää,
jos vanhempien veronalaisten ansio- ja pääomatulojen yhteismäärä on enintään 41 100 eu-
roa. Tuloraja on sama kuin opintorahan vähävaraiskorotuksen tuloraja. Lisäksi oppimate-
riaalilisän piiriin otettiin pienituloisten perheiden alle 17-vuotiaat opiskelijat, koska he ei-
vät muutoin ole opintorahan piirissä. Oppimateriaalilisä olisi osa kuukausittain myönnet-
tävää opintorahaa. Se ei siis ole erillinen etuus, lukukausikohtainen korvaus taikka erisuu-
ruinen eri opintoaloilla, koska sellaiset toteuttamisvaihtoehdot olisivat monimutkaistaneet
järjestelmää tarpeettomasti. Kuukausikohtainen oppimateriaalilisä on myös yhteensovitet-
tavissa luontevasti muihin kuukausiperusteisiin etuuksiin. Säännöllisesti oppimateriaalili-
sää saisi noin 33 000 opiskelijaa, mikä on yli puolet opintotukea saavista alle 20-vuotiaista
ja vajaa viidennes kaikista alle 20-vuotiaista lukiokoulutuksen ja ammatillisen koulutuk-
sen opiskelijoista.

Lisäksi esityksen mukaan lukiokoulutuksen lukuvuoden tukiajan määräytymisperusteet
yhtenäistyvät ammatillisen koulutuksen määräytymisperusteiden kanssa. Tällöin tyypilli-
nen lukuvuoden tukiaika pitenisi lukiossa 9 kuukaudesta 10 kuukauteen. Tukiajan piden-
nys koskee noin 15 000:ta lukiolaista, ja he saisivat opintorahaa keskimäärin 115 euroa eli
yhden tukikuukauden lisää.

Arvoisa puhemies! Oppimateriaalien kustannuksissa on olemassa erilaisia arvioita, ja
käytännössä ne voivat vaihdella oppilaitos- ja opintoalakohtaisesti sekä opiskelijan yksi-
löllisistä tarpeista johtuen hyvin paljon. Oppimateriaalilisä tarkoittaisi pienituloisesta per-
heestä tulevalle opiskelijalle kolmen lukuvuoden opintoihin käyttövaroja yhteensä noin
1 400 euroa. Tuon summan opiskelija voisi käyttää lukiossa tai ammatillisessa koulutuk-
sessa tarvittaviin oppikirjoihin ja muihin opiskelumateriaaleihin, kannettavaan tietokonee-
seen, laskimeen tai esimerkiksi ohjelmistolisensseihin. Ammatillisessa koulutuksessa
opiskelija voi lisäksi hankkia alakohtaisesti tarpeellisia työvälineitä. Summa kattaa tyypil-
liset ammatillisen koulutuksen oppimateriaalikustannukset ja suurimman osan keskimää-
räisistä oppimateriaalikustannuksista lukiossa.

Oppimateriaalilisän tarkoituksena on siis parantaa opiskelijan toimeentuloa, joten on pe-
rusteltua yhteensovittaa se eräiden etuuksien kanssa. Oppimateriaalilisä säädettäisiin toi-
meentulotukilaissa etuoikeutetuksi tuloksi. Tällöin toimeentulotukilaskelmaa tehtäessä
oppimateriaalilisää ei otettaisi tulona huomioon. Näin toimeentulotukiperheessä asuvan
nuoren saama oppimateriaalilisä ei vähentäisi perheelle maksettavaa perustoimeentulotu-
kea oppimateriaalilisän suuruisella summalla. Oppimateriaalilisä olisi etuoikeutettua tuloa
myös sotilasavustuksessa ja asumistuessa eikä vähentäisi myöskään näitä etuuksia.

Arvoisa puhemies! Esityksessä ehdotetut toimenpiteet kohdentuvat merkittävän suurel-
le opiskelijaryhmälle ja parantavat erityisesti pienituloisten perheiden opiskelijoiden toi-
meentuloa tuntuvasti. Näin esitys toteuttaa perustuslain sivistyksellisiä oikeuksia yhtäläi-
siin mahdollisuuksiin saada kykyjensä ja erityisten tarpeiden mukaisesti myös muuta pe-
rusopetusta sekä kehittää itseään varattomuuden sitä estämättä — Kiitos.

Toinen varapuhemies Tuula Haatainen: Mennään puhujalistaan. 
2



Pöytäkirjan asiakohta PTK 102/2018 vp
17.42 Hanna Sarkkinen vas: Arvoisa puhemies! Toisen asteen opintotuen oppimateriaa-
lilisän lähtökohta pienituloisten opiskelijoiden toimeentulon helpottamisesta on hyvä, mut-
ta lakimuutoksessa on myös ongelmansa. Ongelma toisen asteen koulutuksen kalleudesta
on todellinen. Materiaalikustannukset aiheuttavat tuskaa monessa perheessä, ja joidenkin
nuorten kohdalla se voi johtaa jopa koulun keskeyttämiseen. Hallituksen lääke ongelmaan
on kuitenkin puutteellinen. Se perustuu köyhäinavun ideologiaan sen sijaan, että haettai-
siin universaaleja eli kaikkia koskevia ratkaisuja. Vasemmisto katsoo oppimateriaalilisää
paremmaksi ratkaisuksi aidosti maksuttoman toisen asteen kaikille.

Arvoisa puhemies! Hallituksen esityksessä oppimateriaalilisään ovat oikeutettuja koto-
na asuvat alle 20-vuotiaat vähävaraisuuskorotukseen oikeutetut opiskelijat tai alle 17-vuo-
tiaat, jotka eivät ole opintotuen piirissä ja joiden vanhempien tulot jäävät pieniksi. Minis-
teri Terho, haluaisin kysyä: minkä takia lisän ulkopuolelle on jätetty yksin asuvat 18—
20-vuotiaat, joiden taloudellinen tilanne on kuitenkin usein hyvinkin tukala? Mielestäni
tämä on merkittävä puute.

Toinen asia koskee vähävaraisuuden määritelmää. Oppimateriaalilisä kohdennetaan
pääasiassa opintorahan vähävaraisuuskorotukseen oikeutetuille, jolloin vanhempien yh-
teenlasketut tulot jäävät alle 41 100 euroon. Ongelma tässä on se, että tuon tulorajan ylit-
tävilläkin perheillä voi olla merkittäviä toimeentulo-ongelmia johtuen esimerkiksi sairau-
desta, perheen koosta, velkaantumisesta tai epäsäännöllisistä tuloista. Voi myös olla, että
kaikki vanhemmat eivät halua aina tukea lapsensa koulutusta rahallisesti.

Oppimateriaalilisä, joka olisi 46,80 euroa kuukaudessa, kohdentuisi joka kuukaudelle
opintotuen päälle. Todellisuudessa kuitenkin hankinnat joudutaan tekemään usein isompi-
na kertainvestointeina, ja tästä syystä kuukausittainen korotus ei välttämättä palvele tarkoi-
tustaan aina parhaalla mahdollisella tavalla.

Pitää myös miettiä, miten me pystyisimme jatkossa varmistamaan nykyistä paremmin,
että materiaalikustannukset saataisiin yleisesti ottaen laskuun tai että ne eivät ainakaan
nousisi, kun jatkossa tuottajille on luvassa valtion epäsuoraa subventiota. Eli tarvitsemme
myös rakenteellisia toimia oppimateriaalikulujen yleiseksi hillitsemiseksi.

Arvoisa puhemies! Vasemmistoliitto pitää tavoitetta opiskelijoiden taloudellisen tilan-
teen helpottamisesta oikeana, ja pidämme oppimateriaalilisää sinällään positiivisena asia-
na ja eteenpäin menemisenä, mutta itse olisimme lähteneet ratkomaan ongelmaa kokonaan
maksuttoman toisen asteen kautta. Myös kansalaisaloite asiasta on ollut keskustelussa tääl-
lä eduskunnassa, ja toivon, että se saadaan käsittelyyn vielä tällä vaalikaudella. Me vasem-
mistoliitossa olisimme valmiita jatkamaan oppivelvollisuutta toiselle asteelle ja tekemään
samalla opetuksesta aidosti maksutonta. Tämä varmistaisi kaikkien nuorten siirtymisen
toiselle asteelle, lisäisi tasa-arvoa ja vähentäisi syrjäytyneisyyttä sekä pitkäaikaistyöttö-
myyttä ja siihen liittyviä raskaita kansantaloudellisia kustannuksia.

17.45 Simon Elo sin: Arvoisa puhemies! Tämä esitys on erittäin tärkeä ja merkitsee pal-
jon tuhansille suomalaisille opiskelijoille ja heidän perheilleen. Tosiaan, niin kuin minis-
teri kertoi, on 33 000 opiskelijaa, joita tämä koskee. Tämä on siniseltä eduskuntaryhmältä
merkittävä tapa tukea nuorten koulutusta. Tämähän lähti kehysriihestä, hallituksen neuvot-
teluista, meidän omana esityksenämme, ja täytyy kyllä kunniaa antaa sekä kokoomukselle
että keskustalle siitä, että ei tähän vaikea ollut tukea saada, eli kaikki ryhmät näkivät tämän
hyvänä asiana.
3



Pöytäkirjan asiakohta PTK 102/2018 vp
Vähävaraiset opiskelijat saavat jatkossa noin 47 euroa tukea kuukaudessa koulukirjojen
ostamiseen, ja tuki on tarkoitettu vähävaraisten perheiden alle 20-vuotiaille ammattiin
opiskeleville ja lukiolaisille. Ja mikä hyvin merkityksellistä, tuki ei leikkaa toimeentulotu-
kea, eli kohdennus on nimenomaan kaikkein eniten tarvitseville. Hieman jäin ihmettele-
mään tässä edustaja Sarkkisen puheenvuorossa sitä, haluaako vasemmisto todella — ja
onko tämä sitten myös sosiaalidemokraattien kanta, en osaa siihen suoraan vastata — kus-
tantaa vuorineuvostenkin lasten oppimateriaalit yhteisistä julkisista varoista. [Hanna Sark-
kinen pyytää vastauspuheenvuoroa — Timo Heinonen: Nimi mainittu!] Minun on vaikea
ymmärtää tällaista linjaa. Eikö ole nimenomaan järkevää kohdentaa valtion rajalliset re-
surssit, meidän yhteiset verorahamme, juuri niille, jotka niitä eniten tarvitsevat? Tämä on
kuitenkin merkittävä kysymys. Jos kolmen lukuvuoden aikana saa yhteensä 1 400 euroa,
niin kyllä sillä jo jotain aikaan saakin.

 Yksi asia, minkä haluan nostaa tässä esille, on ylipäätään tämän meidän opintotukijär-
jestelmämme uudistaminen esimerkiksi seuraavalla kaudella. Itse edustan sitä linjaa, että
pitäisi siirtyä ajattelussa siihen, että ei ole niinkään kyse sosiaaliturvasta vaan nimen-
omaan kannusteesta opiskella — sosiaaliturvan pitää tulla tavallaan muuten, yleisen sosi-
aaliturvan kautta. Eli siirryttäisiin tällaiseen opintotuen palkkiomalliin. Sen mukaan saisi
tietyllä logiikalla opintotukea sen perusteella, miten opinnoissa edistyy, opintopisteiden
kautta. Silloin voitaisiin tulorajat poistaa ja ahkeruus palkittaisiin aina, eli jos tekee paljon
töitä ja paljon opiskelee, niin sitä enemmän niin sanotusti saa.

Kysyisin tähän lakiesitykseen liittyen asianomaiselta ministeriltä: katsotteko tämän esi-
tyksen nyt kuitenkin olevan sekä hallituksen että sinänsä sinistenkin vastaus erilaisiin esi-
tyksiin, mitä on tullut maksuttomasta toisesta asteesta?

Toinen varapuhemies Tuula Haatainen: Myönnän vastauspuheenvuoron edustaja Sark-
kiselle.

17.48 Hanna Sarkkinen vas (vastauspuheenvuoro): Arvoisa puhemies! Vasemmistoliit-
to haluaa laajentaa oppivelvollisuutta toiselle asteelle ja sen myötä myös taata maksutto-
man toisen asteen kaikille, eli aivan oikein olette ymmärtänyt. Onhan peruskoulukin Suo-
messa maksuton kaikille. Koulukirjat ovat maksuttomia siellä niin vuorineuvoksen kuin
työttömän lapsille. Haluatteko te viedä maksuttomat koulukirjat pois peruskoulusta? Me
itse näemme, että koulupolkua pitää kehittää myös sinne toiselle asteelle, ja jos oppivelvol-
lisuutta ja koulupolkua kehitetään toiselle asteelle, silloin myös maksuttomien oppimateri-
aalien tulee kuulua siihen. Me katsomme sen niin, että vuorineuvokset maksavat sen sitten
progressiivisessa verotuksessa takaisin. Siihen perustuu hyvinvointiyhteiskunta: progres-
siiviseen verotukseen, universaaleihin palveluihin, universaaleihin koulutuksiin. Eli kyllä
näemme, että sitä kautta, progressiivisella verotuksella, vuorineuvokset kompensoivat
myös ne lasten saamat maksuttomat koulukirjat.

17.49 Timo Heinonen kok (vastauspuheenvuoro): Arvoisa rouva puhemies! Varmasti
maksuton toinen aste on hyvä pitkän aikavälin tavoite, mutta pitää muistaa, että se maksaa
vähintään noin 100 miljoonaa, ja siinä ei vielä oteta huomioon matkakustannuksia tai asu-
miseen liittyviä kustannuksia, mitkä pitää kyllä ottaa siinä tilanteessa huomioon, jos halu-
taan puhua aidosti maksuttomasta toisesta asteesta. Tällä hetkellä moni nuori joutuu toisen
asteen ammatillisen koulutuksen perässä muuttamaan pois tai sitten kulkemaan varsin pit-
4



Pöytäkirjan asiakohta PTK 102/2018 vp
kiä matkoja, ja silloin puhutaan aivan eri kokoluokan summista. Mutta ymmärrän sen, että
jos velkaantumisesta ei haluta kantaa huolta, niin silloin tämäntyyppisiä ajatuksia voidaan
esillä pitää.

Mielestäni tämä ministeri Terhon esitys on hyvä ja vastuullinen tässä tilanteessa, ja huo-
lehdimme ennen muuta niistä nuorista, jotka nyt eniten apua tarvitsevat.

Toinen varapuhemies Tuula Haatainen:  Annan vielä vastauspuheenvuoron edustaja
Elolle ja Sarkkiselle, ja sitten mennään puhujalistaan.

17.50 Simon Elo sin (vastauspuheenvuoro): Arvoisa puhemies! Minusta vasemmistolii-
ton linja tässä on, niin kuin itse asiassa aika monessakin kysymyksessä, sinänsä johdonmu-
kainen ja tietyllä tavalla ymmärrettävä siitä näkökulmasta, mistä he katsovat. Eli tehän esi-
tätte, että sekä pitäisi olla maksuton toinen aste — tosiaan julkisista varoista kaikille — että
sitten pitäisi myös oppivelvollisuutta pidentää. Siinä mielessä siinä on logiikkansa ja ym-
märrettävyytensä, mutta siniset eivät kannata tuossa mielessä maksutonta toista astetta kai-
kille, vaan nimenomaan niin, että kohdennettaisiin niille, jotka sitä tukea eniten tarvitse-
vat, esimerkiksi juuri tällaisen oppimateriaalilisän kautta. Emmekä kannata pidennettyä
oppivelvollisuutta. Peruskoulusta, niin kuin nimikin kertoo, on ainakin jossain vaiheessa
yhteisesti sovittu, että se on se perustehtävä, joka meillä kaikilla tässä yhteiskunnassa on,
käydä se peruskoulu, ja se antaa tietyt puitteet. Mutta tässä katsomme, että on tietysti sitten
sekä ideologinen että käytännöllinen ero siinä, mitä kannatetaan. Ymmärrän näkemyksen-
ne tässä suhteessa, vaikka en samaa mieltä olekaan.

17.51 Hanna Sarkkinen vas (vastauspuheenvuoro): Arvoisa puhemies! Me todellakin
näemme, että ilman toisen asteen koulutusta ei enää nykyisessä yhteiskunnassa ja työmark-
kinoilla pärjää, ja näemme, että toinen aste ja sen suorittaminen kuuluu kaikille, ja näem-
me, että oppivelvollisuutta tulisi sen takia sinne jatkaa ja sen myötä ulottaa myös maksut-
tomuus sinne, aivan kuten siellä oppivelvollisuuden piirissä peruskoulussakin se on.

Jos puhutaan sitten näistä kustannuksista, niin valtavat yhteiskunnalliset kustannukset
aiheutuvat siitä, jos nuoret eivät jatka opintojaan toisella asteella. Se on varmin tie pitkäai-
kaistyöttömyyteen, syrjäytymiseen, valtaviin inhimillisiin kustannuksiin mutta myös val-
taviin kansantaloudellisiin kustannuksiin. Myös monet taloustieteilijät ovat viime aikoina
heränneet tähän kysymykseen ja suositelleet oppivelvollisuuden jatkamista toiselle asteel-
le nähden sen nimenomaan kustannustehokkaana kansantalousinvestointina.

17.52 Jani Toivola vihr: Arvoisa rouva puhemies! Niin kuin täällä on varmaan jokaises-
sa puheenvuorossa todettu, sinällään esitys oppimateriaalilisästä on äärimmäisen hyvä, ja
siitä ehdottomasti kuuluu kiitos ministerille ja ministeriölle, ja ehkä nimenomaan siitä nä-
kökulmasta, että jollain tavalla, vaikka oppositiossa ollaan, näen tässä sen arvokkaan asian,
että kun me mietimme yleensä niitä rakenteita ja sitä, miten täällä esitykset ja asiat etene-
vät, niin tässä on kuitenkin jollain tavalla tartuttu kysymykseen, joka on kauden aikana
noussut vahvaan keskusteluun, ja näkisin, että tässä on kuitenkin pyritty jonkinlaisissa raa-
meissa tekemään joku ensimmäinen askel.

Olen ehdottomasti samaa mieltä ja me olemme vihreissä ylipäätään sitä mieltä, että mak-
suttoman toisen asteen täytyy olla se tavoite, mutta tätä voidaan samaan aikaan katsoa en-
5



Pöytäkirjan asiakohta PTK 102/2018 vp
simmäisenä tärkeänä askeleena, ja silloin tietenkin on tärkeää myöskin, että aloitetaan niis-
tä pienituloisimmista ihmisistä.

Se yksi kritiikki tai haaste, mikä tässä esityksessä selkeästi on ja mikä sieltä on nyt tässä
vaiheessa ainakin nostettu esiin, liittyy tähän maksuun kuukausittain. Ja sitten kun me ajat-
telemme niitä todellisia kustannuksia siellä opinnoissa, niin usein ne saattavat esimerkiksi
kerääntyä opintojen alkuun ja yleensä pitäisi olla joku isompi summa, jos puhutaan esimer-
kiksi oppikirjojen hankinnasta tai sen tietokoneen tai jonkun muun laitteen tai välineen
hankinnasta. Nyt esityksessä on viitattu muun muassa vaikka opintolainaan tai tämmöisiin
erilaisiin maksutileihin, mutta me näemme, että se on kuitenkin sitten aika kyseenalainen
ratkaisu, että esimerkiksi alle 18-vuotiaita ikään kuin samaan aikaan kuitenkin ohjattaisiin
tämmöiseen lainapainotteisuuteen. Eli tämä on semmoinen selkeä ongelma, mikä tässä esi-
tyksessä on noussut esiin.

Hienoa on myös se, että tuodaan nyt koko toinen aste tasavertaiseen asemaan näissä tu-
kikuukausissa elikkä molemmissa on se kymmenen, se on tärkeä asia.

Mutta ehdottomasti pidemmän aikavälin tavoitteena tulisi olla se maksuton toinen aste,
ajamme sitä vakaasti. Ja itse näen, että se linkkiytyy myöskin laajempaan visio 2030 -työ-
hön ja ylipäätään suomalaisten koulutusasteen nostamiseen, ja sitä tavoitetta aivan ehdot-
tomasti tukee myös maksuton toinen aste, ja silloin se on myös asia, jolla voi olla hintalap-
pu, koska se on laaja, iso tavoite.

17.54 Timo Heinonen kok: Arvoisa rouva puhemies! Hyvä ministeri! Hyvät edustajakol-
legat ja muut paikallaolijat! Tämä esitys on erittäin hyvä ja kannatettava, kiitos siitä minis-
teri Terholle. Oppimateriaalilisä on monelle erittäin tärkeä, tervetullut lisä. Vajaa 50 euroa
kuukaudessa on merkittävä satsaus niihin nuoriin, [Simon Elo: Näin on!] joilla on talou-
dellisesti haasteita pystyä jatkamaan toiselle asteelle opintojaan. Itse en kannata oppipak-
koa tai toisen asteen pakkoa ja näen mieluummin niin, että meillä pitää olla järjestelmä,
joka kannustaa siihen ja mahdollistaa sen. Vähän niin kuin olen joskus aiemminkin toden-
nut, että ei kannettu oppilas koulussa pysy, niin se pakko ei ehkä tässä ole ratkaisu vaan ni-
menomaan tällaiset mahdollisuudet. Itse asiassa, jos oikein muistan, aika pienen osan koh-
dalla kustannukset ovat olleet ainoa keskeyttämisen syy, mutta on totta, että osan kohdalla
ne sitä ovat.

Minun mielestäni tässä edustaja Sarkkisen puheenvuorossa oli paljon hyvää ja kannatet-
tavaa niin kuin edustaja Toivolankin puheenvuorossa, ja yhtenä, minkä itse laitoin ylös, oli
tämä, että pitäisi löytää jokin keino, miten oppimateriaalilisää voitaisiin kohdentaa ehkä
sinne opintojen, syksyn alkuun vähän enempi taikka johonkin muuhun kohtaan, missä tai-
te tulee. Näin tapahtuu itse asiassa lukiokoulutuksessa, vaikka puhuttaisiin kurssimuotoi-
sesta opiskelusta, puhumattakaan ammatillisesta koulutuksesta, missä esimerkiksi kokiksi
opiskeleva joutuu ostamaan vaatteita ja erilaisia tämäntyyppisiä asioita, tai sitten kauneus-
alasta, missä ostetaan saksia ja muuta materiaalia siinä vaiheessa opintoja ehkä enempi.
Olisi hyvä löytää jonkinlainen tämmöinen pankkiratkaisu, millä voitaisiin tätä asiaa ehkä
helpottaa.

Tämän kustannusvaikutukset ovat siis 12 miljoonaa. Se on hyvä muistaa tässä keskus-
telussa, kun puhutaan maksuttomasta toisesta asteesta, minkä hintalappu ilman matkakus-
tannuksia on noin 100 miljoonaa. Eli tämä on nyt tähän taloustilanteeseen minun mieles-
täni erinomainen ratkaisu, missä panokset kohdistetaan ennen muuta niihin nuoriin, jotka
sitä eniten tarvitsevat. Tämän piiriin tulee tällä järjestelmällä noin 33 000 toisen asteen
6



Pöytäkirjan asiakohta PTK 102/2018 vp
opiskelijaa, ja pidän myönteisenä sitä, että pidennetään opintotukijakso tällä esitetyllä ta-
valla.

Mitä toisen asteen kustannukset sitten ovat tänä päivänä? Ne vaihtelevat hyvin paljon, ja
itseni pysäytti se, miten hurja kustannusten kasvu on itse asiassa ollut aivan viime vuosina.
Vuonna 2016—2017 lukiokustannukset nousivat noin 400—700 euroa, tämän yhden vuo-
den aikana. Tässä näkyy paljon tietysti se, että siirrytään sähköisiin kirjoituksiin, mutta
varmasti on myös jotain muuta sen taustalla, ja myös lukiokohtaiset erot ovat kohtuullisen
suuria. Mutta niin kuin edustaja Sarkkinen, muistaakseni edustaja Sarkkinen, toi esille tä-
män, että pitäisi löytää keinoja, että nämä kustannukset eivät nousisi, niin tämä on mieles-
täni sellainen asia, josta sitten heitetään palloa ehkä opetusministerin suuntaan. Pitäisi et-
siä ehkä pysyvämpiä järjestelmiä vaikkapa opetussuunnitelmien näkökulmasta, että ne ei-
vät muuttuisi niin nopeasti, että kaiken materiaalin täytyy päivittyä tällä tahdilla kuin nyt
on päivittynyt. Tämmöinen perinteinen kierrättäminenhän ei tänä päivänä lukioissa enää
oikeastaan onnistu, kun materiaalit ovat sähköisiä. Silloin pitäisi huolehtia siitä, että päivi-
tystarve ei olisi niin nopeaa, ja ehkä mennä siihenkin suuntaan, kun tietoa maailma on täyn-
nä, että mietittäisiin, missä kaikessa tarvitaan ostettua materiaalia lainkaan. Ymmärrän en-
tisenä opettajana myös sen, että en pelkästään sen varaan menisi, että opettajat niitä mate-
riaaleja rakentaisivat, vaan tarvitaan myös tällaista yhdessä tuotettua materiaalia, vaikka
opettajilla vapaus aika pitkälle näissä kysymyksissä on.

Arvoisa puhemies! Samaan aikaan Helsingin kaupunki on tehnyt ratkaisun, ymmärtääk-
seni, että heillä maksuton toinen aste toteutetaan. Tämä on mielenkiintoista myös siitä tu-
lokulmasta ja näkökulmasta, mitä tapahtuu tulevaisuudessa isossa kuvassa eli tapahtuuko
tässä eriytymistä, niin että meillä tulee olemaan lukioita, kaupunkeja, ehkä kuntiakin, jois-
sa toinen aste on aidosti maksuton ja oppikirjat maksetaan, ja sitten toisissa paikoissa sii-
hen ei ole varaa. Tätäkin minun mielestäni meidän pitää lainsäätäjinä seurata, että meidän
nuoret säilyisivät tasa-arvoisemmassa ja tasa-arvoisessa tilassa toisiinsa nähden eikä asuin-
paikka vaikuttaisi siihen sillä tavalla.

Tämä voi muuten Helsingissä olla mielenkiintoinen tilanne, mitä se tarkoittaa [Simon
Elo: Kalliiksi tulee!] esimerkiksi Vantaan tai Espoon nuorten osalta eli kuinka moni espoo-
lainen tai vantaalainen hakeutuu lukioon Helsinkiin sen takia, että täällä on maksuttomat
oppikirjat, kun ymmärtääkseni ne on pakko tarjota kaikille lukiolaisille eikä vain oman
kunnan tai kaupungin asukkaille. Silloin voidaankin olla mielenkiintoisessa tilanteessa, sil-
lä lukio ei voi edes laittaa niitä opiskelupaikkoja omille korvamerkittyinä, vaan kun sinne
edustaja Elon kotikaupungista Espoosta tulee erinomaisia nuoria, niin he menevät jonossa
sitten ohi niistä nuorista, jotka eivät esimerkiksi keskiarvon näkökulmasta Helsingissä pär-
jääkään, ja tilanne saattaa nopeasti olla hyvinkin mielenkiintoinen. Tätä on syytä seurata
kaupunkien välillä mutta mielestäni myös meidän sivistyspoliitikkojen yhdessä.

Arvoisa puhemies! Meidän huolenamme ovat kaiken kaikkiaan ne 600 000 suomalais-
ta, jotka ovat pelkän peruskoulun varassa, ja itse uskon ja toivon, että tämä yhtenä — ei
välttämättä kaikista tärkeimpänä mutta yhtenä aika merkittävänäkin — asiana on tukemas-
sa sitä, että nuoret opiskelisivat itselleen lukio- tai toisen asteen ammatillisen tutkinnon.

Tästä esityksestä iso kiitos ministeri Sampo Terholle.

18.02 Sari Essayah kd: Arvoisa puhemies! Kehysriihen yhteydessähän tuli esille tämä
oppimateriaalilisä, minkä hallitus aikoo toteuttaa, ja nyt sitten lainsäädäntö on tässä meillä
edessämme — toki täällä on toinenkin tärkeä asia elikkä tämä tukikuukausien yhdenver-
7



Pöytäkirjan asiakohta PTK 102/2018 vp
taistaminen toisen asteen opintojen osalta. Tässä on kyllä sellainen hallituksen esitys, jota
jo silloin kehysriihen jälkeen kehuin, ja sanoin, että ehdottomasti tästä voi oppositiosta kä-
sin antaa tunnustusta. On tärkeää, että vanhempien vähävaraisuus tai pienet tulot eivät ole
estämässä nuorten opintoja.

Toki voidaan sitten miettiä, pitäisikö tässä tuessa olla jaksottamista vähän toisella taval-
la. Lukiolaisen äitinä tiedän, että aina silloin jakson alussa on ne kirjahankinnat ja niitä ta-
pahtuu kurssimuotoisessakin lukiossa useampia, mutta toki sitten esimerkiksi ammatilli-
sessa koulutuksessa on niin, että siellä yleensä nimenomaan heti lukukauden alussa tarvi-
taan ne panostukset erilaisiin oppimateriaaleihin.

Täällä vasemmisto nosti esille tätä universaalia ratkaisua. Siinä tullaan kyllä siihen
problematiikkaan, että se ei sitten loppujen lopuksi ehkä niin universaali olisikaan, tai sit-
ten mennään todella, todella massiivisiin kustannuksiin, kun ajatellaan, että kyse ei ole pel-
kästään niistä oppimateriaaleista, vaan jos ajatellaan täysin maksutonta toista astetta, niin
on ne asumisen kustannukset, on ne matkakustannukset. Itä- ja Pohjois-Suomen näkökul-
masta katsottunahan tällä hetkellä toisen asteen opiskelijoilla on pisimmät matkat oppilai-
tokseen, elikkä siellä tapahtuu sitä, että joko kuljetaan varsin pitkiäkin matkoja — 60—70
kilometriä voi olla ammattikoululaisella ihan hyvin päivittäinen yhdensuuntainen matka
— tai sitten mennään asumaan sinne paikkakunnalle, missä oppilaitos on. Kyllä silloin pu-
hutaan huomattavan paljon suuremmista kustannuksista kuin se 100 miljoonaa, mitä on ar-
vioitu ilman näitä asumiseen ja matkakuluihin liittyviä kustannuksia, kun lähdetään puhu-
maan kaikille maksuttomasta toisesta asteesta.

Näin ollen kyllä itse ajattelen, että on tärkeää nimenomaan tasata ne mahdollisuudet, an-
taa samat mahdollisuudet ja kohdistaa se apu niihin perheisiin ja niille opiskelijoille, jotka
sitä todella tarvitsevat ja joitten kohdalla voi sanoa... Ei voi olla koskaan niin, että vanhem-
pien kukkaro on se, joka määrittelee lapsen tai nuoren mahdollisuudet edetä omassa opis-
kelussaan.

Tuossa edustaja Heinonen toi esille tämän mielenkiintoisen tilanteen, minkä nyt tämä
Helsingin kokeilu aiheuttaa, että onko niin, että todellakin sitten helsinkiläisiä alkaa olla
huomattavan paljon suurempi määrä elikkä että lukioihin hakeudutaan Helsinkiin ja sitten
toisaalta kirjaudutaan helsinkiläiseksi — riippuen nyt sitten siitä kaupungin päätöksestä,
millä tavalla se koskee, pitääkö olla kunnan asukas vai koskeeko se kunnan lukiossa opis-
kelevia. Tämä on kyllä mielenkiintoinen kokeilu, ja varmaan muuallapäin Suomea sitten
mielenkiinnolla seurataan, mihin tämä on johtamassa.

Ensimmäinen varapuhemies Mauri Pekkarinen: Arvoisat edustajat, tälle asialle varat-
tu aika on juuri tällä hetkellä ohitse, mutta mieluusti myönnän vielä puheenvuorot edusta-
jille Puumala ja Elo. Toki heillä on oikeus puhua 7 minuuttia tai minuutti tai kenties siltä
väliltä. En ala heitä ohjaamaan. Arvelen, että he osaavat ihan oikein mitoittaa puheenvuo-
ronsa.

18.05 Tuomo Puumala kesk: Arvoisa puhemies! Erinomainen esitys on siis käsillä, ja me
lähdemme todella hyvin mielin käsittelemään tätä valiokuntaan.

Tavoitteenahan on aidosti maksuton toinen aste. Minusta tässä lähdetään nyt aivan oi-
keassa järjestyksessä liikkeelle niistä henkilöistä, jotka tarvitsevat tukea eniten ja joilla läh-
tökohdat ovat sellaiset, että vanhemmat eivät niin paljon pysty tuota opiskelua tukemaan.
Hienoa, että saimme tämän yhdessä aikaiseksi.
8



Pöytäkirjan asiakohta PTK 102/2018 vp
Ja kun liian vähän ehkä tässä salissa toisia kehutaan, niin haluaisin myöskin kehua tässä
ministeriä: olette ollut tässä asiassa ihan sellainen luottopakki tai keskushyökkääjä viemäs-
sä tätä asiaa eteenpäin, on ollut hienoa tätä yhdessä tehdä. Tämä on merkittävä askel ja hie-
no päivä suomalaiselle koululaitokselle. Mahdollistamme ja edistämme tasa-arvoa. Vielä
on työtä paljon tehtävänä, aina se pitää muistaa sanoa myöskin meidän täältä hallituksesta
käsin, mutta tämä on iso ja tärkeä askel. Hyvä, että saimme tämän aikaiseksi.

18.06 Simon Elo sin: Arvoisa puhemies! Ministerin harrastukset tuntien jaan kiitoksen,
mutta sanoisin, että ministeri on raskaan sarjan nyrkkeilijä tässä kysymyksessä. Tämä on
vaatinut jonkin verran myös nyrkkeilyä, ei niinkään hallituksessa, mutta, sanotaanko, ra-
hoituksen osalta aina vaaditaan hieman myös taistelua, että rahat saadaan. Itse asiaa kaikki
kyllä ovat koko ajan kannattaneet, se täytyy tunnustaa, sekä keskusta, kokoomus että sini-
set.

Tähän edustaja Essayah’n hyvään puheenvuoroon haluan vielä sen verran tarttua, että
tässä minusta oleellista nyt, jos nyt puhutaan siitä ajatuksesta, että olisi todellakin maksu-
ton toinen aste ja se julkisista varoista kustannettaisiin — niin kuin edustaja Heinonen sa-
noi, 100 miljoonasta ylöspäin puhutaan — on se, että kyllähän se on myös jonkinlainen
ideologinen kysymys, kumpaa korostaa: ajatteleeko, että mentäisiin vapaaehtoisesti — ku-
ten nyt melkein kaikki menevät — toiselle asteelle, koska totuus tietysti on se, että sitä tar-
vitaan nykymaailmassa, vai näkeekö sen järkeväksi, että jonkinlaisella pakolla, niin kuin se
tietysti olisi pakko, jos oppivelvollisuutta pidennettäisiin, ja sitten tulisi toinen aste kaikille
sitä kautta, sinänsä loogisesti, maksuttomaksi. Sinisten kanta on se, että oppivelvollisuutta
ei pidennettäisi, ei tulisi maksutonta toista astetta, vaan nimenomaan oppimateriaalilisän
täytyy olla se kohdennettu keino — mahdollisuuksien tasa-arvo, ei lopputuloksen tasa-ar-
vo. 

Tätä hieman ihmettelen, täytyy sanoa lopuksi, arvoisa puhemies, että Helsingin kaupun-
ki nyt tällaisen tavallaan yksipuolisen päätöksen tekee. Ehkä se jonkinlaista painetta aset-
taa myös naapurikaupungeille Vantaalle ja Espoolle, jossa itse olen valtuutettuna. Mutta
toisaalta se tulee Helsingille varmasti kalliiksi, koska kyllä näistä kunnista varmasti opis-
kelijoita jonkin verran hakeutuu ihan jo tästä syystä Helsinkiin, joka sinänsä muutenkin voi
olla houkutteleva opiskelupaikka.

18.08 Eurooppa-, kulttuuri- ja urheiluministeri Sampo Terho (vastauspuheenvuoro): 

Arvoisa puhemies! Kiitos kaikille edustajille ja puolueille tuesta tälle asialle, viedään se
vauhdikkaasti maaliin. Tässä todella perusajatus, mitä eri sanamuodoin kukin tapaili, on
nimenomaan mahdollisuuksien tasa-arvon edistäminen. Moni hahmotti tämän myös en-
simmäisenä askeleena kokonaan maksuttomaan toiseen asteeseen, ja mikseipä sitä voi
niinkin hahmottaa, mutta tämä on nyt toteutettu niillä varoilla, mitkä ovat nyt käytettävis-
sä, ja on mahdollisimman nopeaan tahtiin toteutettavissa oleva suunnitelma nimenomaan
pienituloisten ja sitä kautta mahdollisuuksien tasa-arvon edistämiseksi.

Edustaja Sarkkinen otti esille erityiskysymyksen siitä, minkä takia ulos on jätetty yksin
asuvat 18—19-vuotiaat. Minulla on itse asiassa siitä tässä kokonainen A-nelonen, mitä eri
syitä tähän oli, mutta luen siitä nyt yhden kohdan tässä — saat loput, jos haluat, tämän A-
nelosen mukana. Eli jos tämä olisi ulotettu itsenäisesti asuville 18—19-vuotiaille toisen as-
teen opiskelijoille, niin siinä tapauksessa taas vanhempien tulojen tarveharkinta, joka ulot-
9



Pöytäkirjan asiakohta PTK 102/2018 vp
tuu täysi-ikäisten ihmisten tukeen, olisi käynyt monimutkaiseksi tämän kanssa. Eli toisin
sanoen opintorahan tasoja tulisi lisää ja järjestelmä tulisi monimutkaisemmaksi. Vanhem-
pien tuloihin perustuvan tarveharkintaisen oppimateriaalilisän lisääminen itsenäisesti asu-
vien täysi-ikäisten opintotukeen on sen takia ongelmallista, koska täysi-ikäiset eivät enää
ole elatusvelvollisuuden piirissä. — Minulla on vielä A4 lisää näitä virkamiesten kertomia
ongelmia, joita siinä tekniikassa sitten olisi ollut.

Kiitos kaikille.

Keskustelu päättyi.

Asia lähetettiin sivistysvaliokuntaan.
10


