















































DEMA315.tmp.xml


Pöytäkirjan asiakohta PTK 55/2018 vp

 Tarkistettu
4.1

Pöytäkirjan asiakohta 

PTK 55/2018 vp

Täysistunto

Torstai 24.5.2018 klo 16.02—19.12

2.5. Suullinen kysymys maakuntavaalien ajankohdasta (Anders Adlercreutz r)
Suullinen kysymys SKT 79/2018 vp

Suullinen kyselytunti

Toinen varapuhemies Tuula Haatainen: Tähän aihepiiriin on useita kysymyksiä, ruot-
salainen eduskuntaryhmä, edustaja Adlercreutz.

Keskustelu

16.48 Anders Adlercreutz r: Ärade talman! Verotusoikeushan korjaisi tämän ongelman.
[Vasemmistoliiton ryhmästä: Nimenomaan!] Mutta me olemme tässä tilanteessa, koska
uudistuksen kanssa on edetty väärässä järjestyksessä. Ensimmäisenä luovuttiin etenemis-
tavasta, sen jälkeen sen tavoitteista. Nyt kohtuuton aikataulu vesittää asian kunnollisen, pe-
rusteellisen käsittelyn eduskunnassa. 

Ei kannata käynnistää maakuntia, jotka eivät toimi. Ei kannata lehmänkauppakoplaus-
enemmistöllä ajaa tällaista uudistusta läpi, joka ei täytä sille asetettuja tavoitteita. Ja, arvoi-
sa ministeri, oikeuskanslerin mielipiteellä tulisi olla oikeusvaltiossa merkitystä.

Vaalien päivämäärä on kirjattu lakiin, eli se tulee korjata tässä, nyt valiokunnissa ja sen
jälkeen käsitellä lakipakettia kunnollisesti asiantuntijoita kuunnellen, ei niin, että rajoite-
taan kuulemisten määrää. Siirretään vaalit eduskuntavaalien yhteyteen, ja koska ministeri
Vehviläinen on huolissaan siitä, ettei ole aikaa käynnistää maakuntia, [Puhemies koputtaa]
käynnistetään ne vuotta myöhemmin, hidastetaan Molokin kidan aukeamista. [Puhemies:
Aika!] Silloin saadaan myöskin tietojärjestelmät kuntoon.

16.49 Kunta- ja uudistusministeri  Anu  Vehviläinen  (vastauspuheenvuoro):  Arvoisa
puhemies! Ensinnäkin palaan vielä tähän Oikeuskanslerinviraston lausuntoon. Siellä itse
asiassa ei sanota, että kuusi kuukautta, jos olen käsittänyt oikein tämän lausunnon, vaan
noin puoli vuotta on tämä oikeuskanslerin... [Välihuutoja — Naurua] — No niin, tässä on
pikkuisen eroa. Jonkun mielestä kuusi kuukautta on sama asia kuin noin puoli vuotta.

Mutta sitten menen tähän vaalipäivään: tänne on annettu viime joulukuussa hallituksen
puolelta vastineessa esitys, jossa se oli 28.10., ja se oli aivan realistinen siihen viime vuo-
den arvioon nähden, mitä me teille tänne annoimme. Mutta sitten puolustan tiukasti sitä
ajatusta, että kun täällä on nyt kesken sekä perustuslakivaliokunnassa että sosiaali- ja ter-
veysvaliokunnassa tämä asian substanssi, asiallinen käsittely, niin kyllähän meillä pitää
olla sisältöjen ensin selvillä, ennen kuin me sanomme, että täällä käydään huutokauppaa
siitä, missä kohtaa ne vaalit ovat, jos tässä kohtaa vaaleja joudutaan muuttamaan.

Kysymyksen käsittely päättyi.


	2.5
	16.48
	16.49


