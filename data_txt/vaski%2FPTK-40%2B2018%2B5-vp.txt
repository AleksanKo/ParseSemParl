















































DEM2EE6.tmp.xml


Pöytäkirjan asiakohta PTK 40/2018 vp
Pöytäkirjan asiakohta 

PTK 40/2018 vp

Täysistunto

Tiistai 24.4.2018 klo 14.00—16.07

5. Hallituksen esitys eduskunnalle laeiksi valtion virkamieslain ja kunnallisesta viranhalti-
jasta annetun lain sekä poliisin hallinnosta annetun lain 15 §:n muuttamisesta

Hallituksen esitys HE 37/2018 vp

Lähetekeskustelu

Ensimmäinen varapuhemies Mauri Pekkarinen: Lähetekeskustelua varten esitellään
päiväjärjestyksen 5. asia. Puhemiesneuvosto ehdottaa, että asia lähetetään hallintovalio-
kuntaan.

Lähetekeskusteluun varataan 45 minuuttia maksimissaan. Mikäli puhujalistaa ei ehditä
annetussa ajassa käydä loppuun, asiakohdan käsittely keskeytetään ja sitä jatketaan tämän
päivän istunnossa muiden asiakohtien tultua käsitellyiksi. Jos keskustelu asiasta puoles-
taan päättyy ennen sille varatun määräajan päättymistä, siirrytään päiväjärjestyksen seu-
raavaan, 6. asiakohtaan.

Keskustelu

15.24 Päivi Räsänen kd: Arvoisa puhemies! Tässä hallituksen esityksessä ehdotetaan siis
muutettavaksi valtion virkamieslakia, kunnallisesta viranhaltijasta annettua lakia sekä po-
liisin hallinnosta annettua lakia. Lausunnonantajat ovat pitäneet virkamieslakiin esitettyjä
muutoksia lähtökohtaisesti kannatettavina. Nostan tässä nyt esille muutamia näkökohtia
tähän lainsäädäntöön.

Valtion virkamieslakia on lähihistoriassa muutettu useilla erillisillä lakimuutoksilla, jot-
ka vaikuttavat virkamiesten oikeudelliseen asemaan. Tällaisia ovat esimerkiksi kaksois-
kansalaisuutta koskeva sääntely, esitys muutoksenhakuoikeudesta virkaa ja virkasuhdetta
koskevaan nimittämispäätökseen sekä tämä nyt käsittelyssä oleva virkamiehen asemaan
muutoksia tuova esitys. On huomattava, että kun laki- ja asetustason muutoksia tehdään
toisistaan erillisinä, voi virkoihin ja virkamiesten oikeudelliseen asemaan liittyvän koko-
naissääntelyn hahmottaminen muodostua hankalaksi.

Poliisin hallinnosta annetun lain säännökseen poliisin eroamisiästä lisättäisiin tämän
esityksen myötä mahdollisuus jatkaa poliisin virkasuhdetta eroamisiän täyttymisen jäl-
keen enintään kahdella vuodella poliisimiehen suostumuksella. Poliisimiehen eroamisiäk-
sihän on säädetty 68 vuotta poliisin hallinnosta annetussa laissa. Lisäksi tietyille poliisi-
miesryhmille on säädetty erityiset 60 ja 63 vuoden eroamisiät. Viimeksi mainittujen ryh-
mien osalta siirtymäsäännöksessä todetaan jo nykyisin, että poliisimies ei ole velvollinen
eroamaan tuossa säädetyssä eroamisiässä.

Poliisimiehillä tulee olla mahdollisuus todellakin jatkaa niin halutessaan virkasuhdetta
eroamisiän täyttymisen jälkeen kuten muilla valtion virkamiehillä. Tämä on perusteltua
 Tarkistettu
4.1



Pöytäkirjan asiakohta PTK 40/2018 vp
virkamiesten yhdenvertaisuuden näkökulmasta, ja siihenhän koko tämä lakiesitys filoso-
fialtaan perustuukin.

Tämän esityksen myötä lain säännöstä virkasiirroista muutettaisiin keventämällä virka-
siirtoihin liittyvää menettelyä, eli hallinnonalalta toiselle tehtävästä virkasiirrosta päättäisi
valtiovarainministeriön sijasta se ministeriö, jonka hallinnonalalta virka siirretään toiselle.
Tätäkin muutosta pidän kannatettavana. Koska virkasiirto edellyttäisi jatkossakin sekä luo-
vuttavan että vastaanottavan hallinnonalan ministeriön ja luovuttavan ja vastaanottavan vi-
raston yhteisymmärrystä ja virkamiehen suostumusta, olisi byrokraattista edellyttää lisäk-
si valtiovarainministeriön päätöstä. Esimerkiksi valtion pääsopijajärjestöt ovat yhteisessä
lausunnossaan ilmaisseet tukensa tälle prosessille.

Puhemies! Vielä ihan lopuksi totean, että pidän myös kannatettavana 35 §:ään ehdotet-
tua muutosta, jolla mahdollistettaisiin virkamiehen suostumuksella virkasuhteen jatkami-
nen kahdella vuodella eroamisiän täyttymisen jälkeen. Tällä muutoksella mahdollistetaan
se, että virkamiehen kokemusta ja asiantuntemusta voidaan käyttää vielä hänen saavutet-
tuaan eroamisiän näin hänen halutessaan. Tämähän on tietenkin myönteinen asia, kun toi-
votaan, että työuria voitaisiin pidentää ja ihmisten työelämässä saavutettua osaamista ja ka-
pasiteettia myös käyttää yhteiseksi hyväksi pidempään. Säännöksen käyttö käytännössä
edellyttäisi kyseessä olevan viraston tosiasiallista tarvetta virkamiehen ammattitaidolle ja
ennen kaikkea tietenkin hänen omaa halukkuuttaan työskennellä.

Keskustelu päättyi.

Asia lähetettiin hallintovaliokuntaan.
2


	5
	15.24


