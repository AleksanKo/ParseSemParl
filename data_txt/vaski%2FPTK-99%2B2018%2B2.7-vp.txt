















































DEM76FD.tmp.xml


Pöytäkirjan asiakohta PTK 99/2018 vp

 Hyväksytty
1.0

Pöytäkirjan asiakohta 

PTK 99/2018 vp

Täysistunto

Torstai 11.10.2018 klo 16.03

2.7. Suullinen kysymys tyttöjen oikeuksien toteutumisesta (Sari Tanus kd)
Suullinen kysymys SKT 158/2018 vp

Suullinen kyselytunti

Puhemies Paula Risikko: Otetaan kolmen ryhmän pääkysymykset: edustajat Tanus, Pa-
loniemi ja Torvinen. — Edustaja Tanus.

Keskustelu

16.57 Sari Tanus kd: Arvoisa rouva puhemies! Tänään vietetään kansainvälistä tyttöjen
oikeuksien päivää, ja tärkeästä syystä. Tytöt ovat suuri voimavara, jonka avulla yhteiskun-
nat menestyvät ja kestävät. Kylmä realiteetti on kuitenkin se, että lähestymme 2020-lukua
emmekä ole pystyneet turvaamaan globaalisti tyttöjen oikeuksia ja mahdollisuuksia. Niin
kauan kuin sukupuolten lähtökohtien tasa-arvo ei ole turvattu ja tyttöjen asemaa ei ole vah-
vistettu yhteiskunnan eri tasoilla, mikään yhteiskunnallinen kehitys ei ole kestävällä poh-
jalla. 

Kansantaloudet menestyvät paremmin, kun tytöt ja naiset ovat mukana täysivaltaisina
yhteiskunnan rakentajina. Suomen kehityspolitiikkaa ja kehitysyhteistyötä ohjaa YK:n
kestävän kehityksen toimintaohjelma, kuitenkin hallituksen tekemät kehitysmäärära-
haleikkaukset ovat ikävällä tavalla näkyneet suoraan kentällä. Kysynkin pääministeri Sipi-
lältä: miten Suomen tavoite vahvistaa tyttöjen oikeuksia, oikeutta kouluttautua ja rakentaa
omaa tulevaisuuttaan toteutuu Suomessa ja globaalisti?

16.59 Pääministeri Juha Sipilä (vastauspuheenvuoro): Arvoisa puhemies! Tyttöjen ja
naisten oikeudet, niin kuin aikaisemmassa puheenvuorossani kerroin, on Suomen kehitys-
politiikan kärjessä, ja kaikissa keskusteluissa otamme asian esille. Tämä näkyy myös sii-
nä, miten suuntaamme niitä kehitysyhteistyömäärärahoja, käytämme niitä, se on aivan kes-
kiössä. Sen lisäksi meillä on hyvin pitkällä niin sanotun Agenda 2030:n toimeenpano, mikä
näkyy nyt tuolla pöydillä olevassa budjettikirjassakin. Siinä on ministeriöittäin arvioitu sen
toteutumista. Ja tästä keskustelimme viimeksi Espanjassa kollegani kanssa viime viikon
torstaina, keskustelimme esimerkiksi siitä, mitä voisimme yhdessä tehdä naisiin kohdistu-
van perheväkivallan pienentämiseksi Euroopan unionin alueella ja mietimme tässä yhteis-
tä avausta ja aloitetta.

Kysymyksen käsittely päättyi.


