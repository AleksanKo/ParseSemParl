















































DEM6B16.tmp.xml


Pöytäkirjan asiakohta PTK 77/2017 vp
Pöytäkirjan asiakohta 

PTK 77/2017 vp

Täysistunto

Tiistai 27.6.2017 klo 14.02—19.52

4. Hallituksen esitys eduskunnalle laiksi valtion virkamieslain muuttamisesta ja eräiksi sii-
hen liittyviksi laeiksi

Hallituksen esitys HE 77/2017 vp

Lähetekeskustelu

Toinen varapuhemies Arto Satonen: Lähetekeskustelua varten esitellään päiväjärjestyk-
sen 4. asia. Puhemiesneuvosto ehdottaa, että asia lähetetään hallintovaliokuntaan, jolle pe-
rustuslakivaliokunnan on annettava lausunto.

Keskustelu

18.48 Kunta- ja uudistusministeri Anu Vehviläinen (esittelypuheenvuoro):  Arvoisa
puhemies! Tämän hallituksen esityksen valmistelu perustuu eduskunnan hallitukselle toi-
mittamaan kirjelmään ja toimeksiantoon 2015 valtiopäiviltä. Kirjelmä liittyy puhemies-
neuvoston ehdotukseen laiksi eduskunnan virkamiehistä annetun lain muuttamisesta ja uu-
deksi eduskunnan kanslian ohjesäännöksi. Kirjelmä sisälsi lausuman, jonka mukaan edus-
kunta edellyttää, että hallitus valmistelee kiireellisesti esityksen valtion virkamieslain
muuttamiseksi siten, että valituskielto virkaan ja virkasuhteeseen nimittämistä koskevasta
päätöksestä poistetaan. Eduskunnan kirjelmässä oleva lausuma perustui perustuslakivalio-
kunnan mietintöön. 

Virkaan ja virkasuhteeseen nimittämistä koskevista päätöksistä ei voimassa olevan val-
tion virkamieslain mukaan saa valittaa. Sen sijaan viranhakijoilla on nykyisin mahdolli-
suus käyttää tasa-arvolain ja yhdenvertaisuuslain mukaisia oikeussuojakeinoja sekä kan-
nella ylimmille laillisuusvalvojille tai käyttää hallinto-oikeudellisia ylimääräisiä muutok-
senhakukeinoja. Kysymys valtion virkamiesten valitusoikeudesta on ollut eduskunnassa
valtion virkamieslain muuttamista koskevan esityksen yhteydessä kahdesti, vuosina 2010
ja 2011. Perustuslakivaliokunta esitti harkittavaksi nimityspäätöksiä koskevan valitusoi-
keuden säätämistä. Hallintovaliokunta puolestaan päätyi tuolloin puoltamaan valituskiel-
toa nimityspäätöksiin. 

Tämän esityksen myötä nykyinen valtion virkamieslain 57 §:ssä säädetty nimityspää-
töksiä koskeva valituskielto kumotaan ja pääsäännöksi tulee valitusoikeus. Valitusoikeus
merkitsee käytännössä sitä, että hakija voi saattaa hallintotuomioistuimen ratkaistavaksi
kysymyksen nimityspäätöksen lainmukaisuudesta. Valittajana voi olla vain samaa virkaa
tai virkasuhdetta hakenut toinen henkilö. Hallinto-oikeus tai korkein hallinto-oikeus voi
kumota päätöksen, jos se on lainvastainen. Tuomioistuin ei kuitenkaan voi arvioida, kuka
hakijoista tulisi nimittää virkaan, jos päätös on lainvastainen. 

Vaikka valitusoikeus on esityksen mukaan pääsääntönä, siihen ehdotetaan kuitenkin
eräitä rajoituksia. Valitusoikeus rajattaisiin pois valtion virkamieslain soveltamisalalla
 Tarkistettu
4.1



Pöytäkirjan asiakohta PTK 77/2017 vp
seuraavasti: Ensinnäkin, silloin kun on kyse tasavallan presidentin tai valtioneuvoston
yleisistunnon tekemästä nimityspäätöksestä. Toiseksi, silloin kun päätös koskee nimittä-
mistä enintään kahden vuoden määräajaksi. Kolmanneksi, silloin kun virka tai virkasuhde
täytetään lain nojalla haettavaksi julistamatta. Neljänneksi, silloin kun päätös koskee Puo-
lustusvoimien tai Rajavartiolaitoksen sotilasvirkaa, joka voidaan lain nojalla täyttää haet-
tavaksi julistamatta.

Esityksessä ehdotettu valitusoikeus koskee noin 40 000:ta valtion virkaa ja virkasuhdet-
ta, kun valtion virkamieslain soveltamisalalla virkamiehiä on yhteensä nykyään noin
66 000 henkilöä. Muutos nykytilaan on siten laaja ja merkittävä. Valitusoikeuden ulkopuo-
lelle rajattuihin kuuluisivat virkatyypeistä muun muassa tasavallan presidentin nimittämät
tuomarit ja upseerit sekä valtioneuvoston yleisistunnon nimittämät ylimmät virkamiehet.

Arvoisa puhemies! Valtioneuvoston oikeuskansleri ja eduskunnan oikeusasiamies nos-
tivat esitysluonnoksesta antamissaan lausunnoissa esiin erityisesti valtioneuvoston yleisis-
tunnon tekemät nimitykset. 

Ehdotetun valitusoikeuden rajaamisen lähtökohtana on esityksen valmisteluissa pidetty
sitä, että virkanimitykseen ei ole vakiintuneesti katsottu olevan oikeutta siten, että henki-
löllä olisi subjektiivinen oikeus tulla nimitetyksi hakemaansa virkaan. Perustuslakivalio-
kunta on kahdessa lausunnossaan hallintovaliokunnalle katsonut, että perustuslaki tai kan-
sainväliset sopimukset eivät edellytä valitusoikeutta virkaan tai virkasuhteeseen nimittä-
mistä koskevasta päätöksestä. Tämän lisäksi korkein hallinto-oikeus on yhdessä päätök-
sessään jättänyt nimitystä koskevan valituksen tutkimatta katsoen, ettei valituskielto ollut
ilmeisessä ristiriidassa perustuslain kanssa eikä liioin ihmisoikeussopimuksen vastainen.
Valtioneuvoston yleisistunnon toimivaltaan kuuluvia nimityksiä edeltää Oikeuskanslerin-
viraston laillisuusvalvonta, mikä on merkittävä ero kaikkiin muihin nimityspäätöksiin näh-
den valitusoikeutta ajatellen. Tämä valvonta kattaa ministeriöiden ja virastojen ylimpien
virkamiesten nimitykset, joilla on virkojen aseman takia yhteiskunnallista merkitystä. Etu-
käteisvalvonnassa tarkastetaan nimityspäätöksiin liittyvät havaittavissa olevat laillisuus-
kysymykset. 

Virkamiesten yleisestä muutoksenhakuoikeudesta poikkeamiselle on esitystä harkit-
taessa arvioitu olevan valtion edun mukainen objektiivinen peruste. Säännös rajoittaa va-
litusoikeutta rajattujen henkilökategorioiden osalta. Ehdotetun säännöksen voidaan katsoa
olevan riittävän tarkkarajainen ja muodostavan vain rajoitetun poikkeuksen oikeusturvaa
koskevan perusoikeuden alaan. Valituskiellon ei myöskään voida katsoa olevan Euroopan
ihmisoikeussopimuksen vastainen.

Lopuksi totean, että tästä tulee hieman lisää kustannuksia ja pääasialliset kustannukset
kohdistuisivat luonnollisesti hallintotuomioistuinten lisääntyvään työmäärään ja siten hen-
kilöstökustannuksiin. On arvioitu, että tämä saattaisi tarkoittaa vuositasolla ehkä noin 35:tä
valitusta hallinto-oikeuteen ja mahdollisesti noin 10:tä valitusta korkeimpaan hallinto-oi-
keuteen, ja nämä verrokkiluvut on saatu suhteuttamalla se, kuinka paljon viime vuosina on
tehty valituksia kunnallisten viranhaltijoiden nimityksistä.

18.54 Antti Kurvinen kesk: Herra puhemies! Ensinnäkin lämmin kiitos ministeri Vehvi-
läiselle tehokkaasta ja terhakasta toiminnasta. Olin itse mukana perustuslakivaliokunnassa
käsittelemässä tätä lausumaa, linjausta ja kannanottoa, johonka tämä lakihanke nyt perus-
tuu, ja onhan tätä aiemminkin samaa viestiä tullut eri tahoilta. 
2



Pöytäkirjan asiakohta PTK 77/2017 vp
Voi sanoa, että tämä hallituksen esitys vahvistaa perusoikeusmyönteisyyttä meidän lain-
säädännössämme. Tällähän vahvistuu perustuslain 21 §:ssä turvattu oikeusturvaperusoi-
keus, koska tässähän on ollut tällainen tietyntyyppinen epäsuhta: jos on kysymys ollut kun-
nallisesta viranhaltijasta eli on valittu kuntaan virkatehtäviin, siitä valinnasta on voinut tar-
vittaessa valittaa, jos on kokenut, että harkintavaltaa on väärinkäytetty tai lakia on rikottu,
ja sitten valtion virkamiehillä on ollut niin tiukka ja kategorinen tämä kielto, että ei ole voi-
nut valittaa. Tämä on sillä lailla erittäin myönteinen juttu, koska kyllähän tosiasiassa taval-
liset valtion virkamiehet samalla lailla kuin tavalliset kunnalliset viranhaltijatkin ovat ai-
van normaaleja keskiluokkaisia palkannauttijoita, ja ei ole perusteltua pitää erityyppistä oi-
keusturvaa ja erilaista asemaa tällaisilla ihmisryhmillä. 

Pidän kuitenkin ihan maalais- ja kaupunkilaisjärkisinä myös näitä rajoituksia, joita tä-
hän valitusoikeuteen on tulossa. Ne ovat sellaisia, että ne estävät kiusantekovalituksia ja
tällaisia julkisuushakuisesti tehtyjä valitusrumbia ja pitävät myös pyörät tietyllä tavalla
pyörimässä. 

Muutoinkin, arvoisa puhemies, pidän erittäin tärkeänä sitä, että me saisimme hallinto-
oikeuksissa käsittelyssä olevat valitukset entistä tehokkaammin käsiteltyä, ja itse olen sitä
mieltä, että pitää olla oikeus valittaa, mutta olisin valmis tuomaan valitusluvan entistä
useammin sitten kun pyritään sinne korkeimpaan hallinto-oikeuteen. Korkeimman hallin-
to-oikeuden pitäisi olla ennakkoratkaisutuomioistuin, niin kuin hallitusohjelmassakin on
todettu.

Keskustelu päättyi.

Asia lähetettiin hallintovaliokuntaan, jolle perustuslakivaliokunnan on annettava lausunto.
3


