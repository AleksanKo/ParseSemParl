















































DEMCAA0.tmp.xml


Pöytäkirjan asiakohta PTK 90/2018 vp
Pöytäkirjan asiakohta 

PTK 90/2018 vp

Täysistunto

Keskiviikko 26.9.2018 klo 14.02—17.20

10. Kansaneläkelaitoksen valtuutettujen toimintakertomus 2017
Kertomus K 12/2018 vp

Lähetekeskustelu

Puhemies Paula Risikko: Lähetekeskustelua varten esitellään päiväjärjestyksen 10. asia.
Puhemiesneuvosto ehdottaa, että asia lähetetään sosiaali- ja terveysvaliokuntaan. Asian kä-
sittely keskeytettiin 14.9.2018 pidetyssä täysistunnossa, ja nyt keskustelua jatketaan. 

Keskustelu

16.49 Kristiina Salonen sd: Arvoisa puhemies! Käsissämme on vuoden 2017 toiminta-
kertomus Kelan valtuutetuilta. Pääsimme aloittamaan keskustelua jo tuossa taannoin hie-
man mutta keskustelu jäi kesken ja minunkin puheenvuoroni jäi kesken, joten jatkan siitä
nyt.

Viime vuosi oli Kelalle poikkeuksellisen haastava. Yksi suurimmista muutoksista oli
perustoimeentulotuen siirtyminen kunnilta Kelan tehtäväksi 1.1.2017 alkaen. Käynnistä-
misvaikeuksilta ei vältytty, sillä perustoimeentulotuen käsittely ruuhkautui pahasti, ja hen-
kilöstöä tarvittiin lisää siitäkin huolimatta, että jo vuoden 2016 lopussa rekrytoitiin perus-
toimeentulotuen tehtäviin 740 henkilöä. 

Olen itse tehnyt kunnissa toimeentulotukityötä, ja jo tuolloin Kelan valtuutettuna use-
aan otteeseen kerroin, että toimeentulotuki on luonteeltaan aivan täysin erilainen etuus
kuin muut sosiaaliturvaetuudet, joita Kela aikaisemmin on käsitellyt. Nostimme valtuus-
tossa silloin myöskin useaan otteeseen esille sen, että henkilöstömäärä tulee olemaan isom-
pi kuin mitä muissa etuustehtävissä Kelalla oli aikaisemmin ollut. Näistä nostoista huoli-
matta kuitenkin oli vahva usko siihen, että huomattavasti pienemmällä henkilöstömäärällä
pärjättäisiin kuin millä kunnissa toimeentulotukityötä ja etuuskäsittelyä oli aikaisemmin
tehty. No, nyt tällä hetkellä tiedämme, että näin ei ole. Toki vieläkin Kelalla on joitakin
henkilötyövuosia pienempi työmäärä käytössä perustoimeentulotuessa, mutta Kela on use-
ampaan otteeseen nostanut esille sen, että tämä on täysin poikkeava etuus muihin etuuksiin
verrattuna ja sen vuoksi myöskin vaatii aivan eri tavalla henkilötyövuosia kuin muut sosi-
aaliturvaetuudet. 

Kela on joutunut lisäämään henkilöstöä. Kela on kamppaillut tämän 7 päivän käsittely-
ajan kanssa, kamppailee edelleenkin, mutta erityisesti vuosi 2017 oli Kelalle vaikea. Osa
kunnista teki päätöksiä vielä sinne maaliskuulle saakka, ja tämä jonkun verran helpotti ti-
lannetta, mutta Kela joutui koko ajan ikään kuin reagoimaan siihen, että henkilöstöä jou-
duttiin perehdyttämään ja kouluttamaan työhön ja palkkaamaan lisää. Pahimman suman ai-
kana asiakkaiden toimeentuloa turvattiin ruoan ja lääkkeiden maksusitoumuksilla ja myös
kunnista myönnetttiin täydentävää toimeentulotukea. 
 Tarkistettu
4.0



Pöytäkirjan asiakohta PTK 90/2018 vp
Olen pahoillani siitä, ettei toimeentulotuen erityisluonteisuuteen uskottu etukäteen, jot-
ta näiden ihmisten kohdalla, jotka toimeentulotukea tarvitsivat, olisi voitu välttyä siltä va-
hingolta, joka tästä sitten heille aiheutui. 

Kelan valtuusto käsitteli asiaa ja pyysi asiasta myöskin ulkopuolisen tahon raporttia op-
piaksemme, mitä tässä meni pieleen ja miten sitten jatkossa voitaisiin paremmin hallita
näitä riskejä. Tämä raportti kertoi, ettei muutokseen osattu varautua etukäteen riittävällä
volyymilla ja että puutteita oli yhteistyössä eri tahojen välillä riskienhallinnassa, raportoin-
nissa ja projektin johtamisessa. Tämä kaikki kävi ilmi ulkoisesta raportista, jonka Kelan
valtuutetut saivat loppuvuodesta 2017. Näistä ongelmista onkin otettava opiksi.

Kelasta on tullut myöskin merkittävä kilpailuttaja. Hankintalain kautta tehdään paljon
kilpailutuksia, ja myöskin nämä kilpailutukset ovat puhututtaneet Kelan valtuustossa. Esi-
tin itse, että tähän valtuutettujen toimintakertomukseen olisi voitu jo viime vuoden osalta
lisätä osio kilpailutuksista, mutta en saanut kannatusta tälle esitykselleni. Olemme taas ti-
lanteessa, jossa muun muassa taksikyydit ja kuntoutuspalvelut aiheuttavat jatkuvasti kes-
kusteluja julkisesti mutta myöskin paljon yhteydenottoja asiakkailta. Näissä on myöskin
kyse kilpailutuksen lopputuloksesta. 

Toivonkin siis, että kun teemme vuoden 2018 Kelan valtuutettujen toimintakertomusta,
niin voisimme tässä kertomuksessa paneutua myöskin Kelaan kilpailuttajana ja mennei-
siin kilpailutuksiin, mahdollisesti niissä oleviin ongelmakohtiin, joita sitten myöskin edus-
kunta voisi tämän toimintakertomuksen myötä käsitellä täällä. Tämä on akuutti asia, joka
koskee myöskin tätä vuotta, ja itse aion myöskin Kelan valtuutetuissa edelleen kiinnittää
huomiota eduskunnan alaisen laitoksen kilpailuttamiseen ja siinä piileviin ongelmiin. Ja
toivon, että voimme sitten asiasta myöskin jossain muussa yhteydessä keskustella myö-
hemmin. — Kiitos.

16.56 Maria Tolppanen sd: Arvoisa puhemies! Kela on ollut nyt juuri näiden parin vii-
me vuoden aikana aikamoisessa pyörityksessä. On tullut paljon uusia asioita, ja täytyy sa-
noa, että hämmästyttävänkin hyvin on selvinnyt niistä asioista. Nyt näyttää siltä, että nämä
viivästymät, mitkä ovat olleet, on saatu hoidettua ja nämä kaikkein heikoimmassa asemas-
sa olevat saavat rahansa suht nopeasti sieltä. 

Nyt kuitenkin se, mikä pelottaa kaikkein eniten, on tämän aktiivimalli ykkösen tuomat
murheet. Kun leikataan se kolmekymppiä, joka tarkoittaa kaikkein pienimmällä määrällä
toimeentulevilla ihmisillä yhden viikon ruokaa, sitä rahaa täytyy saada jostakin muualta tai
sosiaalitoimistosta. Mutta miten Kela pystyy venymään ja pystyykö Kela venymään sii-
hen, että näitten uusien asiakkaitten, jotka joutuivat Kelan asiakkaiksi, että heidänkin asiat
saataisiin hoidettua säällisessä ajassa, niin että kenenkään ei tarvitsisi odottaa rahojaan kol-
mea viikkoa tai kuukautta? Ihmiset tarvitsevat rahansa silloin, kun on se päivä. He ovat
kyllä laskeneet niin tarkkaan sen, miten menee. 

Mutta kaikkinensa olen hämmästynyt siitä, miten hyvin on saatu kuitenkin menemään.
Täytyy sanoa, kun itsekin soitin tässä erään henkilön asiasta Kelaan, että oli tosi mukava,
kun siellä vastattiin heti ja sieltä sai avun, siihen asiaan tartuttiin, ihmisen asiaan. Toki tie-
tenkin pitäisi olla niin, että nämä heikoimmassa asemassa olevat ihmiset pystyisivät itse
hoitamaan asiansa ja pääsisivät Kelaan eikä menisi papereita hukkaan ja asiat hoituisivat
hyvin, mutta hyvä, että mennään edes tällä tavalla. 

Pidetään Kela pystyssä ja verot sen suuruisina, että pystymme pitämään sen pystyssä.
2



Pöytäkirjan asiakohta PTK 90/2018 vp
16.58 Kristiina Salonen sd: Arvoisa puhemies! Jatkan vielä, kun tuossa varsinaisessa pu-
heenvuorossani ehdin vain sivuuttamaan sitä keskustelua, jonka kävimme täällä salissa
edellisen kerran Kelan valtuutetuista koskien taksikyytien kilpailutusta. Jo silloin kuulim-
me ikään kuin kummallista keskustelua, jossa ministeri Berner koki, että lain uudistus ei
millään tavalla aiheuttanut tilannetta, jossa Kela oli näiden taksi-, Kela-kyytien kanssa. Mi-
nisteri Mattila totesi, että hänellä ei ole mitään mahtikäskyvaltaa, jolla hän voisi tilanteen
korjata. 

Kelan valtuutettuna olen ymmärtänyt niin, että Kela nimenomaisesti viestitti ministe-
reille ja ministeriöille, että mikäli laki tulee voimaan sillä aikataululla, heinäkuun alusta al-
kaen, joka alun perin lakiesityksessä oli todettu, niin tämä tulee aiheuttamaan vaikeuksia
Kelalle. Tämä huomio ilmeisesti jäi kuitenkin Kelan vastuulle yksinään, ja nyt sitten Kela
oli heinäkuun alusta tilanteessa, jossa todella näitten välityskeskusten kilpailutusten kautta
kyydit ympäri Suomen takkusivat pahasti. Ja ketkä olivat kärsijöinä? Kärsijöinä olivat
vammaiset, sairaat, vanhukset, ne kaikki, jotka näitä Kela-kyytejä tarvitsivat. 

Minusta asia on edelleen epäselvä. Edelleen on epäselvää se, mitä tämän kanssa voitai-
siin tehdä, jotta tilanne saataisiin tällä hetkellä erityisesti täällä Uudellamaalla paremmin
toimimaan. Useat autoilijat ovat kertoneet, että ovat ikään kuin jättäneet tehtävät Kela-kyy-
tien kautta, koska eivät voineet osallistua tämän kilpailutuksen jälkeen näitten välityskes-
kusten antamien ehtojen mukaisesti kuljetuspalveluiden tuottajina, ja tämä tietenkin on
ikävää. Useilla asiakkailla on ollut pitkäaikaiset suhteet näihin autoilijoihin, jotka nyt siis
ovat leivättömän pöydän ääressä. 

Tiedän esimerkiksi Satakunnan osalta tilanteen. Viime viikolla sain soiton, että ilta-ai-
kaan Kela-kyyti tuli Turusta Huittisten kautta ja 2,5 tuntia soiton jälkeen saapui asiakkaan
luokse. Tällainen ei siis ole järjestelmä, joka perustuu pysyvyyteen ja toimivuuteen. Voi-
daan siis sanoa, että Kela-kyyti toteutui, mutta voimmeko me luoda järjestelmän tällaisen
varaan? Emme voi luoda. 

Edelleen siis on paljon työtä tehtävänä, jotta ihmiset saavat palvelun katkotta kohtuulli-
sessa ajassa ja pystyvät suunnittelemaan hoitoihin menonsa asiallisesti ympäri Suomen.

17.01 Maria Tolppanen sd: Arvoisa puhemies! Kun nyt tässä on mahdollisuus kertoa —
ennen kaikkea haluan kertoa puhemiehelle — niin juuri tänään menin taksilla hammaslää-
käriin, kesken päivän kun jouduin siellä hyppäämään, niin kuljettaja puhui näistä Kela-
kyydeistä ja sanoi, että hän ei ole ottanut yhtään ainutta Kela-kyytiä ja se johtuu siitä, että
tämän uuden systeemin takia heidän palkkansa, mitä he saavat siitä, putosi 28 prosenttia.
28 prosentin leikkaus palkkoihin. Siinä on yksi syy, miksi autoja ei riitä Kela-kyytejä aja-
maan. Ei autoilijoidenkaan kannata ajaa tappiokseen näitä, vaikka niitä olisi paljonkin, niin
tappiota kertyy joka ikinen tunti. Että mieluummin kannattaa ajaa normaalikyytejä. 

Nythän tässä uudistuksessa on sitten käynyt myöskin näin, että ne asiakkaat, jotka odot-
tavat sitä Kela-kyytiä eivätkä saa sitä, eivät voi ottaa sillä samalla rahalla tavallista taksia.
Jos he ottavat tavallisen taksin, niin heidän omavastuuosuutensa on 50 euroa, kun se Kela-
kyydissä on 25 euroa — siis pitkissä matkoissa, kun puhutaan näistä TYKSistä Vaasaan tai
jotain muuta vastaavaa. 

Toinen huononnus, joka siinä tuli: Jos esimerkiksi Pietarsaaresta — käytän nyt näitä esi-
merkkejä, koska tiedän, että rouva puhemies tuntee paikat — ihminen tulee kyydillä Vaa-
san keskussairaalaan ja käy siellä esimerkiksi kontrollissa, joka vie aikaa puolesta tunnista
tuntiin, niin sen taksin on lähdettävä Pietarsaareen. Se ei saa jäädä odottamaan tätä asiakas-
3



Pöytäkirjan asiakohta PTK 90/2018 vp
ta, että asiakas tulisi sitten paluukyydillä takaisin, vaan asiakas ottaa sitten uuden Kela-tak-
sin, jolla hän ajaa Pietarsaareen, ja sieltä taas auto tulee tyhjänä takaisin. 

Että tässä on tämmöisiä kämmejä päässyt käymään, jotka hankaloittavat ihmisen elä-
mää aivan suunnattomasti, ja toivoisin, että nämä terveiset menisivät eteenpäin, koska
nämä ovat niitä, mitä tuolta kentältä kuulee, mitä ihmiset kertovat. 

Sitten taksikuski, joka tänään oli ajossa ja ajoi minua, sanoi, että seuraava iso aalto tulee
sitten vuodenvaihteessa, että silloin lopettavat vanhemmat ja vanhenevat autoilijat koko
toiminnan, koska he katsovat, että se ei enää ole kannattavaa. Mutta tämä taksikeskustelu
on sitten taas toinen keskustelu. Kela-asioista nämä.

17.04 Kristiina Salonen sd: Arvoisa puhemies! Voisin puhua tästä Kela-taksiasiasta
vaikka tunnin, mutta siirryn toiseen aiheeseen, koska olemme täällä edustaja Tolppasen
kanssa kaksin. Mutta kilpailutuksessa pysyn edelleen.

Nyt haluan nostaa esille Kelan osalta kuntoutuksen kilpailutuksen. Viestit, jotka tulevat
kuntoutuksessa työskenteleviltä ihmisiltä, ovat aika karua kuultavaa. He katsovat, että Ke-
lan kilpailutuksen jälkeen esimerkiksi vaikka laitoskuntoutuksen osalta vakiintuneita pal-
veluntuottajia on jäänyt vaille sopimuksia syystä, että nämä kilpailutukset siis perustuvat
80-prosenttisesti hintaan. Esimerkiksi pitkään toimineet tekijät jäivät sopimuksitta ja uu-
det toimijat aloittivat käytännössä kurssien suunnittelun ja resursoinnin vasta sopimuksen
saamisen jälkeen ja sitten ovat joutuneet haalimaan osaamista, mistä ovat sattuneet saa-
maan. Tämä viesti tulee vahvasti muun muassa järjestöiltä. Järjestöt kertovat, että he ovat
saaneet näiltä sopimuksen saaneilta viestejä, joissa on pyydetty esimerkiksi jostain erityi-
sestä sairaudesta aivan perustietoa, jota siis tällä uudella, voittaneella palveluntoteuttajalla
ei ole ollut. Ja tämä on toki huolestuttava viesti, koska sitä aikaisempaa osaamista, koke-
musta, jota esimerkiksi näiden sairaiden osalta on ollut, tuntuu nyt menevän täysin huk-
kaan.

Myöskin sairastuvat joutuvat eriarvoiseen asemaan päätyessään sellaisiin kuntoutuksen
paikkoihin, joissa on toimivia työryhmiä jo ennestään, tai sitten sellaisiin, joissa prosesseja
ei ole vielä olemassa lainkaan. Viestiä on tullut muun muassa siitä, että kuntoutukseen ha-
keutuvia on vähemmän kuin aikaisemmin. Tämä voi johtua juuri siitä, että viestit kuntou-
tusten laadusta eivät ole kaikkiseltaan olleet kovinkaan hyviä ja ihmiset eivät halua hakeu-
tua sellaisiin. Jos vertaa aikaisempiin kuntoutuksiin, joihin jonotettiin ja joihin eivät pääs-
seetkään kaikki halukkaat, niin kyllä myöskin tämä on huolestuttava viesti. Tämä on siis
asia, johon Kelan valtuutettujen on syytä paneutua paremmin, ja tässä nyt sitten muistutan
asiasta myös itseäni.

Keskustelu päättyi. 

Asia lähetettiin sosiaali- ja terveysvaliokuntaan.
4


