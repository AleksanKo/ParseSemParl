















































DEM8471.tmpSave.xml


Pöytäkirjan asiakohta PTK 44/2016 vp
Pöytäkirjan asiakohta 

PTK 44/2016 vp

Täysistunto

Keskiviikko 27.4.2016 klo 14.00—18.04

7. Lakialoite laiksi omakoti- ja pientalojen kuntotarkastajien pätevyydestä
Lakialoite LA 19/2016 vp Pentti Oinonen ps ym.

Lähetekeskustelu

Toinen varapuhemies Paula Risikko: Lähetekeskustelua varten esitellään päiväjärjes-
tyksen 7. asia. Puhemiesneuvosto ehdottaa, että asia lähetetään ympäristövaliokuntaan.

Keskustelu

17.33 Pentti Oinonen ps (esittelypuheenvuoro): Arvoisa rouva puhemies! Lakialoitteeni
laiksi omakoti- ja pientalojen kuntotarkastajien ammattipätevyydestä muuten on ollut tääl-
lä eduskunnassa tarkastusvaliokunnan käsittelyssä jo vuonna 2013, mutta se kaatui sitten
perustuslaillisiin ongelmiin, ja minä olen yrittänyt tässä lakialoitteessani siitä poistaa juuri
näitä epäkohtia.

Omakotitalon, pientalon ja asuinkiinteistön kuntotarkastuksilla pyritään kiinnittämään
pientalojen omistajien ja erityisesti kiinteistön kauppatilanteessa myyjinä ja ostajina ole-
vien yksityishenkilöiden huomiota kaupan kohteena olevan rakennuksen kuntoon. Kunto-
tarkastus parantaa mahdollisuuksia rakennuksen asianmukaiseen kunnossapitoon elinkaa-
riajattelun mukaisesti ja kiinteistökaupan tekoon siten, että kaupan molemmilla osapuolil-
la on oikeat ja riittävät tiedot kaupan kohteen kunnosta.

Tarkoituksena on säätää uusi laki, jolla säännellään kuntotarkastusten tekemistä pienta-
loihin laatimalla tarkastajille pätevyysvaatimukset, pakollinen rekisteröinti sekä vahingon-
korvausvastuu sekä tarkastuksen tilaajalle että tämän vastapuolelle. Tällä hetkellähän on
niin, että minkäännäköistä koulutusta kuntotarkastajilla ei välttämättä tarvitse olla ja sinne
pääsee oikeastaan menemään kuka vain.

Tavoitteena on, että kuntotarkastusten laatu kohenee ja kuntotarkastuksesta tulee ny-
kyistä hyödyllisempi keino kiinteistön kunnon selvittämiseksi kiinteistön myyjälle ja osta-
jalle eli molemminpuolinen hyöty. Tarkoituksena on, että kuntotarkastusraporttien luetta-
vuus ja informatiivisuus paranevat. Kiinteistökaupan tekijöiden tiedostaessa kiinteistön
kunnon aiempaa paremmin kiinteistökauppariidat vähenevät.

Rakennuksen kunnon ja mahdollisten vaurioiden huolellinen selvittäminen ennen kaup-
paa vähentää altistumista mahdollisille mikrobivaurioille ja niistä aiheutuville terveyshai-
toille. Tämä säästää terveydenhuoltomenoja ja vähentää sairauspoissaoloja. Tarkastusva-
liokunnan mietinnössä 2013, josta jo mainitsin, todetaan, että merkittävien kosteus- ja ho-
mevaurioiden terveyshaittavaikutukset olivat jo silloin 2013 hometutkimuksen mukaan
450 miljoonaa euroa vuodessa. Nämä hometalothan ovat vain lisääntyneet, kun aikaa me-
nee eteenpäin. Mikäli tavoite asunto- ja kiinteistökauppaan liittyvien riitojen vähentämi-
sestä toteutuu, tämä säästää oikeuslaitoksen ja kuluttajaviranomaisten resursseja.
 Tarkistettu
4.0



Pöytäkirjan asiakohta PTK 44/2016 vp
Jotta voisi jatkossa suorittaa kuntotarkastuksia, nykyisten kuntotarkastajien tulisi hank-
kia uusi pätevyys. Uudenlaisen pätevyyden ja auktorisoinnin omaavista kuntotarkastajista
voi ainakin aluksi olla pulaa, ennen kuin tarvittavaa koulutusta ja sen jälkeen auktorisoitu-
ja tarkastajia on riittävästi. Järjestelmässä voi olla siirtymäaika, joka helpottaa tarkastajien
kouluttautumista.

Uudenlaisen kuntotarkastuksen tekemisestä pitäisi olla riittävästi koulutusta eri puolilla
maata. Tämä edellyttää, että koulutusta järjestävät tahot lähtevät mukaan hankkeeseen ja
saatavilla on riittävästi päteviä kouluttajia ja kohtuuhintaista koulutusta. Kuntotarkastajien
koulutuksen maksavat siihen osallistuvat kuntotarkastajat itse.

Nykyistä perusteellisempi kuntotarkastus nostaa todennäköisesti kuntotarkastuksen hin-
taa ainakin jonkun verran. Kustannuksia tulee kuitenkin verrata kiinteistön hintaan tai kiin-
teistöstä riitelemisen hintaan. Suhteessa niihin kuntotarkastuksen hinta ei missään tapauk-
sessa ole liiallinen.

Kuntotarkastus edistää kiinteistön omistajan, myyjän ja ostajan tietoa rakennuksen kun-
nosta. Se antaa välineen kiinteistön suunnitelmalliseen kunnossapitoon ja korjaamiseen ja
sitä kautta vähentää rakennusten korjausvelkaa. Ajoissa korjaaminen vähentää korjauskus-
tannuksia.

Kiinteistön kunnon selvittäminen perusteellisesti, raportointi selkeästi ja kiinteistön
kunnon sisäistäminen ennen kauppaa vähentävät kaupan jälkeisiä riidan aiheita ja vähen-
tävät kiinteistökauppariitoja. Jos riitoja ennaltaehkäistään, asuntokaupan osapuolet säästä-
vät oikeudenkäyntikuluja jopa kymmeniätuhansia euroja riitaa kohden.

Rakennuksen kunnon ja mahdollisten vaurioiden huolellinen selvittäminen ennen kaup-
paa vähentää altistumista mahdollisille mikrobivaurioille ja niistä aiheutuville terveyshai-
toille. Kosteus- ja mikrobivaurioiden ja niihin liittyvien erilaisten ongelmien ennaltaeh-
käiseminen vaatii asennemuutosta sekä tietoa kiinteistöjen kunnossapidosta. Kiinteistöjen
kunnon tiedostamisella ja suunnitelmallisella kunnossapidolla on mahdollista saada ai-
kaan sisäilmastoltaan hyviä rakennuksia. Kun sisäilmastosta ei aiheudu riskejä ihmisen ter-
veydelle, sairastavuus vähenee.

Arvioidaan, että kuntotarkastuksia tullaan tekemään noin 10 000 kappaletta vuosittain.
Kuntotarkastusten tekeminen saa aikaan noin 120 henkilötyövuoden työllisyysvaikutuk-
sen. Asuntokaupan pätevöityneitä kuntotarkastajia on ollut elokuussa 2012 noin 200 kap-
paletta.

Arvoisa rouva puhemies! Toivon valiokunnalta myönteistä suhtautumista lakialoittee-
seen.

17.39 Ritva Elomaa ps: Arvoisa puhemies! Edustaja Oinosen lakialoite omakoti- ja pien-
talojen kuntotarkastajien pätevyydestä on todella kannatettava. Päämääränä aloitteessa on,
että kuntotarkastusraporttien luotettavuus mattimeikäläisille paranee, mistä hyötyvät niin
asunnon myyjä kuin ostajakin.

Aloitteen hyödyt ovat selkeät. Kosteus- ja homevaurioiden aiheuttamat terveyshaitat vä-
henevät, ja kiinteistökaupoista nostettujen oikeusjuttujen määrä vähenee. Näin myös yh-
teiskunnan varoja säästyy miljoonien edestä. Lisäksi kiinteistökauppa saattaisi vilkastua,
kun myyjän ja ostajan välinen luottamus vahvistuisi selkokielisten kuntoraporttien myötä.
Lakialoitteen vaikutukset on hyvin punnittu, eikä kiinteistökauppa tule pitkällä tähtäimellä
aloitteesta kärsimään. Myös siirtymäaika kuntotarkastajien kouluttamisessa helpottaisi uu-
denlaisen koulutuksen järjestämistä. Homeongelmia on valitettavasti myös monissa päivä-
2



Pöytäkirjan asiakohta PTK 44/2016 vp
kodeissa, kouluissa, työpaikoilla tänä päivänä. Edustaja Oinosen lakialoite on kuitenkin
yksi askel homeongelmien vähentämiseen. Kannatan sitä.

17.40 Martti Mölsä ps: Arvoisa rouva puhemies! Maankäyttö- ja rakennuslain 109 §:n
mukaan rakennushankkeisiin ryhtyvän on huolehdittava siitä, että rakennus suunnitellaan
ja rakennetaan rakentamista koskevien säännösten ja määräysten sekä myönnetyn luvan
mukaisesti. Rakennushankkeeseen ryhtyvällä on oltava hankkeen vaativuus huomioon ot-
taen riittävät edellytykset sen toteuttamiseen.

Oleellinen muutos tapahtui, kun rakennuslaki 1990-luvun vaihteessa muuttui maankäyt-
tö- ja rakennuslaiksi ja moni pykälä muuttui lähes täydellisesti. Vanhan lain perusteella
valvontaviranomaisilla, suunnittelijoilla ja vastaavalla työnjohtajalla oli vastuuta huomat-
tavasti enemmän kuin nyt ja laiminlyönnistä seurasi sanktioita. Nykyisen lain perusteella
vastuu on pääasiassa rakennushankkeeseen ryhtyvällä, oli kokemusta rakentamisesta tai ei,
kuten alussa lukemani lakiteksti kertoi.

Käsittääkseni moni home- ja kosteusongelma liittyy nimenomaan huonoon rakennus-
valvontaan. Esimerkkejä huonon rakennusvalvonnan seurauksista on paljon. Pahinta on,
ettei kukaan ole vastuussa virheistä, ja tästä seuraa, että esitetylle pätevälle kuntotarkasta-
jalle on tilausta. Tarkoituksenahan on parantaa mahdollisuuksia rakennuksen asianmukai-
seen kunnossapitoon elinkaariajattelun mukaisesti ja kiinteistökaupan tekoon siten, että
kaupan molemmilla osapuolilla on oikeat, riittävät tiedot kaupan kohteen kunnosta, kuten
aloitteessakin todetaan, eli tämä lakialoite on hyvinkin kannatettava.

17.42 Päivi Räsänen kd: Arvoisa puhemies! Edustaja Oinosen lakialoitteen tavoite on
tärkeä ja ajankohtainen, ja juuri tähän samaan ongelmaan myös tarkastusvaliokunta on
kiinnittänyt huomioita tässä perusteellisessa selvityksessä, jossa erityisesti kosteus- ja ho-
mevaurioiden aiheuttamat haitat ja niitten mahdollinen ehkäisy on käsitelty. Tarkastusva-
liokuntahan todellakin totesi, että pelkästään näiden kosteus- ja homevaurioiden terveys-
haittavaikutukset ovat 450 miljoonan euron suuruiset vuotta kohti, puhumattakaan tietysti
sitten niistä muista ongelmista ja kustannuksista, joita tämän ongelman myötä tulee.

Tämä lakialoite kuntotarkastajien pätevyydestä on kyllä mielestäni sellainen, joka on
syytä valiokunnassa ottaa vakavasti, ja myös tarkastusvaliokunnan mietinnön huomiot to-
dellakin ovat samansuuntaiset. Toki täytyy se huomata, että tämä lakialoite käytännössä
tarkoittaisi rakennusalalla sääntelyn lisäämistä, ja nyt kun eletään tätä normien purun aika-
kautta, niin voi olla, että hallituksen sisältäkään ei ehkä tälle ihan varauksetonta kannatusta
tulisi. Mutta mielestäni sääntelyä tulee olla siellä, missä sitä tarvitaan, eikä kaikkea normi-
tusta tulekaan purkaa. Sen vuoksi toivon, että tähänkin ongelmaan vakavalla mielellä pa-
neudutaan tämän lakialoitteen myötä.

17.44 Pentti Oinonen ps: Rouva puhemies! Kun kuntotarkastaja suorittaa tarkastuksen,
niin häneltä odotetaan, että hän ilmoittaa vaaran paikat selkeästi eikä toimi kenenkään pil-
lin mukaan eli ei rakennuksen myyjän mukaan.

Mitäänsanomattomat kuntotarkastusraportit ovat se suuri ongelma. Jos kuntotarkasta-
jan raportissa lukee esimerkiksi, että talo on ikäisekseen hyvässä kunnossa, niin ei tällai-
nen tieto avaudu kenellekään. Rakennusvirheet pitäisi selittää kuntotarkastusraportissa.
Niistä kirjoitetaan usein epämääräisesti, ja tätä minä tarkoitan tällä koulutuksella. Maallik-
ko ei välttämättä ymmärrä, mitä tarkoittaa esimerkiksi riskirakenne ja mitä vastuita siihen
3



Pöytäkirjan asiakohta PTK 44/2016 vp
liittyy. Kuntotarkastajan pitää pystyä kertomaan ostajalle ja myyjälle selkeästi, mitä tar-
kastuksessa ilmeni. Näin he voivat sopia, kuka korjaa mitäkin. Tällä hetkellä aivan liian
paljon käydään oikeustaisteluita siitä, kun kuntotarkastaja on ilmoittanut hyvinkin epä-
määräisesti vian kohteen.

17.45 Sami Savio ps: Arvoisa puhemies! Tämä edustaja Oinosen laatima lakialoite pa-
neutuu asuntojen kuntotarkastuksia tekevien henkilöiden pätevyysvaatimuksiin. Nykyään-
hän kuntotarkastajien koulutus ja osaaminen vaihtelevat valitettavasti varsin paljon, ja ikä-
vä kyllä tämä näkyy myös kuntotarkastusten laadussa. Erityisesti kauppatilanteessa hei-
kosti tehty kuntotarkastus voi johtaa siihen, ettei ostaja havaitse eikä koskaan saa tietää os-
tamaansa kohteeseen mahdollisesti liittyvistä puutteista. Toki myös myyjät ovat usein tie-
tämättömiä rakennukseen liittyvistä ongelmista, eivät tietenkään aina, mutta monesti näin
käy.

Tämä edustaja Oinosen tekemä lakialoite lisäisi toteutuessaan kiinteistö- ja asuntokaup-
poihin liittyvää luottamusta ja siten ajan mittaan todennäköisesti myös asuntokauppojen
lukumäärää. Samalla vähenisivät mikrobi- ja homeongelmista johtuvat terveyshaitat sekä
asuntokauppoihin liittyvät riidat. Myös kiinteistöjen ylläpitosuunnitelmia olisi helpompi
laatia ja toteuttaa, ja nämä kaikki seikat vähentäisivät selvästi eri tahojen kustannuksia.

Siten tämä edustaja Oinosen tekemä lakialoite onkin erittäin kannatettava.

17.47 Mikko Kärnä kesk: Arvoisa rouva puhemies! Kiitoksia ensinnäkin edustaja Oino-
selle erittäin pitkästä ja perustellusta lakialoitteesta, joka puuttuu kyllä todella oleelliseen
ongelmaan, joka meillä tässä maassa on. Useat ihmiset kärsivät sisäilmaongelmista, home-
vaurioista, ja on aivan selvää, että kun näiden laadittujen raporttien laadussa on paljon
vaihteluita, niin se voi aiheuttaa sitten erilaisia ongelmia.

Toisaalta jaan tämän saman huolen, jonka edustaja Räsänenkin, että on hivenen ongel-
mallista se, että tämä olisi tuomassa nyt uuden normin rakennusalalle, mutta koska asia on
tärkeä, niin näen kyllä erittäin tarpeellisena, että tämä käydään tarkasti valiokunnassa läpi
ja pohditaan, mitä tälle voitaisiin tehdä ja olisiko esimerkiksi sitten mahdollista, että uu-
sien pätevyysvaatimusten luomisen sijasta otettaisiin joku olemassa oleva koulutus, joka
hyväksyttäisiin tällaiselle raportin laatijalle, eli se määriteltäisiin lainsäädännössä, minkä-
lainen koulutus henkilöllä, joka kuntotarkastusraportteja laatii, tulee olla. Itse pidän kyllä
sitä hyvänä, että näitten raporttien sisällöstä säädellään tarkemmin, että ne ovat sitten kes-
kenään täsmälleen samanlaisia ja vertailukelpoisia asiakirjoja.

Keskustelu päättyi.

Asia lähetettiin ympäristövaliokuntaan.
4


