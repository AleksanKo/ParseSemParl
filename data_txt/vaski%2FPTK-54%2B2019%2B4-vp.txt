















































DEME9F9.tmp.xml


Pöytäkirjan asiakohta PTK 54/2019 vp
Pöytäkirjan asiakohta 

PTK 54/2019 vp

Täysistunto

Tiistai 22.10.2019 klo 14.00—16.55

4. Hallituksen esitys eduskunnalle Yhdistyneiden kansakuntien hankepalveluiden toimis-
ton Suomen-toimistosta Yhdistyneiden kansakuntien kanssa tehdyn sopimuksen hyväksy-
miseksi ja voimaansaattamiseksi

Hallituksen esitys HE 53/2019 vp

Lähetekeskustelu

Puhemies Matti Vanhanen: Lähetekeskustelua varten esitellään päiväjärjestyksen 4.
asia. Puhemiesneuvosto ehdottaa, että asia lähetetään ulkoasiainvaliokuntaan.

Lähetekeskusteluun varataan enintään 30 minuuttia. Asian käsittelyssä noudatetaan ai-
kataulutettujen asioiden osalta sovittuja menettelytapoja.

Keskustelu

15.27 Kehitysyhteistyö- ja ulkomaankauppaministeri Ville Skinnari (esittelypuheen-
vuoro): Arvoisa puhemies! Kyseessä on hallituksen esitys eduskunnalle Yhdistyneiden
kansakuntien hankepalveluiden toimiston Suomen-toimistosta Yhdistyneiden kansakun-
tien kanssa tehdyn sopimuksen hyväksymiseksi ja voimaansaattamiseksi. Esityksessä eh-
dotetaan, että eduskunta hyväksyisi elokuussa 2019 allekirjoitetun sopimuksen YK:n han-
kepalveluiden toimiston eli UNOPSin Suomen-toimistosta sekä lain sopimuksen lainsää-
dännön alaan kuuluvien määräysten voimaansaattamisesta. Sopimuksen keskeisenä tavoit-
teena on sopia toimiston perustamisesta Suomeen, sen oikeudellisesta asemasta sekä toi-
miston ja sen henkilöstön erioikeuksista ja vapauksista. 

Arvoisa puhemies! UNOPS on YK:n hankepalveluiden toimisto. UNOPS perustettiin
1994, ja se tarjoaa tukipalveluja erityisesti YK:lle ja YK:n jäsenvaltioille. Nämä palvelut
ovat esimerkiksi hankkeiden hallinnointia, hankintoja ja kestävän infrastruktuurin raken-
tamista. UNOPSin toiminta kattaa laajasti monia eri sektoreita, kuten kehitysyhteistyön,
humanitäärisen avun ja rauhanturvaamisen. Eli UNOPS on toimeenpaneva järjestö ja siten
hyvin poikkeuksellinen YK-toimija. UNOPS ei rahoita toimintaansa jäsenvaltioiden vuo-
sittaisilla jäsenmaksuilla tai vapaaehtoisrahoituksella, vaan se rahoittaa itse toimintansa
projekteistaan saamillaan tuotoilla. UNOPS toimii yhteistyössä yksityisen sektorin kanssa
palvellen kestävän kehityksen tavoitteita. 

Suomi on sitoutunut tukemaan UNOPSin Suomen-toimiston perustamista aluksi viiden
vuoden ajan. Suomen tuesta ja sen määrästä päätetään erikseen valtion talousarvioproses-
sissa kehitysyhteistyömäärärahoista päätettäessä. Toimiston sijoittumista Suomeen esite-
tään tuettavaksi vuosina 2020—2023 yhteensä 20 miljoonalla eurolla, joista vuosina 2020
ja 2021 rahoitetaan kertaluonteisista tulevaisuusinvestoinneista 5 miljoonaa euroa per vuo-
si. Vuonna 2024 toimiston sijoittumista esitetään tuettavaksi isäntämaasopimuksen edel-
lyttämällä tasolla 500 000 eurolla.
 Tarkistettu
3.0



Pöytäkirjan asiakohta PTK 54/2019 vp
UNOPSin Suomen-toimistoon odotetaan tulevan alkuvaiheessa 10—20 työntekijää. Se,
kuinka paljon ja nopeasti työntekijämäärä tulee kasvamaan, riippuu viime kädessä toimis-
ton ohjelmien kasvunäkymistä. Tähän vaikuttavat siis vaikuttavuussijoittaminen, innovaa-
tiot ja toki se, miten suomalaiset toimijat myös itse luovat innovaatioita ja tulevat mukaan
tähän ekosysteemiin. 

Arvoisa puhemies! Sitten vielä ylipäätään sosiaalisen vaikuttavuussijoittamisen aloit-
teesta. UNOPSin Suomen-toimisto keskittyy UNOPSin toimintaan sosiaalisessa vaikutta-
vuussijoittamisessa. Lisäksi Suomeen on siirtymässä UNOPSin innovaatioyksikkö. Yksik-
kö johtaa työtä UNOPSin innovaatiokeskuksissa, joita on tähän mennessä kolme eri puo-
lilla maailmaa — näihin kolmeen kuuluu muun muassa Lund Ruotsista. Siksikin, arvoisa
puhemies, tämä on erinomainen mahdollisuus Suomelle, suomalaiselle innovaatiojärjes-
telmälle ja samalla suomalaisille korkeakouluille ja yrityksille kiinnittyä aidosti ja liimata
itsensä mukaan globaaleihin arvoketjuihin. 

Vaikuttavuussijoittamisella tarkoitetaan investointeja, joilla pyritään saamaan aikaan
huomattavia sosiaalisia ja yhteiskunnallisia parannuksia. Tällä toiminnalla UNOPS luo in-
novatiivisia rahoitusratkaisuja, joiden kautta kyetään saamaan yksityistä pääomaa mukaan
merkittäviin kestävän kehityksen tavoitteita tukeviin investointeihin kehitysmaissa.
UNOPS on mukana paitsi rahoituspakettien kokoajana myös projektien toteuttajana sekä
mahdollisesti myös osapääomittajana. UNOPSin vaikuttavuussijoittamisen aloitteen pai-
nopisteinä ovat sosiaalinen asuntotuotanto, uusiutuvat energiainvestoinnit sekä tulevaisuu-
dessa myös terveysinfrastruktuuri. Esimerkkinä UNOPSin vaikuttavuussijoittamistoimin-
nasta voidaan mainita edullisen asumisen hankkeet, joita koskevia sopimuksia UNOPS on
allekirjoittanut muun muassa Ghanan, Kenian, Intian ja Pakistanin kanssa. Niiden puitteis-
sa yksityisen pääoman turvin tullaan rakentamaan satojatuhansia ympäristön kannalta kes-
tävästi toteutettuja asuntoja. Samalla luodaan edellytyksiä paikallisten asuntolainamarkki-
noiden syntymiselle. 

Arvoisa puhemies! Lopuksi vielä yhteenveto esityksen vaikutuksista. Suomalaisyritys-
ten yhteistyömahdollisuudet UNOPSin kanssa voivat vahvistua merkittävästi, kun järjes-
töllä on toimisto Suomessa. Vaikuttavuussijoittamisaloitteessa keskitytään suuriin, vähin-
tään noin 100 miljoonan euron hankkeisiin. Tavoitteena on suomalaisten asiantuntijoiden
ja yritysten verkottuminen UNOPSin kanssa ja tätä kautta mahdollisuus päästä osallistu-
maan tähän toimintaan. UNOPSin ollessa toimeenpaneva järjestö on mahdollista, että
UNOPSin Suomeen sijoittuminen voi lisätä esimerkiksi muiden YK-järjestöjen kokousten
järjestämistä Suomessa. Lisäksi UNOPSin vaikuttavuussijoittamisella tulee olemaan po-
tentiaalisesti merkittävä vaikutus kestävän kehityksen tavoitteiden kannalta. UNOPSin oh-
jelmasta on tulossa YK-järjestelmän johtava kehitysrahoituksen instrumentti, ja sen rooli
yksityisten pääomien houkuttelemisessa kehitysmaiden infrastruktuurihankkeisiin vähen-
tämällä niihin kohdistuvia riskejä on uraauurtava. — Kiitoksia. 

15.35 Hussein al-Taee sd: Arvoisa puhemies! Sydäntä lämmittää nähdä teidät jälleen
paalupaikalla.

UNOPS voi parhaimmillaan olla lahja Suomelle, ja Suomi voi todella parhaimmillaan
olla myös lahja UNOPSille. Kun tätä kokonaisuutta pitää mielessä, niin huomaakin, että
suomalaiset neuvottelijat ovat saaneet Suomelle mahdollisesti hienon viraston tänne Hel-
sinkiin. UNOPS on luonteeltaan vähän erilainen YK-virasto tai järjestö. Se ei toimi sillä,
että jäsenvaltiot sitä rahoittaisivat, vaan se toimii sillä, että se todella rahoittaa pitkälti itse
2



Pöytäkirjan asiakohta PTK 54/2019 vp
itsensä hankinnoilla ja yhteistyösopimuksilla. Sen vuoksi UNOPSilla on tätä myöten pal-
jon mahdollisuuksia myös hyötyä suomalaisesta bisnesilmapiiristä. Olen nostanut tässä
puheessani esiin muutaman asian, jossa UNOPSista on todella hyötyä Suomelle.

Ensinnäkin Suomi voi olla UNOPSin myötä kokoaan suurempi maailmalla. Suomen
kestävän kehityksen agenda on pitkälti samannäköinen kuin YK:n kestävän kehityksen
agenda, ja tämähän tarkoittaa nyt sitä, että me pystymme UNOPSin kautta, hankintoja tut-
kimalla, korostamaan näitä Suomen agendan mukaisia ja YK:n agendan mukaisia tavoit-
teita kehittyvissä maissa. Tämän ylläpitäminen suomalaisessa hallinnollisessa ja muussa
ympäristössä on otollista, ja se on myöskin hienoa UNOPSin näkökulmasta. UNOPS on
pitkään etsinyt paikkaa, joka olisi vähän korruptoitunut ja jossa erilaiset byrokraattiset toi-
met ovat vähäisiä, ja sen vuoksi Suomi toimii hyvänä paikkana UNOPSille tätä toimintaa
tehdä.

Sen lisäksi, että Suomi on kokoaan suurempi maailmalla tätä kautta eli kestävän kehi-
tyksen kautta, niin tässä myös suomalainen innovaatio voi nousta hyvin merkittävällä ta-
valla — koska UNOPS lähtee liikkeelle siitä, että hankkeiden täytyy olla yli 100 miljoonaa
euroa. Ja tätä myöten jos saisimme mukaan jo heti alkuun ajatteluun Business Finlandin,
Sitran ja muut toimijat, niin voi olla, että sieltä saattaa pikkuhiljaa löytyä sellaisiakin hank-
keita, joissa suomalaisilla yrityksillä on mahdollisuuksia olla mukana. Myöskin suomalai-
set yliopistot voivat tästä UNOPSista suuresti hyötyä sen jälkeen, kun se on saatu tänne
Helsinkiin.

Lisähyöty itse YK:lle tästä on myös valtava, koska tätä myöten, UNOPSin myötä, YK
saa hyvän toimijan eli Suomen paljon näkyvämmin mukaan YK:n toimintaan. Eli kun näis-
sä hankinnoissa on vähemmän korruptiota tätä myötä, on nopeampia päätöksiä, jotka ovat
merkittävämpiä, niin sitä kautta on hyvin todennäköistä, että YK:n uskottavuus erityisesti
hyvin monissa kehitysmaissa, joissa on paljon konflikteja, myöskin kasvaa ja suurenee. Ja
näin ollen myöskin Suomen näkyvyys ja korostettavuus nousevat tässä kysymyksessä.

Itse muistan omista kokemuksistani, että UNOPSia paljon kritisoitiin siitä — että kun
tehtiin sairaalahankintoja tai muita hankintoja, niin paikalliset olivat vahvasti sitä mieltä —
että UNOPSin arvoketjuissa ja hankintaketjuissa on jonkin verran korruptiota. On jopa pu-
huttu tämmöisestä melkeinpä — no, jätän sanomatta — mutta jonkin verran on ollut kor-
ruptiota. Ja tämän myötä Suomella on siis mahdollisuuksia vaikuttaa siihen, miten UNOP-
Sia katsotaan ja miten YK:ta myöskin katsotaan. Eli siinä mielessä kokisin, että UNOPSis-
ta on suurta hyötyä Suomelle, mutta sitten samanaikaisesti Suomesta on todella suurta hyö-
tyä UNOPSille ja YK:lle.

Nyt kun meillä on tämmöinen mahdollisuus ja UNOPS on tosiaan tulossa Suomeen, niin
olisi mielenkiintoista jo tässä vaiheessa nähdä, onko ministeriöissä jo haarukoitu, mitä
kaikkia erilaisia toimialoja voitaisiin nyt saman tien tähän kylkeen laittaa: onko Sitra jo he-
rätetty tähän, että UNOPS on tulossa Suomeen? Entäs nämä muut, esimerkiksi Business
Finland, Team Finland ja muut toimijat: miten he ajattelisivat, että tätä kokonaisuutta voi-
taisiin myöskin Suomen eduksi ottaa huomioon? — Kiitoksia.

15.40 Mikko Savola kesk: Arvoisa herra puhemies! Ensiksi haluan kiittää ministeri Skin-
naria asian hyvästä esittelystä. — On hyvä, että tätä vaikuttamissijoittamista ei hoideta pel-
kästään Kööpenhaminan päämajassa, vaan Suomeenkin voimme toimiston nyt saada ja sii-
hen panostamme. Oikeastaan kysymykseni ministerille liittyy siihen, kun kuvasittekin,
kuinka korkeakoulut ja yksityinen sektori tässä kumppaniksi tulevat, ja tätä rahoituspohjaa
3



Pöytäkirjan asiakohta PTK 54/2019 vp
ja niin edelleen: Meillähän on Suomessa hyvin paljon osaamista tietyillä aloilla, kun puhu-
taan energiasta, puhutaan metsäosaamisesta ja puhutaan ruokaan liittyvästä osaamisesta, ja
tämä suhteessa meidän kehitysyhteistyöapuun. Kun tämä toimisto tulee, kuinka suurella
henkilömäärällä tämä toimisto tulee meillä täällä Suomessa toimimaan, mitkä sen suhteen
ovat tavoitteet, ja kuinka varmistetaan sitten osaaminen myös sinne, että meiltä löytyy näi-
tä eri sektorien asiantuntijoita täältä meidän omasta UNOPSin toiminnastamme? — Kiitos.

15.41 Inka Hopsu vihr: Arvoisa puhemies! Hyvät kollegat! Olen erittäin iloinen, että
Suomeen ja Helsinkiin perustetaan yksi Yhdistyneiden kansakuntien hankepalveluiden
toimistoista. Tämä kyseinen toimisto on YK:n vaikuttavuussijoitusohjelman toimisto, joka
keskittyy erityisesti saavuttamaan YK:n kestävän kehityksen tavoitteet kehitysmaissa. Oh-
jelman pääpainopiste on muun muassa uusiutuvan energian, edullisen asumisen ja tervey-
den infrastruktuurihankkeissa. 

Yhtäältä toimiston perustaminen tukee suomalaisyritysten yhteistyömahdollisuuksia,
kun UNOPSilla on toimisto nyt myös Suomessa. Ilmeisesti Helsinkiin perustettavan toi-
miston keskiössä ovat kestävän kehityksen tavoitteet, ne samat tavoitteet, jotka ohjaavat
myös Suomen hallituksen kehitysyhteistyötä. Siksi ”ilmeisesti Helsinkiin”, että muistan,
että jossain vaiheessa keskusteluissa oli myös Otaniemi vaihtoehtona.

Suomella on myös entuudestaan osaamista vaikuttavuussijoittamisesta ja innovaatiois-
ta, joten toimiston perustaminen juuri Suomeen ei ole sattumaa. Laajemmassa kuvassa on
erittäin hienoa, että Suomen ja YK:n suhde kehittyy ja tiivistyy. Toimiston myötä Suo-
meen saapuu osaamista, ainakin noin kymmenen työntekijän verran. Olemme kuitenkin
huomattavasti jäljessä YK-suhteiden lähentymisessä verrattuna muihin Pohjoismaihin.
Esimerkiksi Tanskassa on 11 YK-järjestöä läsnä, joissa on yhteensä noin 1 500 työnteki-
jää. Tanskan oman arvion mukaan YK:n läsnäolo tuottaa kansantaloudelle noin 200 mil-
joonaa euroa, puhumattakaan henkilöstön kulutuksesta Kööpenhaminassa.

Osaavan ja pienen maan, kuten Suomen, kannattaa tarjota tätä tietotaitoa YK- ja muiden
multilateraalitoimijoiden käyttöön. Rahallisten panosten lisäksi voimme tukea kehitysta-
voitteiden toteutumista nimenomaan tällä osaamisella, jota meillä on. Edustaja Savola
mainitsi täällä ruuan ja metsän. Lisäisin erityisesti koulutussektorin tähän, ei nyt nimen-
omaan tähän UNOPSiin liittyen, mutta vahvemmin jatkossa eri YK-toimijoiden kanssa
tehtävään yhteistyöhön. Viedään siis myös meidän henkilöosaamista.

15.44 Sinuhe Wallinheimo kok: Arvoisa puhemies! Kun ministeri on nyt paikalla, niin
ensinnäkin kiitokset siitä, että UNOPS tänne sijoittuu. Se on äärimmäisen hyvä asia. 

Oikeastaan, hiukan niin kuin edustaja Savolakin, kysyisin: mikä nyt on se konkreettinen
hyöty sitten meidän pk-sektorille ja koulutussektorille, kuinka pääsemme nytten mahdol-
lisesti kiinni näihin tiettyihin arvoketjuihin, mitä ministerikin mainitsi? Ja oikeastaan ky-
symys on vielä siitä, että missä muissa maissa olisi UNOPSin kautta semmoisia hyviä mal-
leja, joita tällä hetkellä jo UNOPS ja tietty maa tekee, että voimmeko me sieltä oppia sit-
ten, että ei lähdetä ihan alusta tekemään? Jos niitä hyviä malleja ympäri maailmaa löytyy,
niin varmasti kannattaa sieltä ottaa myös oppia matkaan.

15.45 Kehitysyhteistyö- ja ulkomaankauppaministeri Ville Skinnari: Arvoisa puhe-
mies! Kiitos hyvistä kysymyksistä ja kommenteista. Voisin ehkä lähteä liikkeelle siitä, että
tietysti kaiken kaikkiaan Suomen pitää parantaa aiemmasta, kun katsotaan YK:n kansain-
4



Pöytäkirjan asiakohta PTK 54/2019 vp
välisiä hankintoja. UNOPShan on vain yksi osa laajaa kansainvälistä kokonaisuutta, jossa
tietysti Yhdysvallat, New York näyttelevät isoa, isoa roolia ja sitten tietysti Euroopassa tä-
hän mennessä niin Geneve kuin Kööpenhaminakin. Nyt on kysymys tietysti siitä ilouuti-
sesta, että Suomi ensimmäistä kertaa saa UNOPSin toimintoja Suomeen.

Mutta ensin ehkä tähän henkilöstöön. Kysyttiin, kuinka paljon suomalaisia tullaan palk-
kaamaan toimistoon. UNOPSin Suomen-toimistoon otetaan alkuvaiheessa 10—20 työnte-
kijää. Tässä vaiheessa täytyy myös kiittää Helsingin kaupunkia. Meillä on ollut erinomai-
nen yhteistyö Helsingin kaupungin kanssa siinä, kun olemme hahmotelleet tätä kokonai-
suutta, tiloja, fasiliteetteja, infraa ylipäätänsä, ja yhdessä olemme tätä työtä tehneet. Tämä
10—20 työntekijää määränä saattaa vielä tästäkin nousta, koska sopimusta allekirjoitetta-
essa ei ollut vielä tiedossa, että UNOPS tulee sijoittamaan Suomeen myös innovaatioyk-
sikkönsä, mikä tullee nostamaan Suomeen siirtyvien tai rekrytoitavien virkamiesten luku-
määrää. Suomalaisten osuutta heistä ei voi ennakolta määritellä. Yleensä kansainvälisen
järjestön toimipaikassa on merkittävä määrä kyseisen sijaintimaan kansalaisia, kuten tie-
dämme. UNOPSille on asetettu yleinen tavoite siitä, että kohdemaan operaatiossa tulisi
olla 65 prosenttia kohdemaan kansalaisia. YK palkkaa kuitenkin ensisijaisesti osaamisen
perusteella. 

Arvoisa puhemies! Sitten ylipäätään kansainvälisiin arvoketjuihin, hankintoihin ja suo-
malaisen innovaatio-osaamisen tai suomalaisen liiketoiminnan mahdollisuuksiin. Edusta-
jat Savola ja Wallinheimo aivan oikein kysyivät sitä, miten suomalaiset pk-yritykset tai
suomalainen innovaatiotoiminta kaiken kaikkiaan voivat paremmin ja tulevat liimautu-
maan kansainväliseen liiketoimintaan. Tämähän on ihan hallitusohjelmassakin kirjoitettu,
että Suomen tulee kiinnittyä, liimautua, paremmin kansainvälisiin arvoketjuihin ja nähdä
se kysyntä. Tämä on erittäin iso kysymys. Nyt ei puhuta vain UNOPSista tai YK:sta vaan
ihan koko Suomen tulevaisuudesta ja kilpailukyvystä. Tähän liittyvät tietysti painopisteet,
kuten totesin, terveys, energia, asuminen UNOPSin puolelta, mutta on ihan selvää, että nyt
on myös syytä katsoa suomalaista innovaatiojärjestelmää kaiken kaikkiaan. Koulutus, kou-
lutusosaaminen, siihen liittyvä vienti — varmasti sellainen kokonaisuus, että siitä löytyy
vietävää. Täytyy myös sitten toki katsoa YK:n arvoketjuja kaiken kaikkiaan. 

Me tulemme ulkoministeriössä — ja palaan tähän myöhemmin — panostamaan nyt en-
tistä enemmän hankintaosaamiseen niin siellä kohdemaassa eli tässä tapauksessa, kun
YK:sta puhutaan, Yhdysvalloissa, New Yorkissa, jonka kautta globaalisti toimitaan, mutta
myös Euroopassa ja kansainvälisesti. Kysyitte esimerkkiä: Tanska. Tanska osaa paketoi-
da, Tanska osaa konseptoida. Sen me tiedämme, mutta myös YK:ssa se näkyy, että Tanska
on hankinnoissa onnistunut. Osasyy on varmasti se, että Kööpenhaminassa on ollut
UNOPS ja YK. Nyt se on meillä, nyt meillä on tilaisuus yhdessä YK:n ja UNOPSin kanssa
sitä tehdä. — Kiitoksia. 

Keskustelu päättyi.

Asia lähetettiin ulkoasiainvaliokuntaan.
5


	4
	15.27
	15.35
	15.40
	15.41
	15.44
	15.45


