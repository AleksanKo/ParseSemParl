















































DEM3CC.tmp.xml


Pöytäkirjan asiakohta PTK 64/2019 vp
Pöytäkirjan asiakohta 

PTK 64/2019 vp

Täysistunto

Torstai 14.11.2019 klo 16.00—20.54

4. Lakialoite avohakkuiden lopettamiseksi valtion mailla
Kansalaisaloite KAA 9/2019 vp

Lähetekeskustelu

Puhemies Matti Vanhanen: Lähetekeskustelua varten esitellään päiväjärjestyksen 4.
asia. Puhemiesneuvosto ehdottaa, että asia lähetetään maa- ja metsätalousvaliokuntaan.

Lähetekeskusteluun varataan enintään 2,5 tuntia. Asian käsittelyssä noudatetaan aika-
taulutettujen asioiden osalta sovittuja menettelytapoja. 

Keskustelu

17.01 Mai Kivelä vas: Arvoisa puhemies! Metsät ovat meille todella tärkeitä niin ihmis-
ten kuin muidenkin lajien näkökulmasta. Metsät eivät ole vain puupeltoja teollisuuden raa-
ka-aineeksi, vaan metsillä on valtava merkitys osana ilmastopolitiikkaa ja luonnon moni-
muotoisuuden ylläpitoa. Ilmastonmuutoksen torjunnassa ne ovat korvaamattoman tärkeä
hiilinielu ja hiilivarasto. Luonnon monimuotoisuuden näkökulmasta ne ovat koti valtaval-
le määrälle lajeja, ja Suomen uhanalaisista lajeista suurin osa asuukin metsissä. Ympäris-
töarvojen lisäksi metsillä on arvoa niin virkistyksen, matkailun kuin harrastustoiminnan-
kin näkökulmasta. Lopulta kyse on myös siitä, että metsillä osana luontoa on itseisarvo.

Nämä metsien moninaiset arvot kertovat siitä, kuinka metsät ovat meille elinehto, hen-
kireikä ja myös ylpeyden aihe. Meidän pitäisikin löytää yhä paremmin tapoja mitata met-
sien muitakin arvoja kuin puuntuotannollista arvoa. Näistä edellä mainituista syistä on tär-
keää, että metsiämme hoidetaan hyvin ja viisaasti.

Nyt me olemme saaneet tänne eduskunnan käsittelyyn kansalaisaloitteen, jonka tavoit-
teena on siirtyä avohakkuista jatkuvan kasvatuksen menetelmään valtion metsissä. Tämä
kansalaisaloite on mielestäni tärkeä, ja haluan kiittää aloitteen laatijoita ja kaikkia allekir-
joittaneita.

Valtio on Suomen suurin metsänomistaja, ja valtion maat kattavat noin neljäsosan Suo-
men tuottavasta metsämaasta.

Avohakkuussa hakkuukypsä metsä kaadetaan miltei kokonaan: jäljelle jätetään tavalli-
sesti muutama puu monimuotoisuutta turvaamaan ja muiden tilalle istutetaan tai kylvetään
uusi taimikko.

Jatkuvassa kasvatuksessa metsää ei uudisteta ja kasvateta yhtenä tasaikäisenä puusuku-
polvena, vaan metsiköissä on monenikäisiä puita, joista poistetaan osa kerrallaan. Avohak-
kuuta ei tehdä, vaan metsä säilyy aina enemmän tai vähemmän peitteisenä. Uusia taimia ei
lähtökohtaisesti istuteta, vaan metsä uudistuu luontaisesti. Jatkuvassa metsänkasvatukses-
sa hoitomenetelmät joustavat myös tilanteen ja tavoitteen mukaan.
 Tarkistettu
4.0



Pöytäkirjan asiakohta PTK 64/2019 vp
No miksi jatkuva kasvatus sitten on hyvä asia? Ensinnäkin sen avulla voidaan turvata
metsäluonnon monimuotoisuutta, sen avulla voidaan edistää metsien virkistyskäyttöä pa-
remmin, ja sen avulla voidaan myös torjua ilmastonmuutosta. Jatkuva kasvatus myös tu-
kee metsäteollisuuden jalostusasteen nostamista, sillä sen avulla mahdollisimman moni
metsän puu saadaan kasvatettua arvokkaaksi tukkipuuksi.

Vasemmistoliitto kannattaa jatkuvaan kasvatukseen siirtymistä niissä valtion metsissä,
joissa se on mahdollista. Lähtökohtaisesti meidän tulisi siirtyä jatkuvaan kasvatukseen, ja
etenkin niin tulisi tehdä turvemaametsissä. Suometsissä jatkuvan kasvatuksen menetelmäl-
lä voidaan lisätä ekologista kestävyyttä, voidaan suojella turvemaan hiilivarastoa ja vähen-
tää siitä lähteviä hiilidioksidi- ja typpioksiduulipäästöjä. Samanaikaisesti jatkuvan kasva-
tuksen menetelmiä tulee tukea myös yksityismetsissä.

Myös hallitus on sitoutunut metsien hoidon parantamiseen. Sain itse hallitusneuvotte-
luissa istua siinä pöydässä, jossa sovittiin useista metsien käyttöön liittyvistä toimenpiteis-
tä. Hallitus aikoo nyt päivittää Metsähallituksen omistajapoliittiset linjaukset siten, että yh-
teensovitetaan paremmin kestävä metsätalous, puun saatavuus, luonnon monimuotoisuus,
virkistyskäyttö, ilmastopolitiikan tavoitteet ja maankäytön eri muodot. Hallitus on linjan-
nut, että Metsähallituksen vuotuisessa tuloutustavoitteessa otetaan nykyistä paremmin
huomioon vaikutukset hiilinieluun ja luonnon monimuotoisuuteen metsätalouden ja teolli-
suuden puuntarpeen rinnalla. Metsähallitukselle asetetaan nielutavoite. Myös talousmet-
sien luonnonhoitoa edistetään, ja hallitus on ohjelmassaan sitoutunut siihen, että Metsähal-
lituksen mailla edistetään jatkuvan kasvatuksen menetelmiä.

Arvoisa puhemies! Suomalaiset laajasti eivät kannata avohakkuita. Myös minä olen ko-
kenut sen, kuinka lapsuuden mökkimaisemani tuttu metsä onkin yhtäkkiä muuttunut avo-
hakkuuaukeaksi. Olen nähnyt Suomessa niin avohakkuuaukeita kuin jatkuvan kasvatuk-
sen hakkuukohteita. Avohakkuista luopuminen ei tietenkään tarkoita metsätalouden lopet-
tamista, ja tällaista ei kukaan ole esittänyt. Tämä aloite kuitenkin osaltaan kertoo siitä, että
ihmiset eivät ole tyytyväisiä nykyiseen metsienhoitoon. Eilen julkaistun Ylen uutisen mu-
kaan Luonnonvarakeskuksen laskelmat osoittavat Suomen metsien hiilinielujen olevan
vuonna 2035 huomattavasti aikaisemmin odotettua pienempiä. Tämä entisestään korostaa
ilmastoviisaan metsäpolitiikan tärkeyttä. Valtion metsät ovat meidän kaikkien yhteistä
omaisuutta. On tärkeää, että tätä kansallisomaisuutta käytetään kestävästi metsien moni-
naiset ympäristö- ja virkistysarvot huomioiden. [Vastauspuheenvuoropyyntöjä]

Puhemies Matti Vanhanen: Meillä on tähän keskusteluun pyydetty etukäteen oliko se
kuusi vai seitsemän puheenvuoroa. Ne käytetään ennen kuin debatti aloitetaan.

17.07 Piritta Rantanen sd: Arvoisa puhemies! Hyvät kuulijat! Saamme tänään käsiteltä-
väksi aloitteen, jolla todella on vaikutusta tulevaisuuden metsänhoidolle ja teollisuutemme
tulevaisuudennäkymille. Meidän on oltava huolissamme maailmanlaajuisesta metsäkados-
ta ja metsien tilan heikkenemisestä. Meidän on oltava huolissamme siitä, kuinka metsien
kestävään hoitoon ja käyttöön ja metsien suojeluun kiinnitetään huomiota niin Suomessa
kuin maailmanlaajuisesti. Samoin luonnon monimuotoisuuden turvaamisen on oltava kes-
kiössä päätöksiä tehdessämme. Samaan aikaan meidän on oltava huolissamme myös met-
säteollisuutemme kilpailukyvystä ja sen ylläpitämisestä ja parantamisesta.

Avohakkuiden kieltäminen Suomessa ei kuitenkaan ole ratkaisu maailmanlaajuiseen
metsäkatoon, ja Suomessa meillä ei ole sellaista tilannetta, että avohakkuiden kieltäminen
2



Pöytäkirjan asiakohta PTK 64/2019 vp
tässä aloitteessa esitetyssä muodossa olisi tarpeen. Meidän metsämme kasvavat enemmän
kuin niitä käytetään. On myös hyvä ymmärtää tässä ilmastokeskustelun ilmapiirissä, että
vain kasvavat metsät sitovat ilmakehästä hiilidioksidia. Hiilen kerryttäminen metsiin on-
nistuu vain hoitamalla metsiä, ja hyvässä metsätaloudessa tulisi sallia sekä avohakkuut että
jatkuva kasvatus, niin kuin nytkin. Erilaiset tavat metsien kasvatukseen eri paikoilla pai-
nottavat metsätalouden monimuotoisuutta.

EU:ssa metsäpinta-ala on kasvanut viime vuosikymmenten aikana, mutta metsäkato jat-
kuu maailmalla erittäin huolestuttavaa vauhtia. Syitä tähän metsäkatoon maailmalla ovat
muun muassa väestönkasvu ja sitä kautta ruuan, rehun, puun ja muiden hyödykkeiden tar-
ve. Metsäkatoa lisääviä seikkoja ovat myös tiedonpuute, heikko hallinto, laiton toiminta ja
maatalouteen käytettävien alueiden laajeneminen ja metsäpalot maailmalla.

Arvoisa puhemies! Metsäkadon torjumiseksi ja luonnon monimuotoisuuden ylläpitämi-
seksi tarvitsemme kullekin maalle ja maiden sisällä eri alueilla yksilöllisiä toimia ja ratkai-
suja. Tarvitsemme kuluttajien tietoisuuden lisäämistä siitä, mistä kaupassa olevat tuotteet
ovat tulleet, kuinka eettisesti ja ekologisesti ne on tuotettu ja minkälainen maankäyttöön
kohdistuva kulutusjälki tuotteilla on. Esimerkiksi palmuöljy, liha, soija, kaakao ja maissi
ovat sellaisia hyödykkeitä, jotka maailmanlaajuisesti aiheuttavat metsäkatoa. Kannuste-
taan ihmisiä tekemään valintoja, jotka eivät aiheuta metsäkatoa ja luonnon monimuotoi-
suuden heikkenemistä. Metsät voivat luoda miljoonia kestäviä ja sosiaalista asemaa paran-
tavia työpaikkoja ympäri maailmaa. Tehdään täällä Suomessa sellaista politiikkaa, joka on
ennakoitavaa ja pitkäjänteistä.

Aloitteessa avohakkuukielto koskisi valtion omistamia maita. Tässä on ymmärrettävä,
minkälaisia alueellisia vaikutuksia aloitteen voimaantulo aiheuttaisi. Valtion omistamista
metsämaista suurin osa sijaitsee Pohjois- ja Itä-Suomessa. [Oikealta: Kyllä!] Päätös aiheut-
taisi suurta alueellista epäoikeudenmukaisuutta, ja avohakkuukiellolla olisi merkittäviä
paikallisia vaikutuksia. [Mikko Kärnä: Hyvä!] Asiaa kokonaisuutena tarkasteltaessa on
myös huomattava, että vuosittainen päätehakkuu- ja uudistamisala on yhden prosentin
metsäpinta-alastamme. [Hannu Hoskonen: Aivan oikein!] Siis yksi prosentti koko maam-
me metsäpinta-alasta. Samaan aikaan 13 prosenttia metsistämme on täysin suojeltu tai ra-
joitetussa käytössä. Tästä iso osuus on tiukasti suojeltua, ja näiden Suomessa tiukasti suo-
jeltujen metsien osuus koko EU:n suojelluista metsistä on puolet. [Oikealta: Ohhoh!] Siis
puolet koko EU:n alueella suojelluista metsistä sijaitsee Suomessa. [Arto Satonen: Ai-
van!] Ylpeänä voimme myös kertoa, että yli 90 prosenttia talousmetsistämme on sertifioi-
tu, ja ylpeänä voimme myös todeta, että meillä on hyvä ja toimiva metsälaki nyt.

Tiedän, että metsäsektorin toimijat ottavat vakavasti huomioon luonnon monimuotoi-
suuden ja ilmastoon liittyvät kysymykset ja ovat aidosti olleet mukana tässä työssä jo vuo-
sia. Luonnon monimuotoisuudesta huolehtiminen ja laajapohjainen yhteistyö on erittäin
tärkeää. Meidän kaikkien tavoitteena tulee olla metsälajien uhanalaisuuskehityksen py-
säyttäminen ja korjaaminen, ja sitä työtä on tehtävä laajasti yhteistyössä eri toimijoiden
kanssa. Meidän tekemien päätösten on perustuttava tutkittuun tietoon, ei tunteeseen. Siitä
syystä olenkin iloinen, että Metsähallitus on tänä syksynä ilmoittanut perustavansa jatku-
van kasvatuksen alueita eri puolille Suomea, jotta saamme tutkittuun tietoon perustuvaa,
luotettavaa ja käytännössä testattua tietoa — käytetään muun muassa tätä tietoa tulevaisuu-
den ratkaisuja tehdessämme ja annetaan metsänkasvatuksellekin tavoitteita, ei rajaavia
keinoja, jotka voivat olla vahingollisia. [Eduskunnasta: Erittäin hyvä puhe! — Hyvä, hal-
litus! — Keskustalainen puheenvuoro! — Loistava puhe!]
3



Pöytäkirjan asiakohta PTK 64/2019 vp
17.13 Janne Sankelo kok: Arvoisa puhemies! Aloitteessa siis esitetään, että valtion met-
sien käyttöön liittyvää lainsäädäntöä muutettaisiin niin, että valtion omistamilla alueilla ei
olisi pääsääntöisesti sallittua suorittaa metsälaissa tarkoitettuja uudistushakkuita. Muutos
tarkoittaisi siirtymistä avohakkuista ja tietyistä kasvatushakkuista jatkuvapeitteisen met-
sänkasvatuksen menetelmiin. [Hälinää — Puhemies koputtaa] 

Arvoisa puhemies! Metsähallitus on merkittävä puuraaka-aineen toimittaja. Viime vuo-
sina valtion mailta on korjattu puuta noin 6 miljoonaa kuutiometriä eli noin 8 prosenttia
teollisuuden tarvitsemasta puumäärästä. Metsäalan tuotteiden osuus Suomen viennistä on
20 prosenttia. Yleisin hakkuumuoto valtion mailla on harvennushakkuu, kaikista metsän-
käsittelyistä noin 64 prosenttia. Avohakkuita on noin 25 prosenttia eli 18 000 hehtaaria.
Avohakkuukielto ja siirtyminen vain jatkuvan kasvatuksen menetelmään vähentäisi puun
tarjontaa, ellei hakkuualueiden määrää sitten kaksinkertaistettaisi. Suurimmat vaikutukset
kiellolla olisi Pohjois-Suomessa. 

Tasaikäisrakenteinen metsänkasvatus on osoittautunut Suomessa kestäväksi menetel-
mäksi. Puuston määrä Suomessa on noussut viimeisen sadan vuoden aikana 1,4 miljardista
2,5 miljardiin kuutiometriin. Vuosikasvu on noin 107 miljoonaa kuutiometriä, josta käyte-
tään noin 80 miljoonaa kuutiota tällä hetkellä. 70-luvulla saman puumäärän saamiseksi
avohakkuussa tarvittiin 1,5-kertainen pinta-ala kuin nykyään. Avohakkuita tehdään Suo-
messa vuosittain alle prosentille metsäpinta-alasta. Avohakkuut jäljittelevät luonnon dyna-
miikkaa. Täysin luonnontilassa puustomme uudistuisi joka tapauksessa lahoamisen, met-
säpalojen ja muiden luonnonilmiöiden ansiosta.

Arvoisa puhemies! Keskustelussa on syytä muistaa, että kun Suomessa käytetään met-
sää, tilalle istutetaan aina uusi. Ei anneta siis tahojen, jotka eivät tunne suomalaista met-
sänhoitoa, määritellä tekemisiämme. [Peter Östman: Juuri näin!] Suomalainen metsä uu-
distetaan joko istuttamalla tai kylvämällä. Uudistamisessa hyödynnetään yhä kevyempiä
muokkausmenetelmiä. Tasaikäisrakenteisen metsänkasvatuksen vahvuuksia ovat vakiin-
tuneet hoito- ja hakkuumenetelmät, joista Suomessa on pitkä käytännön kokemus ja rau-
tainen ammattitaito. 

Nykyinen metsälaki mahdollistaa kasvatusmenetelmän valinnan hyvin vapaasti. Jatku-
va kasvatus, jota nyt esitetään pääsääntöiseksi toimintatavaksi valtion metsissä, on ollut
sallittua uuden lain ansiosta muutaman vuoden. Ajatuksena oli, että se täydentää valikoi-
maa. Ainoana toimintamallina sitä ei voi perustella. Menetelmien vastakkainasettelun si-
jaan olisikin mielekkäämpää puhua kokonaisuudesta, jossa valitaan parhaiten metsäkoh-
teeseen ja metsänomistajan tavoitteisiin sopiva ratkaisu. 

Suomalaisissa talousmetsissä monimuotoisuutta turvataan lainsäädännöllä ja noudatta-
malla hyvän metsänhoidon suosituksia sekä metsäsertifioinnin kriteerejä. Lainsäädäntö
turvaa esimerkiksi tärkeät elinympäristöt, erityisesti suojeltavien uhanalaisten lajien eli-
nympäristöt, EU:n luontodirektiivin lajiliitteen IV lajien lisääntymis- ja levähdyspaikat
sekä luonnonsuojelulailla suojellut luontotyypit. Talousmetsien luonnonhoidolla lisätään
luonnontilaisten metsien piirteitä jättämällä säästöpuita ja monipuolistamalla puustoraken-
netta. 

Arvoisa puhemies! Jatkuvassa kasvatuksessakin on hyötyjä. Uudistamistoimenpiteiden
korkeat kustannukset vältetään, ja metsä säilyy pääosin peitteisenä, mistä on hyötyä eläin-
ja kasvilajeille. Haasteena puolestaan ovat puusukupolven kasvuunlähtö-, harvuus- ja jä-
reytymisongelmat. Myös lahoriski kasvaa johtuen lisääntyvistä hakkuukerroista. Jatkuvan
kasvatuksen lisääminen johtaisi todennäköisesti kausivaihtelun pahenemiseen metsäalal-
4



Pöytäkirjan asiakohta PTK 64/2019 vp
la. Uudishakkuiden korvaaminen poimintahakkuilla siirtäisi hakkuita talvikaudelle rehe-
villä kasvupaikoilla, jotta vältettäisiin korjuuvauriot. Talvikaudella kaluston ja työvoiman
tarve kasvaisi ja kesällä vähenisi. 

Lopuksi: Oma ongelmansa on se, että hallituspuolueet viestittävät avohakkuista ristirii-
taisesti. Vihreiden puheenjohtaja, ministeri Maria Ohisalo on luvannut äänestää aloitteen
puolesta, samoin monet muut hallituspuolueiden edustajat. Kysyn tähän lopuksi: Mikä on
Antti Rinteen hallituksen kanta asiaan? Halutaanko torpedoida yksi Suomen kivijaloista?
Suomi elää metsistään.

17.19 Pirkka-Pekka Petelius vihr: Arvoisa puhemies! Avohakkuut valtion mailla otet-
tiin Suomessa käyttöön 1939 sodan sytyttyä, tarkoituksena väliaikaisesti ratkaista polttava
puun tarve. [Hannu Hoskonen: Ei pidä paikkaansa!] Syy oli siis puhtaasti taloudellinen, ei
metsänhoidollinen. [Hannu Hoskonen: Sekään ei pidä paikkaansa!] Nykyisessä metsäkes-
kustelussa helposti painottuu, kuten täälläkin on kuultu, ainoastaan kaksi ulottuvuutta:
metsän teollisuuskäyttö sekä ilmastonmuutoksen hillintä, siis ajatus metsien hiilinielujen
kasvattamisesta. Tärkeydestään huolimatta tämä ilmastonäkökulma ei välttämättä kuiten-
kaan sisällä luonnon monimuotoisuuden näkökulmaa. Uhanalaisista lajeistamme yksi kol-
masosa on nimittäin juuri metsälajeja. Vuonna 2010 uhanalaisuuskartoituksen niin sano-
tulla punaisella listalla oli 1 880 metsälajia, nyt 2 133.

Avohakkuuta voidaan syystä pitää metsälajeille ja luontotyypeille tuhoisana. Määrälli-
sesti selvää kasvua metsien uhanalaisista lajiryhmistä on sienillä, sammalilla, puiden run-
goilla elävillä käävillä, jäkälillä, linnuilla — erityisesti metsäkanalinnuilla — sekä musti-
kalla. Lisäksi avohakkuiden ohessa tehty maanmuokkaus rehevöittää vesistöjä. Kun julki-
suudessa yleisesti puhutaan kestävästä metsänhoidosta, tarkoitetaan sillä etupäässä puun-
tuotannon kestävyyttä, jolle laaditaan tuloslaskennallisia arvioita ja tavoitteita. Puhutaan
siis puutavaran hinnasta. Kysyn: eikö olisi jo viimein aika alkaa puhua myös metsäluon-
non kestävyydestä, monimuotoisuuden kadon kustannuksista, eli laskettava lajien säilyttä-
miselle rahallinen arvo? Nythän hakkuiden vaikutuksia luonnolle ei arvioida, ja pääasiassa
rakentamisesta johtuva metsäkato on Suomessa valtavaa: viimeisen kymmenen vuoden ai-
kana on hävinnyt 100 000 hehtaaria.

Myös avohakkuuvauhtimme on suuri. Vuonna 2017 avohakattiin 143 000 hehtaaria
metsää, siis jalkapallokentän verran joka toinen minuutti. Yksin Kaakkois-Suomessa avo-
hakkuualuetta kertyy vuositasolla enemmän kuin siellä on suojeltu vuosikymmenessä,
2000-luvulla 5 000:sta 10 000:een hehtaaria, kun taas Metso-ohjelmalla suojeltua metsää
2008—2018 kertyi ainoastaan 3 224 hehtaaria.

Avohakkuiden määrä maassamme on kasvanut. Luken avohakkuutilastot vuodesta 1970
vuoteen 1999 kertovat hakkuiden ylittäneen 140 000 hehtaarin rajan kolmena vuonna.
2000-luvulla yli 140 000 hehtaarin avohakkuut on tehty kymmenenä vuonna. Suomessa
avohakattiin vuosina 1970—2013 5,4 miljoonaa hehtaaria metsiä — määrä on Luken asi-
antuntijan laskema — siis kaksi kertaa enemmän kuin koko Suomessa on suojeltua metsä-
aluetta Etelä-Suomi, Lappi, Kainuu, kaikki mukaan lukien. Neljän vuoden aikana, vuosina
2014—2017, avohakattiin Suomessa 553 000 hehtaaria metsää — neliökilometreiksi muu-
tettuna 5 530 neliökilometriä, siis pinta-alaltaan luokkaa kahdeksan Tamperetta vierek-
käin.

Arvoisa puhemies! Kansalaisaloitteen mukaan 70 prosenttia suomalaisista suhtautuu
avohakkuisiin valtion mailla kielteisesti etupäässä juuri monimuotoisuuden heikkenemi-
5



Pöytäkirjan asiakohta PTK 64/2019 vp
sen vuoksi. Avohakattu aukea muuttuu hiilinielusta päästölähteeksi ainakin 20 vuodeksi,
sillä metsien maaperään on sitoutunut yli puolet sen hiilestä, joka maanmuokkauksen yh-
teydessä vapautuu ilmakehään. Onkin ilahduttavaa, että hallitusohjelman mukaisesti jatku-
vapeitteisen metsänkasvatuksen menetelmää edistetään valtion mailla. [Mikko Kärnän vä-
lihuuto] Se on metsäluonnon kannalta kestävämpi vaihtoehto kuin avohakkuu, sillä metsä
pysyy metsäisenä, vaikka sitä hyödynnetään taloudellisesti. Lisäksi se voi olla usein talou-
dellisesti jopa kannattavampaa kuin avohakkuu, sillä nämä hakkuut tuottavat arvokkaita
tukkipuita ja tulovirtakin on tasaisempaa. Siinä säästyy myös kustannuksia uudistamisesta
ja taimikon hoidosta. Koska jatkuvan kasvatuksen mallissa hakkuita tehdään 15—30 vuo-
den välein, metsästä löytyy myös jatkuvasti isompikokoisia puita, jotka ovat tärkeitä hii-
lensidonnan kannalta. Ja ennen kaikkea jatkuvan kasvatuksen menetelmä ei missään vai-
heessa tuhoa metsän omaa lajistoa vaan on omiaan edistämään sen elinkelpoisuutta, koska
vanhojakin puita on tarjolla useiden eliölajien kasvualustaksi ja pesäpuuksi. Joten jatkuva-
peitteisen metsänkasvatuksen menetelmä on paitsi 2020-luvun myös pidemmän aikavälin
tulevaisuuden metsänhoitoa.

17.25 Petri Honkonen kesk: Arvoisa herra puhemies! Suomalainen metsänhoito on maa-
ilman tasolla todella kehittynyttä, ja Suomessa vastuullisella metsänhoidolla on varsin pit-
kät perinteet. Järjestin eilen tuolla Kansalaisinfossa kansanedustajien historiantunnin, ja
nyt pieni historiantunti suomalaisesta metsänhoidosta.

Suomessa varsinainen metsänhoito alkoi 1800-luvun lopulla niihin aikoihin, kun samal-
la metsän kaskeaminen eli käytännössä metsän poltto ja haaskuu kiellettiin. Tosiaan näihin
aikoihin alkoi myös suomalaisen metsäteollisuuden kehitys ja puun laajamittainen teolli-
nen hyödyntäminen, jonka mukana Suomi vaurastui ja nousi kehitysmaasta kehittyneeksi
maaksi. Suomalainen silloinen metsätalous ja varsinkin karjan vapaa metsälaidunnus kui-
tenkin johtivat puun määrän merkittävään vähenemiseen Suomen metsissä, suoranaiseen
puukatoon tietyillä alueilla. Tämä johtui ennen muuta tästä metsänhoitotavasta, jota siihen
aikaan kutsuttiin harsintahakkuuksi, elikkä isompia puita aina tarpeen mukaan sieltä met-
sästä poistettiin — muistuttaa paljon tätä jatkuvaa kasvatusta, josta nyt keskustellaan. Puu-
varat ehtyivät, ja monet ikäihmiset muistavatkin lapsuutensa suomalaisen maaseudun met-
sät valoisina, väljinä ja vehreinä metsinä, joissa ei todellakaan ollut paljon puuta. 

Tähän sitten herättiin, kun suomalaista metsänhoitoa alettiin tieteellisesti 1950- ja 1960-
luvuilla kehittämään, ja sitten alkoi laajamittaisempi siirtyminen uudistushakkuisiin eli ta-
saikäisrakenteiseen metsänkasvatukseen. Niiden ansiosta ja myöskin säännöllisen ja ti-
heän eri kasvuvaiheissa tapahtuvan metsänhoidon ansiosta puun määrä ja samalla hiiliva-
raston määrä suomalaisissa metsissä on nyt siis kasvanut merkittävästi. Samalla myöskin
hiilensidontakyky johtuen eri-ikäisrakenteisista metsistä on sitten kasvanut. Tämän ansios-
ta ahkerilla metsänomistajilla ja myös valtion metsissä puuta on nyt sitten ollut myös met-
säteollisuuden käyttöön hyvin saatavilla ja sitä on tänäkin päivänä vielä todella paljon, kos-
ka metsän kasvu on myös merkittävästi lisääntynyt. Ja metsäähän Suomessa hakataan —
koskee niin näitä uudistushakkuita kuin sitten harvennushakkuitakin — juuri sen verran
kuin maailmalla suomalaisen metsäteollisuuden tuotteita halutaan ostaa. Ei yhtään sen
enempää eikä yhtään sen vähempää, ja siihen meidän täällä salissa on todella vaikea vai-
kuttaa.

Tosiaan niin kuin tässä edellä jo todettiin, avohakkuita kaikista hakkuista on vuosittain
noin prosentin luokkaa tai alle ja iso osa sitten taas kemiallisen metsäteollisuuden, sellu-
6



Pöytäkirjan asiakohta PTK 64/2019 vp
teollisuuden tarvitsemasta puumäärästä otetaan nimenomaan harvennushakkuista, kun taas
uudistushakkuilta puutavaraa menee enemmän sahatavaran valmistukseen tukkipuuna.

Uudistushakkuun jälkeen 80 prosenttia metsästä uudistetaan istuttamalla uudet taimet ja
noin 20 prosenttia kylvämällä, ja tästä metsän uudistamisestahan säädetään metsälaissa. Se
on pakollista. Kuitenkin 20 prosenttia kaikista uudistushakkuukohteista on jäänyt uudista-
matta kolme vuotta päätehakkuun jälkeen ja vajaat 10 prosenttia kuuden vuoden jälkeen.
Tämä hidastaa hiilinielun uudelleen syntymistä ja heikentää metsän kasvua, koska usein
muut kasvit valtaavat tämän hakkuuaukean hidastaen metsän myöhempää kasvua. Pitää
muistaa, että jalostetut taimet kasvavat myös 20 prosenttia luonnontaimia nopeammin.
Mielestäni tätä metsän uudistamisvelvoitetta onkin tiukennettava siten, että kaksi vuotta
uudistushakkuiden jälkeen uudistamisen tulisi olla tehtynä tavalla tai toisella. Tässä on tiu-
kennuksen paikka.

Hallitusohjelman mukaan kuitenkin edistämme jatkuvaa kasvatusta valtion mailla. Tut-
kimustieto jatkuvan kasvatuksen tuloksista ja seurauksista on kuitenkin vielä melko puut-
teellista, ja siinä mielessä on hyvä, että Metsähallitus ja Luke ovat perustaneet yhdessä suu-
ret koealat jatkuvan kasvatuksen tutkimusta varten. Minulla on itsellänikin metsätila, ja
aion siellä omilla maillani myös kokeilla tulevaisuudessa jatkuvaa kasvatusta sellaisilla
kuvioilla, jonneka sen varmasti tiedän sopivan. 

On kuitenkin vielä riittämättömästi tutkimustietoa jatkuvapeitteisen kasvatuksen seu-
rauksista esimerkiksi lahopuun määrälle ja sen kautta myös monimuotoisuudelle. Metsä-
tuhojen määrä ja metsän kasvun vaikutuksiin liittyvät tutkimustulokset eivät ole vielä riit-
täviä jatkuvapeitteisen kasvatuksen laajamittaiseen lisäämiseen. Jos tähän mentäisiin yhtä
aikaa kaikilla valtion mailla, on selvää, että mitä useammin metsään mennään sitä puuta
poimimaan ja keräämään, sitä enemmän myös vaurioita metsään tulee ja metsän kasvu sitä
kautta saattaa kärsiä. On myös selvää, että kaikilla metsätyypeillä ei voida taata sitä, että
jatkuvapeitteisen metsänkasvatuksen hakkuun jälkeen se metsä uusiutuisi samalla tavalla
kuin tasaikäisrakenteisessa metsänkasvatuksessa.

Arvoisa puhemies! Vielä aivan lopuksi: Suomen metsälaki uudistettiin perusteellisesti
vuonna 2014, ja kaikki poliittiset ryhmät sitoutuivat siihen. Onkin olennaista, ettemme tu-
levaisuudessa jatkossa luo kategorisia esteitä ja rajoitteita metsänhoidolle vastoin metsä-
tieteen parasta olemassa olevaa tietoa. Suomalaisissa yliopistoissa tehdään maailman huip-
puluokkaa olevaa tutkimusta metsänhoidosta, ja metsää pitääkin hoitaa parhaalla mahdol-
lisella menetelmällä parhaaseen tietoon perustuen riippuen siitä, mikä metsätyyppi on ky-
seessä. Tällöin kyseeseen voi tulla niin tasaikäisrakenteinen metsänkasvatus kuin myös sit-
ten jatkuvapeitteinen metsänkasvatus.

Puhemies Matti Vanhanen: Seuraavaksi edustaja Hoskonen, ja käynnistetään nyt vas-
tauspuheenvuorojen saantimahdollisuus. [Anne Kalmari: Minulla on etukäteen varattu pu-
heenvuoro myös!]

17.31 Hannu Hoskonen kesk: Arvoisa herra puhemies! ”Metsää älköön hävitettäkö.” Tä-
mähän on ollut Suomen totuus metsätaloudessa jo toistasataa vuotta, ja se tilanne, mikä
meillä Suomessa tällä hetkellä metsissämme on, on pelkästään sen ansiota, että metsätalo-
utta on harjoitettu järkevästi, metsiä on uudistettu ja harvennettu ja hoidettu sitkeästi. 60-
luvun alkuun asti tehtiin tätä teidän aloitteentekijöiden toiveen mukaista jatkuvaa kasva-
tusta eli harsintaa, ja olen yli 20 vuotta kestäneen metsäurani aikana korjannut näitä jatku-
7



Pöytäkirjan asiakohta PTK 64/2019 vp
van kasvatuksen — elikkä tämän nyt aloitteessa käsitellyn hakkuutavan — mukaisia met-
siä, valtavia rääseiköitä, joissa kasvu oli loppu; sairaita metsiä, lahoja metsiä, joiden kasvu
oli loppunut. Minun ei tarvitse sitä kurssia enää lähteä käymään, olen sen karmeat jäljet
nähnyt elämäni aikana ja yli 20 vuotta niitä jälkiä korjasin. Voin vakuuttaa teille, arvoisat
edustajakollegat, että tälle tielle älköön Suomi koskaan lähtekö.

Käytännössä Suomen valtion metsät ovat pitkälti Lapissa, Lappi—Kainuu-alueella on
suurin osa Suomen valtion metsistä. Soitin sahanjohtaja Tommi Ruhalle Kuhmo Oy:hyn.
Hän sanoi, että jos tämä aloite menisi läpi, se tarkoittaisi, että Kuhmo Oy:llä pistettäisiin
pillit pussiin, kun puuntoimitukset loppuisivat. Tekö jaatte, arvoisat aloitteentekijät, sitten
irtisanomisilmoitukset? Missä teidän vastuunne on? Jos me lähdemme tätä poimintahak-
kuusysteemiä tekemään, Lapin metsäteollisuuden kannalta se tarkoittaa tuhoa. Mikä sig-
naali se on suomalaiselle metsäteollisuudelle, että tänne ei kannata investoida, että täällä
eletään sellaista aikaa, jossa ei tulevaisuudesta eikä tulevasta metsien kasvusta ole mitään
takeita? Sitäkö te haluatte? Mielestäni sellaiselle tielle ei koskaan pidä lähteä. Voihan unel-
moida ja ihmetellä, mutta ei sitä kannata käytäntöön lähteä viemään.

Kun lähdetään näitä poimintahakkuita tekemään, sehän tarkoittaa käytännössä sitä, että
sinne metsään viedään suurimmat mahdolliset koneet, jotka tuhoavat sen sitten lopullises-
ti. Kun tuommoinen yli kiintokuutiometrin puu kaadetaan pienempien puiden sekaan, jo-
kainen puu vie mennessään tuhoon kymmeniä kymmeniä muita puita. Jää jäljelle semmoi-
nen metsä, josta sanotaan metsälaissa, että ”metsää älköön hävitettäkö”. Se on sen jälkeen
niin sanottu lakikohde, jossa metsäviranomainen joutuisi tarttumaan lain pykälän turvin
siihen, että metsä on kunnostettava elikkä uudistettava ja uudet taimet istutettava. Tämä on
jo kokeiltu, ei sitä kannata enää kokeilla. Korjuukustannukset nousevat, ja ennen kaikkea
se johtaa siihen, että Suomi putoaa pikkuhiljaa metsäteollisuuden tuotteiden markkinoilta
pois. Tuskin sitäkään kukaan haluaa. Me toimimme avoimilla markkinoilla tällä hetkellä
maailmalla, ja sillä tiellä meidän pitää pysyä, mikäli haluamme elintasomme säilyttää. 

Arvoisa puhemies! Mitä tulee sitten metsätuhoihin, niin kun raskailla koneilla liikutaan
— on pakko mennä raskailla, kun pienillä ei pysty liikkumaan — se johtaa armottoman, sa-
taprosenttisen varmasti maannousemasienen leviämiseen koko Suomeen. Ja sen jokainen
suomalainen, jokainen metsäammattilainen ja jokainen biologi tietää, että lahopuita ei kan-
nata kasvattaa, kun niitä tulee kuitenkin jonkun verran luontaisesti, ja jos metsä lahoaa pys-
tyyn, niin se ei ikinä kasva. Se ei ole sen jälkeen hiilinielu, vaan sen jälkeen se on päästö-
lähde. Tämä kannattaa kaikkien myös muistaa. Sitten kun nämä suuret puut on kaadettu
sinne metsään, sen jälkeen tuho on sen näköinen kuin äsken kuvasin. Ei sitä edes silmällä
viitsi mennä katsomaan.

Vaikutus Suomen sahateollisuuteen ja selluteollisuuteen olisi aivan järkyttävä, ja se vai-
kuttaisi pikkuhiljaa myös siihen, että meillä metalliteollisuus kärsisi, koska koneiden val-
mistus ja erilaiset metsäteollisuuden laitetoimitukset tässä maassa pikkuhiljaa hiipuisivat,
ja ennen kaikkea metsäteollisuuden isot yhtiöt pikkuhiljaa siirtyisivät maasta pois. Pitää
muistaa, että kolmesta suuresta metsäyhtiöstä kaksi on suurimmaksi osaksi ulkomailla
omistettua omaisuutta. Vain yksi on täysin Suomessa omistettu, niin että sen päätösvalta
täysin Suomessa. Elikkä nämä kaksi muuta todennäköisesti ottaisivat osoitteekseen jon-
kun muun valtion kuin Suomi-nimisen valtion. Elikkä tällaista peliä tässä ollaan pelaamas-
sa, ja tätä minä en millään jaksa ymmärtää.

Arvoisa puhemies! Pari asiaa lopuksi vielä: Ilmastopolitiikan kannalta tämä aloite on
mielestäni aivan järkyttävä. Katsokaapa, mitä tapahtui viime kesänä Saksassa, kun siellä
8



Pöytäkirjan asiakohta PTK 64/2019 vp
oli ylitiheitä metsiä, joita ei ollut harvennettu, ja vanhoja metsiä, joita ei ollut uudistettu.
Mitä tapahtui? Metsät happanivat pystyyn ja kuolivat. 60—70 miljoonaa mottia metsää
kuoli pystyyn. Sekö on sitten tämän aloitteen mukainen tavoitemetsä? Saman ilmiön mu-
kaisista ongelmista Suomen metsätalous tällä hetkellä juuri kärsii, kun Euroopassa dumpa-
taan markkinoille valtava määrä puita siinä hädässä, että kaikki kuolee pystyyn, kun met-
siä ei ole hoidettu eikä uudistettu. Toivottavasti tälle tielle meidän ei tarvitse lähteä. On
biologinen mahdottomuus lähteä kasvattamaan eri-ikäistä metsikköä eri kerroksina, koska
esimerkiksi valopuilla, männyillä, se on täysin mahdotonta jo pelkästään korjuuteknisesti
mutta myös valonkestävyyden takia. Toivon, että tällaisia mukaansatempaavia biologisia
ajatuksia ei esitettäisi, ellei sitten faktoihin haluta vedota.

Sitten vielä metsän terveyden kannalta: Jos emme uudista metsiämme, se johtaa siihen,
että me menetämme kasvavan metsän elämänvoiman. Sellainen metsä, joka ei kasva eikä
tuota uutta puuta, ei kestä sienitauteja, ei kestä hyönteistuhoja eikä kestä yhtään korjuuvau-
rioitakaan. Älkää hyvät ihmiset vain tälle tielle lähtekö! Nykyiset metsienkäsittelyn muo-
dot, mitkä Suomen metsälaki tällä hetkellä sallii, tarjoavat valtavan määrän mahdollisuuk-
sia pikkuhiljaa uudistaa Suomen metsiä järkevästi. Kaikkihan me tässä eduskuntasalissa-
kin tiedämme — me ihmispoloiset — senkin, että mekään emme voi olla ikuisia. Sukupol-
vien on meidän ihmistenkin keskuudessa vaihduttava, jotta se uusiutuminen tapahtuu ja
elinvoima säilyy kansakunnassa. Suomi itse asiassa kansakuntana on pikkusen vaarallisel-
la tiellä tässä suhteessa, kun näitä ihmistaimia syntyy liian vähän tähän maahan.

Lopuksi, arvoisa puhemies, totean vielä sen, että kun tämä käsittely on nyt alkamassa,
niin toivon, että tässä yhteydessä otetaan kantaa myös siihen — jos tämä päätösaloite sat-
tuisi menestymään, silloin meidän pitää tehdä päätös myös siitä — kuka teistä kansanedus-
tajista lähtee viemään irtisanomisilmoituksia pohjoisen sahoille ja pohjoisen metsäkoneih-
misille, kuorma-automiehille ja koko sille porukalle, joka tänä päivänä metsästä leipänsä
saa. Tämä ei ole mitään lastenleikkiä eikä mukava päiväretki, vaan tämä on totista totta, ja
toivottavasti tämä ymmärretään tämän aloitteen käsittelyn yhteydessä.

Puhemies Matti Vanhanen: Siirrytään nyt enintään minuutin mittaisiin vastauspuheen-
vuoroihin. Käydään sitä debattia hetki.

17.38 Emma Kari vihr (vastauspuheenvuoro): Arvoisa puhemies! Itse haluan kiittää tä-
män kansalaisaloitteen tekijöitä. On ilo nähdä, että Suomesta löytyy näin paljon luonnon
ystäviä. Tämä aloite vastaa hyvin myös suomalaisten oikeustajua, koska iso osa suomalai-
sista suhtautuu kriittisesti avohakkuisiin. 

Edustaja Petelius totesi tässä todella hyvin sen, mikä on suomalaisen luonnon ja metsä-
luonnon monimuotoisuuden tila. Yli kolmasosa suomalaisen luonnon uhanalaisista lajeis-
ta elää metsissä, ja suurin syy uhanalaistumiselle on metsätalous. Samaan aikaan me kaik-
ki täällä olemme sitoutuneet luonnon monimuotoisuuden hupenemisen pysäyttämiseen —
tätä ei tehdä ilman muutoksia metsätaloudessa. 

Samaan aikaan meidän on hyvä pohtia myös niitä tänään julkisuuteen tulleita laskelmia
metsien hiilinieluista, jotka näyttävät nyt hyvin erilaisilta kuin mitä me olemme aikaisem-
min kuulleet. Jos nämä pitävät paikkansa, me tarvitsemme paljon luultua enemmän toimia
hiilinielujen kasvattamiseksi. Tässä on kyse valtion metsistä, meidän kaikkien yhteisistä
metsistä, ja niistä on pidettävä huomattavasti parempaa huolta kuin mitä me tähän mennes-
sä olemme tehneet. 
9



Pöytäkirjan asiakohta PTK 64/2019 vp
17.39 Anne Kalmari kesk (vastauspuheenvuoro): Arvoisa herra puhemies! Tässä salissa
on usein viitattu asiantuntijoihin. Emeritusprofessori Kärkkäisen ja useiden satojen mui-
den metsäasiantuntijoiden mukaan avohakkuukielto ei parantaisi metsäluonnon tilaa vaan
päinvastoin heikentäisi sitä. [Mikko Kärnä: Juuri näin!] Avohakkuiden kieltämiselle ei ole
perusteita puuntuotannon eikä hiilensidonnan kannalta. Monimuotoisuuden kannalta täy-
dellinen avohakkuukielto olisi ongelmallinen ja tehoton, on tämä professori sanonut. 

Olen samaa mieltä tutkijoiden kanssa siitä, että hyvässä metsätaloudessa tulee sallia
sekä avohakkuut että jatkuva kasvatus. Näin tehdään jo nyt metsälain uudistuksen nojalla,
ja painotankin monimuotoisuutta. Sen sijaan en hyväksy kieltoja. Mielestäni avohakkuun
kieltäjät välittävät vääriä mielikuvia, vääriä faktoja, ja minusta on surullista, että näillä fak-
toilla moni kansalainen on ikään kuin tehty metsävastaiseksi. [Puhemies koputtaa] — Pa-
laan pitemmässä puheenvuorossani tähän asiaan. 

17.41 Ville Tavio ps (vastauspuheenvuoro): Arvoisa puhemies! Perussuomalaiset sinän-
sä tervehtivät ilolla kaikkia kansalaisaloitteita, ja tämäkin on tärkeää käsitellä huolellisesti
ja käydä läpi perusteelliset asiantuntijakuulemiset. Tässä toivoisi toki, että jopa vihreätkin
sitten luottaisivat asiantuntija-arvioihin. 

Tässä oikeastaan mietityttää, sekoitetaanko osaltaan just luonnon monimuotoisuutta ja
ilmastonmuutosta silloin, kun ne eivät ole ihan samalla kartalla. Metsien puutteestahan täs-
sä ei voi olla kyse, koska Suomessa on kyllä metsää. Perussuomalaiset ovat nimittäin näh-
neet metsää muuallakin kuin Kaivopuistossa, eli meillä on tästä kyllä näkemys. 

Ehkä mitä tulee ilmastonmuutoskysymykseen, niin metsähän sitoo parhaiten silloin, kun
se kasvaa nopeasti, eli silloin se sitoo hiilidioksidia, kun se on parhaassa kasvuvaiheessa.
Täytyy pohtia oikeasti, miten metsiä täällä nimenomaan saadaan kasvamaan. Edustaja
Hoskonen piti tässä aika hyvän puheenvuoron mielestäni ja vertasi Saksan ongelmiin.

17.42 Johanna Ojala-Niemelä sd (vastauspuheenvuoro): Arvoisa puhemies! Lapin met-
sien puuvarat ja suurten puiden määrä ovat kasvaneet ainakin 60 vuoden ajan. Tänä aikana
metsiä on hoidettu pääosin alaharvennuksin ja uudishakkuin. Nykyisellä monipuolisella
hakkuutapojen yhdistelmällä puuvarat ja samalla hakkuumahdollisuudet kasvavat myös
seuraavat 30 vuotta. Tämä mahdollistaa metsäsektorin säilymisen Lapin taloudellisesti
suurimpana elinkeinona myös tulevaisuudessa. 

Täysi jatkuvaan kasvatukseen siirtyminen tarkoittaisi, että nykyisen puumäärän saami-
seksi hakkuupinta-alaa olisi lisättävä merkittävästi tai puun myyntimäärää alennettava
noin 30 prosenttia. Avohakkuulta tulevan puumäärän saamiseksi jatkuvalla kasvatuksella
tarvitaan kolminkertainen hakkuupinta-ala. 

Valtion mailla on käytössä kasvupaikkaperusteinen metsienkasvatus. Tarkan paikkatie-
don avulla metsäammattilaiset valitsevat pienipiirteisesti kullekin metsikölle parhaiten so-
veltuvan metsänkäsittelymallin, ja näitä hakkuutapoja on 12. Jatkuvaa kasvatusta käyte-
tään myös pohjoisen karuissa männiköissä, soveltuvilla turvemailla ja maisemasyistä eri-
tyiskohteissa, kuten matkailu- ja poronhoitoalueilla. 

17.43 Markku Eestilä kok (vastauspuheenvuoro): Arvoisa puhemies! Itsekin olen sitä
mieltä, että on hyvä, että kansalaisaloitteita tehdään, mutta kyllä täytyy sanoa, että tämä
kansalaisaloite on itselleni pettymys. Asiahan on sinänsä tärkeä, mutta tämä koko otsikko
tälle kansalaisaloitteelle on niin vastakkainasetteleva ja mustavalkoinen, että minun mie-
10



Pöytäkirjan asiakohta PTK 64/2019 vp
lestäni se ikään kuin lyö märkää rättiä tälle suomalaiselle hienolle metsäpolitiikalle, joka
on 50 vuoden aikana lisännyt 70 prosenttia metsien tilavuutta. Se on valtavan hieno saavu-
tus, ja siitä pitäisi antaa kunniamaininta. 

Kun me tiedämme, että avohakkuiden jäljiltä kuitenkin istutetaan aina parempia taimia,
jotka saattavat olla 20—25 prosenttia parempia kasvupotentiaaliltaan eli hiidensidontaky-
vyltään, niin jos me haluamme, että metsät joskus kasvavat sen 150 miljoonaa, mikä on
meidän kaukainen tavoite, niin silloin pitää ehdottomasti metsiä hoitaa hyvin. Niitä pitää
tarpeen mukaan lannoittaa ja käyttää parempia taimia. Ja kaikessa keskustelussa pitää
muistaa kansainvälinen nollasummapeli eli hiilivuoto, joka häviää EU:sta ulos.

17.44 Merja Kyllönen vas (vastauspuheenvuoro): Arvoisa herra puhemies! Kiitän kansa-
laisia kansalaisaloitteesta, joka on aina arvokas keskustelunavaus tähänkin saliin. Vaikka
se tunteita herättääkin, niin minun mielestäni metsäpolitiikasta pitää pystyä keskustele-
maan avoimesti. 

Ei ihan kaikki täydellisesti meillä Suomenmaassakaan ole. Jos me olemme sahojen tu-
levaisuudesta huolissamme, niin kyllä minä haluaisin nähdä, että sitä järeääkin tukkipuuta
meidän metsissä vielä kasvaa. [Anne Kalmari: Sen määrä kyllä lisääntyy!] Tällä hetkellä
keskitytään enemmän kyllä siihen, että kuitupuutavoite täyttyisi. 

Tietysti meidän täytyy nähdä myöskin metsissä toisenlainen käyttö, myöskin se virkis-
tys- ja matkailukäyttö, mikä erityisesti Metsähallituksen osalta on erinomaisen merkityk-
sellinen. Voidaanko ajatella niin, että metsiä käsiteltäisiin toisella tavalla, varsinkin näillä
alueilla, missä siitä metsästä saadaan myöskin toisenlaista tuottoarvoa kuin se, että se ha-
kataan tai kaadetaan? [Puhemies koputtaa] Meillä on kyllä tässä uudessa metsälaissakin
paljon asioita, mutta niihin voi palata sitten pidemmässä puheenvuorossa.

17.45 Sari Essayah kd (vastauspuheenvuoro): Arvoisa puhemies! Metsien monimuotoi-
suus ja toisaalta talousmetsät kuuluvat molemmat hyvään metsänhoitoon. Tässä kansalai-
saloitteessa minun mielestäni lähdetään aika yksisilmäisesti lopettamaan avohakkuut val-
tion mailla, kun meillä tällä hetkellä ovat mahdollisia sekä jatkuvan kasvatuksen menetel-
mä että avohakkuut. En ymmärrä, minkä tähden meidän pitäisi kieltää avohakkuut koko-
naisuudessaan, kun täälläkin kollegat ovat tuoneet esille sen monet hyödylliset puolet. Jos
ajatellaan suomalaista metsätaloutta, niin sen vahvuus on nimenomaan siinä, että meillä
nämä kasvavat nuoret metsät sitovat hiiltä. Jos me päästämme meidän metsämme lahoa-
maan pystyyn, niin nehän muuttuvat silloin päästölähteiksi. Meillä hiilinielut ovat kasva-
neet, ja siinä mielessä voisi sanoa, että suomalainen metsätalous on ollut menestys myös il-
mastonmuutoksen torjunnan kannalta.

Vielä nopeasti muutama luku, että mitä se tarkoittaisi, jos tämä avohakkuukielto tulisi
voimaan: Metsähallituksen kohdalta liikevaihto Metsätalous Oy:ssä painuisi negatiivisek-
si, korjuun ja kuljetuksen urakointipalveluiden osto maakunnissa vähenisi yhteensä noin
40 miljoonaa euroa vuodessa, [Puhemies koputtaa] erityisesti Itä- ja Pohjois-Suomessa, ja
tukin tarjonta vähenisi noin miljoona kuutiota, joka vastaa kahden keskisuuren sahan vuo-
sittaista puunkäyttöä. Niin kuin täällä tuotiin esille, niin sitten niitä irtisanomislappuja jou-
duttaisiin kyllä jakamaan.

17.47 Hanna Huttunen kesk (vastauspuheenvuoro): Arvoisa puhemies! Meillähän on
voimassa oleva kansallinen metsästrategia, jota on päivitetty vasta. Tämä päivitetty met-
11



Pöytäkirjan asiakohta PTK 64/2019 vp
sästrategia 25 hyväksyttiin metsäneuvostossa vasta joulukuussa 18, ja se tuli valtioneuvos-
ton vahvistamalla periaatepäätöksellä tänä keväänä voimaan. 

Siinä on seuraavia hyviä päämääriä: Suomi on kilpailukykyinen toimintaympäristö met-
siin perustuvalle liiketoiminnalle, metsäala ja sen rakenteet uudistuvat ja monipuolistuvat,
metsät ovat aktiivisessa, taloudellisesti, ekologisesti, sosiaalisesti ja kulttuurisesti kestä-
vässä ja monipuolisessa käytössä. Lisäksi siellä sanotaan, että aktiivisella ja kestävällä
metsienhoidolla lisätään metsien kasvua niin, että metsät säilyvät hiilinieluina ja raaka-ai-
netta riittää samalla teollisuuden tarpeisiin ja korvaamaan fossiilisia raaka-aineita.

Näen, että tämmöinen avohakkuukielto on myös ristiriidassa tämän meidän strategian
kanssa.

17.48 Ari Koponen ps (vastauspuheenvuoro): Arvoisa puhemies! Edustaja Petelius, jat-
kuvassa kasvatuksessa ei ole selvää uudistamisvaihetta. Uusia puita ei istuteta tai kylvetä
eikä maata muokata, kuten päätehakkuun jälkeen. Jatkuva kasvatus suosii esimerkiksi var-
joa sietävää kuusta. Avointen alojen kasvit ja eläimet eivät peitteisessä metsässä viihdy.
Männyn ja koivun uudistaminen huononee ratkaisevasti, ja jatkuvan kasvatuksen alueet
muuttuvat vähitellen puhtaiksi kuusikoiksi. Jos metsikön puulajeja on vaihdettava tuho-
laisten takia, on avohakkuu ainoa vaihtoehto.

17.48 Pauli Kiuru kok (vastauspuheenvuoro): Arvoisa herra puhemies! Kiitos aloitteen
tekijöille aloitteesta. Metsätalous on Suomelle tärkeää, ja siitä kannattaa aina keskustella
— vain keskusteleva yhteisö menestyy. Sinänsä en aloitetta tässä muodossa kannata. Sii-
hen liittyy tieteellistä ja tutkimuksellista taustaa.

Sinänsä Metsähallituksen tuloutustavoitteet ovat ilmeisesti vieläkin aika lailla ylärajal-
la. Näin ainakin vaalikaudella 2011—2015 ympäristövaliokunnassa meille kerrottiin. Että
siinä ei kannata liikaa ahnehtia.

Se, mihinkä haluan kiinnittää huomiota, on alueet, jotka ovat retkeilyn ja virkistyksen
kannalta tärkeitä: kansallispuistot, luonnonsuojelualueet. Toivoisin, että niiden alueitten
vieressä ei ole suoraa rajaa, josta alkaa avohakkuualue, niin että siinä kansallispuiston vie-
ressä käytettäisiin maltillisempia menetelmiä eikä olisi liian jyrkkää rajaa.

17.50 Markus Lohi kesk (vastauspuheenvuoro): Arvoisa puhemies! Täällä edustaja
Emma Kari totesi, että näin paljon on metsän ystäviä kuin on allekirjoittajia tässä aloittees-
sa. Itse en suostu tällä tavalla ajattelemaan, vaan ajattelisin, että suuri osa suomalaisista on
itse asiassa metsän ystäviä. Me elämme metsässä ja metsästä, ja itsellenikin on valtavan
tärkeää — paitsi ymmärrän hyvin ja tuen tärkeätä metsäelinkeinoa, meidän metsäteolli-
suutta — se virkistyskäyttö, mikä metsällä on. Minusta se on semmoinen inspiraation läh-
de, ja voi sanoa joskus jopa, että pitää mennä metsään, jotta ei mene metsään.

Kun ajatellaan tätä aloitetta, niin minusta tässä kyllä sahattaisiin nyt omaa oksaa aika pa-
han kerran, jos tämä hyväksyttäisiin. Jos me ajattelemme luonnon monimuotoisuuden tur-
vaamista, jatkuva kasvatus ei tuo lisäarvoa, vaan oleellista on luontokohteiden ja puuryh-
mien säästäminen ja lahopuujatkumon turvaaminen hakkuutavasta riippumatta.

Kyllä kun tämä erityisesti kohdistuu sinne Pohjois-Suomeen ja Lappiin, niin meillähän
on pinta-alasta nyt 30 prosenttia, tai vähän reilukin, suojeltu. Se on hyvä asia. Nekin alueet
ovat tärkeitä. Mutta me jos me lähtisimme tälle linjalle, se kyllä sitten johtaisi siihen, [Pu-
12



Pöytäkirjan asiakohta PTK 64/2019 vp
hemies koputtaa] että pikkuhiljaa meidän metsät rämettyisivät, ja se ei olisi hyvä kenelle-
kään.

17.51 Pirkka-Pekka Petelius vihr (vastauspuheenvuoro): Arvoisa puhemies! Hyvä, että
tämä herättää keskustelua. 

Lähdetään siitä, että myöskin jatkuvapeitteinen metsänkasvatus tarvitsee hoitoa. Kaikki
metsät tarvitsevat hoitoa. Tämä edustaja Koposen huoli siitä kumoutuu juuri tällä, että täm-
möinen avoin jatkuvapeitteinen metsänkasvatus edellyttää, että se metsä pidetään avoime-
na, eri ikäisenä, maapohja, mahdollisesti eri puulajeja. 

Kun puhutaan metsästä, niin metsä käsitteenä on jo vuosikymmenien aikana muuttunut.
Se sekametsälaji, joka meillä on ennen ollut, oli oikeaa metsää, jossa oli myöskin lahopuu-
ta ja vanhaa metsää. Nyt kun meillä on näitä yksilajisia, samanikäisiä puunrunkoja... Edus-
taja Hoskonen tässä viittasi niihin Saksan tuhoihin, ja ne johtuvat nimenomaan siitä, että ne
ovat samanikäisiä yhden lajin puita, [Hannu Hoskonen: Ei pidä paikkaansa!] joihin tuho-
laiset iskevät ja joissa ei ole sitä metsäluonnon omaa monimuotoisuuden turvaavaa tuho-
laislajistoa [Puhemies koputtaa] esimerkiksi kaarnakuoriaisille.

17.52 Jani Mäkelä ps (vastauspuheenvuoro): Arvoisa puhemies! Aloitteeseen ja aihepii-
riin todellakin liittyy tunteita. Niistä kaikki eivät ole niin positiivisia kuin kansan vilpitön
huoli. Tähän on liittynyt myöskin poliitikkoja jakamassa vääristeltyjä kuvia pöllön poika-
sista ja keräämässä tuhansia allekirjoituksia aloitteeseen sellaisilla mediauutisilla ja kansa-
laisjärjestöjä painostamassa poliitikkoja sosiaalisen median kautta. 

Suomi elää metsästä, ja suurin osa metsästämme on ja sen tuleekin olla talousmetsää.
Luonnonsuojelualueet ovat asia erikseen, mutta talousmetsässä hakkuita pitäisi jopa ny-
kyisestään lisätä. Metsänhoidossa tulisi ideologisista uskonkappaleista siirtyä tutkittuun
tietoon. Rajatuilla avohakkuilla voi olla jopa myönteisiä vaikutuksia metsässä palojen ra-
jaamisen, tuholaisten torjunnan ja vastaavien asioiden kannalta.

Täyskiellon sijaan pitäisi siirtyä suunnitteluun kasvun maksimoimiseksi. Kukaan ei ha-
lua metsäänsä tuhota, eikä myöskään valtio halua tuhota kallista metsäomaisuuttaan. 

Nyt kuulostaa siltä, että asiantuntijana itseään tässä asiassa pitävät ovat tietyn tahon
edustajia, ja toivon, että eduskunnassa kuullaan myös muitten tahojen edustajia.

17.53 Arto Satonen kok (vastauspuheenvuoro): Arvoisa puhemies! Tästä on hyvä jat-
kaa, mihin edustaja Mäkelä päätyi. Kansalaisaloitteeseen on toki suhtauduttava aina vaka-
vasti, mutta täytyy ymmärtää myös se, että se on yhden kansanosan näkemys, mutta ei
suinkaan — ja en uskoisi, että tässä asiassa se on lähellekään — enemmistön näkemys. En-
nen kaikkea tässä pitää kuulla nyt metsäalan asiantuntijoita laajasti.

Yhdyn myös siihen näkemykseen, mikä täällä on tuotu esille, että kyllä tässä metsänhoi-
dossa jos missä Suomi on ollut esimerkillinen. Miljardi kuutiota lisää viimeisen 50 vuoden
aikana. On osattu ja osataan tehdä monia asioita hyvin. 

On joitakin paikkoja, joihin sopii avohakkuu, ja joitakin paikkoja, joihin sopii jatkuva
kasvatus. Se on kaiketi täysin selvää kaikille, että taloudellisessa ja työllisyysmielessä täs-
sä avohakkuiden kiellossa ei ole mitään järkeä, mutta hyvin mahdollista on, että siinä ei ole
myöskään ympäristönäkökohtien kannalta mitään järkeä. Esimerkiksi tuhoriski tulee kas-
vamaan, jos useita kertoja tehdään niitä korjuutöitä.
13



Pöytäkirjan asiakohta PTK 64/2019 vp
17.54 Mikko Kärnä kesk (vastauspuheenvuoro): Arvoisa herra puhemies! Edustaja Ki-
velä puhui omassa puheenvuorossaan kauniisti suomalaisista metsistä, ja näin erämiehenä
melkein tuli tippa linssiin. Allekirjoitan kyllä sen, mitä metsät suomalaisille merkitsevät. 

Kannatan itsekin jatkuvan kasvatuksen lisäämistä, ja olen hyvin ilolla tervehtinyt sitä,
että esimerkiksi Metsähallitus on pinta-alaa, jossa jatkuvaa kasvatusta tehdään, lisännyt
tuolla Lapin maakunnassa. Samoin pidän äärettömän tärkeänä, että hakkuita toteutettaessa
me huomioimme myös riistan elinympäristöt esimerkiksi riistatiheikköjen ja sitten näiden
niin sanottujen donitsihakkuiden muodossa. 

On kuitenkin niin, että avohakkuu on tietyillä alueilla ainoa mahdollisuus sen puuston
uudistamiseen, ja minusta tämä aloite on myös selkeästi hallitusohjelman vastainen, ja toi-
von, että kaikki hallituspuolueet sen yhdessä tyrmäävät. Se on myös hyökkäys Pohjois-
Suomen maa- ja metsätaloutta sekä metsäteollisuutta vastaan, enkä voi sitä millään tavalla
kannattaa.

Puhemies Matti Vanhanen: Myönnän vielä vastauspuheenvuorot edustajille Kivelä, Has-
si ja Ari Koponen.

17.56 Mai Kivelä vas (vastauspuheenvuoro): Arvoisa puhemies! Itse haluaisin vielä ko-
rostaa nimenomaan tätä monikäyttöaspektia. Eli avohakkuiden vähentämisen ideahan on
nimenomaan siinä, että mahdollistettaisiin paremmin teollisuuden tarpeiden rinnalla luon-
non monimuotoisuus, virkistyskäyttö, matkailu ja hiilensidonta. Kyllä minä näen, että mei-
dän pitää pystyä myös kriittisesti täällä tarkastelemaan sitä, mikä on teollisuuden etu ja
mikä on yhteiskunnan kokonaisetu.

Kun katsotaan yhteiskunnan kokonaisetua, niin väitän, että tämä luonnon monimuotoi-
suuden hupeneminen on sellainen ongelma, joka on kaikista vähiten priorisoitu, vaikka pi-
täisi olla. Vaikka katsottaisiin pelkkää taloudellista puolta, on ihan hyvä todeta, että teolli-
suuden etu ja metsänomistajien etu eivät välttämättä ole aina yhteneviä. Meillä on paljon
tutkimustietoa ja käytännön kokemusta siitä; on voitu osoittaa, että jatkuva kasvatus on
metsänomistajalle taloudellisesti yhtä kannattavaa tai jopa kannattavampaa kuin avohak-
kuu. [Mikko Kärnä: Ei kaikkialla!] 

Tässä on käynnissä paradigman muutos, ja mielestäni on tosi hyvä, [Puhemies koput-
taa] että myös metsänomistajien ja metsänhoitoyhdistysten suunnalta tulee sitä viestiä, että
asia on muuttumassa. Mutta se, mitä ehkä tarvittaisiin lisää, [Puhemies koputtaa] on met-
säalan koulutus- ja osaamistason nostamista tämän asian suhteen. 

Puhemies Matti Vanhanen: Venytän äskeistä listaa vielä edustajilla Laukkanen ja San-
kelo.

17.57 Satu Hassi vihr (vastauspuheenvuoro): Arvoisa puhemies! Se, mikä on edullista
paperiteollisuudelle, ei välttämättä ole taloudellisesti edullisinta metsänomistajalle eikä
myöskään sahateollisuudelle, mutta olennaista on tunnustaa, että nykyinen, vallitseva met-
sänkäsittelymenetelmä on tärkein Suomen luonnon lajeja uhanalaistava asia. Metsäluon-
non lajit ovat meidän suurin uhanalaisten ryhmä, ja uhanalaisten lajien osuus on kasvanut.
Edellisessä kartoituksessa se oli joka kymmenes laji, uusimmassa se on jopa joka yhdeksäs
laji. Hiilinielujen tutkijat ovat myös todenneet, että avohakkuun jälkeen kestää parikym-
mentä vuotta ennen kuin se hakkuualue muuttuu hiilinieluksi ja vielä kauemmin ennen
14



Pöytäkirjan asiakohta PTK 64/2019 vp
kuin sitten hiilinielu on niin suuri, että se korvaa siinä hakkuu- ja taimitusvaiheessa tapah-
tuneet päästöt. [Puhemies koputtaa] Eli ilmaston näkökulmasta jatkuvan kasvatuksen li-
sääminen on yksiselitteisesti parannus.

17.58 Ari Koponen ps (vastauspuheenvuoro): Arvoisa puhemies! Edustaja Petelius, mo-
nimuotoisuutta vaalitaan joka tapauksessa. Talousmetsien luonnonhoitotoimista keskeisiä
ovat muun muassa arvokkaiden elinympäristöjen turvaaminen, säästöpuiden jättäminen,
kuolleen puun säilyttäminen, puulajivalikoiman ylläpito sekä hallittu tulenkäyttö. Kaikki
nämä huomioidaan yhtä lailla metsänkäsittelymenetelmästä riippumatta. Molempi parem-
pi.

17.59 Antero Laukkanen kd (vastauspuheenvuoro): Arvoisa herra puhemies! Kiitos
aloitteen tekijöille tästä aloitteesta. Nyt voidaan käydä keskustelua täällä ihan perusteelli-
sesti tästä asiasta. 

En tätä aloitetta kannata. Avoimesti tunnustan, että olen niin sanottu city boy enkä juu-
rikaan metsästä mitään ymmärrä, mutta sen verran ymmärrän, että suomalaisen metsänhoi-
don paras asiantuntija on suomalainen metsänhoitaja. Metsänhoidon tulee olla kokonaista-
loudellista, sen tulee olla kansantaloudellisesti järkevää. Sen tulee olla erityisesti suoma-
laisesta näkökulmasta kansantaloudellisesti järkevää, ja minusta tämä esitys ei sitä edistä.

18.00 Janne Sankelo kok (vastauspuheenvuoro): Arvoisa puhemies! Siinä oli city boy
Laukkaselta oikein järkevä puheenvuoro metsien käyttöön liittyen. Sen sijaan, kun edusta-
ja Hassi puhui puun ikään liittyvistä kysymyksistä, on pakko kyllä todeta, että puullakin
ikä tulee vastaan ja hiilinielu hupenee ennen pitkää. Kyllä metsien uudistaminen on tärkeä
osa myös hiilinielujen ylläpitämistä. [Satu Hassin välihuuto]

Kun kuuntelee tätä keskustelua, niin kyllä semmoinen johtopäätös melkein täytyy yhtei-
sesti tehdä, että kannattaa pitää maltti ja järki päässä ja käyttää monipuolisesti nykyisen
metsälain mahdollistamia erilaisia menetelmiä. Muistetaan myös metsien virkistyskäyt-
töön liittyvät kysymykset. Kun täällä monet edustajat ovat kuitenkin valmiita siirtymään
tähän aloitteen mukaiseen toimintaan, niin on myös pakko kysyä työllisyysnäkökulmasta:
mitä kouluja sitten laitetaan kiinni, [Puhemies koputtaa] mitä terveyskeskuksia Pohjois-
Suomessa laitetaan kiinni, kun työt loppuvat? Suomalainen metsänhoito on ollut vastuul-
lista, ja se on sitä jatkossakin.

Puhemies Matti Vanhanen: Siirrytään puhujalistaan.

18.01 Jenni Pitko vihr: Arvoisa puhemies! Luonnon monimuotoisuus hupenee koko
ajan, ja suomalainenkin luonto on hätätilassa. Siksi haluan aluksi kiittää kaikkia tärkeän
kansalaisaloitteen tekijöitä ja allekirjoittajia. Avohakkuiden rajoittaminen suomalaisessa
metsässä on tärkeä askel suomalaisen metsäluonnon lajien suojelemisessa, ja on tärkeää,
että eduskunta nyt keskustelee tästä asiasta.

Suomalainen metsätalous on tuonut työtä, toimeentuloa ja myös innovatiivisia ratkaisu-
ja ongelmiimme. Metsäpohjaisilla tuotteilla voikin olla tärkeä rooli fossiilitalouden tuot-
teiden korvaamisessa. Luonnon monimuotoisuuden ja hiilensidonnan kannalta olemme
kuitenkin kaukana vastuullisesta metsänkäytöstä. Suomalaisia metsiä hyödynnetään taval-
15



Pöytäkirjan asiakohta PTK 64/2019 vp
la, joka aiheuttaa elinympäristöjen vaarantumista ja katoamista, lajien uhanalaistumista ja
ilmaston lämpenemistä. Tähän on saatava muutos — se on kaikkien etu, myös talouden.

Muutama tarina siitä, millaisia ongelmia nykyinen tapamme hyödyntää metsiä on ai-
heuttanut:

Hömötiainen on metsäluontomme tuttu edustaja. Varmasti moni tässäkin salissa tunnis-
taa tuon eloisasti liikkuvan pyöreän pikkulinnun, joka vanhoissa metsissä kulkiessa saat-
taa istahtaa alaoksalle tarkkailemaan ohikulkijaa pää hieman vinossa. Hömötiainen on ol-
lut aiemmin metsässä liikkujalle tuttu ja usein havaittava kaveri. Vielä minunkin lapsuu-
dessani hömötiainen oli yleinen laji, mutta 2000-luvulla se on taantunut Suomessa elinvoi-
maisesta erittäin uhanalaiseksi — erittäin uhanalaiseksi. Hömötiainen taantuu, sillä se ei
löydä hakatusta metsästä syötävää. Minä voin sanoa varmaksi, että en halua olla todista-
massa sitä hetkeä, jossa joutuisimme toteamaan hömötiaisen kadonneen Suomesta.

Metsälajeistamme tunnetuimpia lienee metso. Jokainen, joka on joskus metsässä koh-
dannut täysikasvuisen ukkometson, on varmasti kokenut sen taianomaisen tunteen, joka
tuon metsien aatelisen tapaamiseen liittyy. Myös metson tilanne on ajautunut metsissäm-
me pitkällä aikavälillä ahtaalle. Metson kannat Suomessa ovat merkittävästi matalammal-
la kuin vielä esimerkiksi 60-luvulla. Metso tarvitsee laajoja metsäalueita elinympäristök-
seen, ja metsien voimaperäiset hakkuut sekä tiheä metsäautotieverkosto ovat syy kannan
heikkenemiselle. Myös metson soidinpaikkoja on tuhottu avohakkuilla.

Itselleni henkilökohtaisesti tärkeä laji on kuukkeli. Kuukkeli on monelle tuttu lintu ja on
ollut suomalaiselle metsänkävijälle mieluinen vieras. Minulla on metsässä kulkiessani ta-
pana tarkkailla kuukkeleita ja niitä tavatessa tervehtiä iloisesti ja jutella niiden kanssa.
Kuukkeli liitetään nykyään vahvasti Lapin luontoon, sillä sen elinalueet sijaitsevat pohjoi-
semmassa Suomessa, mutta tosiasiassa kuukkeli on ollut aiemmin koko Suomen laji. Sitä
on tavattu eteläisimmän Suomen metsiä myöten. Ihmisen vaikutuksen myötä kuukkeli
ajautui etelässä niin ahtaalle, että se lähes hävisi. Paikkauskollisena lintuna metsien häviä-
minen on kuukkelille myrkkyä, ja se on listattu Suomessa tarkkailtavaksi lajiksi, sillä lajin
kantojen kehitys on ollut huolestuttava.

Ikävät vaikutukset eivät rajoitu pelkästään lintuihin. Avohakkuista kärsivät monet muut-
kin eläin- ja kasvilajit. Esimerkiksi kovakuoriaisille metsäluonnon yksipuolistuminen te-
kee paljon hallaa. Ruotsissa tehtyjen tutkimusten mukaan kovakuoriaispopulaatiot eivät
avohakkuun jälkeen palaa metsään ennalleen edes 50 vuodessa — siis puolessa vuosisa-
dassa.

Arvoisa puhemies! Kuten todettua, avohakkuut eivät aiheuta ainoastaan vaikeuksia
meille rakkaille lajeille. Ne aiheuttavat myös merkittäviä ilmastopäästöjä. Helposti ajatel-
laan, että metsään sitoutunut hiili sijaitsee vain puunrungoissa, mutta se ei pidä paikkaan-
sa. Merkittävä osa, jopa puustoa suurempi osa, sijaitsee metsän maaperässä. Kun metsä ha-
kataan täysin, vapautuu myös maaperän hiili. Tarvitsemme metsänhoidon menetelmien
muutosta ja monipuolistamista. Jatkuvan kasvatuksen menetelmiä tulee hyödyntää entistä
enemmän. Tällä hetkellä metsätalouden tuotteista vain noin viidesosa menee pitkäkestoi-
siin tuotteisiin, ja keskimäärin hiili vapautuu jo muutaman vuoden sisällä. Huomattavaa on
myös, että puubiomassan arvo yksikköä kohti on romahtanut viimeisen vuosikymmenen
aikana. Jatkuvan kasvatuksen menetelmästä on Suomessakin hyviä kokemuksia. Näissä
metsissä maaperän hiilivarasto säilyy pidempään ja puutavarasta suurempi osuus on pitkä-
kestoisiin tuotteisiin soveltuvaa tukkipuuta, jolloin sitoutunut hiili säilyy tai varastoituu pi-
16



Pöytäkirjan asiakohta PTK 64/2019 vp
demmäksi aikaa. Tämä tietää myös parempaa tuloa metsänomistajalle, kun tukkipuuta on
enemmän.

Yhdyn niihin näkemyksiin täällä salissa, että tässä asiassa on tarpeellista kuunnella
asiantuntijoita ja tutkijoita ja tehdä päätös kansalaisaloitteen jatkosta nojaten tutkittuun tie-
toon eri menetelmien kaikista vaikutuksista.

Arvoisa puhemies! Etenkään lajien kadon osalta pelkästään avohakkuiden lopettaminen
ei ratkaise kaikkea. Tarvitsemme myös voimallista luonnonsuojelua ja vanhan metsäluon-
non säilyttämistä. Emme kuitenkaan voi paeta tosiasiaa, että luontomme on hätätilassa ja
maailmaa uhkaa ilmastokatastrofi. Siksi avohakkuiden lopettaminen valtion mailla on as-
kel, joka meidän on otettava. Valtion on näytettävä esimerkkiä siinä, että luonto ja maapal-
lo ovat meille korvaamattomia ja että niiden säilyttämiseksi meidän on tehtävä kaikkem-
me.

18.08 Tiina Elo vihr: Arvoisa puhemies! Kun me puhumme metsistä, puhumme suoma-
laisille todella tärkeästä ja monimerkityksellisestä asiasta. Suomi elää ja on aina elänyt
metsistä niin taloudellisesti kuin henkisesti. Vuosituhansien ja vuosisatojen aikana tapam-
me hyödyntää metsiä ovat muuttuneet. Kaskeamisesta ja tervanpoltosta on siirrytty sellun-
keittoon ja korkean jalostusasteen tuotteisiin, puurakentamisessa hirsimökeistä puuraken-
teisiin kerrostaloihin. Työn ja taloudellisen hyvinvoinnin lisäksi metsä on ollut henkinen
kotimme. Esi-isillemme metsä oli myyttinen paikka. Tänä päivänä tiedämme tutkitusti
metsässä oleilun terveyshyödyt. Samoin on kasvanut tietämyksemme metsien hiilinielujen
merkityksestä osana ilmastokriisin ratkaisua ja metsäelinympäristöjen merkityksestä uha-
nalaisten lajien elinympäristöinä.

Arvoisa puhemies! Tänään käsittelemme kansalaisaloitetta avohakkuista luopumiseksi
valtion metsissä. Kansalaisaloite on hyvin perusteltu ja nostaa tärkeän asian julkiseen kes-
kusteluun. Kiitos kaikille aloitteen käynnistäneille ja sen allekirjoittaneille. Vihreät kan-
nattaa avohakkuista luopumista valtion omistamilla mailla sekä turvemailla. Kuten täällä
on moneen kertaan todettu, kansalaisaloitteen hyväksyminen tarkoittaisi sitä, että valtion
omistamia metsiä hoidettaisiin jatkossa jatkuvan kasvatuksen menetelmin. Jatkuvalla kas-
vatuksella on monia etuja. Metsät säilyisivät metsinä hyödyntämisestä huolimatta, virkis-
tyskäyttö voisi jatkua ja mustikka- ja sienipaikat säästyisivät. Jatkuva kasvatus hyödyttää
monia uhanalaisia lajeja.

Arvoisa puhemies! Keskustelussa on tärkeää pitää erillään jatkuva kasvatus ja harsinta-
hakkuut. Jälkimmäisiä on tehty vuosikymmeniä sitten, ja niissä poistettiin suuret puut vä-
littämättä jäljelle jäävän metsän kasvukunnosta. Myös jatkuvassa kasvatuksessa poiste-
taan isoimpia puita, mutta samalla huolehditaan jäljelle jäävän puuston kasvukunnosta jät-
tämällä kasvatuskelpoisia taimia ja nuorempia puita. [Anne Kalmari: Miten jätät, jos ei
ole!] On myös tärkeää huomata, että eri tutkimusten mukaan tuotto-odotus voi jatkuvan
kasvatuksen menetelmässä olla vähintään sama tai jopa parempi kuin avohakatussa met-
sässä. Edelleen on tärkeää huomata, että aloite ei ole ehdoton vaan sisältää poikkeusmah-
dollisuuden, eli avohakkuun voisi edelleen tehdä, jos se on metsän terveyden kannalta vält-
tämätöntä. Esimerkiksi kuusikoissa voi levitä juurikääpä, jota on vaikea saada kuriin muu-
ten kuin hakkaamalla kyseinen kuvio aukoksi ja uudistamalla se jollekin muulle puulle
kuin kuuselle.

Arvoisa puhemies! Tällä hetkellä vain alle 5 prosenttia talousmetsistämme hoidetaan
jatkuvan kasvatuksen menetelmin. Tarvitsemme metsänhoitomenetelmien moninaistamis-
17



Pöytäkirjan asiakohta PTK 64/2019 vp
ta, ja valtio voi siinä näyttää hyvää esimerkkiä. Valtion omistuksessa on tuottavasta met-
sämaastamme noin neljännes. Jatkuvan kasvatuksen menetelmien laajentaminen Metsä-
hallituksen talousmetsissä tukee erityisesti Metsähallituksen toiminnan sosiaalista kestä-
vyyttä. Hakkuutavan valinta ei kuitenkaan yksin takaa metsien monimuotoisuuden suotui-
saa kehitystä tai hiilinielujen kasvua. Olennaista onkin asettaa nykyistä huomattavasti kun-
nianhimoisemmat tavoitteet valtion metsien käytölle. Valtion metsien hoidossa tulee tavoi-
tella nettopositiivisuutta. Tämä tarkoittaisi sitä, että metsätalouden piirissä olevissa valtion
metsissä ei pelkästään pyrittäisi turvaamaan monimuotoisuutta vaan sitä vahvistettaisiin
aktiivisesti.

Arvoisa puhemies! Yli kolmannes Suomen uhanalaisista lajeista on metsälajeja. Suu-
rimpia syitä metsälajien uhanalaistumiselle ovat lahopuun määrän väheneminen ja met-
sien hakkuut. Metsäluontotyypeistämme 70 prosenttia on uhanalaisia. Jatkuvaan kasvatuk-
seen siirtyminen auttaisi niitä uhanalaisia lajeja, jotka vaativat metsän säilymistä metsäise-
nä. Tällaisia ovat esimerkiksi vaarantuneeksi luokiteltu pyy, erittäin uhanalaiseksi luoki-
teltu hömötiainen ja metso, jonka elinympäristöjen katoamista edustaja Pitko tässä hyvin
kauniisti kuvasi. Jatkuvassa kasvatuksessakin on huolehdittava esimerkiksi lahopuun ja
kookkaiden säästöpuiden jättämisestä metsään. Jatkuva kasvatus suojelisi myös vesistöjä
ja auttaisi torjumaan ilmastonmuutosta. Avohakkuiden yhteydessä tehty maanmuokkaus
pilaa mökkijärvet ja aiheuttaa ilmastopäästöjä erityisesti turvemailla.

Arvoisa puhemies! Suuri osa valtion metsistä sijaitsee Lapissa, Pohjois-Pohjanmaalla ja
Kainuussa. Aloitteella olisi siten suuri paikallinen vaikutus. Pelkona on, kuten tässäkin sa-
lissa on tuotu esiin, että Metsähallituksen puun myynti vähenisi ja paikallistalous heikke-
nisi. Sahat ja sahatavaran jalostus ovat näillä alueilla merkittävä paikallinen työllistäjä. Tä-
mänhetkisen tutkimustiedon perusteella näyttää siltä, että jatkuva kasvatus turvaisi tukki-
puun määrän. Todelliset hakkuumäärät on toki hyvä tarkistaa aloitteen käsittelyn edetessä.
Matkailun kannalta jatkuvan kasvatuksen mukaan hoidetut metsät ovat parempia kuin avo-
hakkuumetsät. Tällä hetkellä tosiasia on, että Metsähallituksen mailla avohakataan vanho-
ja luonto- ja virkistyskäyttöarvoltaan arvokkaita metsiä.

Arvoisa puhemies! Valtion omistamat metsät ovat meidän kaikkien omaisuutta. Siksi on
tärkeää keskustella niiden käytöstä täällä eduskunnassa. On tärkeää, että kansalaisaloite
saa eduskunnassa perusteellisen ja monipuolisen käsittelyn ja että käsittely pohjautuu ajan-
tasaisiin ja kattaviin metsävaratietoihin ja vaikutusarvioihin ja kattavaan tutkimustietoon,
kuten täällä salissa on useampi todennut. Sen sijaan, että jumiudumme eipäs—juupas-väit-
telyyn avohakkuiden tai jatkuvan kasvatuksen eduista ja haitoista, tulisi meidän pystyä tar-
kastelemaan metsien käyttöä ja erilaisten hakkuumenetelmien kirjoa kokonaisvaltaisesti.
Metsien monimuotoisuuden vahvistamisen ja ilmastonmuutoksen hillinnän on noustava
valtion metsissä tasavertaiseksi tavoitteeksi puuntuotannon rinnalle. Jatkuvaan kasvatuk-
seen voidaan siirtyä valtion mailla toki myös vaiheittain. Suunta on tärkein.

18.14 Hanna Huttunen kesk: Arvoisa puhemies! Metsät ovat minulle enemmän kuin
puita. Metsät merkitsevät minulle varmasti muutakin kuin metsistä saatavaa rahaa. Liikun
mielelläni luonnossa, sienestän ja saatanpa vain istuskella metsässä kiven päällä mietti-
mässä maailman menoa. Tästä huolimatta olen koulutukseltani metsätalousinsinööri ja
olen myös puualan yrittäjä, joten ymmärrän tärkeimmän ja uusiutuvan luonnonvaramme
arvon. Maamme hyvinvoinnin pohja on hyvin pitkälti metsien varassa. Niistä on pidettävä
18



Pöytäkirjan asiakohta PTK 64/2019 vp
totta kai hyvää huolta. Koko meidän tärkeä metsäketjumme kestää tarkastelun muiden mai-
den joukossa. 

Suomi on Euroopan metsäisimpänä maana myös sielultaan metsäinen. Moni viettää ai-
kaa ja virkistäytyy metsissä. Metsä puhdistaa ilmaa. Se tuottaa meille happea. Samalla se
toimii itse hiilinieluna, luonnon monimuotoisuuden säilyttäjänä, metsäteollisuuden raaka-
ainevarastona ja uusien materiaalien ja teknologioiden raaka-aineen lähteenä ja rakennus-
materiaalina sekä kasvattaa polttopuuta, kuten se on tehnyt ihmiskunnalle jo kymmenien-
tuhansien vuosien ajan. Metsästä on siis moneksi. 

Kaikki metsien hakkuumenetelmät eivät sovi kopioituna joka paikkaan. Joillakin alueil-
la päätehakkuun tekeminen ja sen jälkeinen metsän uudistaminen istuttamalla on parempi
tapa nopean hiilinielun ja maksimaalisen puumäärän saamiseksi kuin jatkuva kasvatus oli-
si. Joillekin alueille taas jatkuva kasvatus sopii oikein hyvin. On selvä, että hiilinielujen tär-
keys kasvaa tulevina vuosina ja vuosikymmeninä. 

Minä ja puolueeni keskusta kannatamme metsänomistajan vapautta valita oma hakkuu-
menetelmänsä. Jos jatkuva kasvatus on jonkun metsänomistajan toive kasvatusmenetelmä-
nä, hänen on saatava kasvattaa silloin metsäänsä niin. Jos taas hän haluaa tehdä päätehak-
kuun, myös sen on onnistuttava. Nykyinen lainsäädäntö toimii siis tässä hyvin. Sama pätee
jo metsänhuollollisista syistä valtion metsiinkin. 

Arvoisa puhemies! Meidän tärkeintä luonnonvaraamme on myös saatava hyödyntää ih-
misen hyväksi. Hyvinvointia ei synny ilman rahaa. Hakatun puun arvoa pitää pystyä myös
nostamaan. Kilohinnan on oltava suurempi. On tärkeää, että kaadetusta kuutiometristä saa-
daan mahdollisimman hyvä tuotto ja puun jalostus tapahtuu mahdollisimman pitkälle Suo-
messa. Puu työllistää tätä kautta parhaiten. Metsissä on paljon mahdollisuuksia. Uudet, öl-
jyä korvaavat materiaalit tulevat nousemaan tärkeään arvoon, kun siirrytään fossiilitalou-
desta uusiutuvan, kestävän biotalouden aikaan. 

Keskustan mielestä metsien eri käyttömuodot eivät ole ristiriitaisia vaan ne ovat yhteen-
sovitettavissa kasvavan biotalouden kanssa. Haluamme tehdä Suomesta esimerkkimaan
metsien taloudellisen hyödyntämisen, virkistyskäytön ja luontoarvojen sekä ilmastonmuu-
toksen torjunnan onnistuneesta yhdistelmästä yhteiskunnassamme. Tähän emme tarvitse
avohakkuukieltoa. 

18.18 Mikko Kinnunen kesk: Arvoisa herra puhemies! On hienoa kokea, että eduskun-
nassa on paljon metsien ystäviä. Moni suomalainen menee metsään, kun haluaa rentoutua
ja virkistyä. Niin minäkin. Mieli lepää, kun saa kuunnella lintujen laulua ja puiden humi-
naa. Moni meistä marjastaa ja sienestää, joku suunnistaa, vaeltaa tai vain retkeilee. Toinen
metsästää. Jokamiehenoikeudet ovat tärkeä osa suomalaista metsien virkistyskäyttöä. Jot-
ta näin voi jatkua, metsämaata ei saa panna verolle ja meidän tulee huolehtia metsien mo-
nimuotoisuudesta.

Käsittelemme nyt kansalaisaloitetta avohakkuiden lopettamiseksi valtion mailla. Aloit-
teen tehtävä on herättää keskustelua ja tuoda kansalaisten näkemykset päättäjien tietoon.
Nyt on aika keskustella metsien hoitamisesta. Kansalaisaloitteen allekirjoittajat haluavat,
että valtion metsien käyttöön liittyvää lainsäädäntöä muutetaan siten, että valtion omista-
milla alueilla ei jatkossa pääsääntöisesti olisi sallittua suorittaa metsälaissa tarkoitettuja
uudistushakkuita. Käytännössä muutos tarkoittaisi siirtymistä perinteisistä uudistushak-
kuumenetelmistä jatkuvapeitteisen metsänkasvatuksen menetelmiin.
19



Pöytäkirjan asiakohta PTK 64/2019 vp
Me keskustana kannatamme nykyisen metsälain mahdollistamia toimenpiteitä. Tällä
hetkellä metsänomistajilla on laaja työkalupakki ja monipuoliset hakkuu- ja kasvatusme-
netelmät käytössään, mikä mahdollistaa aidosti monipuolisen ja monitavoitteisen metsien
hoidon ja käytön. Suomi on kestävän ja vastuullisen metsänhoidon mallimaa ja esimerkki
muulle maailmalle. Tätä osaamista voimme viedä sinne, missä metsiä tuhotaan ja kaade-
taan ilman suunnitelmallisuutta eikä ajatella tulevia sukupolvia.

Arvoisa puhemies! On tärkeää pitää huolta suomalaisista hyvistä ja ammattitaitoisista
metsänomistajista, joita on Suomessa 650 000. Heillä on vapaus ja vastuu huolehtia met-
säomaisuudestaan, ja he ovat luottamukseni arvoisia tässä tehtävässä. Aktiivisten ja tietois-
ten metsänomistajien toimesta Suomessa kasvaa puuta enemmän kuin koskaan historias-
samme. Vuoteen 2050 mennessä Suomen metsien kasvu voidaan nostaa 150 miljoonaan
kuutiometriin vuodessa, kun nykyisellään se on noin 110 miljoonaa kuutiometriä. Tällai-
nen kunnianhimoinen tavoite edellyttää kuitenkin merkittäviä satsauksia tutkimukseen,
tuotekehitykseen ja metsänhoitoon mutta myös luottamuksen osoittamista metsänomista-
jiamme kohtaan. Kestävä ja vastuullinen metsänhoito on parasta ilmastotyötä. Keskusta
haluaa tavoitella sekä hiilinielujen vahvistamista että uusia investointeja puunkäytön lisää-
miseksi Suomessa.

On syytä muistaa, että puuta kasvaa enemmän kuin sitä hakataan. Viime vuosina vuo-
tuisesta kasvusta on korjattu hakkuissa noin 70 prosenttia. Nykyiset monipuolisen kasva-
tuksen ja metsänhoidon työkalut ovat mahdollistaneet meille merkittävän hiilinielun. Kas-
vava metsä onkin paras hiilinielu, ja keskusta haluaa tukea ja edistää tutkimustyötä osana
tätä myös jatkuvan kasvatuksen osalta.

Suomi elää edelleen metsästä. Metsät ovat meille talouden ja hyvinvoinnin lähde. Metsä
on virkistyksen ja voiman lähde meille metsässä viihtyville suomalaisille. Metsäpolut ovat
merkittävä osa myös omaa virkistäytymistäni.

Arvoisa puhemies! Hallitusohjelmassa on hyviä kirjauksia metsiin liittyen. Haluamme
edistää monipuolisia metsien kasvatus- ja käsittelytapoja — mukaan lukien jatkuvapeittei-
nen kasvatus — ilmastotavoitteet ja taloudelliset näkökulmat huomioon ottaen. Kuten
edustaja Honkonen täällä jo sanoi, jatkuvapeitteistä kasvatusta tulee tutkia ja kehittää.

Arvoisa puhemies! Metsähallituksella on merkittävä rooli suomalaisessa maanomistuk-
sessa, metsätaloudessa, luontoliikunnassa, matkailussa ja erilaisissa suojelutoimissa. Ak-
tiivisen suojelun ja virkistyskäytön edistämisen ohella Metsähallitus on vastuullisen ja kes-
tävän metsätalouden harjoittaja. On tärkeää, että Metsähallitus pysyy vahvana ja vastuul-
lisena kaikkien suomalaisten yhteisen maa-, metsä- ja vesiomaisuuden hoitajana myös tu-
levaisuudessa. Ilmakehä on yhteinen. Siksi metsien hoitoa ja käyttöä sekä hiilinieluja täy-
tyy vahvistaa kestävällä tavalla. Niin on tehty tähänkin asti, ja nyt se on entistä tärkeäm-
pää, kun pyrimme fossiilitaloudesta eroon. 

Meidän kannattaa esimerkkimaana näyttää mallia vastuullisen metsien hyödyntämisen,
virkistyskäytön ja luontoarvojen sekä ilmastonmuutoksen torjunnan onnistuneesta yhdis-
tämisestä. Luonnon monimuotoisuudesta huolehtiminen voidaan yhdistää vastuulliseen ja
kestävään metsänhoitoon. Pidetään metsistämme huolta tuleville sukupolville.

Puhemies Matti Vanhanen: Tasan seitsemän minuuttia — onnittelut!

18.25 Pekka Aittakumpu kesk: Arvoisa puhemies! Kuten sanottu, metsä on meille suo-
malaisille hyvin tärkeä. Kun olin pikkupoika, tukkirekat tulivat minulle tutuiksi. Isoisäni
20



Pöytäkirjan asiakohta PTK 64/2019 vp
työskenteli Kuusamossa kuljetusalan yrittäjänä, ja myös isäni ajoi tukkirekkoja. Nuo rekat
toivat jatkuvasti puuta silloisesta Neuvostoliitosta kotimaamme tarpeisiin. Sain olla rekko-
jen kyydissä, ja piirtelin rekkojen kuvia myös omiin papereihini. Puuta tuodaan itärajan ta-
kaa nykyäänkin jatkuvasti. Viime vuonna raakapuun tuonti Venäjältä kääntyi jälleen kas-
vuun.

Arvoisa puhemies! Puu on uusiutuva raaka-aine, jonka käyttöön tekniikan kehitys on
tuonut valtavasti uusia, aiemmin arvaamattomia mahdollisuuksia. Enpä olisi silloin pikku-
poikana osannut arvata, että rekatkin voivat joskus kulkea puulla muutoinkin kuin häkä-
pönttöautoina, joista olin kuullut. Puuta käyttämällä suojelemme ympäristöä ja vahvistam-
me maamme taloutta. Öljypohjaisia muovituotteita voidaan korvata puulla. Muovipillit ja
muovilusikat vaihtuvat puusta valmistettuihin. Puusta saadaan raaka-ainetta biopolttoai-
neisiin. Puusta tehdään vaatteita. Puun käyttö ei lopu, vaan se lisääntyy. Edellä mainittujen
lisäksi esimerkiksi puurakentamisen kasvu lisää merkittävästi puun kysyntää. Hallitus on
sitoutunut ohjelmassaan viisaasti tuplaamaan puurakentamisen Suomessa. Se on hieno,
hyvä ja kannatettava päätös.

Jos me suomalaiset emme hyödynnä metsiämme, metsät hakataan jossakin muualla.
Siellä muualla hakkuita ei useinkaan tehdä niin kestävällä tavalla kuin meillä Suomessa.
Olemme tässä hyvässä keskustelussa kuulleet, miten Suomi on elänyt metsästä ja elää edel-
leenkin metsästä. Metsä on suomalaisille myös paikka, jossa mieli lepää ja virkistyy. Met-
säteollisuus on luonut, ja luo edelleen, hyvinvointia koko Suomeen. Meidän on huolehdit-
tava metsistämme niin, että voimme käyttää niitä niin virkistyskäyttöön kuin teollisuuden
tarpeisiin myös tulevaisuudessa. Maamme metsänhoito on maailman huippua. Muiden tu-
lee ottaa esimerkkiä Suomesta. Luonnonvarakeskuksen mukaan puun määrä Suomen met-
sissä on lisääntynyt 50 vuodessa noin 70 prosentilla. Puuta kasvaa maamme metsiin enem-
män kuin sitä hakataan.

Arvoisa puhemies! Monimuotoisen metsäluonnon turvaaminen ja luonnon varjelemi-
nen ovat keskustalaisen ylisukupolvisen ajattelun keskiössä. Keskustan mielestä metsien
eri käyttömuodot eivät ole ristiriitaisia, vaan ne ovat yhteensovitettavissa kasvavan biota-
louden kanssa. Voimme olla iloisia siitä, että metsien kestävälle käytölle on edelleen tar-
vetta ja että Pohjois-Suomeen on suunnitteilla useita merkittäviä teollisuuden tehdashank-
keita, joissa puun hyödyntäminen on tärkeässä roolissa. Tarvitsemme tulevaisuudessakin
puuta.

Tarvitsemme myös avohakkuita. Valtion metsien avohakkuukielto koskisi kipeästi eri-
tyisesti Pohjois-Suomea, jossa tehtaat ostavat paljon puuta valtion metsistä. Avohakkuu-
kielto totaalisessa laajuudessaan myös uhkaisi metsien monimuotoisuutta, sillä se tarkoit-
taisi sitä, että hakkuita jouduttaisiin toteuttamaan nykyistä huomattavasti suuremmilla pin-
ta-aloilla. Tunnettu kasvitieteilijä sanoi Terve Metsä -lehdessä lauseen, joka jäi mieleeni.
Hän totesi: ”Hakkuuaukko ei ole kuoleman kenttä vaan luonnon synnytyslaitos.” On muis-
tettava, että monet metsien kasveista pystyvät uudistumaan vain avoimilla paikoilla. Van-
ha koskematon metsä ei yksinään edusta luonnon monimuotoisuutta. Meillä Suomessa
avohakkuut tehdään kohtuullisesti, ja ne monipuolistavat meidän luontoamme. Meillä on
oltava myös vanhoja metsiä, mutta avohakkuukielto valtion metsissä on liian yksioikoinen
ratkaisu. Se ei ole oikea keino luonnon ja ympäristön eikä maamme taloudenkaan kannal-
ta. Sen sijaan on tärkeää, että me käytämme metsiämme monipuolisesti ja että me myös
keskustelemme metsien kestävästä käytöstä ja kehitämme metsänhoitoamme edelleen.
21



Pöytäkirjan asiakohta PTK 64/2019 vp
18.31 Seppo Eskelinen sd: Arvoisa puhemies! On hienoa, että metsäpolitiikasta tässä sa-
lissa keskustellaan. Nyt se tulee tietysti tämän kansalaisaloitteen kautta. Metsäpolitiikka on
todellakin paljon muuta kuin avohakkuukysymys, niin kuin täällä salissa on keskusteltu.

Metsien merkitys suomalaisten hyvinvoinnissa on erityisen suuri. On tärkeää, että pys-
tymme kansallisesti tekemään linjauksia, joilla pystytään kehittämään metsien kestävää
hoitoa ja käyttöä, metsävarojamme entistä monipuolisemmin hyödynnettäväksi. Samalla
suomalaisten hyvinvointi ja työllisyys kasvavat. Mielestäni luonnonvarat ovat kumminkin
se iso tulevaisuudenkuva, mistä suomalaisen teollisuuden menestystarina ja vientimme
vahva perusjalka tulevaisuudessakin rakentuvat. Ja kasvualoista erityisesti luonnonvara-
alaan kovastikin uskon.

Meillä on hyvä voimassa oleva metsästrategia, joka on laadittu 2014 ja päivitetty 2018.
Siinä on minusta ihan tähän päivään kestävät, hyvät linjaukset. Tämä strategiahan on voi-
massa, niin kuin on aiemmin todettu, vuoteen 2025. 

Täällä on ollut paljon hyviä puheenvuoroja ja paljon asioita on käyty moneen kertaan.
Yksi asia metsäpolitiikassa on tietysti tämä metsänomistajuus, mistä nyt muutamalla sanal-
la itsekin haluan sanoa. On tärkeää huomioida päätöksenteossa erityisesti metsänomista-
juuden kannusteet monipuolisen metsänhoidon näkökulmasta. Yksi ongelma on tietysti
tämä pirstoutunut omistajuus, ja on hienoa, että Luonnonvarakeskus parhaillaan sitä selvit-
tää, tekee sen osalta nyt selvitystä. Minä luulen, että siinä saamme tulevaisuuden metsäpo-
litiikan linjauksiin aika hyviä eväitä, kun kumminkin raaka-ainetarve 80-prosenttisesti tu-
lee teollisuuteen yksityisiltä omistajilta ja 60 prosenttia metsämaasta sekä 70 prosenttia
kasvusta tapahtuu tätä kautta.

Metsäteollisuuden näkökulmasta hakkuukielto, niin kuin monessa puheenvuorossa on
todettu, vaikuttaisi juuri eniten Pohjois- ja Itä-Suomen puunsaantiin, koska suurin osa juu-
ri aloitteen mukaisista Metsähallituksen kohteista sijaitsee Itä- ja Pohjois-Suomen alueel-
la. Se heikentäisi puunhankintaa, sen saantia, sekä heijastuisi varmaan myös metsäteolli-
suuden kilpailukykyyn. Metsäpolitiikan pitää kannustaa metsänhoidon lisäämiseen ja pa-
rantamiseen sekä metsäpinta-alan ja metsän tilavuuden kasvuun, joilla turvataan parhaiten
myös hiilinielujen lisääminen. Avohakkuut eivät ole tähän ratkaisu.

Tärkeää on myös huolehtia, niin kuin aloitteessa on todettu, luonnon monimuotoisuu-
desta. Minusta hallitusohjelmassa on siitä todella hyviä kirjauksia ja se on nostettu vahvas-
ti esille. On myös huomioitava, että pelkästään luonnonsuojeluun laitetaan hallitusohjel-
massa lisäpanostuksia 100 miljoonaa euroa, ja se tukee tätä erityisesti. Juuri monimuotoi-
sella metsien hoidolla ja käytöllä edistämme sopeutumista ilmastonmuutokseen ja hallit-
semme hiilitasettamme metsien osalta.

Arvoisa puhemies! Onnistuneella ja pitkäjänteisellä metsäpolitiikalla luomme tulevai-
suuden edellytyksiä niin kasvavalle biotaloussektorille kuin nykyistä monipuolisemmalle,
kehittyvälle metsäteollisuudelle sekä luomme hyvinvointia ja työtä Suomeen metsien ja
luonnon kautta.

18.35 Merja Kyllönen vas: Arvoisa herra puhemies! Lähden matkalleni metsäpolitiik-
kaan vähän kauempaa. Kansainvälinen ja eurooppalainen ilmastopolitiikan taakanjako
haastaa meidät väistämättä keskusteluun siitä, miten päästövähennystaakka jaetaan maan-
käytön, metsienkäytön, asumisen, liikenteen ja maatalouden kesken. Keskustelu on väistä-
mätön, ja on ymmärrettävä, että jokaisella toimialalla, kaikilla sektoreilla, on oltava muu-
tosvalmiutta, kykyä katsoa omaa toimintaa ja tekemistä uudesta kulmasta, jotta kaikkiin
22



Pöytäkirjan asiakohta PTK 64/2019 vp
yhteisiin haasteisiin ja velvoitteisiin voidaan oikeudenmukaisesti vastata. Miten me voim-
me toimia niin, että luonnonvaroja, ja tämä planeettakin siinä sivutyönä, säästyy myös tu-
leville sukupolville? Joku voi hyvin sivuuttaa ilmastokeskustelun halutessaan, mutta kun
seuraa esimerkiksi jäätiköiden tilannetta ja merien pinnannousua, niin varsinkin rannikko-
seuduilla olisin kuulolla ja hyvinkin katse tarkkana siitä, mitä maailmassa tapahtuu ääri-il-
miöiden lisääntyessä. 

Eurooppalainen edunvalvonta voi tuntua meistä etäiseltä ainakin niiden osalta, jotka ei-
vät tuolla suuressa valiokunnassa toimi ja törmää väistämättä niihin asioihin joka päivä,
mutta itse asiassa EU-edunvalvontaa on tänä päivänä joka ikisessä valiokunnassa. Samoin
myös eurooppalainen edunvalvonta metsäpolitiikassa ja siitä käytävässä keskustelussa on
äärimmäisen tärkeää. Me voimme täällä sanoa, että toiset eivät ole tehneet tehtäväänsä —
osa on, osa ei — mutta me voimme myöskin valvoa etuamme siinä, että edellytämme eu-
rooppalaisilta perheenjäseniltä yhteistä EU:n metsityspolitiikkaa, jossa niitä tuhottuja
alueita metsitetään uudelleen. Syntyy uusia taimikoita, mitä me täällä kovasti puolustam-
me kotimaassa ihan ymmärrettävistä syistä, ja myöskin sitä järeämpää kasvavaa metsää.
Me puhumme, että muut eivät tee, mutta vaadimmeko me sitä omassa edunvalvonnassa?
Väitän, että voisimme olla siinä paljon aktiivisempia.

Haluan kiittää kansalaisia tästä kansalaisaloitteesta, joka pakottaa meidät keskustele-
maan äärimmäisen tärkeästä kysymyksestä, eli metsienhoidon vaihtoehdoista, koulutuk-
sesta ja mahdollisuudesta kehittää myöskin metsäalan osaamista monelle eri tasolle. Met-
säpolitiikka ja maankäyttö eivät koskaan ole mustavalkoinen asia, eikä minun mielestäni
tämän aloitteen tavoitteena ole myöskään ollut mustavalkoistaa sitä, vaan saada meidät he-
räämään ja ymmärtämään, että jotain muutakin voidaan meidän metsissämme tehdä kuin
aukkohakkuuta, avohakkuuta.

Metsien virkistys- ja luontomatkailukäyttö tänä päivänä on sellainen asia, josta puhu-
taan ainakin juhlapuheissa, mutta se, millä tavalla me ohjaamme valtio-omisteista Metsä-
hallitusta näissä asioissa, ei olekaan niin yksiselitteistä. Voidaanko valtavan suurta alueel-
listakin merkitystä omaavissa virkistys- ja matkailukäytössä olevissa metsissä miettiä mui-
takin vaihtoehtoja kuin aukko- ja avohakkuuta tai puhtaasti raiskioksi hakkaamista? Ret-
keilyreitit, kulttuurihistoriallisesti merkitykselliset alueet — ei näitä paikkoja suhteellises-
ti niin paljon ole, ettei voitaisi miettiä toisenlaisia hakkuumenetelmiä käytettäväksi. Mutta
se vaatii myös avointa keskustelua niin Metsähallituksen tuottotavoitteista kuin senkin
kohdentumisesta. Se ennen kaikkea vaatii meiltä sitä ymmärrystä, että me tajuamme, että
meidän metsillä on myöskin muuta käyttöä kuin se metsäteollisuuden vaatima tarve tai
muun teollisuuden vaatima tarve.

 Tässä keskustelussa on hyvinkin ansiokkaasti välillä kehuttu myöskin uutta metsälakia,
jota sitäkin on osittain perusteltu jatkuvan kasvatuksen mahdollistamisella, mutta täytyy
sanoa, että sielläkin on kohtia, jotka aiheuttavat isoja ongelmia. Tänä päivänä meillä kye-
tään hakkaamaan myöskin sellaisia kohteita, joiden hakkaamispäätöksistä olisi aiemmin
päätynyt raastupaan. Jos jossain leimikossa on esimerkiksi pienempi kuvio kehitysluokkaa
2 tai 3 eli kasvatusmetsää, se hakataan väistämättä, tai ainakin hyvin useasti, sekä yksityis-
metsissä että valtion mailla sileäksi, vaikka se metsän koko kiertoaika huomioiden ei oli-
sikaan kannattavaa. Jos metsänomistaja tarvitsee rahaa, olipa se yksityinen tai valtio, se ot-
taa sen rahan heti, vaikka muutaman vuosikymmenen päästä saisikin siitä moninkertaisen
tuoton. 
23



Pöytäkirjan asiakohta PTK 64/2019 vp
Metsien laskennallista kiertoaikaa valtion metsissä on lyhennetty keinotekoisesti tuotto-
prosenttipelillä, ja tietyllä tapaa uusi metsälaki on osissa paikoin avannut myöskin tilaa
keinottelulle. 

Nykyinen metsälaki mahdollistaa minkä tahansa kohteen hakkaamisen, jos uusi kasvu
huolehditaan tilalle. 

Ei ole suinkaan helppoa tasapainoilla kannattavan metsätalouden, metsäteollisuuden
puuhuollon, ympäristöarvojen, virkistyskäytön tai maankäyttösektorin ilmastovelvoittei-
den välillä. Se on äärimmäisen monimutkainen yhtälö, mutta ilman keskustelua, avointa ja
rehellistä puhetta siitä, että asioita voidaan tehdä myös toisella tavalla, me emme varmasti
päädy Suomen kansantaloutta tai kansalaisia parhaiten hyödyttäviin ratkaisuihin. Pitää us-
kaltaa keskustella, pitää uskaltaa haastaa oma ajattelu ja tehdä asioita välillä myöskin toi-
sin. 

Nostan tässä lopuksi — vaikka Anne tuolla jo kiihdyttelee lähtökuopissa — tämän kou-
lutuskysymyksen. Väitän, että metsäalan nykyinen osaamis- ja koulutustaso vaatii myös
päivittämistä niihin kaikkiin haasteisiin, mitkä meitä kohtaavat niin maankäyttö- kuin met-
sienkäyttösektorilla. Sen takia meidän on pidettävä huoli siitä, että metsäväen koulutusta-
so, niin nykyisten toimijoiden kuin uusienkin toimijoiden, on ajan tasalla kaikista niistä
vaatimuksista, mitä meiltä odotetaan ja oletetaan. Tehdään se hyvässä yhteistyössä ja asi-
allisesti, ilman että meidän tarvitsee repiä meidän kulttuurihistoriallisesti merkittävää met-
säkokonaisuutta kappaleiksi sillä, että me olemme asioista eri mieltä. [Puhemies koputtaa]
Me voimme löytää tien, joka on kestävä ja vie asioita eteenpäin niin metsätalouden, virkis-
tyskäytön, luontoarvojen, monimuotoisuuden kuin ilmastokysymystenkin kannalta. —
Kiitos.

18.43 Anne Kalmari kesk: Arvoisa herra puhemies! Olen samaa mieltä edustaja Kyllös-
en kanssa siitä, että voimme löytää kestävän tien, ja se itse asiassa on löydettykin Suomen
metsätaloudessa, missä monenlaiset eri käyttövaihtoehdot voidaan huomioida ja annetaan
vapauksia näin myös toimia. Itse olen metsien ”sekakäyttäjä”, ja siksi minusta oli toisaalta
erittäin hienoa, että saimme tämän aloitteen tänne eduskuntaan käsiteltäväksi. Näin voim-
me pyytää asiantuntijoita, metsäalan asiantuntijoita ja tietysti myös kokemusasiantuntijoi-
takin, valiokuntaan ja kuulla erilaisia näkemyksiä metsästä. Mutta sitä en allekirjoita, mitä
edustaja Kyllönen tuossa totesi, että metsäalan nykypäivän asiantuntijoilla ei olisi osaamis-
ta. Suomella on niin vahva näyttö meidän metsätalouden hoitamisesta, että sitä kelpaa vie-
dä ulkomaille ja saada muuallakin metsät kasvamaan ja sitomaan hiiltä. Suomi on suun-
nannäyttäjä siinä, miten pelastamme ilmastoa metsien avulla. 

Kun sanoin, että olen metsien sekakäyttäjä, niin voisin siitä kertoa konkreettisesti, miten
rakastan sienestystä ja marjastusta, tykkään käydä ihan retkeilemässä metsässä, välillä otan
raivaussahan käteen, ja polttopuitakin sieltä metsästä haetaan. Samalla metsät antavat toi-
meentuloa, ja asun satavuotiaassa talossa keskellä metsiä. Näin on usean suomalaisen lai-
ta, meillä jokaisella on oma metsäsuhde, ja siksi tämä metsäasia on meille suomalaisille ra-
kas. 

Mutta liian usein nykyinen metsäkeskustelu on vain näennäisesti faktapohjaista ja sen
perimmäinen tarkoitus on mielipidevaikuttaminen, jossa faktat ovat häilyviä kuin Trum-
pin puheissa. On häpeällistä, että metsäkone esitetään jo koulukirjoissakin tuhoavana hir-
viönä, kun tässä maassa muutoin vannotaan teknologian nimeen. Nyt lietsotaan mieliku-
vaa metsien hävittämisestä nykymetsätaloudella — ja se on suoraan sanottuna valehtelua.
24



Pöytäkirjan asiakohta PTK 64/2019 vp
Niin männyn, kuusen, koivun kuin muiden lehtipuiden tilavuus Suomen metsä- ja kitu-
mailla on kasvanut merkittävästi viime vuosikymmeninä. Järeiden puiden ja myös lahopui-
den määrä on kasvanut. Edustaja Rantanen nosti hyvin suojelumääriä, mutta lisään vielä,
että metsä- ja kitumaiden lisäksi jos lasketaan muut metsätalousmaat ja joutomaat, mitkä
metsätalousmaihin lasketaan, suojelun osuus on 17,2 prosenttia. Ja muistetaan edustaja
Rantasenkin esiin nostama tiukasti suojeltujen metsien osuus, joka on koko Euroopan met-
sistä puolet. Kyllä meillä on näyttöä tällä sektorilla myös.

Tänään meillä on käsittelyssä metsien avohakkuukielto, jossa muuten vaaditaan kiellet-
täväksi myös männyn uudistaminen luontaisesti siemenpuita käyttäen. Monikohan kansa-
laisaloitteen allekirjoittajista tiesi tämän? Itse asiassa, jos luen suoraan tätä aloitetta, täällä
lukee: ”Muutos tarkoittaisi siirtymistä avohakkuista ja voimaperäisistä kasvatushakkuista
jatkuvapeitteisen metsänkasvatuksen menetelmiin.” Kyllä metsiä pitää harventaa, jos me
niitä tukkeja aiomme saada ja puurakentamista edistää, eikö niin, kaikki läsnäolijat?

Avohakkuukiellolle on helppo saada kantopintaa, sillä moni on nähnyt ohikulkiessaan
ruman siivottoman hakkuuaukon ja pahoittanut mielensä, vaikka se ei olekaan hänen omai-
suuttaan, vähän samoin kuin minun mieleni pahoittavat täällä pääkaupungissa jatkuvasti
tehtävät rumat ja siivottomat rakennustyöt. Yritän silloin pystyä ajattelemaan muutaman
vuoden päähän, jolloin kaikki on jo kaunista ja siistiä, ihan kuin hyvin hoidetussa taimi-
kossakin. Kerroinkin tuossa debattipuheenvuorossani jo, että emeritusprofessori Kärkkäi-
sen ja useiden satojen muiden metsäasiantuntijoiden mukaan avohakkuukielto ei parantai-
si metsäluonnon tilaa vaan päinvastoin heikentäisi sitä. Avohakkuiden kieltämiselle ei ole
perusteita hiilensidonnan eikä puuntuotannon kannalta, ja monimuotoisuuden kannalta
täydellinen avohakkuukielto olisi tehoton ja ongelmallinen. Olen samaa mieltä näiden tut-
kijoiden kanssa siitä, että hyvässä metsätaloudessa tulee sallia erilaiset metsänhoidon me-
netelmät, ja näin tehdään jo nyt. Painotan metsätalouden monimuotoisuutta ja sitä, että jat-
kuvaa kasvatustakin on erittäin hyvä olla ja sitä kannattaa lisätä ja tutkia. 

Noin puolet Metsähallituksen kuuden miljoonan kuution hakkuukertymästä on peräisin
uudistushakkuista. Yhtiön tuloksesta uudistushakkuut tuovat yli 80 prosenttia. Näin uudis-
tus- eli avohakkuista luopuminen iskisi siten 75 miljoonan loven Metsähallituksen valtiol-
le tulouttamaan 115 miljoonan pottiin. Kun puhutaan talousvaikutuksista, vielä tärkeämpi
on asia, jonka edustaja Essayah nosti: kansantalouden kannalta 240 suoraa työpaikkaa kor-
juussa ja kuljetuksessa ja 40 miljoonan vähenemä urakointituloissa on kamalaa kuultavaa
maakunnille. Vähintään yksi saha täytyisi ajaa alas. Tässä on vain osa vaikutuksista. Jos
avohakkuukielto tulisi voimaan, vaikka kokonaishakkuumäärä pienenisi kolmanneksen,
käsittelypinta-ala kasvaisi noin 8 000 hehtaaria vuodessa — siis 8 000 hehtaaria enemmän
käsiteltyä hakkuiden alla olevaa metsää vuosittain. Tätäkö me haluaisimme? 

Eniten minua pelottaa mielipidemuokkaus. Tämä olisi ensimmäinen askel Avohakkuut
historiaan -kampanjassa. Ympäristöjärjestöjen tavoitteena on avohakkuiden merkittävä
vähentäminen kaikkialla. Siksi he ovat esittäneet metsänhoitotoimenpiteisiin naapurikuu-
lemista ja valitusoikeutta metsänkäyttöilmoituksiin. [Puhemies koputtaa] 

20—40-luvuilla Suomessa käytännössä noudatettiin jatkuvan kasvatuksen menetelmää.
Silloin puun määrä Suomessa väheni. Kun sotien jälkeen otettiin käyttöön tehokkaan met-
sätalouden menetelmiä, avohakkuut mukaan lukien, alkoivat Suomen metsävarannot kas-
vaa merkittävästi. Jopa Osaran aukot ovat hyvä esimerkki siitä, miten tällä menetelmällä,
sillä karmealla 20 000 hehtaarin menetelmällä, saatiin paljon enemmän kasvavaa tukki-
metsää. [Puhemies koputtaa] Me olemme sitoutuneet, arvoisa puhemies, ilmastonmuutok-
25



Pöytäkirjan asiakohta PTK 64/2019 vp
sen torjuntaan, ja avohakkuukiellon myötä puuston kasvu vähenisi. Näin hiilensidonta vä-
henisi, ja sitä emme halua.

Puhemies Matti Vanhanen: 7 minuuttia on täyttynyt.

Arvoisa puhemies! Monimuotoisuuden kannalta tässä voi olla perustetta, mutta moni-
muotoisuuden kannalta kaikista huolestuttavinta on se, että meillä kolmasosa uhanalaisista
lajeista esiintyy laidunalueilla, ja niitä on vain 20 000 hehtaaria samaan aikaan kun Suo-
messa on yli 20 miljoonaa hehtaaria metsää. Mielestäni aloittaa kannattaa sieltä.

18.52 Mikko Kärnä kesk: Arvoisa herra puhemies! Olen todella iloinen siitä, että meillä
on tietyistä asioista tässä salissa varsin syvä konsensus. Ensinnäkin siitä, että metsä ja met-
sät ovat suomalaisille tärkeitä, ne ovat suomalaiselle kirkko. Itselleni metsä on tärkeää en-
nen kaikkea eränkäynnin kannalta, ja olen todella tyytyväinen siitä, että metsänkäsittely-
menetelmissä nykyään huolehditaan myös eränkäynnin edellytyksistä varsin mainiosti. Sa-
moin olemme tässä salissa samaa mieltä siitä, että jatkuvaa kasvatusta voidaan lisätä. Meil-
lä on useita sellaisia alueita, joilla näin kyetään toimimaan. 

On kuitenkin yksiselitteistä, että keskusta ei kannata tämän aloitteen mukaista avohak-
kuukieltoa. Ja muistutan edelleen kaikkia siitä, että tämä aloite on hallitusohjelman vastai-
nen, ja minä oletan, että kaikki hallituspuolueet sen myös tulevat yhdessä ja yksissä tuu-
min tyrmäämään, niin kuin olemme hallitusohjelmassa sopineet.

Nostan tähän loppuun esille vielä sen, että pohjoissuomalaisena sydämeni kyllä itkee
verta tämän Helsingin vihreiden metsäpolitiikan vuoksi. Keskuspuisto täällä Helsingissä ja
Malmin lentoaseman alue hakataan paljaiksi ja haudataan ikuisiksi ajoiksi betonin alle ja
näin tuhotaan hiilinielut ja se luonnon monimuotoisuus pysyvästi. [Välihuuto vihreiden
ryhmästä] Kysynpä vain: kuka tähän aikoo puuttua ja minkälaisella aloitteella?

Samalla haluan muistuttaa, että metsäkadon suurin syy Suomessa ja myös globaalisti on
kaupungistuminen, ja meidän täytyy ehkä pohtia näissä keskusteluissa, millaisia toimenpi-
teitä me teemme tämän valtavan kaupungistumisen hillitsemiseksi ja luonnon monimuo-
toisuuden ja hiilinielujen säilyttämiseksi. [Juho Eerola: Globaalisti väestönkasvu!]

18.53 Satu Hassi vihr: Arvoisa puhemies! Hallitusohjelmassa on monta asiaa, jotka me-
nevät samaan suuntaan tämän kansalaisaloitteen kanssa. Hallitusohjelma sanoo muun
muassa: ”Hallitus laatii osana ilmasto- ja energiapolitiikan suunnittelujärjestelmää koko-
naisvaltaisen maankäyttösektorin ilmasto-ohjelman.” ”Suomen hiilinieluja vahvistetaan
lyhyellä ja pitkällä aikavälillä.” ”Kehitetään ohjauskeinoja ja kannustimia metsien ja maa-
perän hiilinielujen ja -varastojen vahvistamiseksi.” ”Edistetään monipuolisia metsien kas-
vatus- ja käsittelytapoja, mukaan lukien jatkuvapeitteinen kasvatus, ilmastotavoitteet ja ta-
loudelliset näkökohdat huomioon ottaen.” ”Metsähallituksen vuotuisessa tuloutusvaati-
muksessa otetaan nykyistä vahvemmin huomioon vaikutukset hiilinieluun ja luonnon mo-
nimuotoisuuteen.” ”Asetetaan Metsähallitukselle nielutavoite.”

Tässä salissa on jo moneen kertaan todettu, että Suomen luonnon uhanalaisten lajien
määrä on kasvanut ja metsäluonnon lajit ovat suurin uhanalaisten lajien ryhmä. Myös pe-
rinteisten laidunalueiden lajit, joihin edustaja Kalmari viittasi, ovat merkittävä ja kasvava
uhanalaisten lajien ryhmä. Suurin syy lajien uhanalaistumiseen on lajien elinpaikkojen tu-
houtuminen.
26



Pöytäkirjan asiakohta PTK 64/2019 vp
Viime kaudella nousi keskusteluun ehkä ensimmäistä kertaa isosti myöskin se, miten
Suomen hiilinielut kehittyvät. Nyt on uutisoitu, että Luken, luonnonvarojen tutkimuskes-
kuksen, aikaisemmat arviot Suomen tämänhetkisestä hiilinielusta ja tulevasta hiilinielusta
ovat olleet yliarvioituja. Luken aikaisempi arvio vuoden 2035 nielusta on 35 miljoonaa
tonnia. Uusin arvio on noin puolet tästä, 17,9 miljoonaa tonnia. Myös arvio ensi vuoden
hiilinielusta, joka vielä joku aika sitten Lukella oli 30,8 miljoonaa tonnia, on nyt 25,6 mil-
joonaa, eli se on yli 5 miljoonalla tonnilla alentunut. Tämä määrä on melkein sama kuin
koko maatalouden päästöt tai puolet liikenteen päästöistä. On selvää, että meidän on met-
säpolitiikassa kiinnitettävä aivan uudenlaista huomiota siihen, miten metsien hiilinielu ke-
hittyy.

Tässä keskustelussa jo aikaisemmin viittasin siihen, että avohakkuun jälkeen metsän
maaperä on pitkään päästöjen lähde. Taimet sinänsä, kun ne kasvavat, ovat prosentuaali-
sesti suuri nielu — kun ihan pikkuinen taimi kasvaa seuraavana kesänä, esimerkiksi kak-
sinkertaistuu, ja seuraavana kesänä kasvaa yhdellä kolmasosalla, niin toki se on prosen-
tuaalisesti paljon — mutta hiilidioksidigrammoina ja -kiloina ja -tonneina tällainen avo-
hakkuun jälkeinen taimikko on kuitenkin varsin vähäinen hiilinielu. Tämä taimikon hiili-
nielu ylittää maaperästä tulevat päästöt vasta noin 20 vuoden päästä hakkuista. On aivan
selvä asia, että Suomen metsäluonnon monimuotoisuuden turvaamisen kannalta se, että
avohakkuiden osuus vähenee ja jatkuvan kasvatuksen osuus kasvaa, on hyvä asia, mutta
myös metsien hiilinielujen kannalta on sitä parempi, mitä enemmän meillä on suuria puita
metsissä.

Myöskin sahateollisuus on esimerkiksi minua — ja uskon, että monia muita kollegoita
— lähestynyt sillä viestillä, että tämä avohakkuita ja paperiteollisuuden sellupuuta painot-
tava metsänhoitolinja ei välttämättä ole edes metsäteollisuuden kaikkien osien kannalta pa-
ras mahdollinen. On paljon selvityksiä, muun muassa professori Olli Tahvosen tekemiä,
jotka osoittavat, että tämä avohakkuita painottava linja ei ole myöskään metsänomistajan
taloudellisen edun kannalta paras, ei ainakaan kaikissa tapauksissa.

Eli todella kannatan monien kollegojen esille tuomaa toivetta siitä, että käsittelemme
asiantuntijatiedon pohjalta tätä asiaa. Kaiken kaikkiaan sekä ilmaston että luonnon moni-
muotoisuuden haasteiden takia on selvä asia, että lähes kaikilla toimialoilla tarvitaan isoja
muutoksia tähänastiseen toimintatapaan eikä metsätalous, myöskään valtion metsät, voi
siitä olla poikkeus.

18.59 Maa- ja metsätalousministeri Jari Leppä: Arvoisa herra puhemies! Suomi on
Euroopan metsäisin maa, ja ei ole suinkaan sattumaa, että näin on. Noin 150 vuoden aika-
jaksona taaksepäin Suomi on tähän pisteeseen päässyt. Se on pystynyt lisäämään metsiään
merkittävästi, poikkeuksellisen paljon. Samalla se pystyy myös käyttämään metsiä kestä-
vällä tavalla paljon aikaisempaa enemmän, ja tämä tuo mahdollisuuden myöskin siihen,
että me pystymme uuden teknologian ja uusien, pitkäaikaisten ja pitkävaikutteisten puu-
tuotteiden avulla pääsemään yhä enemmän ja nopeammin eroon fossiilisten raaka-ainei-
den käytöstä. Jos meillä ei olisi metsää käytettävissä, me emme tähän pystyisi, ja siksi met-
sät ovat äärimmäisen tärkeitä niin talouden, luonnon monimuotoisuuden kuin sosiaalisten
ja alueellisten lähtökohtien pohjalta.

Hallitusohjelman mukaan jatkuvaa kasvatusta edistetään valtion mailla. Metsähallitus
käyttää laajaa kirjoa eri hakkuu- ja metsienkäsittelytapoja, myös jatkuvaa kasvatusta. Met-
sähallitus on myös ilmoittanut tässä ihan hiljattain, että se perustaa kolme 5 000 hehtaarin
27



Pöytäkirjan asiakohta PTK 64/2019 vp
kokoista aluetta jatkuvan kasvatuksen kokeilua varten. Jatkuva kasvatus ei itsessään ratkai-
se monimuotoisuuden turvaamisen ongelmia tai haasteita talousmetsissä. Siihen täytyy
käyttää kuhunkin kohteeseen sopivia metsänhoitotapoja. 

Metsälaki sallii eri vaihtoehtojen hyödyntämisen metsissä erittäin laajasti tällä hetkellä.
Metsälaki edellyttää, että uudistushakkuun jälkeen alueelle syntyy taloudellisesti kasvatus-
kelpoinen taimikko kohtuullisessa ajassa. Metsälaki koskee kaikkia talousmetsiä, ja totta
kai Metsäkeskus tätä valvoo, ja tämä koskee myös Metsähallitusta.

Kansalaisaloite koskee valtion maita, mutta metsänomistaja päättää, minkälaisilla ta-
voilla ja toimilla siitä laajasta kirjosta, mikä mahdollista on, hän metsiään käsittelee. Siksi
en pidä hyvänä sitä, että yksi koeteltu metsänkasvatustapa ja metsänkäyttötapa suljettai-
siin pois niin kuin tässä ehdotetaan. Tämä tarkoittaa tietysti myös sitä, että jos metsänomis-
taja on kiinnostunut jatkuvasta kasvatuksesta, tietoa ja neuvontaa on saatavilla. Eli tässä-
kin tapauksessa menemme metsänomistaja edellä. Ja kun me tiedämme, että meillä Suo-
messa on noin 600 000 eri metsänomistajaa, se takaa jo sen, että kirjo metsienkäsittelyssä
on valtavan laaja.

Hallitusohjelmaan on kirjattu myös tavoite ”Pysäytetään luonnon monimuotoisuuden
heikkeneminen Suomessa”. Keinovalikoima on laaja: luonnonsuojelualueiden rahoitus,
niin kuin täällä on tullut moneen kertaan esille, heikentyneen elinympäristön tilan paranta-
minen, Metson jatko ja lisärahoitus sekä talousmetsien luonnonhoidon kehittäminen ja sii-
hen erityiset ja erilaiset välineet. Metso-ohjelmaan lisättiin merkittävä summa rahaa tämän
hallituksen toimesta.

Metsät kasvavat tuon 107 miljoonaa kuutiometriä, ja runkopuun kertymä, joka metsistä
korjattiin vuoden 2018 aikana, oli 78 miljoonaa kuutiota. Tämä ero metsän kasvun ja met-
sän käytön välillä on Suomessa Euroopan suurimpia sekä absoluuttisesti että suhteellises-
ti. Tämä on merkittävä asia, joka meidän kaikkien kannattaa muistaa. Kun me haluamme
siirtyä fossiilitaloudesta biotalouteen, meidän suhtautumisemme metsätalouteen ja met-
sienkäyttöön pitää olla mahdollisimman käytännönläheinen. Uusia innovatiivisia tuotteita
pitää tulla, ja niitä tulee.

Tutkimuksen osalta Luke myös panostaa jatkuvan kasvatuksen tutkimukseen, jotta sen
toimivuudesta ja sopivuudesta eri kohteisiin saadaan lisää tutkittua tietoa. Luke suuntaa
omaa strategista rahoitustaan jatkuvapeitteisen metsänkasvatuksen tutkimukseen. Täällä
mainittu maaperätutkimus on myöskin yksi tärkeitä painopisteitä, ja aivan erityisesti tuo
painopiste on meillä turvemailla, jotta me saamme tietoa vaikutuksista hiilensidontaan,
metsien tuhoriskeihin, monimuotoisuuteen, maisemaan, virkistyskäyttöön, matkailuun
sekä puuntuotantoon ja sen kannattavuuteen.

Avohakkuukielto tietäisi erittäin massiivisia taloudellisia vaikutuksia. Korjuun ja ura-
koinnin osalta osto maakunnissa vähenisi noin 40 miljoonalla eurolla. Tukin tarjonta vähe-
nisi miljoona euroa, joka on todella suuri määrä, ja se painottuu vielä suurimmalta osalta
tuonne pohjoisen alueelle. Käsittelypinta-ala lisääntyisi noin 8 000 hehtaaria vuosittain.
Nämä ovat isoja lukuja, ja senkin vuoksi meidän kannattaa tästä monipuolisuudesta pitää
kiinni eikä lähteä rajoittamaan tämän aloitteen osoittamalla tavalla meidän metsiemme
käyttöä.

Lisäksi haluan vielä toisen kohdan nostaa hallitusohjelmasta. Sinne on kirjattu näin:
”Edistetään talousmetsien luonnonhoitoa, kuten lahopuun ja kantojen jättöä, kulotusta, te-
kopökkelöitä, riistatiheikköjä, suojavyöhykkeitä ja vesistövaikutusten pienentämiseen täh-
tääviä toimia. Myös Metsähallituksen mailla edistetään jatkuvan kasvatuksen menetel-
28



Pöytäkirjan asiakohta PTK 64/2019 vp
miä.” Meillä on hyvin monipuolinen kirjo käytössä olevia toimia, joilla me huolehdimme
yhtä aikaa erittäin monista asioista ja siitä hyvästä, jonka metsät meille kaiken kaikkiaan
tuottavat. — Kiitoksia.

Toinen varapuhemies Juho Eerola: Puhujalistaan.

19.05 Mari Holopainen vihr: Arvoisa puhemies! Hyvät edustajat! Haluan lämpimästi
kiittää ajankohtaisen Avohakkuut historiaan -kansalaisaloitteen taustalla puurtaneita jär-
jestöjä ja vapaaehtoisia. Kansalaisosallistumista tarvitaan, ja ansaitsette siitä tunnustuk-
sen. Luonnolla ei ole mahdollisuutta tulla tänne eduskuntaan, ja siksi on niin tärkeää, että
luontoa edustavat järjestöt tekevät uupumatonta työtä luonnon suojelemiseksi.

Metsät ovat olleet suomalaisille kansallinen ylpeyden aihe. Ne värittävät maisemaam-
me ja mielenmaisemaamme ja mahdollistavat meille lukemattomia luontoelämyksiä eri
puolilla maata, rauhoittavat mieltä ja edistävät ihmisten terveyttä ja hyvinvointia. Metsä on
kansallismaisema, joka on ikuistettu useisiin maalauksiin esimerkiksi käppyrämäntyineen
ja lintuineen. Avohakkuualueita ei näissä maalauksissa juurikaan ole nähty. [Anne Kalma-
rin välihuuto]

Suomessa harjoitettavat avohakkuut aiheuttavat metsille kielteisiä vaikutuksia, kun ar-
vokkaita ja vanhoja metsä- ja luontoalueita valjastetaan puuttomiksi nopeiden taloudellis-
ten voittojen toivossa. Yksi vakavimmista avohakkuiden seurauksista on luonnon moni-
muotoisuuden hupeneminen, ja tämän hallituksen hallitusohjelman ihan ensimmäisiä koh-
tia on ”Hiilineutraali ja luonnon monimuotoisuuden turvaava Suomi”. Lukemattomat eliö-
lajit tarvitsevat elinympäristökseen vanhaa, luonnontilaista metsäkantaa. Hakkuiden myö-
tä muualle muuttaneet lajit eivät useinkaan löydä uudesta metsästä asuinsijaa. On hyvä
muistaa, että olemme kuudennen sukupuuttoaallon partaalla eikä uhanalaistumiskehitystä
Suomessa ole saatu pysäytettyä, vaikka toisin voisi täällä monista puheenvuoroista päätel-
lä. Niin ei ole. Yli kolmannes Suomen uhanalaisista lajeista on metsälajeja, ja metsäluon-
totyypeistä jopa 70 prosenttia on uhanalaisia. Suomi on sitoutunut monimuotoisuuden
köyhtymisen pysäyttämiseen.

Avohakkuut vaikeuttavat myös ilmastotoimia. On arvioitu, että lisääntyvät hakkuut
muodostavat Suomessa jopa lähes liikenteen veroisen päästölähteen. Lisäksi avohakkuut
aiheuttavat vesistöjen rehevöitymistä. [Anne Kalmarin välihuuto] Puhtaat ja runsaslukui-
set vesistöt olisivat meille kaikille rakkaita myös jatkossa. Metsät auttavat meitä taistelus-
sa ilmastonmuutosta vastaan silloin, kun ne toimivat hiilinieluina. Peitteisten metsien puut
ja maaperä sitovat itseensä hiilipäästöjä ilmakehästä hidastaen siten ilmaston lämpenemis-
tä. 

Olemme täällä myös usein varsin harhaisen elinkeinokeskustelun ääressä. Tuntuu kuin
täällä puhuttaisiin 1950-luvusta, jolloin metsäteollisuuden osuus oli 80 prosenttia Suomen
viennistä. Nyt luku on noin 20 prosenttia. Metsäsektorin osuus Suomen bruttokansantuot-
teesta on varsin vähäinen, noin 4 prosenttia. Ja oikein hyvä, että näin on — muutenhan oli-
simme kehittyvä maa, joka olisi yhden luonnonvaran varassa, emmekä voisi tarjota kansa-
laisille tällaista hyvinvointia kuin nyt. Edelleen haasteemme on se, että vientimme ja teol-
lisuutemme ja elinkeinorakenteemme on liian keskittynyt muutamiin sektoreihin. Metsistä
keskusteltaessa elinkeinopoliittinen näkökulma on keskeinen. Meidän tulee pohtia, mihin
ja miten metsiä voisi hyödyntää mahdollisimman kestävällä ja kannattavalla tavalla. Suo-
29



Pöytäkirjan asiakohta PTK 64/2019 vp
malainen elinkeinopolitiikka ei voi jatkossa perustua luonnonvarojen ylikulutukseen, josta
syntyy alhainen jalostusarvo.

Tuotteita pitää uudistaa ja jalostaa niin, että ne ovat pitkäkestoisempia ja voivat korvata
ilmaston kannalta haitallisia tuotteita, ja samalla kuitenkin sellaisessa mittakaavassa, että
emme aiheuta uusia ongelmia. [Anne Kalmari: Mutta metsiä ei saisi harventaa!] Esimer-
kiksi paperin ja sellun arvonlisäys jää vähäiseksi verrattuna sellupohjaisiin uusiin tuottei-
siin, kuten muovien tai puuvillan korvaajiin tai optisiin kuituihin. Silti tuntuu siltä, että
täällä usein puhutaan nykyisen metsäteollisuuden äänellä, kun meidän pitäisi miettiä, mi-
ten pystymme uudistumaan, ja satsata nimenomaan tuotekehitykseen myös metsiemme
osalta. On huikea ero siinä, miten paljon arvoa saamme puukilosta verrattuna selluun tai jo-
honkin jalostetumpaan tuotteeseen. On todella tärkeää kuunnella tutkittua tietoa ja pohtia
metsien osalta muutakin kuin sitä, mihin nykyiset investoinnit ovat kiinnitettyinä. 

Metsät tuottavat elinkeinopoliittista merkitystä myös matkailun avulla, ja matkailu työl-
listää arviolta 140 000 henkilöä Suomessa. Peitteisillä metsillä on paljon suurempi virkis-
tyskäyttöarvo kuin avohakatuilla metsillä. Suomalaisen luonnon ja lähimatkailun merkitys
tulee lisääntymään jatkossa ja korostumaan entistä enemmän. Myös tämän takia olisi tär-
keää kohdella metsiämme viisaudella. 

Kiitän aloitteen tekijöitä vielä uudemman kerran, ja toivottavasti saamme tästä hyvän
käsittelyn, jossa nähdään paljon tutkijoita ja riippumatonta tietoa metsienkasvatuksesta.
Jonkunlainen faktantarkastuskin varmaan olisi myös paikallaan kaikista näistä väitteistä,
mitä täällä on kuultu.

19.12 Bella Forsgrén vihr: Arvoisa herra puhemies! Metsät ovat suomalaisille rakkaita ja
tärkeitä henkisen hyvinvoinnin lähteitä. Olemme erityisen kiintyneitä lähimetsiimme. Ei
olekaan ihme, että kansalaisaloite, joka pyrkii lopettamaan avohakkuut valtion metsillä,
päätyy eduskuntaan käsiteltäväksi. 

Meillä suomalaisilla on ollut monimuotoinen suhde metsään. Enää yksilöt eivät ole niin
riippuvaisia metsän antimista, mutta metsällä on yhä tärkeä rooli. Nautimme kesäisistä telt-
tayöpymisistä, syksyisistä sieniretkistä ja talvisista hiihtoreissuista. Retkeily ja ulkoilu
metsissä onkin kasvava harrastus. Retkimetsä on monille tärkeä henkireikä arjen kiireiden
keskellä. Epävarmuus metsien tulevaisuudesta kaihertaakin monen mieltä. Tämä näkyy
myös Helsingin yliopiston metsäekologian laitoksen tutkimuksesta, jonka mukaan 70 pro-
senttia suomalaisista ei hyväksy avohakkuita.

Arvoisa puhemies! Jatkuvapeitteinen kasvatus mahdollistaisi yhä valtion metsien hyö-
dyntämisen mutta säästää kuitenkin monille tutut maisemat. Nyt vain alle 5 prosenttia ta-
lousmetsistämme hoidetaan jatkuvan kasvatuksen menetelmin. Parantamisen varaa siis on.
On myös huomattava, että tieteen käsitykset metsäntutkimuksesta ovat muuttuneet. Tie-
teelle ominaiseen tapaan sen menetelmät ja teoriat kehittyvät koko ajan, kun aineisto kas-
vaa ja sekä ilmasto että yhteiskunta ympärillä muuttuvat. Se, mitä joskus pidettiin ehdot-
tomana totuutena, vaikuttaa toisinaan nykytiedon valossa jo jopa vanhentuneelta. Uusin
metsätutkimus toteaakin, että jatkuvapeitteinen on yhtä tehokasta tai jopa tehokkaampaa
kuin avohakkuu pitkällä aikavälillä. Muun muassa metsätalouden suunnittelun professori
Timo Pukkalan mukaan nykyinen avohakkuisiin pohjautuva kasvatus on vastoin sekä met-
sänomistajan etua että myös metsien luonto- ja virkistysarvoja.

Arvoisa puhemies! Hallitusohjelmassa on monta hyvää kirjausta. Hallitusohjelmassa to-
detaan, että monipuolisia metsien kasvatus- ja käsittelytapoja edistetään ja muun muassa
30



Pöytäkirjan asiakohta PTK 64/2019 vp
ilmastotavoitteita otetaan tässä huomioon. Samassa ohjelmassa linjataan, että Metsähalli-
tuksen omistajapoliittiset linjaukset päivitetään niin, että kestävä metsätalous, puun saata-
vuus, luonnon monimuotoisuus, virkistyskäyttö, ilmastopolitiikan tavoitteet ja maankäy-
tön eri muodot sopivat paremmin yhteen. Avohakkuiden kieltäminen valtion mailla jatkai-
si tätä hyvää hallituksen linjaa.

Arvoisa puhemies! Suomi on sitoutunut nopeisiin toimiin ilmastonmuutoksen pysäyttä-
miseksi. Tiedeyhteisö on varsin yksimielisesti varoittanut liian korkean hakkuumäärän ve-
sittävän kaikki muut maamme ilmastotoimet. [Anne Kalmari: Siksi metsät pitää saada kas-
vamaan!] Meidän tulisikin kuunnella tarkoin korvin tutkijoiden viestiä. Tämänkin takia
Avohakkuut historiaan -aloite on niin tärkeä. Se osoittaa, että kansalaiset ottavat tutkijoi-
den viestin tosissaan. Suomalaiset ovatkin huolissaan paitsi ilmastonmuutoksesta myös sii-
tä, missä jamassa metsiemme monimuotoisuus on. 

Metsät ovat ylivoimaisesti merkittävin ja tehokkain keino hillitä ilmastonmuutosta. Nii-
den hiilinielu onkin kolmannes koko Suomen tuottamien ilmastopäästöjen määrästä. Avo-
hakkuu hävittää kaiken hiiltä sitovan biomassan, ja avohakkuun jälkeen hävitetty alue on
20 vuotta hiilen luovuttaja. Metsässä nimittäin merkittävä osa hiilestä on sitoutunut maa-
han. Avohakkuun jälkeen paljon tuosta hiilestä pääsee maaperästä kiertoon. 

Siirtyminen pois avohakkuista valtion metsissä on mahdollista. Se ei tarkoita metsätalo-
uden lopettamista tai valtion metsistä saatavien tulojen loppumista. Se tarkoittaa sitä, että
niissä harjoitetaan metsätaloutta nykyistä kestävämmin. Ei ole siis ollenkaan yhdenteke-
vää, miten valtio metsiä hoitaa. Aloitteen allekirjoittajien viesti on selkeä: ne tulee hoitaa
niin, että me voimme vastata ilmastonmuutoksen tuottamaan suureen haasteeseen ja naut-
tia monimuotoisista metsistämme niin tänään kuin vuosikymmenienkin päästä. — Kiitos.

19.17 Heikki Autto kok: Arvoisa herra puhemies! Kansalaisaloitteen tekijöitä täytyy kiit-
tää siitä, että pääsemme keskustelemaan metsäpolitiikasta niin täällä suuressa salissa kuin
sitten tuolla valiokunnassa, jonne olemme nyt tässä lähetekeskustelussa tätä kansalaisaloi-
tetta lähettämässä. On ollut mielenkiintoista kuulla erilaisia näkemyksiä tähän liittyen, ja
onneksi myös hallituspuolueiden riveissä päälinja tässä on ollut selvästi vastuullinen, suo-
malaista hyvää metsänhoitoa ja monipuolisia hakkuutapoja korostava, mutta kyllä kieltä-
mättä vähän kylmää kuulla näitä vihreiden puheenvuoroja, jotka antaisivat aika kylmää
kyytiä maakunnille ja ylipäätään suomalaiselle hyvinvointiyhteiskunnalle sitä kautta, [Bel-
la Forsgrén: Ei pidä paikkaansa! — Hannu Hoskonen: Joka sana!] että metsä tuottaa todel-
la huomattavan osan siitä lisäarvosta, joka voidaan niin hyvinvointiyhteiskunnan palvelui-
na kuin tulonsiirtoinakin sitten kansalaisille jakaa. [Hälinää]

Toinen varapuhemies Juho Eerola: Arvoisat edustajat! Täällä on nyt edustaja Autolla
puheenvuoro. Teidän omat puheenvuoronne odottavat vielä.

Arvoisa puhemies! Mielelläni osallistun vaikka pieneen debattiin jossain vaiheessa, kos-
ka mielelläni kysyisin vihreiltä edustajilta tarkentavia kysymyksiä, mutta ehkä tässä pu-
heenvuorossa haluan tuoda esiin muutaman näkökulman, joita ei ole mielestäni vielä riit-
tävästi tässä keskustelussa käsitelty. 

Täällä toki erittäin kokeneet ja taitaviksi tunnetut edustajat, esimerkiksi valiokunnan ar-
vostettu puheenjohtaja Kalmari ja toisaalta ministeri Leppä, ovat käyttäneet hyviä, asian-
tuntevia puheenvuoroja, enkä näitä kertaa, mutta haluan kuitenkin vielä korostaa sitä, että
31



Pöytäkirjan asiakohta PTK 64/2019 vp
Suomessa tosiaan hyvällä metsänhoidolla on viimeisten 60 vuoden aikana saatu puuston ti-
lavuus kasvamaan miljardilla kuutiometrillä — 1,5 miljardista kuutiosta 2,5 miljardiin
kuutioon — ja se on kyllä melkoinen hiilivarasto. Se on ollut valtava ja se on edelleen kas-
vava hiilinielu, ja kyllä ihmettelen, että perustuen tiedon puutteeseen, tai en tiedä mihin,
vihreät sitten täällä esittävät, että meidän pitäisi luopua tällaisesta hiilinielusta. Mutta to-
siaan nykyisellä monipuolisella hakkuutapojen yhdistelmällä puuvarat ja samalla myös tie-
tysti nämä hiilinielut tai hakkuumahdollisuudet — mitä näkökulmaa haluammekaan koros-
taa keskustelussa — on saatu kasvamaan, ja ne kasvavat myös tulevat vuosikymmenet, jos
toimimme jatkossakin vastuullisesti.

Valtion mailla on tosiaan käytössä kasvupaikkaperusteinen metsienkasvatus, ja tarkan
paikkatiedon avulla metsäammattilaiset valitsevat hyvinkin pienipiirteisesti kullekin met-
sikölle parhaiten soveltuvan metsänkäsittelymallin, ja, arvoisa puhemies, en ala tässä nyt
tarkemmin käymään tilastoja läpi, miten näitä hoidetaan. Iso linja on se, mikä tässä on
olennainen.

Kaiken kaikkiaan tämä luontojärjestöjen avohakkuukieltoaloite todellisuudessa edellyt-
täisi, että siirryttäisiin senkaltaiseen harvennushakkaamiseen, jossa hakataan lähinnä suu-
ret puut pois metsästä, ja näin ollen, arvoisa puhemies, kehitys olisi täysin päinvastainen
kuin mitä edustaja Hassi täällä kuvasi. Tämä aloitteen mukainen toiminta johtaisi todennä-
köisesti nimenomaan siihen, että metsien puuston koko pienenee.

Jatkuva kasvatus menetelmänä on varmasti sillä tavalla houkuttava, että se on taloudel-
lisessa mielessä aluksi tietysti varsin kannattava. Kun isoja, järeitä puita hakataan pois il-
man mitään velvoitetta uudistaa metsää, niin siinähän on tietysti todella hyvä kustannus—
hyöty-suhde. Mutta jos metsä ei uudistukaan sinne harvana kasvavan pienemmän puuston
alle, niin joudutaan sitten taas palaamaan avohakkuisiin ja istutukseen. Tämä on varmasti
asia, josta pitäisi saada enemmän tutkittua tietoa. Ero siemenpuuhakkuuseen on siinä, että
siemenpuuhakkuussa valitaan metsikön parhaat puut, ne isot puut, siementämään, ja olo-
suhteet uuden metsän syntymiselle pyritään turvaamaan tarvittaessa myös vaikkapa maata
muokkaamalla niin, että metsä todella uudistuu. Jatkuvaan kasvatukseen siirtyminen to-
siaan johtaisi siihen, että järeät metsät vähenisivät ja metsien kuva muuttuisi pikkuhiljaa
nykyistä pienipuustoisemmaksi. Näin ollen metsien hiilensidonta ei taatusti kasvaisi, ja
puuston hiilivarastokin lopulta lähtisi pienenemään.

Arvoisa puhemies! Tosiaan päätöksenteossa olisi varmasti viisasta hyödyntää mahdol-
lisimman paljon tutkittua tietoa, ja jatkuvan kasvatuksen epävarmuus liittyy nimenomaan
tähän uuden metsän kasvuun, josta meillä ei vielä ole sitä tutkittua tietoa. Toki on empiiri-
siä havaintoja, niin kuin täällä on monessa puheenvuorossa viisaasti mainittu, vaikkapa
1920-luvulta ja niin edelleen. Tosiaan nämä laskelmat kannattavuudesta nyt perustuvat
malleihin, joissa oletetaan, että uusi metsä kasvaa entisen alle, mutta mitattua tutkimustie-
toa tästä on todella vähän, ja itse asiassa Luonnonvarakeskuksen tutkimuksesta saadaan —
toivottavasti ehkä ensi kesänä sitten jo — jonkunlaista tietoa niistä todellisista olosuhteis-
ta, missä Metsähallituksen hallinnoimat valtion metsät sijaitsevat, elikkä tuolla Pohjois-
Suomessa, Lapissa ja Koillismaalla ja ylipäätään pohjoisemmassa Suomessa.

Tosiaan vielä, arvoisa puhemies, lyhyesti luonnon monimuotoisuuden turvaamiseen:
Siinähän tämä jatkuva kasvatus menetelmänä ei ole ratkaiseva, vaan olennaista on se, että
luontokohteitten ja puuryhmien säästäminen osataan tehdä taitavasti ja myöskin lahopuu-
jatkumo onnistutaan turvaamaan, mutta tämä voidaan tehdä hakkuutavasta riippumatta.
Jatkuvan kasvatuksen käyttöä on varmasti edelleen tietysti viisasta sinänsä lisätä valtion
32



Pöytäkirjan asiakohta PTK 64/2019 vp
mailla. Aivan keskeinen peruste sille on vaikkapa matkailualueilla, maisemanhoidollisista
syistä tai vaikka pohjoisen hyvin karuissa metsissä poronhoidolle tärkeitten laidunten osal-
ta ja niin edelleen.

Mutta, arvoisa puhemies, mielelläni kävisin vähän debattia myös näistä talousvaikutuk-
sista tässä asiassa.

Toinen varapuhemies Juho Eerola: Edustaja Autto ja muut edustajat, tässä on äsken käy-
ty erittäin pitkä debatti puhemies Vanhasen johdolla, ja tähän keskusteluun varattu aika al-
kaa olla päätöksessään. Otetaan vielä edustaja Lundén, ja sen jälkeen siirrytään päiväjär-
jestyksen muihin asioihin. Tähän palataan kyllä sitten muiden asioiden tultua käsitellyiksi.

19.24 Mikko Lundén ps: Arvoisa herra puhemies! Minäkin tahdon kiittää tämän aloit-
teen tekijöitä siitä, että päästiin keskustelemaan näin arvokkaasta asiasta kuin metsäteolli-
suudesta. Minun on pakko sanoa tähän heti kärkeen, että en olisi voinut tasan kymmenen
vuotta takaperin kuvitella, että kun täytän tänään 40, pääsen puhumaan Eduskuntataloon
näinkin hienosta asiasta kuin metsistä. Tämä on upea juttu, kiitos siitä kaikille. 

Arvoisa herra puhemies! Suomi elää metsästä. Metsät peittävät 73 prosenttia Suomen
maa-alasta. Suomessa käytetään puuta noin 70 prosenttia puuston vuotuisesta kasvusta.
Metsiä on suojeltu biodiversiteetin turvaamiseksi noin 13 prosenttia pinta-alastamme. Suo-
men metsät sitovat yli 40 prosenttia Suomen kansallisista kasvihuonekaasujen päästöistä.
Näiden lukujen valossa meillä Suomessa asiat ovat paremmin kuin muualla Euroopassa.

Metsät ovat aina olleet meille tärkeä asia ja ovat sitä jatkossakin. Avohakkuita tehdään
maassamme vuosittain alle prosentti metsäpinta-alasta. Valtion mailta on korjattu puuta
noin 8 prosenttia teollisuuden tarvitsemasta puumäärästä. Valtion maiden avohakkuukiel-
to vähentäisi merkittävän puuraaka-aineen toimittajan Metsähallituksen puuntarjontaa
etenkin Pohjois-Suomen puuhuollon kannalta. Tietyille paikoille sopiva avohakkuu jäljit-
telee metsäpalon kaltaista tilannetta, jolloin valoa on paljon. Monet eliölajit hyötyvät tästä.
Tasaikäisrakenteinen metsänkasvatus on osoittautunut Suomessa kestäväksi menetelmäk-
si. Metsät ovat entistä tiheämpiä, ja järeän puun määrä ja osuus puustosta ovat lisäänty-
neet, vaikka hakkuumäärät ovat vähintään pysyneet ennallaan tai jopa nousseet. 

Arvoisa puhemies! Puunkorjuu tulee Suomessa entistä haastavammaksi tulevaisuudes-
sa. Ilmasto-olosuhteet, taudit, loiset, uudet meille levittäytyvät metsätuhohyönteiset ja li-
sääntyvät myrskytuhot ovat nykypäivää. Tällaisissa tapauksissa avohakkuu voi olla hyväk-
sikin. Avohakkuita suoperäisissä ojitetuissa metsissä on kuitenkin vältettävä. Niistä ei
muutenkaan saada tuottavaa talousmetsää karujen olosuhteiden vuoksi. Suomessa ei ole
enää kunnon pakkastalvia puunkorjuualueilla, jolloin maa pysyy sulana miltei läpi talven.
Koko metsän puusto voi kaatua kerralla, kun suojaavaa jää- ja lumipeitettä ei enää ole. Ris-
kien osuus kasvaa tulevaisuudessa. 

Arvoisa puhemies! Avohakkuita ei pidä lopettaa valtion mailla, mutta on huomioitava,
että osa valtion metsistä on huomattavan vanhoja aarnimetsiä etenkin Lapissa, jossa elää
niistä riippuvainen metsän eliöstö, kuten taantuneet kuukkeli, metso ja lapintiainen. Tällai-
set alueet on hyvä pitää suojelun piirissä. Luontomatkailun suosio kasvaa, ja ihmiset ha-
luavat nähdä ja kokea ennen kaikkea myös koskematonta metsäluontoa. Erilaiset metsän-
käsittelymenetelmät vaikuttavat eri tavoin metsälajistoon ja monimuotoisuuden kannalta
tärkeisiin rakennepiirteisiin. 
33



Pöytäkirjan asiakohta PTK 64/2019 vp
Arvoisa puhemies! Metsän kasvupaikka ja olemassa oleva puusto asettavat omat rajoit-
teensa metsän järkevälle hoidolle. Samalla metsätilalla voidaan käyttää eri metsikköku-
vioilla erilaisia metsänkasvatusmenetelmiä. Mitä asialle pitäisi tehdä? Puunkorjuuta on
suoritettava valikoidusti. Avainkysymys onkin siinä, missä, miten ja missä laajuudessa
avohakkuita suoritetaan. Ideaalitilanne onkin, että meillä on riittävästi eri-ikäistä metsää
Suomessa, samanaikaisesti sekä suojeltuja että talousmetsiä, joiden monimuotoisuutta tur-
vataan lainsäädännöllä noudattamalla hyvän metsänhoidon suosituksia ja metsäsertifioin-
nin kriteereitä. Suomessa on puuta, mitä hakata, ja metsäteollisuus tarvitsee päivittäin raa-
ka-ainetta tuotantoonsa. 

Metsien uudistaminen istutuksin on Suomessa hyvällä mallilla. Uudistushakkuun jäl-
keen metsää uudistetaan joko pääosin istuttamalla tai kylvämällä. Jalostetut taimet ovat no-
peampia ja kestävämpiä kuin luonnontaimet. 

Metsän jatkuvan kasvatuksen vahvuutena ovat korkeiden kustannusten välttäminen ja
metsän säilyminen peitteisenä. Vesistövaikutukset, muun muassa humuksen irtoaminen ja
valuminen järviin, vähenevät. Hiiltä vapautuu myös turvemailta vähemmän ilman maan-
muokkausta.

Lopuksi tahdon tähän sanoa vielä, että en näe aihetta avohakkuiden lopettamiseen val-
tion mailla. — Kiitos. 

Toinen varapuhemies Juho Eerola: Keskustelu ja asian käsittely keskeytetään, kuten sa-
noin, ja asian käsittelyä jatketaan tässä istunnossa päiväjärjestyksen muitten asiakohtien
tultua käsitellyiksi.

Keskustelu keskeytettiin kello 19.28.

————

Keskustelua jatkettiin kello 20.22.

Toinen varapuhemies Juho Eerola: Nyt sitten jatketaan aiemmin tässä täysistunnossa
keskeytetyn asiakohdan 4 käsittelyä.

20.22 Pasi Kivisaari kesk: Arvoisa herra puhemies! Meille keskustalaisille metsillä on
erityinen merkitys. Metsät ovat keskeinen osa keskustan realistista vihreyttä. Metsät ovat
talouden ja hyvinvoinnin lähde. Metsä on hiilinielu. Se on virkistyksen ja voiman lähde
suomalaisille. Kestävä metsänhoito on parasta ilmastotyötä. Keskusta haluaa tavoitella
sekä hiilinielujen vahvistamista että uusia investointeja puunkäytön lisäämiseksi Suomes-
sa. Hyvin hoidetut ja kasvavat metsät vahvistavat hiilinieluja ja tuottavat entistä enemmän
fossiilisia korvaavia raaka-aineita. Tavoitteena täytyy olla, että Suomessa siirrytään fossii-
litaloudesta biotalouteen, ja sen takia me keskustalaiset suhtaudumme metsien hyödyntä-
miseen hyvin käytännönläheisesti. Arvostan suuresti metsiä hoitavia metsänomistajia,
puunkorjuun ja puunkuljetuksen ammattilaisia, metsäteollisuuden työntekijöitä ja niitä
huippuosaajia, jotka kehittävät puupohjaisista raaka-aineista uusia huipputuotteita. Met-
sien kestävällä käytöllä pelastetaan maailmaa, ei tuhota sitä. 

Vuoteen 2050 mennessä Suomen metsien kasvu voidaan nostaa 150 miljoonaan kuutio-
metriin vuodessa. Se edellyttää satsauksia tutkimukseen, tuotekehittämiseen ja metsänhoi-
34



Pöytäkirjan asiakohta PTK 64/2019 vp
toon. Ilmakehä on yhteinen, ja siksi sekä metsienkäyttöä että hiilinieluja täytyy vahvistaa
kestävällä tavalla. Niin on tehty tähän asti, ja nyt se on entistäkin tärkeämpää, kun pyrim-
me fossiilitaloudesta eroon. Monimuotoisen metsäluonnon turvaaminen ja luonnon varje-
leminen ovat minun ylisukupolvisen ajattelun keskiössä. 

Puhemies! Mielestäni metsien eri käyttömuodot eivät ole ristiriitaisia, vaan ne ovat yh-
teensovitettavissa kasvavan biotalouden kanssa. Suomesta voidaan tehdä esimerkkimaa
metsien taloudellisen hyödyntämisen, virkistyskäytön ja luontoarvojen sekä ilmastonmuu-
toksen torjunnan onnistuneesta yhdistämisestä. Tällöin pidämme myös huolta suomalaisis-
ta hyvistä ja ammattitaitoisista 650 000 metsänomistajasta. Kestävä metsänhoito on siis
parasta ilmastotyötä. Meidän pitää tavoitella sekä hiilinielujen vahvistamista että uusia in-
vestointeja puunkäytön lisäämiseksi Suomessa. 

Puhemies! Metsähallituksella on merkittävä rooli suomalaisessa maanomistamisessa,
metsätaloudessa, luontoliikunnassa, matkailussa ja erilaisissa suojelutoimissa. Metsähalli-
tus hallinnoi 12,5:tä miljoonaa hehtaaria maamme pinta-alasta. Keskusta haluaa, että Met-
sähallitus pysyy vahvana ja vastuullisena kaikkien suomalaisten yhteisen maa-, metsä- ja
vesiomaisuuden hoitajana. Metsien verotusta on kehitettävä, ja sillä tavoin voimme saada
markkinoihin tehoa. Puumarkkinoiden toimivuutta ja metsätalouden kilpailukykyä ei voi
heikentää liian kireällä pääomatuloverolla. Metsävähennyksen asteittainen korottaminen
on edelleen tavoite, sillä se ehkäisee tilojen pirstoutumista, edistää sukupolvenvaihdoksia
ja kannustaa metsäomaisuuden säilymistä suomalaisten perheiden omistuksessa. 

Puhemies! Lopuksi todettakoon vielä itsestäänselvyys: keskusta ei hyväksy kiinteistö-
verotuksen laajentamista maa- ja metsätalousmaahan. 

20.27 Markus Lohi kesk: Arvoisa puhemies! Alkuun haluan korjata yhden virheen, jon-
ka sanoin tuossa debattikeskustelussa, kun totesin, että jatkuvaan kasvatukseen siirtymi-
nen johtaisi siihen, että metsämme rämettyisivät. No eihän siinä tietenkään ihan näin kävi-
si, että niistä metsistä tulisi rämeitä. Tosiasia on se, että järeät metsät kyllä silloin väheni-
sivät ja metsien kuva muuttuisi pikkuhiljaa nykyistä avoimemmaksi ja pienipuustoisem-
maksi. 

Jos tästä asiasta ensinnä yleisellä tasolla sanoo jotain, niin haluaisin todeta kuitenkin
sen, että minun ajattelumaailmassani metsä on jotenkin suomalaisten ihmisten sielunmai-
sema. Varmasti aika monelle sellaisellekin, joka ei elä lähellä metsää tai elää kaupungeis-
sa, metsällä on iso merkitys ja luonnolla yleensäkin. Suomalaiset ovat luontoihmisiä. Suo-
malaiset arvostavat luontoa, luonnon monimuotoisuutta, ja luonto ei ole pelkästään eikä
metsä ole pelkästään meille taloudellisen hyödyntämisen väline tai asia, joka liittyy talou-
teen ja metsätalouteen. Metsätalous on valtavan tärkeää meille. Sillä on suuri merkitys
meille työpaikkojen muodossa, kansantaloudellisesti, vientituloina ja niin edelleen, mutta
metsän merkitys on paljon monimuotoisempi. Kuten kerroin, itsekin viihdyn metsässä, ja
melkeinpä aina kun täältä Helsingistäkin eduskunnasta Lappiin menen, menen ensinnä
metsään, talvella hiihtämään, kesällä lenkkeilemään tai patikoimaan, nauttimaan luonnos-
ta, luonnon monimuotoisuudesta, ja siksi metsä on hyvin arvokas myös virkistyspaikkana,
niin kuin useimmille suomalaisille. Tästä arvosta haluan luonnollisesti pitää kiinni, ja se on
tärkeä asia.

Nyt tässä on tehty kansalaisaloite, joka lähtisi siitä, että valtion metsissä totaalisesti kiel-
lettäisiin avohakkuut. Minun ajatteluni lähtee siitä, että tämä kansalaisaloite, vaikka sen
taustalla on erittäin hyviä arvoja ja tärkeitä arvoja, on aloite, joka lähtee taas tällaisesta jyr-
35



Pöytäkirjan asiakohta PTK 64/2019 vp
kästä ajattelutavasta, että joko tai. Meillä on aika paljon yhteiskunnassa tällä hetkellä liik-
keellä tämäntyyppistä ajattelumaailmaa muutoinkin, minusta vähän liikaa, että lähdetään
siitä, että olet joko tätä äärilaitaa tai toista äärilaitaa — ja näinhän asiat useimmiten eivät
ole. Minusta metsänhoidossakin ja metsätaloudessakin voimme löytää sellaisen keskitien,
kultaisen keskitien, jossa ei totaalista kieltoa ole millekään mutta samalla huolehdimme
siitä, että meillä on luonnon monimuotoisuus ja metsien monimuotoisuus turvattu, ja huo-
lehdimme siitä, että metsiä eri tavalla pystytään hyödyntämään.

Tämä aloite kohdistuu aika paljon Pohjois-Suomeen ja Lappiin sen takia, että kaksi kol-
masosaa Metsähallituksen hallinnoimista maista sijaitsee Lapissa. Metsätalouden maista ei
läheskään niin paljon, koska aika paljon Lapissa olevista Metsähallituksen hallinnoimista
maista on muuta kuin metsätalouden piirissä olevaa aluetta. Siellä on paljon kitu- ja jouto-
maata, paljon on tuntureita ja suojelualueita, joilla on oma, todella tärkeä merkitys. Silti
tämä koskettaa paljon nimenomaan Pohjois-Suomea ja Lappia, ja kun katsotaan sitä aluet-
ta, niin me olemme kuitenkin kyenneet pohjoisessa ja Lapissa aivan eri tavalla huolehti-
maan luonnon monimuotoisuudesta ja metsien monimuotoisuudesta, ja uskallan sanoa,
että se on hyvällä tasolla Lapissa.

Kun tuossa keskustelin muutaman edustajankin kanssa, jotka sinänsä tätä ajatusta ja tätä
aloitettakin tukivat, niin kyllä he tunnistivat ja tunnustivat, että missä ehkä sitä tarvetta
enemmänkin olisi, on täällä Etelä-Suomessa. Meillä on paljon suojelualuetta ja paljon
myös metsiä suojeltu, ja jos ajatellaan nimenomaan tätä jatkuvan kasvatuksen käyttöä, niin
olen sitä mieltä, että kyllä sitä voidaan lisätä pohjoisessa ja Lapissakin, ja edelleen sitä kan-
nattaisi lisätä nimenomaan turvemaiden kasvatuksessa ja matkailualueilla maisemanhoi-
donkin vuoksi ja pohjoisen karuissa mäntymetsissä nimenomaan poronhoidolle tärkeissä
kohteissa. Mutta se, että me panisimme totalkiellon, että ei päätehakkuita tai avohakkuuta
ollenkaan, ei ole viisasta. Silloin sahaisimme omaa jalkaamme, eivätkä tuloksetkaan vält-
tämättä siinä olisi sitä, mitä tavoitellaan, kun me aiheuttaisimme sillä sen, että järeät met-
sät vähenisivät ja metsien kuva muuttuisi, jolloin metsien hiilensidontakykykin heikkenisi
sitä kautta isossa kuvassa. 

Sen takia edustan linjaa, että haetaan kultainen keskitie. Haetaan tässäkin kompromissi.
Hoidetaan meidän metsiä tehokkaasti. Huolehditaan siitä, että metsätaloudellakin on erin-
omaiset toimintamahdollisuudet täällä, mutta samalla huolehditaan metsien ja luonnon
monimuotoisuudesta, virkistyskäytöstä, kansallispuistoista ja kaikkien muidenkin elinkei-
nojen kuin metsätalouden toimintaedellytyksistä, joihin liittyy paljolti myös metsä. Tä-
mäntyyppistä ajattelua peräänkuulutan täällä ja toivon, että nekin, jotka ovat allekirjoitta-
neet tämän kansalaisaloitteen ja pitävät näitä luontoarvoja tärkeinä yhtä lailla kuin itsekin
pidän, ymmärtäisivät myös tämän näkökulman: me pystymme myös sovittamaan yhteen
intressejä Suomessa, ja olemme kyenneet siihen muuten ehkä maailman parhaiten.

20.34 Hannu Hoskonen kesk: Arvoisa herra puhemies! Jotta ymmärtäisimme erilaisten
aloitteiden kokonaistaloudelliset vaikutukset, kannattaa aina pysähtyä miettimään. Tämä
avohakkuiden kieltohan johtaisi pitkässä juoksussa siihen, että metsiemme terveydentila
heikkenisi. Se on selvä asia, että kun yritetään päällekkäisiä latvuskerroksia kasvattaa ja
isoja puita kaadetaan pienten sekaan, niin syntyy vääjäämättä — se on kiistattomasti todis-
tettu tosiasia — valtavia tuhoja. Se nuori metsä, mikä sinne alle jäisi — ja kuviteltaisiin,
että se sieltä nousee — on jo vaurioitunut lähtötilanteessa. Se olisi siis lähtötilanteessa jo
sairas. Ja sen pärjääminen nykyisissä ilmasto-olosuhteissa olisi tuhoon tuomittu yritys. Eli
36



Pöytäkirjan asiakohta PTK 64/2019 vp
ei pidä lähteä tekemään tällaisia ympäristökokeiluja, joissa nimenomaisesti pyritään kas-
vattamaan sellaista metsää, joka ei kasva.

Sitten tämä käsite, että me suojelemalla muka metsiämme palvelemme: Teemme siinä
suurimman mahdollisen karhunpalveluksen koko metsäluonnolle. Jos metsä, tai mikä ta-
hansa ekologinen ympäristö, ei uusiudu, se johtaa vääjäämättä sen tuhoon ennemmin tai
myöhemmin. Se on nähty kaikissa luonnonilmiöissä, mitä maa päällään kantaa.

Sitten kun puhutaan puunjalostuksesta, niin meidän on todella turvattava se suomalai-
sen puuraaka-aineen saatavuus tämän maan rajojen sisältä. Se on ainoa tie, jolla Suomi
pystyy maailmassa pärjäämään ja velkansa maksamaan — ja ennen kaikkea pitämään hy-
vää elintasoa yllä.

Kun on kuunnellut tämän keskustelun puheenvuoroja, niin nostan sieltä muutaman yk-
sityiskohdan esille. Edustaja Holopainen vihreistä sanoi tästä sellunkeitosta, että se ei ole
kannattavaa. Nimenomaan sellunkeitto on se ensimmäinen tapahtuma, joka mahdollistaa
tämän monipuolisen kemiallisen metsäteollisuuden uuden kasvun ja uuden nousun. Se sel-
lu on nimenomaan keitettävä sieltä kuitupuusta erilleen, ja sitä sitten voidaan ruveta jalos-
tamaan. Siitä voi rakentaa vaikka hiilikuitua, tai siitä voi rakentaa miljoonia, miljoonia
muita tuotteita. Sellunkeitto on tässä tapauksessa se ensimmäinen askel kohti uusia tuottei-
ta — tuotteita, joista tänä päivänä emme puoliakaan edes tiedä. Samoin selluloosan keitos-
sa syntyvä ligniiniaine ja monenlaiset eteeriset öljyt, mitä sieltä syntyy, tarjoavat aivan val-
tavan määrän mahdollisuuksia tehdä uusia tuotteita. 

Tiedän, että suuret metsäyhtiöt ovat näissä asioissa kehittämässä uusia tuotteita, ja ne
kehitystyöt ovat äärimmäisen tarkkaan salassa pidettyjä, ja niitä tuotteita vähitellen put-
kahtelee julkisuuteen. Me olemme nähneet jo esimerkiksi puun ja muovin yhteismateriaa-
lista tehtyjä astiastoja. Ja on aivan varmasti totta, että esimerkiksi tulossa on, uskoakseni,
sellainen tavoite, että tietokoneiden ulkokuori voidaan tehdä muovin sijasta uusiutuvasta
puukuidusta, jolloin staattisen sähkön ongelma menee pois. Tänäpänä kaupasta on saata-
villa viskoosista valmistettuja vaatteita, jotka nimenomaan puukuidusta tehdään. 

Nimenomaan sellunkeitosta kaikki alkaa. Sellunkeitto ei tänäpänä ole vanhanaikaista,
vaan se on nykyaikaisen kemianteollisuuden valtava lähtölaukaus. Siitä kaikki alkaa. Näin
ollen, kun me haluamme kieltää uudistushakkuut Suomen metsissä jollakin alueella, se
johtaisi pikkuhiljaa näivettymiseen, ja sille tielle Suomen ei pidä lähteä.

Kun 60-luvun lopulla ja 70-luvun alussa Suomen metsien kasvu ylitti ensimmäistä ker-
taa sen vuotuisen hakkuumäärän — silloinhan muutamina vuosina hakattiin enemmän
kuin metsien kasvu oli — niin siitä on tähän päivään mennessä yli miljardi kuutiota puuta
kasvatettu lisää, hiilinielu on yli tuplaantunut, samoin puuvarasto on tuplaantunut. Ja niin
kuin edellisessä puheenvuorossa sanoin, aivan välttämätöntä ilmastonmuutoksen kannalta
on meille se päämäärä, että uudistamme metsiä ja teemme niistä entistä vahvempia kestä-
mään ilmastonmuutoksen rasitukset.

Se, mitä Saksassa viime kesänä tapahtui, tuli oikeastaan oikealla hetkellä. Kun kiihkot-
tomasti tarkastelemme sitä tapahtumaa, mitä oli Keski-Euroopassa myös Tšekinmaalla ja
taisi olla jonkun verran Slovakian puolellakin sitä tapahtumaa, että vanhat metsät kuolivat
pystyyn ilmastonmuutoksen seurauksena ja sitten ylitiheät metsät kärsivät saman kohta-
lon, niin hoitamattomuus ja yli-ikäisyys koituivat näiden metsien kohtaloksi. Niitä oli noin
70—80 miljoonaa kuutiometriä. Elikkä suurin piirtein se Suomen metsien kokonaishak-
kuumäärä meni siellä metsää, kuoli tai tuhoutui, ja sitä jouduttiin sitten hätätilanteessa hak-
37



Pöytäkirjan asiakohta PTK 64/2019 vp
kaamaan vähän enemmänkin. Se on muuten tällä hetkellä sotkenut myös suomalaista puu-
markkinaa hieman. Näin ollen meidän on itse pidettävä huoli, että metsät ovat kunnossa.

Minä en vain jaksa, arvoisat edustajakollegat, ymmärtää sitä, että meillä on asetettu vas-
takkain metsien hakkuu ja metsien tuhoaminen, ja suojelu on muka sitten pelastava tekijä.
Jos lähdemme metsiä suojelemaan aktiivisesti, se johtaa siihen, että meidän hiilinielut pie-
nenevät ja hiilivarasto pienenee, ja pahimmillaan käy niin, että menetämme sen kasvupo-
tentiaalin, mikä nimenomaan uusiutuvan raaka-aineen maassa Suomessa on. 

Tähän uusiutuvaan raaka-aineeseen, arvoisa puhemies, perustuu metsäteollisuus ja ener-
giateollisuus. Metsäteollisuuden sivutuotteena tuotamme valtavan määrän energiaa, säh-
köä, kaukolämpöä eri kohteisiin, sitten tuotamme erilaisia muita materiaaleja — no saha-
tavaraa tietysti tulee, se on itsestäänselvyys, kun puhutaan tukista. Miten me voisimme sen
jälkeen rakentaa pysyviä, hyviä puutaloja, ellei olisi järeää puuta metsissä korjattavaksi? Ja
se järeä puu syntyy vain sillä, että elävä, terve puu kasvaa tukiksi ja sitä kautta joutuu jo-
nain päivänä sahan teriin.

Tämä on se kehitystie, jota meidän pitää kulkea. Jos me jonkun metsäalueen käytön ka-
tegorisoimme jollakin keinoin kapeaksi linjaksi, joka ei mahdollista järkevää toimintaa, se
on Suomen kannalta kaikkein huonoin vaihtoehto, ja toivon, että eduskunta ei sellaista
vaihtoehtoa koskaan tee.

20.40 Esko Kiviranta kesk: Arvoisa puhemies! Nykyinen metsälaki sallii omistajalle
vaihtoehtoisia metsänkäsittelytapoja, ja sehän on tietysti sinänsä positiivista, eräällä taval-
la omistajan oikeutta kunnioittavaa. Täytyy samaan hengenvetoon todeta kuitenkin, että
esimerkiksi meillä Varsinais-Suomessa ei juuri ole tällaisia metsiä, joissa olisi käytetty jat-
kuvaa kasvatusta. Ne ovat todella harvinaisia.

En kannata tätä kansalaisaloitetta. Minusta myös valtiolla tulee olla vapaus käyttää avo-
hakkuumenetelmää tai sitten jatkuvan kasvatuksen menetelmää. Valtion täytyy olla tasa-
arvoisessa asemassa omistajana. Ja tietysti on niin, että kun valtion metsät pitkälti keskit-
tyvät itäiseen ja pohjoiseen Suomeen, niin tämä on myös merkittävä aluepoliittinen kysy-
mys, eli tärkeä asia niille alueille, joilla valtion metsien osuus metsistä on suuri.

Jatkuvan kasvatuksen menetelmän valitseminen merkitsee tietynlaista vapaaehtoista
luopumista metsätalouden korkeimmista tuottavuustavoitteista. Jatkuva kasvatus on met-
sätaloudellisesti varsin ongelmallista. Se on vaikea laji. Se on ongelmallista muun muassa
sen vuoksi, että sen myötä metsäkoneiden käynnit metsässä lisääntyvät, jolloin puiden juu-
ristot vaurioituvat ja jäljelle jäävät, metsään jätettävät puut usein vahingoittuvat. Jatkuval-
le kasvatukselle on tyypillistä, että metsässä käydään sitten paljon useammin ikään kuin
häiritsemässä sen kasvua.

Meillä Varsinais-Suomessa, kuten laajalti Etelä-Suomessa, on erityisesti kuusimetsissä
pulmana maannousema eli kuusen tyvilaho. Kysymys on juurikäävästä, jonka voittaminen
edellyttää usein puulajin vaihtoa kuusesta muuhun puulajiin. Se taas on jatkuvassa kasva-
tuksessa käytännössä mahdotonta.

20.43 Tiina Elo vihr: Arvoisa puhemies! Täällä on käyty tänään laaja keskustelu metsien-
käytöstä, ja moni on jakanut myös omia luontokokemuksiaan. Itselleni tärkeä henkireikä
on Nuuksion kansallispuisto, jonne pääsee kätevästi julkisilla kulkuvälineillä. Kansallis-
puistoissa arvokasta on se, että ne metsät säilyvät luonnontilaisina eikä tarvitse pelätä avo-
hakkuita. Samaa moni toivoo omista tärkeistä retkeilymetsistään. 
38



Pöytäkirjan asiakohta PTK 64/2019 vp
Haluan vielä korostaa sitä, että metsien käytössä on tärkeää huolehtia kokonaiskestä-
vyydestä. Pelkkä puuntuotannon maksimointi ei ole kokonaishyödyn kannalta järkevää,
sillä silloin esimerkiksi monimuotoisuudelle, virkistykselle, matkailulle tai metsien hiilen-
sidonnalle asetetut tavoitteet saattavat olla ristiriidassa. Metsähallituksen osalta on äärim-
mäisen tärkeää, että nuo monet tavoitteet ovat sopusoinnussa, jotta yhteinen metsäomai-
suutemme tuottaisi meille maksimaalisen yhteiskunnallisen hyödyn. Ministeri Leppä tote-
si puheenvuorossaan, että metsän omistaja päättää, ja valtion omistamien metsien osalta-
han päätösvalta on meillä.

Metsähallituksen osalta on tärkeää asettaa puuntuotannon rinnalle konkreettisia tavoit-
teita esimerkiksi monimuotoisuudelle ja hiilensidonnalle. Tavoitteista johdettujen käytän-
nön toimien tulee pohjautua uusimpaan tutkittuun tietoon. Metsähallituksen tuleekin olla
edelläkävijä ja osoittaa suuntaa parhaaseen mahdolliseen metsienkäyttöön. 

Arvoisa puhemies! Vielä totean, että pian alkava vuosi 2020 tulee olemaan biodiversi-
teetin supervuosi. Kansainvälisen biodiversiteettisopimuksen osapuolikokous lokakuussa
Kiinassa ratkaisee, pystymmekö pysäyttämään globaalin biodiversiteettikadon. Yritys-
maailma perää valtioilta ratkaisuja. Euroopan komissio on linjannut, että EU tavoittelee
ympäristöjohtajuutta ja sitä kautta vahvaa biodiversiteettisopimusta. Toivonkin, että Suo-
mi on EU:n jäsenvaltiona ja maailman johtavana metsämaana edistämässä tätä tavoitetta
niin kansainvälisesti kuin omien kansallisten metsävarojemme osalta.

20.45 Anne Kalmari kesk: Arvoisa herra puhemies! Tässä on käyty hyvää keskustelua
kansalaisaloitteen pohjalta. Edustaja Elo tuossa nosti metsien virkistyskäytön ja epäili, että
avohakkuut estäisivät virkistyskäyttöä, tai hyvin paljon duubioi sitä. Järjestin tästä aihees-
ta seminaarin, monimuotoisuusseminaarin, viime istuntokaudella. Siihen osallistuivat
Suomen Latu, partio ja lukuisia erilaisia järjestöjä suunnistusjärjestöistä lähtien, eikä yksi-
kään niistä järjestöistä vaatinut avohakkuukieltoa. Itsekin esimerkiksi aktiivisena marjas-
tajana tykkään käydä poimimassa metsävattuja. Niitä on tosi harvassa, ja muutaman vuo-
den päästä sitten, kun se avohakkuualue ei ole enää samanlainen, täytyy taas etsiä toiset
marjapaikat. Mustikoita saan sangoittain, niitä paikkoja tienoillani on yllin kyllin, mutta
tämä metsävattu on oikein todella harvinainen.

Monimuotoisuuskysymys nousi myöskin tuossa edustaja Elon puheenvuorossa. Moni-
muotoisuus on tärkeä asia, sitä tulee vaalia, ja kuten monessa puheenvuorossa on tässä nos-
tettukin, sitä Suomessa on opittu vaalimaan ja siihen asiaan täytyy jatkossakin kiinnittää
huomiota. Jatkuva kasvatus lisää monimuotoisuutta, mutta niin lisäävät hakkuuaukotkin.
Vanhassa metsässä ei kuki maitohorsma tai suolaheinä, vanhassa metsässä ei lennä sinisii-
pi eikä kultasiipi, maamehiläiset eivät tee sinne pesiään, ja sen vuoksi siellä ei ole touko-
härkiäkään. Vanhassa metsässä ei marjo pihlaja, vanhassa metsässä eivät saalista kotka tai
pikkulepinkäinen. Näille kaikille ja monille muille eläin- ja kasvilajeille uudistusala tar-
joaa mahdollisuuden kukoistukseen.

Jos uhanalaisista lajeista ollaan huolissaan, niin kuin niistä tulee olla, pitäisi kaikkien
luontojärjestöjen olla barrikadeilla Suomen laiduntavien eläinten puolesta. Sen sijaan
WWF ei edes vaivautunut kertomaan sisarjärjestölleen Ruotsissa, että meillä ei käytetä soi-
jaa märehtijöillä. Uhanalaisista lajeista kolmannes, yli 400, elää perinnebiotoopeissa ja lai-
dunmailla. Niitä on parikymmentätuhatta hehtaaria. Kuivissa kangasmetsissä uhanalaisia
lajeja on 150. Metsää meillä on yli 20 miljoonaa hehtaaria. 20 000 hehtaaria, kolmannes
39



Pöytäkirjan asiakohta PTK 64/2019 vp
uhanalaisista lajeista, ja toinen kolmannes siellä metsissä, joita on 20 miljoonaa hehtaaria.
Mistähän meidän kannattaisi aloittaa ne suojelutoimet?

20.48 Hannu Hoskonen kesk: Arvoisa puhemies! Kiitän edustaja Kalmaria hyvästä, asi-
antuntevasta puheenvuorosta, ja osaltani totean vielä tähän monimuotoisuuteen sen, että
kun metsiä uudistetaan, niin se metsä, mikä tänä päivänä on vanha metsä, on käynyt läpi
sen kaaren, joka on tarjonnut erilaisille eliöille... Otetaan esimerkkinä avohakkuualue, joka
on kulotettu. Sieltä löytyy semmoinen harvinainen sienilaji kuin kuplamörsky, jota ei mis-
tään muualta löydy. Tai kun on laikutettu alue, niin sieltä löytyy korvasieniä. Siellä, missä
maanpintaa rikotaan, voi käydä keräämässä korvasieniä ja sen jälkeen nauttia herkullisista
ruuista, joita korvasienistä ruokaa valmistava henkilö osaa tehdä.

Elikkä meillä on valtava määrä mahdollisuuksia, kun käytämme koko luonnon moni-
muotoisuuden hyväksi. Ei monimuotoisuutta ole se, että kasvatamme vanhan kuusikon.
Siellä ei oikeastaan ole minkäänlaista monimuotoisuutta. Joku harvinainen kääpälaji voi
löytyä, mutta sulkeutunut kuusikko ei kasvata mitään muuta kuin joitakin äsken mainitse-
miani kääpälajeja ja ehkä joitakin sieniä, ei mitään muuta. Sitten kun siihen karhunsammal
iskee pohjaan, niin siellä ei ole kerta kaikkiaan marjojakaan. Vanhassa metsässä eivät kas-
va marjat. 

Nykyiset valtavat marjasadot on mahdollistanut nimenomaan tämä nykyinen metsätalo-
us, avohakkuut ja uudistaminen, joka tuo ensi vaiheessa tietysti karuille maille puolukan ja
rehevämmille maille vadelman ja sitten myöhemmin valtavat mustikkasadot. Tämäkin pi-
tää huomioida, että nykyinen metsienkäsittely on mahdollistanut valtavan määrän moni-
muotoisuutta.

Yksi on jäänyt näiltä aloitteen tekijöiltä ihan kokonaan huomiotta — en tiedä, onko va-
hinko vai liekö tarkoitus. Metsätalous on mahdollistanut valtavan suuren, valtavan tiheän
metsäautotieverkoston, joka mahdollistaa tämän monimuotoisuuden hyödyntämisen tässä
maassa: kalallakäynnin, sienessäkäynnin, marjassakäynnin. Olen aivan varma siitä, että jos
näitä metsäautoteitä ei olisi, niin ei tuolla pikiteiden varsilla autoja olisi, jotta sieltä voisi
kävellä reppu selässä kymmenen kilometriä puolukkaan, ei varmasti olisi, vaan sinne men-
nään komeasti autolla, keitellään kahvit tienvarressa, kerätään välillä mustikoita, ja kaikil-
la on hauskaa.

Tämä kannattaa myös aloitteen tekijöiden muistaa, että jos me lähdemme monokulttuu-
rimaisesti ajamaan jotakin tiettyä päämäärää unohtaen totuuden, niin siitä ei kyllä hyvää
seuraa. Toivon, että tämä avarakatseisuus löytyisi myös tästä salista.

20.50 Tiina Elo vihr: Arvon puhemies! Ilta on jo pitkällä, joten lyhyesti kommentoin tä-
hän: En näe tarkoituksenmukaisena, että me asettaisimme niittyjen ja metsien uhanalaiset
lajit tässä erityisesti vastakkain. Itse toki myöskin kannatan sitä, että ylläpidetään perinne-
biotooppeja, ja oman kotini lähellä Laajalahden Natura-alueella myös laiduntaa karja ke-
säisin niittyä ylläpitämässä. Meillä on kuitenkin tutkitusti tietoa siitä, että on vanhojen met-
sien lajeja, jotka ovat uhanalaisia — niistä hömötiainen nousi tavallaan sen tunnuseläimek-
si, eikä varmaan kovin moni meistä osannut ajatella, että hömötiainenkin olisi uhanalainen
— ja se osoittaa, että vaikka meillä metsiä on paljon, niin niitä vanhoja metsiä ei niinkään.
Kukaanhan ei ole tässä keskustelussa puhunut myöskään metsienkäsittelyn kokonaan lo-
pettamisesta. Me olemme puhuneet valtion metsien käsittelystä ja avohakkuiden lopetta-
misesta siellä. Itse en näe, että asia on niin mustavalkoinen, ja toivonkin, että keskustelu
40



Pöytäkirjan asiakohta PTK 64/2019 vp
valiokunnassa jatkuu asiantuntijalausuntojen pohjalta, ja toivon, että myös ympäristövalio-
kunta pääsee tätä asiaa käsittelemään ja tästä lausuntoa antamaan. — Kiitos.

20.52 Anne Kalmari kesk: Arvoisa puhemies! Kyllä valiokunnassa käsittely jatkuu
asiantuntijakuulemisin, ja lupaan tälle hyvän ja monipuolisen käsittelyn. 

Vielä uhanalaisista lajeista: Meillähän lahopuun määrä suomalaisissa metsissä lisään-
tyy, ja on jopa niin, että lukuisia lahopuulajeja on poistettu uhanalaisten luettelosta tai niit-
ten uhanalaisuuden astetta on lievennetty, ja niin meillä on ihan hyvää kehitystä tässä. Ha-
luaisin myös, että avohakkuukiellon puolustajat muistaisivat, että jatkuvalla kasvatuksella
lahopuun määrä vähenee nykytutkimuksen mukaan. Toki sielläkin puolella voidaan sitten
alkaa uudentyyppisiä toimia, joilla saadaan lahopuun määrää lisättyä, mutta nyt näytöt
näyttävät ihan toista suuntaa. Että jos se lahopuu on tärkeä, niin siitäkin näkökulmasta kan-
nattaa pohtia tätä avohakkuukiellon aloitetta.

Mutta summa summarum: Hyvä keskustelu. On tärkeää, että metsäsektori nousee esille,
ja valiokunnassa tähän sitten perehdytään vielä syvemmin. 

Keskustelu päättyi.

Asia lähetettiin maa- ja metsätalousvaliokuntaan.
41


	4
	17.01
	17.07
	17.13
	17.19
	17.25
	17.31
	17.38
	17.39
	17.41
	17.42
	17.43
	17.44
	17.45
	17.47
	17.48
	17.48
	17.50
	17.51
	17.52
	17.53
	17.54
	17.56
	17.57
	17.58
	17.59
	18.00
	18.01
	18.08
	18.14
	18.18
	18.25
	18.31
	18.35
	18.43
	18.52
	18.53
	18.59
	19.05
	19.12
	19.17
	19.24
	20.22
	20.27
	20.34
	20.40
	20.43
	20.45
	20.48
	20.50
	20.52


