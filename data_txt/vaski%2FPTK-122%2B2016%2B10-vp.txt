















































DEMDA8A.tmpSave.xml


Pöytäkirjan asiakohta PTK 122/2016 vp
Pöytäkirjan asiakohta 

PTK 122/2016 vp

Täysistunto

Tiistai 29.11.2016 klo 14.01—18.29

10. Hallituksen esitys eduskunnalle laeiksi valtion rahoituksesta evankelis-luterilaiselle kir-
kolle eräisiin yhteiskunnallisiin tehtäviin annetun lain 2 §:n ja ortodoksisesta kirkosta an-
netun lain 119 §:n muuttamisesta

Hallituksen esitys HE 247/2016 vp
Valiokunnan mietintö HaVM 23/2016 vp

Ensimmäinen käsittely

Toinen varapuhemies Arto Satonen: Ensimmäiseen käsittelyyn esitellään päiväjärjes-
tyksen 10. asia. Käsittelyn pohjana on hallintovaliokunnan mietintö HaVM 23/2016 vp.
Nyt päätetään lakiehdotusten sisällöstä.

Keskustelu

18.19 Sari Essayah kd: Arvoisa puhemies! Näyttää siltä, että täällä ei ole hallintovalio-
kunnasta ketään esittelemässä asiaa, mutta täytyy sanoa, että itse kyllä tämän vastalauseen
takana olen.

Niin erikoinen kuin tilanne onkin, niin nimenomaan salin vasen puoli tässä nyt puolus-
taa kirkkojen oikeutta saada korvaus näistä lakisääteisten tehtäviensä hoitamisesta, ja kyl-
lähän tämä tuntuu kummalliselta, koska taustahan on se, että puhtaasti valtiontalouden so-
peuttamisen takia ollaan nyt sitten leikkaamassa nämä indeksitarkistukset, jotka aikanaan
sovittiin kuitenkin nimenomaan siinä sopimuksessa, jossa kirkko luopui tästä yhteisövero-
tuotto-osuudestaan ja sai vastineeksi nimenomaan tämän avustuksen, joka luvattiin sitoa
indeksiin. Kirkko on hoitanut nämä lakisääteiset velvoitteensa, mutta, ikävä kyllä, toinen
osapuoli eli valtio ja sitten tällä kertaa istuva hallitus on tästä omasta osuudestaan luista-
nut. Siinä mielessä tässä mietinnössäkin jopa nostetaan esille tämä uskonnonvapauskysy-
mys eli se, että jos ajatellaan, että vastaparina ovat uskonnonvapaus perusoikeutena ja toi-
saalta kahden autonomisen toimijan välinen vastuu ja rahanjako, niin ei valtion rahapula
ole millään tavalla pätevä peruste mennä nimenomaan kirkon jäsenten kukkarolle. Sitähän
se tarkoittaa: jos näitä lakisääteisiä tehtäviä ei korvata sieltä valtion kukkarosta, niin yhä
enemmän joudutaan turvautumaan kirkon jäsenten kolehtituloihin ja lahjoituksiin. Siinä
mielessä voisi sanoa, että tässä on toinen sopimusosapuoli pettänyt ja ei ole pitänyt kiinni
siitä, mitä on yhdessä sovittu.

Kristillisdemokraatit ovat omassa vaihtoehtobudjetissaan tältä osin jättäneet talousar-
vioaloitteen, jolla me haluaisimme olla korvaamassa tämän osuuden. Meidän mielestä se
on reilua, se on oikeudenmukaista. Se perustuu siihen sopimukseen, mikä aikanaan on teh-
ty. Tässä kohtaa kyllä täytyy toivoa, että jospa vielä äänestyksessä tapahtuisi sellaisia siir-
tymiä myöskin hallituspuolueista, että kokisivat oikeudenmukaiseksi puolustaa tätä asiaa.
 Tarkistettu
4.1



Pöytäkirjan asiakohta PTK 122/2016 vp
Yleiskeskustelu päättyi.

Eduskunta hyväksyi hallituksen esitykseen HE 247/2016 vp sisältyvien 1.—2. lakiehdo-
tuksen sisällön mietinnön mukaisena. Lakiehdotusten ensimmäinen käsittely päättyi.
2


