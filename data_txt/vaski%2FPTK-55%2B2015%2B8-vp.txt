















































DEMEF2F.tmpSave.xml


Pöytäkirjan asiakohta PTK 55/2015 vp
Pöytäkirjan asiakohta 

PTK 55/2015 vp

Täysistunto

Torstai 22.10.2015 klo 16.02—20.19

8. Lakialoite laiksi rikoslain 20 luvun 1 ja 2 §:n muuttamisesta
Lakialoite LA 6/2015 vp Timo Heinonen kok

Lähetekeskustelu

Ensimmäinen varapuhemies Mauri Pekkarinen: Lähetekeskustelua varten esitellään
päiväjärjestyksen 8. asia. Puhemiesneuvosto ehdottaa, että asia lähetetään lakivaliokun-
taan.

Keskustelu

19.34 Timo Heinonen kok (esittelypuheenvuoro): Arvoisa puhemies! "Kolmelle vuosi
ehdollista Tapanilan joukkoraiskauksesta." "Miehelle ehdollista 14-vuotiaan tytön rais-
kauksesta." "Väkivaltaisesta raiskauksesta tuomittu vuoden ehdollinen pysyi hovioikeu-
dessa." "Raiskasi ja löi naista, tuomio 6 kuukautta ehdollista." 

Tässä muutamia otsikoita maassamme langetetuista raiskaustuomioista. Aiheellisesti on
kysytty, ovatko nämä yleisen oikeustajun mukaisia. Voi myös hyvin kysyä, suojataanko
meillä jopa tavaraa enemmän kuin ihmistä. Näin kävi, kun vertaa Ajankohtaisen Kakkosen
keväällä esille nostamaa raiskaustapausta ja Hämeessä tapahtunutta olutvarkautta. Rais-
kaajaa rangaistiin ehdollisella rangaistuksella, koska miehellä oli vakituinen työpaikka ja
hän oli ensikertalainen. Vastaavan rangaistuksen sai olutta riihimäkeläisestä liikkeestä vie-
nyt nainen. Voisi hyvin kysyä oikeuslaitokselta: miten meni niin kuin omasta mielestä?

Seksuaalirikosten rangaistuksia on toki viime aikoina kiristetty. Alkuvuonna säädimme
lain, minkä mukaan alaikäiseen kohdistunut raiskaus määritellään aina törkeäksi raiskauk-
seksi. Vähimmäisrangaistus nousi näin kahteen vuoteen vankeutta maksimin pysyessä 10
vuodessa. Samalla rikoslakiin tuli pykälä seksuaalisesta häirinnästä ja kaikki aikuisiinkin
kohdistuvat seksuaalirikokset siirrettiin virallisen syytteen alaisiksi. 

Lupasin jokin aika sitten, että teen eduskunnan syyskauden alussa muutosesityksen ri-
koslakiin koskien raiskauksia. Liian usein julkisuuteen tulee uutisia tuomioista, missä rais-
kauksesta on tuomittu vain lyhyt ehdollinen tuomio. Kesällä esimerkiksi uutisoitiin tuo ta-
paus, missä syyttäjä syytti yhtä 18-vuotiasta miestä ja neljää alle 18-vuotiasta poikaa tör-
keästä raiskauksesta. Osa tekijöistä vapautettiin kokonaan ja rikokseen tuomituista yksi sai
yhden vuoden ja neljän kuukauden vankeustuomion ja kaksi muuta yhden vuoden van-
keustuomion. Kaikki vankeusrangaistukset olivat ehdollisia. Asian käsittely on tällä het-
kellä ymmärtääkseni kesken.

Heinäkuussa uutisoitiin, että Itä-Suomen hovioikeus alensi kahden miehen tuomioita,
jotka Etelä-Savon käräjäoikeus oli langettanut 15-vuotiaan tytön raiskauksesta. Hovioike-
us perusteli julkisuudessa olleiden tietojen mukaan päätöstä niin sanotulla yleisellä ran-
gaistuskäytännöllä. Toisen miehen tuomion alentamisperusteena hovissa pidettiin sitä, että
 Tarkistettu
4.0



Pöytäkirjan asiakohta PTK 55/2015 vp
mies oli aiemmin jo tuomittu kahdeksi vuodeksi vankilaan muun muassa ryöstöstä. Rais-
kaus siis meni siinä sivussa. Miehet olivat antaneet raiskauksen uhriksi joutuneelle tytölle
rauhoittavia lääkkeitä, minkä jälkeen hänet oli raiskattu. 

Satakunnan Kansa käsitteli raiskaustuomioita pääkirjoituksessaan heittäen pallon meil-
le poliitikoille: "Kansalaiskeskustelun vauhdittamana poliitikkojen pitäisi nyt herätä poh-
timaan, onko nykyinen rangaistuskäytäntö linjassa sen kanssa, mitä nykyisin tiedämme
raiskausten ja muiden seksuaalirikosten seurauksista ja niiden uhrien kärsimyksestä. Onko
esimerkiksi raiskauksen kesto uhrin näkökulmasta millään tavalla merkittävä tekijä teon
vakavuutta arvioitaessa?" Minusta ei, ja minusta raiskauksesta tulisikin aina tuomita ehdo-
ton vankeusrangaistus.

Siksi tänään käsittelemmekin eduskunnan täysistunnossa jättämääni lakialoitetta liit-
tyen rikoslain 20 luvun 1 §:n muuttamiseksi kuulumaan niin, että "joka pakottaa toisen su-
kupuoliyhteyteen käyttämällä henkilöön kohdistuvaa väkivaltaa tai uhkaamalla käyttää
sellaista väkivaltaa, on tuomittava raiskauksesta ehdottomaan vankeuteen vähintään kah-
deksi vuodeksi."

Samalla esitän tässä lakialoitteessani törkeän raiskauksen kriteeristöstä niin sanotun li-
sävaatimuksen poistamista, että raiskaus on myös kokonaisuutena arvostellen törkeä. Mi-
nusta riittää määrittämään raiskauksen törkeäksi, jos muun muassa aiheuttaa toiselle vai-
kean ruumiinvamman, hengenvaarallisen tilan tai kohteena on 18:aa vuotta nuorempi lap-
si, rikoksen tekevät useat henkilöt ja niin edelleen. Sen jälkeen ei minusta enää tarvitse
käyttää minkäänlaista harkintaa teon törkeydestä.

Arvoisa puhemies! Nykylakiin siis kaksi muutosta. Nykyisin raiskauksesta voidaan tuo-
mita lain mukaan vankeuteen vähintään yhdeksi ja enintään kuudeksi vuodeksi. Tämä 1 §
muuttuisi muotoon "ehdottomaan vankeuteen vähintään kahdeksi vuodeksi". Ja sitten toi-
nen muutos: törkeän raiskauksen luettelossa on viisi kohtaa ja sen jälkeen toteamus "rais-
kaus on myös kokonaisuutena arvostellen törkeä". Tästä vaateesta luovutaan, eli niin kuin
edellä kuvasin, riittää se, että näistä viidestä kohdasta jokin täyttyy.

Arvoisa puhemies! Toivon, että eduskunta ottaa tämän lakialoitteeni käsittelyyn, ja sen
käsittely sopisi hyvin vaikkapa käsittelyssä olevan kansalaisaloitteen yhteydessä.

19.40 Teuvo Hakkarainen ps: Arvoisa herra puhemies! Haluan kiittää edustaja Heinosta
tästä lakialoitteesta. Kuten aloitteessa todetaan, raiskauksesta ja väkivalloin tehdystä rais-
kauksesta voi rikoksentekijä selvitä ehdollisella vankeudella. Raiskaustuomioiden rangais-
tuksia kiristettiin viime vaalikaudella. Silti raiskauksiin sovelletaan usein lievempiä ran-
gaistusmuotoja, kuten ehdollista vankeutta. Ehdollinen vankeus on kuin päänsilitys suh-
teessa tekoon, joka voi traumatisoida uhrin loppuiäkseen. Ehdollinen vankeus on pelkkää
pään silittelyä myös suhteessa muihin rikoksiin, ja ennen kaikkea se, että raiskaajat saavat
ehdollisia tuomioita, sotii rankasti kansan oikeustajua vastaan. He pääsevät kuin koirat ve-
räjästä ja ovat saman tien vapaita raiskaamaan uudestaan.

Minulla on henkilökohtainen esimerkki. Sain kirkkoviinin juomisesta ehdollisen van-
keusrangaistuksen. Käytännön elämälle sillä ei ollut mitään merkitystä. Jatkoin töitä niin
kuin ennenkin, ja tämänkokoinen lappu siitä tuli minun käteeni. Sen minä kärsin kyllä hy-
vin helposti. Sakkorangaistus, suuri sellainen, olisi ollut paljon kovempi.

Arvoisa puhemies! Surulliselta tuntuu se, miten Ruotsin tiestä on tulossa meidänkin
tiemme. Vaikka varoittava esimerkki on naapurissa, meillä ollaan toistamassa ne peruutta-
mattomat virheet, joita Ruotsin maahanmuuttopolitiikassa on tehty. Sen seurauksena Ruot-
2



Pöytäkirjan asiakohta PTK 55/2015 vp
sin raiskaustilastot ovat pöyristyttävää luettavaa. Ruotsissa raiskataan eniten Euroopassa ja
toiseksi eniten maailmassa — vain Etelä-Afrikka on edellä. Raiskausten määrä on ollut
hurjassa nousussa etenkin viimeisen kymmenen vuoden aikana. Tätä voi yrittää selittää il-
moituskynnyksen madaltumisella, mutta totuus kuitenkin on, että syynä on holtiton maa-
hanmuutto varsinkin tietyistä maista, joissa naisen arvo on olematon. Se on heidän kulttuu-
rissaan ja perimässään, eikä sitä kotouttamisella miksikään muuteta. Ruotsissa raiskataan
reilusti yli 6 000 kertaa vuodessa. Se tarkoittaa noin 18 kertaa päivässä. Jos tämä suhteute-
taan Suomen väkilukuun, se tarkoittaisi kymmentä raiskausrikosta päivässä, ja tällaisia hir-
mulukuja kohti ollaan menossa Suomessakin.

Arvoisa puhemies! Kannatan edustaja Heinosen lakialoitetta. Varsinkin nyt, kun tänne
on tulossa tuhansia nuoria miehiä eri kulttuureista, rangaistusten on oltava sen mukaisia,
että niillä on edes joku pelotusvaikutus.

19.44 Mikko Kärnä kesk: Arvoisa puhemies! Minäkin haluaisin kiittää edustaja Heinos-
ta erinomaisen tärkeästä ja ajankohtaisesta lakialoitteesta. 

Olemme viime aikoina saaneet lukea — ja varmasti useat edustajat ovat saaneet kansa-
laispalautetta kansalaisilta — siitä, että nyt esimerkiksi eri hovioikeuksien ratkaisukäytän-
nöt eivät vastaa kansan syvien rivien oikeustajua, eivätkä ne vastaa kyllä omaakaan oikeus-
tajuani. Mielestäni tämän lakialoitteen käsittelyn yhteydessä eduskunnalla on mahdolli-
suus näyttää se poliittinen tahtotila, että raiskaus on erityisen julma ja nöyryyttävä rikos ih-
misyyttä vastaan ja että me emme hyväksy tällaista toimintaa missään muodossa, siitä ran-
gaistaan aina ehdottomalla tuomiolla, ja tällainen toiminta on barbaarista.

Kannatan täydestä sydämestäni tätä lakialoitetta.

19.45 Tytti Tuppurainen sd: Arvoisa puhemies! Tunnustan itsekin tarpeen kiristää Suo-
men rikoslainsäädäntöä tältä osin ankarampaan suuntaan. 

Näin on, että lainsäädäntö kuvaa tietyllä tapaa yhteiskunnan moraalikäsityksiä, ja tässä
on tapahtunut muutosta: seksuaalirikosten yleinen tuomittavuus on lisääntynyt kansalais-
ten keskuudessa, ja meillä lainsäätäjillä on velvollisuus vastata tähän kansalaistenkin mo-
raali- ja oikeuskäsityksen muutokseen. Raiskausrikosten tuomittavuutta on siten lainsää-
dännöllisesti kasvatettava. 

Kannatan tätä edustaja Heinosen tekemää lakialoitetta siitä, että raiskauksista annettava
tuomio olisi aina ehdotonta vankeutta.

19.46 Kari Kulmala ps: Arvoisa puhemies! Lakimuutos on ehdottomasti tarpeen. Toi-
von, että tämä muuttaisi myös tuomioistuimien rangaistusten tuomitsemista, siten että käy-
tettäisiin myös muuta kuin rangaistuksen ensimmäistä kolmannesta. Ainakin tämä muut-
taa alinta rangaistusta, eli se nousisi sinne ehdottomaan tuomioon. Kiitos tästä aloitteesta.

19.46 Sami Savio ps: Arvoisa puhemies! Kuten edelliset puhujat myös minä haluan il-
maista tukeni tälle edustaja Heinosen lakialoitteelle, joka on linjassa muun muassa tänään
aiemmin lähetekeskustelussa käsitellyn esitutkintalain muutoksen kanssa. Myös sen tar-
koituksenahan oli parantaa rikoksen uhrin asemaa. Kuten täällä tänään on aiemmissa pu-
heenvuoroissa todettu, eivät kansan syvien rivien tunnot mielestäni vastaa raiskauksista ja
törkeistä raiskauksista nykyään monesti annettuja ehdollisia tuomioita. Tässä on kyseessä
3



Pöytäkirjan asiakohta PTK 55/2015 vp
myös moraalisesti erittäin merkittävä kannanotto koskien naisten asemaa ja fyysistä kos-
kemattomuutta ja sen tärkeyttä. Kiitän edustaja Heinosta tästä merkittävästä lakialoitteesta.

19.47 Antero Laukkanen kd: Arvoisa puheenjohtaja! Minä myös yhdyn tähän ja kiitän
edustaja Heinosta tästä aloitteesta. Jos tehdyt oikeuden päätökset poikkeavat merkittävästi
siitä yleisestä oikeustajusta, joka kansan keskellä on, niin sillä on aina oikeuteen ja sen oi-
keudellisuuden käsitykseen heikentävä vaikutus. Sen takia, kun tällainen tilanne meillä nyt
näissä raiskauskysymyksissä on hyvinkin selvä ja ilmeinen, niin tässä on eduskunnalla uu-
den lainsäädännön ja arvioinnin paikka.

19.48 Satu Taavitsainen sd: Arvoisa puhemies! Hyvät edustajakollegat! Kannatan Timo
Heinosen tekemää lakialoitetta ja kiitän häntä siitä, että hän haluaa puolustaa naisia sekä
muuttaa tämän epäkohdan Suomen laissa. On selvästikin käynyt kansalaiskeskustelussa il-
mi, että tämä nykyinen oikeuskäytäntö ei vastaa kansalaisten oikeustajua. 

Myöskin Itä-Suomen yliopiston rikos- ja prosessioikeuden professori Matti Tolvanen on
sanonut, että väkivalta- ja seksuaalirikoksista pitäisi määrätä nykykäytäntöä kovemmat
tuomiot, ja hän erikseen mainitsi törkeät pahoinpitelyt, raiskaukset, törkeät raiskaukset ja
törkeät lapsen seksuaaliset hyväksikäytöt rikoksina, joista pitäisi aina saada ehdoton tuo-
mio.

19.49 Timo Heinonen kok: Arvoisa puhemies! Haluan kiittää edustajakollegoja tästä lä-
hetekeskustelusta, joka lakialoitteeni ympärillä on käyty. Olisin toivonut, että enempikin
täällä salissa olisi väkeä ollut, mutta hyvä, että näin paljon eri puolueista esitys on saanut
tukea. Haluan alleviivata, että minulla ei tässä ole ollut innoittajana millään tavalla runsas
pakolaistilanne tai muu. Minulle on aivan sama, kuka raiskaaja on, hänelle kuuluu ehdoton
tuomio kaikissa tilanteissa.

Tiedän myös sen, että näyttöongelmat ovat ne, mitkä nousevat usein esille, ja myös tästä
lakialoitteesta olen saanut muutamia kriittisiä arvioita, siitä että on näyttöongelmia ja syyt-
tömiä tuomittaisiin, mutta minun mielestäni sekään ei ole peruste sille, että emme tiuken-
taisi vaadetta, vaan toisaalta näytön saaminen aikaan on tarpeellista ja vaadittavaa niin, että
oikeus voi tuomion tehdä. Toisaalta, sitä varten meillä on kolmiportainen malli, missä tuo-
miot käydään läpi sitten käräjäoikeuden jälkeen hovissa ja niin poispäin.

Haluan myös alleviivata sitä, että en kuulu niihinkään, jotka uskovat, että vankila paran-
taa, mutta tämän lakialoitteen kohdalla pidän tärkeimpänä sitä, että tuomiot olisivat jonkin-
laisessa suhteessa siihen teon vakavuuteen, ja sen takia raiskauksesta kuuluu aina ehdoton
vankilatuomio.

Arvoisa puhemies! Meillä Suomessa kriminaalipolitiikkaa ohjaa tänä päivänä kyllä ai-
van liian paljon raha. Avolaitoksissa on sellaisia vankeja, jotka eivät sinne kuulu, ja niin
poispäin. Minun mielestäni tässä yleisesti on paljon tehtävää.

Ensimmäinen varapuhemies Mauri Pekkarinen: Ja edustaja Heinosen jälkeen vielä
edustaja Kulmala.

19.51 Kari Kulmala ps: Arvoisa puhemies! Tässä edustaja Taavitsainen kiitteli naisten
puolesta tätä aloitetta, ja minä haluan kiittää tätä myös miesten puolesta. Vaikka miesten
raiskaaminen onkin vähän kielletty puheenaihe ja jopa tabu ja siitä ei yleensäkään puhuta
4



Pöytäkirjan asiakohta PTK 55/2015 vp
katukeskusteluissa, miehiä raiskataan yllättävän paljon, muuallakin kuin vankiloissa, että
haluan kiittää tästä aloitteesta myös miesten puolesta.

Keskustelu päättyi.

Asia lähetettiin lakivaliokuntaan.
5


