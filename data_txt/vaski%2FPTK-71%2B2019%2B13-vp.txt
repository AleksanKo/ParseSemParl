















































DEMC9F7.tmp.xml


Pöytäkirjan asiakohta PTK 71/2019 vp
Pöytäkirjan asiakohta 

PTK 71/2019 vp

Täysistunto

Keskiviikko 27.11.2019 klo 14.01—20.47

13. Lakialoite laiksi rikoslain 11 luvun 10 §:n muuttamisesta
Lakialoite LA 30/2019 vp Ville Tavio ps ym.

Lähetekeskustelu

Ensimmäinen varapuhemies Tuula Haatainen: Lähetekeskustelua varten esitellään päi-
väjärjestyksen 13. asia. Puhemiesneuvosto ehdottaa, että asia lähetetään lakivaliokuntaan.

Lakialoitteen ensimmäinen allekirjoittaja, edustaja Tavio, olkaa hyvä.

Keskustelu

17.00 Ville Tavio ps (esittelypuheenvuoro): Arvoisa puhemies! ”Siellä, missä poltetaan
kirjoja, poltetaan lopulta myös ihmisiä.” Näin kirjoitti vuonna 1981 saksalainen kirjailija
Heinrich Heine. Tämä varoitus olisi syytä pitää kirkkaana mielessämme, vaikka nykyään
valtaapitävien ei tarvitse enää fyysisesti polttaa kirjoitettuja lausahduksia, vaan ne poiste-
taan ihmisten saatavilta digitaalisesta maailmasta.

Nyt on lähetekeskustelussa perussuomalaisten eduskuntaryhmän tekemä lakialoite laik-
si rikoslain 11 luvun 10 §:n muuttamisesta. Esitämme, että pelkkien loukkaavien mielipi-
teiden kieltämisen sijaan kiellettäisiin vain selkeästi rikollinen toiminta. Tämä kiihottamis-
pykälä, jota ehdotamme muutettavaksi, tunnetaan otsikolla Kiihottaminen kansanryhmää
vastaan. Nykyään se on laissa muotoiltu näin: ”Joka asettaa yleisön saataville tai muutoin
yleisön keskuuteen levittää tai pitää yleisön saatavilla tiedon, mielipiteen tai muun viestin,
jossa uhataan, panetellaan tai solvataan jotakin ryhmää rodun, ihonvärin, syntyperän, kan-
sallisen tai etnisen alkuperän, uskonnon tai vakaumuksen, seksuaalisen suuntautumisen tai
vammaisuuden perusteella taikka niihin rinnastettavalla muulla perusteella, on tuomittava
kiihottamisesta kansanryhmää vastaan sakkoon tai vankeuteen enintään kahdeksi vuodek-
si.”

Pykälän nykyinen sisältö on hyvin ongelmallinen. Ensinnäkin kyseisen rikoksen tunnus-
merkistössä puhutaan panettelusta ja solvaamisesta, joiden määrittely on helposti hyvin
tulkinnanvaraista. Viime kädessä tulee riippumaan ajan hengestä, mitä tuomioistuimet pi-
tävät panetteluna ja solvaamisena. Kyseinen pykälä kieltää nimenomaisesti tietojen esittä-
misen. On perin erikoinen sananvapauden rajoitus kieltää tiedon esittäminen. Ilman tietoa
ei voi suojella totuuttakaan. Perussuomalaisten näkemys onkin, että tiedon julkituonti ei
saa olla rikollista. Kiihottamispykälällä rajoitetaan mielipiteenvapautta, koska pykälä kiel-
tää ilmaisemasta sellaista mielipidettä, jonka pykälän tulkitsija katsoo kielletyksi. Mielipi-
teet eivät voi vahingoittaa ketään, kunhan niihin ei siis liitetä uhkailua eikä muuta selvästi
vaaralle altistavaa. Perussuomalaiset ehdottavat, että oikeudellisesti tuomittavaa kiihotta-
mista kansanryhmää vastaan olisi vain uhkaaminen ja rikokseen yllyttäminen. Tämä tekisi
pykälästä selkeän ja tarkkarajaisen.
 Tarkistettu
4.0



Pöytäkirjan asiakohta PTK 71/2019 vp
Sananvapaus on keskeinen perusoikeus. Jos sananvapaus koskee pelkästään sellaisia
ajatuksia, joihin suhtaudutaan myötämielisesti tai joita pidetään yhdentekevinä, sananva-
paudelta katoaa merkitys ja arvo. Sananvapauden on katettava myös sellaisia viestejä, jot-
ka loukkaavat tai järkyttävät kuulijoita. Sananvapaus on oikeustieteellisessä kielessä oi-
keushyvä, eli oikeus, jota on perusteltua suojella oikeusjärjestelmällä. Oikeustieteellisessä
mielessä kysymys siis kuuluukin: mitä oikeushyvää kiihottamispykälä suojelee?

Tällä pykälällä suojattava etu, tämä oikeushyvä, liittyy ilmapiirin tulkintoihin ja mieli-
kuviin. Se ei ole siis mikään suora, suojattava oikeushyvä, kuten tulisi olla. Rikoslailla pi-
täisi kieltää vain konkreettiseen haittaan ja oikeushyvän loukkaukseen johtavat teot. Kii-
hottamispykälä on abstrakti ja siksi yleisten rikosoikeuden periaatteiden valossa erittäin
huolestuttava.

Pykälä kiihottamisesta kansanryhmää vastaan, jota ehdotamme muutettavaksi, sai ny-
kyisen muotonsa hallituksen esityksen myötä lähes 10 vuotta sitten. Hallituksen esityksen
perusteluihin kirjoitettiin tuolloin seuraavaa: ”Sananvapaudella on korostunut merkitys
yhteiskunnallisen ja poliittisen keskustelun samoin kuin tieteen ja taiteen aloilla. Ehdote-
tuilla rikoslain säännöksillä ei rajoiteta vapautta keskustella yhteiskunnallisesti merkityk-
sellisistä asioista. Sananvapauden ydinalueeseen kuuluvan poliittisen ja yhteiskunnallisen
keskustelun yhteydessä rajoituksiin on suhtauduttava tiukemmin kuin esimerkiksi kaupal-
lisessa mainonnassa. Myös tieteen ja taiteen vapaus ovat tärkeitä perusoikeuksia, jotka tu-
lee ottaa asianmukaisesti huomioon ehdotettuja säännöksiä sovellettaessa.”

Perussuomalaiset huomauttavat, että hallituksen esityksen mukaan säännöksellä ei ollut
tarkoitus rajoittaa vapautta keskustella yhteiskunnallisesti merkityksellisistä asioista tai
kohtuuttomasti vaikeuttaa tällaisen keskustelun käymistä. Valitettavasti lain soveltaminen
ei kuitenkaan enää vastaa tuota lain esitöissä linjattua päämäärää. Esimerkiksi poliisin ra-
jallisia resursseja käytetään vanhoista, moneen kertaan esitetyistä televisiosarjoista tehty-
jen tutkintapyyntöjen käsittelyyn. Tällaiset poliisitutkinnat eivät kuulu kansalaistensa oi-
keuksia kunnioittavaan valtioon. Ihmisten vanhoja kirjoituksia ollaan ryhtymässä käy-
mään läpi tiheämmällä tahdilla. Kristillisten tekstien siteeraamisesta ja hengellisen vakau-
muksen julkisesta ilmaisemisesta voi joutua valtakunnansyyttäjän määräyksen nojalla esi-
tutkintaan, kuten olemme joutuneet hiljattain näkemään. Jopa kansanedustajan täysistun-
nossa pitämästä puheenvuorosta, jossa kritisoidaan hallitusohjelman kirjauksia, voi
käynnistyä esitutkinta ja syyteharkinta.

Kaikki viimeaikaiset tapahtumat ovat tehneet yhä ilmeisemmäksi, että kansalaisten sa-
nanvapautta ja yhdenvertaisuutta turvaavaa lainmuutosta tarvitaan. Viime aikojen esimer-
kit herättävät myös kysymyksen: Mitä tapahtuu seuraavaksi? Kiihottamispykälän käyttö
saa yhä uusia ilmenemismuotoja. Esimerkiksi riski rikosvastuuseen joutumisesta saa jopa
tiedotusvälineitä poistamaan arkistoistaan vanhaa materiaalia, joka saatetaan nykyään tul-
kita jossain loukkaavaksi. Seurauksena voi olla historian vääristelyä.

Mikä huolestuttavinta, tämä kaikki on johtamassa pelon ilmapiiriin sen suhteen, mitä us-
kaltaa sanoa. Ihmisillä, joilla on epäsuosittuja mielipiteitä, ei käytännössä ole keinoa tietää
etukäteen, mitä Suomessa saa nykyään sanoa tarvitsematta pelätä juridisia seurauksia. Pel-
ko poliisitutkintaan joutumisesta alkaa rajoittaa aivan tavallisten ihmisten kirjoittelua. Seu-
rauksena on itsesensuurin ilmapiiri ja yhteiskunnallisen keskustelun köyhtyminen. Lisäksi
käytäntö on osoittanut, ettei rikoslain 11 luvun 10 § suojele yhtä laillisesti, yhtä lailla kaik-
kia ryhmiä. Virke, vaikkapa joku sanonta, joka koskee syntyperäisiä suomalaisia, suoma-
2



Pöytäkirjan asiakohta PTK 71/2019 vp
laisia kansanryhmänä, ei anna edes aihetta syyteharkintaan, ja sitten taas toista kansallis-
ryhmää koskevana sama virke johtaa tuomioon.

Perustuslain takaaman yhdenvertaisuuden näkökulmasta tällainen valikoiva lainsuoja
on kestämätön, riippumatta siitä, onko kyse lainsäätäjän alkuperäisestä tarkoituksesta vai
ainoastaan liian väljän lainsäädännön mahdollistamista tulkinnoista. Voimassa oleva sään-
nös ei täsmällisyydeltään ole rikosoikeudellisen laillisuusperiaatteen edellyttämällä tasol-
la. Kritiikin ja solvaamisen rajasta on tullut häilyvä. Tämä konkretisoituu esimerkiksi sii-
nä, miten länsimaissa suhtaudutaan nykyään islamiin. Islamin kritisointia pidetään useasti
hyökkäyksenä kaikkia muslimeita kohtaan. Tällainen asenne nostaa islamia kaiken kritii-
kin yläpuolelle. Lain tarkoituksena ei voi olla, eikä pidä olla, että jokin uskontoryhmä saa
erityiskohtelua.

Nykyinen kiihottamispykälä on tarkoitettu lain esitöiden mukaan antamaan suojaa en-
nen kaikkea sellaisille väestöryhmille, jotka yleensä ovat yhteiskunnassa sosiaalisesti hei-
kommassa asemassa ja sen vuoksi erityisen suojan tarpeessa. Tämä on varsin merkillistä,
kun ajatellaan yhdenvertaisuutta. Voidaan perustellusti maailman ehkä tasa-arvoisimmas-
sa yhteiskunnassa, Suomessa, kysyä, ovatko vähemmistöt näin valtavan erityissuojan tar-
peessa. Lain tulisi kohdella kaikkia kansalaisia yhdenvertaisesti. Millekään ryhmälle ei
pidä antaa erityisoikeuksia, jotka muilta puuttuvat. Lain onkin oltava tässä suhteessa hyvin
tarkkarajainen ja selkeä. [Kimmo Kiljunen pyytää vastauspuheenvuoroa]

Ensimmäinen varapuhemies Tuula Haatainen: Halutaanko tästä käydä debattia? [Pe-
russuomalaisten ryhmästä: No, ei oikeastaan, pyydä puheenvuoro!] — Mennään puhuja-
listaan vähäksi aikaa ja katsotaan sitten, nouseeko tarvetta laajemmin debattiin.

17.11 Jukka Mäkynen ps: Arvoisa rouva puhemies! Suomen lainsäädännössä ei ole eril-
listä pykälää vihapuheelle eikä vihapuheelle aseteta erillisen vihapuhepykälän mukaisia
rangaistuksia. Rikoslaissa on kuitenkin lukuisia pykäliä, joiden perusteella vihapuheen le-
vittäjää vastaan voidaan nostaa syyte. Yksi pykälistä on kiihottaminen kansanryhmää vas-
taan, jota nyt ehdotetaan muutettavaksi. Tämä rikoslain pykälä pitää muuttaa, koska nyky-
tilanne on se, että ihmisiä tuomitaan hyvin mielivaltaisin perustein heidän lainmukaisesta
sananvapauden harjoittamisestaan — siis sananvapauden, joka on keskeinen demokrati-
aan kuuluva asia. Ajatellaan esimerkiksi meitä kansanedustajia. Meidät on äänestetty tän-
ne eduskuntaan edustamaan kansaa yleisissä vaaleissa — vaaleissa, joissa äänestävä kan-
salainen valitsee sellaisen ehdokkaan ja sellaisen puolueen, joka hänen mielestään parhai-
ten ajaa hänelle tärkeitä asioita.

Kiihottaminen kansanryhmää vastaan on ollut Suomen rikoslaissa jo noin 25 vuotta, ja
sen määritelmä on hyvin laaja. Meneillään oleva edustaja Räsäseen kohdistuva esitutkinta
kohdistuu 15 vuotta sitten julkaistuun kirjoitukseen. Ottaen edellä mainitun huomioon
mielestäni esitutkintoja ja syytteitä olisi pitänyt tulla vuosien varrella kuin sieniä sateella.
Miksi siis vasta viime aikoina on alettu aktiivisesti käyttämään tätä pykälää jopa yli vuosi-
kymmen sitten julkaistuihin kirjoituksiin? On selvää, että pykälää on alettu käyttämään joi-
denkin tahojen poliittisten vastustajien hiljentämiseen. Tällainen toimintapa on demokra-
tian vastaista ja heikentää Suomen oikeusvaltioperiaatetta.

Sananvapauden rikkomisen lisäksi jokainen voi miettiä, kuinka paljon poliisiasemat ja
tuomioistuimet tulevat ruuhkautumaan lähitulevaisuudessa, kun tätä menoa yksi jos toi-
nenkin suomalainen joutuu rikosoikeudelliseen vastuuseen mielipiteensä ilmaisusta. Suu-
3



Pöytäkirjan asiakohta PTK 71/2019 vp
rempi kysymys kuuluukin, kuinka kauas mennään taaksepäin ja mihin vuosikymmeneen
vedetään se raja, että voidaan syyttää kiihottamisesta kansanryhmää vastaan. Vanheneeko
tämä kauhea majesteettirikos milloinkaan? Lain mukaan kiihottaminen kansanryhmää vas-
taan -rikoksen syyteoikeus vanhenee viidessä vuodessa. Eli edustaja Räsäsen vuoden 2004
julkaiseman kirjoituksen syyteoikeus vanheni siis vuonna 2009, kymmenen vuotta sitten,
mutta nyt kuitenkin häntä saattaa odottaa syyte tuosta kirjoituksesta. Näin ollen voidaan to-
deta, että Suomeen on tällä hetkellä syntymässä todella omituinen tilanne, jossa ollaan ta-
kautuvasti ja näin ollen myös lainvastaisesti tuomitsemassa ihmisiä.

Arvoisa rouva puhemies! Politiikka on yhteisten asioiden hoitamista. Jotta asioista voi-
daan päättää, on sekä kansalaisten että kansanedustajien pystyttävä tuomaan myös kärke-
vät mielipiteensä ja näkemyksensä julkiseen keskusteluun. Kun vain asiat riitelevät, on yh-
teiskunnassa asiat silloin vielä hyvin. Esimerkiksi epäoikeudenmukaisuus aiheuttaa vihaa
ihmisissä. Hiljentämällä ihmisiä demokratian vastaisesti lisätään ihmisten katkeruutta yh-
teiskuntaa vastaan. Sensuuri, ennakkosensuuri tai nyt uutena jälkikäteen tapahtuva sensuu-
ri on isku demokraattisen maan kansalaisen perusoikeuksiin keskustella vapaasti omasta
elämästään ja yhteiskunnan ongelmista. Terveessä yhteiskunnassa on voitava tuoda faktat
esiin vapaasti ilman pelkoa esitutkinnasta, syytteistä tai tuomioista. Mihin olemme menos-
sa, kun kaivelemme vuosikymmenien takaisia sanomisia? Pykälä on täysin absurdi. Tulee-
ko jatkossa mahdollisesti syyte, jos ja kun joku sanoo eskimoa eskimoksi?

Arvoisa rouva puhemies! Nykytilanne on se, että jos kansalainen haluaa tuoda esiin jul-
kiseen keskusteluun erilaisia yhteiskunnallisia lieveilmiöitä, hän voi joutua sanomisistaan
hyvin pienellä kynnyksellä rikosoikeudelliseen vastuuseen. Näin ei voi jatkua, ja tämä la-
kimuutos on saatava läpi, jotta syyttömien ihmisten tuomitseminen näiden käyttäessä sa-
nanvapauttaan loppuu. — Kiitos.

17.16 Olli Immonen ps: Arvoisa rouva puhemies! Suomessa on viime aikoina käyty ak-
tiivista ja paikoitellen varsin kiivastakin keskustelua sananvapaudesta. Aihe on äärimmäi-
sen tärkeä, ja tässä edellä on esitetty erinomaisia puheenvuoroja. Tätä keskustelua on käy-
ty muun muassa siitä näkökulmasta, missä kulkee sallitun ja kielletyn mielipiteen ilmaisun
raja. Valitettavasti tämä raja on nykyisin veteen piirretty viiva. Rajaa on todella vaikea
hahmottaa ja tunnistaa.

Käsittelyssä olevassa perussuomalaisten eduskuntaryhmän lakialoitteessa esitetään ri-
koslaissa säädetyn kiihottamista kansanryhmää vastaan koskevan lainsäädännön muutta-
mista. Aloite on ajankohtainen sekä erittäin tärkeä kansalaisten sananvapauden ja perusoi-
keuksien toteutumisen näkökulmasta. Lakialoitteessa esitetään, että jatkossa rangaistavak-
si jäisi ainoastaan lainkohdassa tarkoitettua ryhmää vastaan tehtävällä rikoksella uhkaami-
nen sekä tällaiseen rikokseen yllyttäminen. Lisäksi aloitteessa esitetään lainkohdan muut-
tamista siten, ettei rangaistusvastuu enää jatkossa koske tiedon tai mielipiteiden asettamis-
ta yleisön saataville, levittämistä yleisön keskuuteen ja pitämistä yleisön saatavilla.
Rangaistusuhka liitettäisiin siten jatkossa ainoastaan muihin viesteihin kuin tietoihin ja
mielipiteisiin.

Arvoisa puhemies! Perustuslain 8 §:ssä säädettyyn rikosoikeudelliseen laillisuusperiaat-
teeseen sisältyy perustuslakivaliokunnan käytännössä sovellettu erityinen täsmällisyys-
vaatimus. Sen mukaan kunkin rikoksen tunnusmerkistö on ilmaistava laissa riittävällä täs-
mällisyydellä siten, että säännöksen sanamuodon perusteella on ennakoitavissa, onko jo-
kin toiminta tai laiminlyönti rangaistavaa. Nykyinen laki kiihottamisesta kansanryhmää
4



Pöytäkirjan asiakohta PTK 71/2019 vp
vastaan on liian väljä ja tulkinnanvarainen, eikä se nähdäkseni täytä tätä edellä mainittua
täsmällisyysvaatimusta. Kansalaisten on tällä hetkellä erittäin vaikea hahmottaa, missä
kulkee sallitun ja kielletyn mielipiteenilmaisun raja. Tilanne on sama kuin jos liikenne-
säännöissä kiellettäisiin ylinopeuden ajaminen, mutta liikennemerkit puuttuisivat teiden
varsilta eikä kukaan tietäisi, missä sallitun nopeuden raja kulkee. Koska nyt kukaan ei tie-
dä, missä sallitun ja kielletyn mielipiteenilmaisun raja kulkee, vähentää se kansalaisten us-
kallusta osallistua esimerkiksi kriittiseen maahanmuuttokeskusteluun.

Arvoisa puhemies! Sananvapaus on kansalaisille kuuluva perustuslaillinen oikeus ja de-
mokraattisen oikeusvaltion perusta. Sananvapauden rajoituksiin onkin suhtauduttava aina
suurella varauksella ja kriittisyydellä. Demokraattisessa yhteiskunnassa on oltava tilaa
myös kiistanalaisille ja provokatiivisille mielipiteille. Kaikki yhteiskunnalliset asiat ja on-
gelmat tulee saada asettaa julkisen keskustelun kohteeksi. Ilman kriittistä kansalaiskeskus-
telua yhteiskunnan tieteellinen, sivistyksellinen ja muu kehitys pysähtyy. On myös ym-
märrettävä, että sananvapauden sensuurimainen rajoittaminen johtaa pahimmillaan kansa-
laisten katkeroitumiseen, kansan kahtiajakoon ja yhteiskunnalliseen epävakauteen. Kansa-
laisten mielipiteet ja yhteiskunnalliset tosiasiat eivät katoa sillä, että niiden sanominen ää-
neen kielletään.

Arvoisa puhemies! Perussuomalaisten lakialoite toisi toteutuessaan selkeyttä nykytilan-
teeseen. Lainsäädännöstä tulisi tämän muutoksen myötä selkeää, täsmällistä, tarkkarajais-
ta ja ennakoitavaa. Näiden perustelujen pohjalta, arvoisa puhemies, kannatankin tätä pe-
russuomalaisten lakialoitetta. [Kimmo Kiljusen vastauspuheenvuoropyyntö]

Ensimmäinen varapuhemies Tuula Haatainen: Halutaanko käydä debattia? [Perussuo-
malaisten ryhmästä: Ei haluta, ei vielä!] Mennään muutama puheenvuoro vielä tässä. Täs-
sä on eri ryhmistä. Otetaan sitten pieni debattikierros. Myös lakialoitteissa on ihan perin-
teen mukaisesti käyty debatteja.

17.21 Arja Juvonen ps: Arvoisa rouva puhemies! Käsittelyssä on perussuomalaisen
eduskuntaryhmän jättämä lakialoite kiihottamista kansanryhmää vastaan koskevan pykä-
län muuttamisesta, ja me puhumme myös sananvapaudesta, joka on jokaisen ihmisen pe-
rusoikeus. Perussuomalaiset nostivat tämän teeman esille myös kyselytunnilla, jonka jäl-
keen kansalaisilta tuli todella paljon kysymyksiä ja viestejä. Yksi hyvä puhelu oli, kun
ikäihminen soitti minulle ja sanoi, että minä en voi enää edes Kansanradioon soittaa ja ker-
toa minun mielipidettäni. Ihmisiä pelottaa, mitä he voivat sanoa, mikä on heidän sananva-
pautensa ja että joutuvatko he kenties jonkinlaiseen oikeudelliseen vastuuseen niistä sa-
noistaan. Eli kyllä tämä ihan oikeasti on ihmisten mielessä, mitä meillä voidaan Suomessa
enää sanoa.

20. päivä marraskuuta Helsingin Sanomissa valtakunnansyyttäjä Raija Toiviainen tote-
si, että jokaisen pitäisi kyllä ymmärtää, mitä lakiin kirjatulla pykälällä kansanryhmää vas-
taan kiihottamisesta tarkoitetaan, mutta kuitenkin hän myös totesi, että hän olisi valmis
pohtimaan sitä, voitaisiinko rikoslakia kiihottamispykälän osalta tarkentaa, ja kiihottamis-
pykälän ajatusta tietyn ihmisryhmän syrjinnästä voisi jotenkin täsmentää. Hän totesi näin,
että säännöstä voisi jollakin tapaa terävöittää. Ymmärtääkseni kuitenkaan oikeusministeri
Henriksson ei tälle ajatukselle lämmennyt. Minä näen kuitenkin erittäin tärkeänä, että tie-
dottaminen ihmisille ja kertominen siitä, mitä Suomessa saa sanoa, olisi juurikin oikeus-
ministerin ja oikeusministeriön tehtävänä, jotta suomalaiset tietävät, mikä on sananvapau-
5



Pöytäkirjan asiakohta PTK 71/2019 vp
den linja tässä nyky-Suomessa. On erittäin tärkeää, että me voimme puhua, me voimme sa-
noa, me voimme kertoa, mitä me ajattelemme, ja erityisesti myös se, että joku määrittelisi
sen, mitä on vihapuhe. Vihapuheesta puhutaan todella paljon, mutta loppujen lopuksi se
määritelmä on aika avonainen, mitä sillä tarkoitetaan. Toivon hyvää keskustelua ja toivon,
että perussuomalaisten lakialoite saa kannatusta eduskunnassa.

17.24 Heikki Vestman kok: Arvoisa puhemies! ”En ole samaa mieltä kanssasi, mutta
puolustan oikeuttasi olla sitä mieltä.” Tämä valistusfilosofi Voltairen toteamus kuvaa sa-
nanvapauden ydinolemusta. Sananvapautta ja uskonnonvapautta on pidetty Suomessa it-
sestäänselvyyksinä, saavutettuina oikeuksina meidän hienossa vapaassa yhteiskunnassam-
me. Ne ovat länsimaisen liberaalidemokratian peruspilareita ja Suomessa perustuslailla
suojattu.

Viime aikoina kuitenkin entistä useampi suomalainen on joutunut kysymään, mitä saan
sanoa, mihin tietoihin saan viitata, mille saan nauraa, mihin saan uskoa. Suomen perustus-
lain mukaan jokaisella on sananvapaus. Siihen sisältyy oikeus ilmaista, julkistaa ja vas-
taanottaa tietoja, mielipiteitä ja muita viestejä kenenkään ennakolta estämättä. Sananvapa-
utta voidaan rajoittaa vain jonkin toisen oikeushyvän suojaamiseksi. Mikä on sellainen oi-
keushyvä, jonka vuoksi sananvapautta voi ja tulee rajoittaa? Kuinka paljon vapaassa yh-
teiskunnassa on oltava valmis sietämään närkästymistä, jopa loukkaantumista? Missä on
sallitun ja kielletyn näkemyksen rajapyykki?

Tästä on kyse nyt käsittelyssä olevassa lakialoitteessa, joka koskee rikoslain kansanryh-
mää vastaan kiihottamisesta koskevan pykälän muuttamista. Lakialoitteessa ei esitetä kii-
hottamispykälän poistamista. Siinä esitetään pykälän muuttamista siten, että rangaistavak-
si jää lainkohdassa tarkoitettua kansanryhmää vastaan tehtävällä rikoksella uhkaaminen
sekä tällaiseen rikokseen yllyttäminen. Nykytilan ja lakialoitteen välinen oleellinen ero on,
että lakialoitteen johdosta rangaistavana ei olisi enää pidettävä panettelua ja solvaamista
laissa mainituilla kansanryhmän ominaispiirteisiin liittyvillä perusteilla. Myöskään tiedon
ilmaisemista ei pidettäisi enää rangaistavana. On huomattava, että lakialoitteessa ei myös-
kään esitetä yksittäiseen henkilöön kohdistuvan kunnianloukkauksen poistamista rikos-
laista. Kyse on siis kiihottamispykälän tunnusmerkistön rajaamisesta ja täsmentämisestä.

Lakialoitteen tavoite rikoslain 11 luvun 10 §:n täsmentämiseksi on mielestäni välttämä-
tön. Lakivaliokunta arvioi aikoinaan nykymuotoisen kiihottamispykälän säätämisen yh-
teydessä 2010, etteivät tehtävät muutokset olisi merkitykseltään suuria. Käytäntö on kui-
tenkin osoittanut, että pykälä on nykymuodossaan monitulkintainen, jopa vaikeaselkoi-
nen. Jopa poliisi ja valtakunnansyyttäjä ovat tulkinneet sitä eri tavoin yksittäisissä tapauk-
sissa. Miten siis kansalainen osaisi joka tilanteessa arvioida, mitä saa ja mitä ei saa sanoa?
Myös valtakunnansyyttäjä Toiviainen on haastattelussaan viitannut siihen, että pykälä vaa-
tisi mahdollisesti täsmennyksiä.

Kyse on paitsi sananvapauden myös uskonnonvapauden rajoista. Tiedon, mielipiteen tai
oman vakaumuksen ilmaisun ja sen johdosta aiheutuvan mahdollisen yhteiskunnallisen pa-
han mielen aiheuttamisen ei pitäisi sellaisenaan johtaa tutkintaan eikä rikossyytteeseen,
saati tuomioon. Kiihottamispykälää tulkitaan vieläpä siten, että rangaistavana pidetään
tunnusmerkistön täyttävän viestin pitämistä yleisön saatavilla riippumatta siitä, koska kir-
joitus on tehty. Esimerkiksi edustaja Räsäsen 15 vuotta sitten ensimmäisen kerran julkais-
tu verkosta yhä löytyvä kirjoitus on johtanut tutkintaan. Tämä näkemys jatkuvasta kiihot-
6



Pöytäkirjan asiakohta PTK 71/2019 vp
tamisrikoksesta vaikuttaa kohtuuttomalta. Väärä mielipide on kuin murha, joka ei vanhene
koskaan.

Mihin tämä johtaa käytännössä? Käydäänkö seuraavaksi kirjastot läpi ja poistetaan
kaikki loukkaavat teokset? Arkistojen vanhojen sketsien osalta on jo ilmeisesti käynnissä
tutkinnan esivaihe. Ei voi olla niin, että ottaessaan asioihin kantaa ihmisten tulisi nykyisen
lainsäädännön noudattamisen lisäksi pystyä ennakoimaan kaikki tulevat lainsäädäntömuu-
tokset. Oikeusturvan ja taannehtivan lainsäädännön kiellon näkökulmasta: mahdoton tilan-
ne.

Pidän selvänä, että vuonna 2011 voimaan astunut kiihottamispykälän muutos on epäon-
nistunut. Poliisi tekee tutkinnoissa työtään, mikä on ymmärrettävää, mutta toimimaton ja
epäselvä lainsäädäntö on lainsäätäjän asia. Säännöksen monitulkintaisuus, jopa vaikeasel-
koisuus, ovat ongelma yksilön oikeusturvan näkökulmasta sekä yksilön tosiasiallisen sa-
nanvapauden toteutumisen kannalta. Itsesensuuri lisääntynee, keskustelu kapenee.

Perustuslaissa turvattua sananvapautta rajoittavana lakina kiihottamispykälän tulisi pe-
rusoikeuksia koskevan rajoittamisdoktriinin mukaan olla lainsäädäntönä nimenomaan täs-
mällinen ja tarkkarajainen. Julkisessa keskustelussa on korostettu sitä, että Suomen kan-
sainväliset velvoitteet rajaavat sitä, miten Suomi voi kiihottamispykälän kanssa toimia.
Tämä sinänsä pitää paikkansa. Suomella on kuitenkin käsittääkseni kansainvälisten vel-
voitteidenkin kannalta liikkumavaraa siinä, miten kriminalisointi toteutetaan. Liikkumati-
laa lisää varauma Euroopan neuvoston tietoverkkorikollisuutta koskevan yleissopimuksen
lisäpöytäkirjaan.

Arvoisa puhemies! Yleisesti hyväksytyt ja pörröiset näkemykset harvoin tarvitsevat sa-
nanvapauden suojaa. Sen sijaan yhteiskunnallisesti kiistanalaiset, jopa loukkaavat näke-
mykset, tarvitsevat. Mielensä pahoittaminen ei voi olla peruste rajoittaa mielin määrin toi-
sen sanan- ja uskonnonvapautta. Kumpaa vapaa maa tarvitsee enemmän: suvaitsevaisuut-
ta, joka ei suvaitse muiden vapautta, vai sietämistä, joka sietää muiden vapautta? Ajatte-
len, että loukkaantumisen sietäminen on se hinta, joka vapaasta yhteiskunnasta meidän jo-
kaisen pitäisi olla valmis maksamaan. [Olli Immonen: Hyvä puhe!]

17.30 Jussi Halla-aho ps: Arvoisa rouva puhemies! Sananvapaus voidaan ymmärtää ja
ymmärretäänkin eri tahoilla hyvin eri tavoin. Itse näen, että sananvapauslainsäädännön
tehtävä on ennen kaikkea suojella yksilöä instituutioilta. Ilman vapaata keskustelua ja ky-
seenalaistamista ei ole demokratiaa eikä kehitystä. Monet näkevät asian tismalleen päin-
vastoin, että lainsäädännön tehtävä on suojella instituutioita ja vallitsevia totuuksia ja us-
konkappaleita yksilöltä. Tällaisia instituutioita ovat viranomaiset, poliitikot ja media. Tätä
ajattelua heijastavat esimerkiksi vaatimukset niin sanotun maalittamisen kriminalisoimi-
sesta. Käytännössä tämä tarkoittaisi sitä, että jos viranomainen tai toimittaja esittää julki-
suudessa poliittisia näkemyksiä, niin kyseisen viranomaisen tai toimittajan arvostelemi-
nen ainakin nimeltä mainiten olisi rikollista.

Tämänhetkisessä lainsäädännössä keskeinen mielipidesensuurin ja mielivallan työväli-
ne on rikoslain pykälä kiihottamisesta kansanryhmää vastaan. Se on ongelmallinen mones-
sa suhteessa. Nostan tässä aiemmin mainittujen lisäksi esiin muutamia näkökohtia.

Ensinnäkin tämä lakipykälä asettaa ihmiset eriarvoiseen asemaan. Vaikka lakipykälä ei
mainitse mitään erityisiä ryhmiä, niin oikeuskäytäntö ja monet viranomaislausunnot teke-
vät selväksi, että laki kieltää vain tiettyihin ryhmiin kohdistuvat ikäviksi koetut lausumat.
7



Pöytäkirjan asiakohta PTK 71/2019 vp
Yksi oikeusvaltion kulmakivistä on, että ihmiset ovat yhdenvertaisia lain edessä ja että laki
suojelee samalla voimalla kaikkia ihmisiä riippumatta näiden taustasta.

Toiseksi tämä laki on epämääräinen ja tulkinnanvarainen. Lakipykälää lukemalla on
mahdotonta tietää etukäteen, onko jokin lausuma laiton vai ei. Jos poliisi ja syyttäjä ovat
keskenään erimielisiä jonkin lausuman lainmukaisuudesta, tai hovioikeus ja korkein oi-
keus, niin miten tavalliselta kansalaiselta voidaan edellyttää tällaista tulkintataitoa? Tämä
lienee tarkoituskin. Kun ei ole varmuutta, ihmiset ovat varmuuden vuoksi hiljaa. Sensuu-
ria ei tarvita, jos lainsäädäntö ajaa ihmiset itsesensuuriin.

Sananvapauden tukahduttaminen tapahtui itse asiassa tismalleen samalla tavalla Neu-
vostoliitossa. Sielläkin perustuslaki takasi sananvapauden. Kuitenkin kaikki tiesivät, että
kiihotusta, lietsontaa ja huliganismia koskeva lainsäädäntö oli tulkinnaltaan hyvin venyvä
ja että mikä tahansa vallanpitäjien tai vallitsevan yhteiskuntaideologian kannalta ikävä il-
maisu johti syytteeseen, tuomioon ja muihin vaikeuksiin.

Monet kysyvät, miksi vihan lietsonnan pitäisi olla sallittua. Nyt kyse ei ole siitä. Kyse on
siitä, mikä kaikki katsotaan rikolliseksi vihan lietsonnaksi. Perussuomalaisten lakialoit-
teessa esitetään, että kriminalisoinnin piiriin jää väkivallalla uhkaaminen tai siihen yllyttä-
minen. Esitämme siis, että pykälän sisältö vastaisi rikosnimikettä. Nyt pykälä sisältää
myös sellaiset ilmaisut, jotka eivät kiihota ketään mihinkään.

Vihapuhelainsäädäntö edustaa hiipivää totalitarismia. Se on ase, jota käytetään poliitti-
sesti väärää mieltä olevien vainoamiseen ja hiljentämiseen. Moni ihminen vastustaa perus-
suomalaisten politiikkaa ja tuntee siksi vahingoniloa siitä, että perussuomalaisia tutkitaan,
syytetään ja tuomitaan tämän lain nojalla. Tällainen lainsäädäntö on kuitenkin eräänlainen
Frankensteinin hirviö. Vihapuhelakien kannattajat, jotka ovat luoneet tämän hirviön ja
ruokkivat sitä, luulevat olevansa siltä itse turvassa. Kun he jäävät itse sen uhriksi, he häm-
mästelevät, että eikös tämän pitänyt koskea vain perussuomalaisia.

Viime aikoina on puhuttu paljon edustaja Räsäseen kohdistuvasta rikostutkinnasta, joka
liittyy Raamatun siteeraamiseen. Edustaja Räsänen on itse ansiokkaasti nostanut esiin tä-
män tutkinnan absurdiuden, enkä mene nyt siihen. Huomautan kuitenkin, että vielä vuon-
na 2015 edustaja Räsänen oli tarmolla mukana kivittämässä perussuomalaisten edustaja
Immosta, jonka monikulttuurisuuskriittisestä kirjoituksesta nousi laaja kohu. Tuolloin
edustaja Räsänen sanoi: "Vihapuhe on vaarallista, sillä se valitettavan usein johtaa vihate-
koihin.”

Mielestäni pahinta politiikassa on se, että ihmisillä ei ole periaatteita, joita sovellettai-
siin kaikkiin eteen tuleviin tapauksiin. Pysyvien periaatteiden tilalla on poliittinen tarkoi-
tuksenmukaisuus ja tapauskohtainen pohdinta. Tässä suhteessa olen hyvin ylpeä puoluees-
tani. Me puolustamme teitä, edustaja Räsänen, tietoisena siitä, että te ette puolustaneet, et-
tekä puolustaisi, meitä. Toivon, että mietitte tätä asiaa hetken.

Niin poliitikot kuin toimittajat ja oikeusoppineet ovat viime päivinä ihmetelleet kymme-
niä vuosia vanhoihin sketsiohjelmiin liittyviä rikostutkintoja. Kuitenkin vielä hetki sitten
samat ihmiset olivat sitä mieltä, että kiihottamispykälä on aivan riittävän selkeä. Kuitenkin
lakiteksti mahdollistaa juuri tällaiset tulkinnat, jos tulkitsija on riittävän fanaattinen.

Arvoisa puhemies! Kiihottamispykälä nykyisessä muodossaan ei suojele kansanryhmiä
vaaralliselta kiihottamiselta tai muulta haitalta. Sillä pyritään suojelemaan ihmisiä louk-
kaantumiselta ja pahalta mieleltä. Pahalta mieleltä suojeleminen rikoslailla on vaarallista,
koska se tekee ihmisistä kyvyttömiä käsittelemään pahaa mieltä. — Kiitos. [Kimmo Kilju-
nen pyytää vastauspuheenvuoroa]
8



Pöytäkirjan asiakohta PTK 71/2019 vp
Ensimmäinen varapuhemies Tuula Haatainen: Otetaan debatti tähän, jos nyt sitä syn-
tyy. Pyydän edustajia, jotka haluavat käyttää puheenvuoron, nousemaan seisomaan ja pai-
namaan V-painiketta.

17.38 Kimmo Kiljunen sd (vastauspuheenvuoro): Arvoisa puhemies! Edustaja Halla-aho
tässä suorana sitaattina sanoi äsken, että ”vihapuheen rajoittaminen on totalitarismia”. Sa-
noisin pikemminkin päinvastoin, vihapuhe on avointa totalitarismia. Kannattaa muistaa,
että täällä on käyty hyvää keskustelua sananvapaudesta periaatteena. Me kaikki jaamme
sen. Sananvapaus on keskeisimpiä perusoikeuksia suomalaisessa yhteiskunnassa, ja niin
pitää ollakin, mutta sitä ei voi käyttää bulvaanina panettelulle ja solvaavalle puheelle niin
kuin tässä keskustelussa nyt käytetään. Kaikki kansainväliset ihmisoikeussopimukset, mu-
kaan lukien Euroopan ihmisoikeussopimus sinällään, lähtevät liikkeelle siitä, että ihmisen
pahoinpitely, henkinen tai fyysinen pahoinpitely, ei ole sallittua. Tässä suhteessa sananva-
paus, jos se on henkistä pahoinpitelyä, ei voi olla mahdollista. Sitä nimenomaan kansain-
väliset ihmisoikeussopimukset ovat rajoittamassa. Missä on raja, täällä kysytään useissa
puheenvuoroissa, mihin laitetaan se raja, mikä on tällä kiihotuspuheella. Missä se raja on?
[Jukka Mäkynen: Sano sinä! — Arja Juvonen: Missä se on?] Missä on muuten rikosoikeu-
dellinen raja — miten se määritellään, kun puhutaan fyysisestä pahoinpitelystä? Ei siinä-
kään ole selkeätä rajaa sen kummemmin määrittelyissä. Se joudutaan selkeästi [Puhemies:
Aika!] — meillä on erityyppisiä tapoja koskettaa fyysisesti toisiamme eikä se ole aina pa-
hoinpitelyä. [Puhemies: Aika!] Tässä täytyy tunnistaa, että nämä ovat... [Puhemies: Aika!]

17.39 Päivi Räsänen kd (vastauspuheenvuoro): Arvoisa rouva puhemies! On hyvä, että
tämä sananvapauskysymys on otettu täällä keskusteluun. Itsekin aion tästä vielä käyttää
puheenvuoron, mutta sen verran haluan kommentoida tuohon edustaja Halla-ahon käyttä-
mään puheenvuoroon, kun hän väitti, että olisin ollut kivittämässä edustaja Immosta vuon-
na 2015. Olin aika hämmästynyt tuosta lausunnosta. Se on tullut aikaisemminkin vastaan.
Itse tarkistin oikein sieltä vuodelta 2015 sen blogikirjoitukseni, johon tässä viitataan, enkä
siinä mielestäni edustaja Immosta ole millään tavalla kivittämässä. Edelleenkin allekirjoi-
tan tuon lauseen vihapuheesta ja selitän sitä kohta tarkemmin. Mutta kiistän sen, että edus-
taja Immosta olisin ollut kivittämässä, ja toivon, että kertoisitte, missä olen näin tehnyt.

17.40 Juha Mäenpää ps (vastauspuheenvuoro): Arvoisa puhemies! Edustaja Kiljuselle
haluaisin esittää kysymyksen: tiedättekö te, mikä on vihapuheen ja vihaisen puheen raja ja
määritelmä, voisitteko kertoa sen minulle? [Leena Meri: Ei osannut!]

17.41 Bella Forsgrén vihr (vastauspuheenvuoro): Arvoisa rouva puhemies! Haluaisin
muistuttaa tätä salia, että sananvapaus ei ole absoluuttinen perusoikeus, vaan meillä on
useita perusoikeuksia, mitkä ovat rinnastettuina, alistettuina toisiin. Haluan myös muistut-
taa siitä, että Suomea velvoittaa kansainvälisten sopimusten perusteella yksiselitteisesti se,
että kiihottamista kansanryhmää vastaan ei voida poistaa rikoslaista. [Perussuomalaisten
ryhmästä: Ei olla poistamassa!] Tähän otti Hesarin artikkelissa kantaa neljä meidän tällä
hetkellä voimassa olevaa oikeustieteilijää, ja he olivat aika yksiselitteisiä. Haluan myös
muistuttaa, että keskeisessä asemassa on Yhdistyneiden kansakuntien rotusyrjintäsopi-
mus, jonka takia kiihottaminen kansanryhmää vastaan lisättiin aikanaan rikoslakiin.
9



Pöytäkirjan asiakohta PTK 71/2019 vp
Jotenkin toivoisin, että meillä jokaisella olisi edes sellainen yritys kunnioittaa toinen toi-
siamme enemmän tällaisessa poliittisessa keskustelussa. [Leena Meri: Tämähän on ollut
ihan asiallista keskustelua!]

17.41 Jussi Halla-aho ps (vastauspuheenvuoro): Arvoisa rouva puhemies! Edustaja Fors-
grénilta ilmeisesti jäi tämä aiempi keskustelu huomiotta syystä tai toisesta ja tämä lakialoi-
te lukematta. Lakialoitteessahan ei suinkaan esitetä, että kiihottaminen kansanryhmää vas-
taan poistettaisiin rikoslaista vaan että siitä poistettaisiin epämääräiset elementit, niin että
lakipykälä olisi selkeä ja oikeusvarmuus paranisi.

17.42 Kimmo Kiljunen sd (vastauspuheenvuoro): Arvoisa puhemies! Edustaja Mäenpää
kysyi minulta, missä kulkee vihapuheen ja vihaisen puheen raja. Minä kysyn edustaja Mä-
enpäältä, missä kulkee tuuppaamisen ja lyömisen raja. Nämä ovat ihan samalla tavalla
määrittelykysymyksiä, [Leena Meri: Tässä keskustellaan nyt sananvapaudesta!] mistä me
lähdemme, missä on pahoinpitely.

Olennaisin seikka, kun täällä edustaja Tavio sanoi, että kiihotuspykälä on abstrakti: Sa-
nan käyttö on aina abstraktia. Siinä on abstraktista ilmiöstä kysymys. Ja kun te puhutte sii-
tä, että tässä nimenomaan on pelon ilmapiiri luotu siitä, mitä uskaltaa sanoa, kyllä on itses-
tään selvä asia, että niissä yhteiskunnissa, joissa on solvaavaa panettelua vähemmistöä
kohtaan, muita kansanryhmiä kohtaan, kiihotusta ja niin edelleen, on huomattavasti suu-
rempi pelon ilmapiiri niillä ihmisillä, jotka joutuvat solvauksien ja tämän henkisen pahoin-
pitelyn kohteeksi. Se on huomattavasti suurempi ongelma kuin se, että ihminen harkitsisi
sanojaan, suhtautuisi toiseen ihmiseen, vaikka olemme eri mieltä, kunnioittaen [Puhemies
koputtaa] tässä keskustelussa. Solvaaminen on aivan jotain toista. [Puhemies: Aika!] Jo-
kainen tietää sen.

17.43 Ville Tavio ps (vastauspuheenvuoro): Arvoisa puhemies! Loukkaantuminen on osa
kaikkea debattia. Silloin kun käydään mielipiteenvaihtoa, niin jotta sitä voidaan käydä va-
paasti, siihen sisältyy aina riski, että toinen loukkaantuu — varsinkin politiikassa se on osa
poliittista debattia.

Sinänsä on hyvä, että hallituksesta on muutama edustaja paikalla. Soisin olevan enem-
mänkin ja kuulevani argumentteja, sillä nyt nuo argumentit eivät oikein kuulosta kovin va-
kuuttavilta, kun alatte puhumaan vaikka pahoinpitelystä, jossa on kuitenkin aika selvä ra-
janveto. [Kimmo Kiljunen: Missä se raja on?] Suomen tuomioistuinlaitos on tehnyt aika
selvät rajanvedot, ja meillä on lisäksi esimerkiksi lievä pahoinpitely.

Te puolustatte tunteiden loukkaantumista, kun te ette osaa määritellä itsekään tuota ra-
janvetoa näille. Se on vaan demokratiassa välttämätöntä, että on olemassa se loukkaantu-
misen mahdollisuus. Ei sitä kannata pelätä.

17.44 Heikki Vestman kok (vastauspuheenvuoro): Arvoisa puhemies! Edustaja Forsgré-
nille: olen samaa mieltä siitä, että tämän kiihottamispykälän poistaminen rikoslaista ei kan-
sainvälisten velvoitteiden kannalta ole mahdollista, mutta tuossa samaisessa haastattelus-
sa, johon viittasitte, tuotiin esille, että joidenkin asiantuntijoiden mukaan tällaista liikku-
mavaraa Suomella tosiasiassa on.

Vuonna 70, kun tämä kiihottamispykälä tuotiin rikoslakiin, se liittyi nimenomaan tähän
Yhdistyneiden kansakuntien kaikkinaisen rotusyrjinnän poistamista koskevaan kansainvä-
10



Pöytäkirjan asiakohta PTK 71/2019 vp
liseen yleissopimukseen, sen ratifiointiin, ja nyt on huomattava, että tämä 2011 voimaan
tullut muutos, joka liittyi Euroopan neuvoston tietoverkkorikollisuutta koskevan yleissopi-
muksen lisäpöytäkirjan hyväksymiseen, toi tähän pykälään erityisesti sellaisia elementte-
jä, jotka nyttemmin soveltamisen yhteydessä ovat osoittautuneet ongelmallisiksi. Suomi
on tältä osin tehnyt tosiaan sen varauman, johon tuossa omassa puheenvuorossanikin viit-
tasin.

17.45 Vilhelm Junnila ps (vastauspuheenvuoro): Arvoisa puhemies! Olisin hieman odot-
tanut edustaja Kiljuselta tarkempaa rajanvetoa tähän asiaan, sillä niinhän on, että jos lain-
säätäjäkään ei osaa oikein arvioida tätä rajanvetoa, niin silloinhan me olemme ongelmissa.
Tämä epämääräisyys on sinällään historiasta tuttua. Esimerkiksi Neuvostoliitossa artikla
70:n 2 momentissa kiellettiin sellaisen propagandan ja valheellisen informaation levittämi-
nen, joka tähtää Neuvostoliiton poliittisen ja sosiaalisen järjestelmän arvosteluun. Eikö
kuulosta tutulta?

17.46 Kimmo Kiljunen sd (vastauspuheenvuoro): Arvoisa puhemies! Edustajat Junnila
ja Tavio ovat oikeassa siinä, että minun on vaikea määrittää sitä rajaa, missä puhutaan sol-
vauksesta, henkisestä pahoinpitelystä aidolla tavalla tai panettelusta ja kiihottamisesta kan-
sanryhmää vastaan. Ehdottomasti lainsäätäjänä minulla on vaikeuksia määrittää se tarkka
raja. Mutta niin oli edustaja Taviollakin vaikeuksia määrittää raja, kun minä kysyin hänel-
tä, missä on tuuppaamisen ja lyömisen raja, kun määritellään pahoinpitelyä. Ja te totesitte
minulle vastauksen: En minä pysty vetämään rajaa, tuomioistuin joutuu vetämään sen ra-
jan. Minä vetoan samalla lailla: meillä on lainsäädäntö olemassa, ja se on tuomioistuimen
tehtävä sitten katsoa, missä kohdassa tämä pahoinpitely on mennyt henkisellä puolella niin
vaikeaksi, että se täyttää kriteerit kiihottamisesta kansanryhmää vastaan. Tämä riittänee
varmaan vastaukseksi.

17.47 Ville Tavio ps (vastauspuheenvuoro): Arvoisa puhemies! Tosiaan tuossa debatissa
ei riittänyt minuutin vastausaika siihen, että alkaisin erittelemään pahoinpitelyä ja tätä. Nyt
puhuttiin kuitenkin ihan eri pykälästä. Se on aivan eri rikos. Siis pahoinpitelyssä tuotetaan
sille uhrille suoraa väkivaltaa. Pahoinpitelyllä suojattava oikeushyvä on ihmisen ruumiil-
linen koskemattomuus. Sen sijaan tälle kiihottamispykälälle, kuten tuossa avauspuheen-
vuorossani selostin, ei ole löydettävissä tällaista selvää oikeushyvää, koska se ei suoraan
loukkaa ketään. Me täällä länsimaissa kuitenkin olemme aika pitkälti ajatelleet, että täytyy
olla joku suora seuraus, jotta se toiminta voi olla rikollista. Kun minä olen kysynyt tätä oi-
keusoppineilta, olen huomannut, että tämä on heillekin hyvin vaikea määritellä, ja hekin
ovat vastanneet vain, että kun tässä ikään kuin johdateltaisiin sellaiseen ajatukseen, että al-
kaisi syntymään niitä rikoksia. Perussuomalaiset haluaisivat siis, että nämä rikokset [Puhe-
mies koputtaa] olisivat tarkkarajaisia eli ne olisivat yllyttämistä tai suoraa [Puhemies ko-
puttaa] väkivallalla uhkaamista.

17.48 Hannakaisa Heikkinen kesk (vastauspuheenvuoro): Arvoisa puhemies! Haluaisin
kuitenkin tässä keskustelussa kiinnittää huomion siihen, kun kuulin tässä pari puheenvuo-
roa sitten, että perussuomalaisten ryhmästä todettiin, että olisi suonut, että tässä keskuste-
lussa olisi ollut enemmän hallituspuolueitten jäseniä osallistumassa. Eiväthän lakialoitteet
ja ne keskustelut sillä tavoin toimi. Näissä lakialoitteissa, joita kansanedustajat tekevät, on
11



Pöytäkirjan asiakohta PTK 71/2019 vp
hyvin monenlaisia lakialoitteita. Useissa on allekirjoittajina sekä hallituspuolueen että op-
positiopuolueen edustajia, ja täällä näissä keskusteluissa useimmat meistä edustavat ehkä
lähinnä omaa mielipidettään ja omaa sitoutumistaan, kun on kirjoittanut lakialoitteeseen
nimensä alle, joten tällaiseen keskusteluun tässäkin yhteydessä, tämän lakialoitteen kulus-
sa, on turha vetää rajaa siinä, että täällä pitäisi olla hallituspuolueitten kansanedustajia [Pu-
hemies koputtaa] tai kenties ministereitä vastaamassa. Näin ei todellakaan ole.

17.49 Bella Forsgrén vihr (vastauspuheenvuoro): Arvoisa herra puhemies! Ei huolta,
olen kyllä tietoinen, mikä teidän lakiesityksenne on, olen lukenut sen. Olisinkin kohdista-
nut seuraavan kommenttini edustaja Vestmanille, mutta hän ennätti lähteä. Hän sanoi, että
tässä saattaisi olla liikkumavaraa, kun esimerkiksi tässä samaisessa artikkelissa Helsingin
yliopiston rikosoikeuden professori Sakari Melander sanoo näin: ”Euroopan ihmisoikeus-
tuomioistuin on myös ottanut laajasti kantaa kiellettyyn vihapuheeseen. Nähdäkseni suo-
malaisessa lainsäädännössä ei ole kovin paljon liikkumavaraa muuttaa edes sitä, millainen
teko olisi rangaistavaa kiihottamista kansanryhmää vastaan.”

17.50 Mauri Peltokangas ps (vastauspuheenvuoro): Arvoisa puhemies! Tässä nyt muis-
tuttaisin kuitenkin, että käytännössä tänä päivänä kiihottamispykälä ei suojele yhdenver-
taisesti kaikkia ryhmiä. [Kimmo Kiljunen: Miksi ei?] Lause, joka syntyperäisiä suomalai-
sia koskevana ei anna aihetta edes syyteharkintaan, johtaa tuomioon, kun se koskettaa tois-
ta kansallisuusryhmää. Miettikää hetki. Kyllä tässä laissa on sorvaamista.

17.51 Päivi Räsänen kd (vastauspuheenvuoro): Arvoisa herra puhemies! Täällä on käyty
keskustelua vihapuheesta, ja ajattelen, että kyllä se käsite on olemassa ja sitä tapahtuu yh-
teiskunnassa ja keskuudessamme, ja jokaisen varmasti on hyvä omia puheitaan miettiä,
[Arja Juvonen: Ei tiedä, mitä voi sanoa!] että ovatko ne vihapuhetta vai ovatko ne hyvää
puhetta, mutta olen kyllä sitä mieltä, että se on erittäin ongelmallinen käsite lainsäädän-
töön vietynä. Koko vihapuhe-termillehän ei ole kansainvälisesti tai kansallisesti vakiintu-
nutta määritelmää, enkä pitäisi sitä todellakaan millään tavalla onnistuneena, jos sellaista
lainsäädäntöä lähdettäisiin säätämään. Olen samaa mieltä siitä, että tämänhetkinen kiihot-
tamispykälä, josta nyt puhutaan, on kyllä varsin epäselvä, ja siitä [Puhemies koputtaa] koh-
ta käytän vähän pidemmän puheenvuoron.

Toinen varapuhemies Juho Eerola: Arvoisat edustajat, vastauspuheenvuoropainike on
nyt poistettu käytöstä. Siirrytään kohta puhujalistaan, mutta otan vielä tässä edellisen pu-
hemiehen aikana tulleet pyynnöt, niin saadaan jokainen halukas listalle vielä mukaan.

17.52 Leena Meri ps (vastauspuheenvuoro): Arvoisa puhemies! Olemme usein kuulleet
perustuslakivaliokunnassa ja muutenkin julkisuudessa Eduskuntatutkimuksen keskuksen
johtajaa Markku Jokisipilää, joka jatkuvasti muistuttaa siitä, että vihapuhe ei ole määritel-
ty termi. Siitä huolimatta, kuten edustaja Räsänen sanoi, tässäkin keskustelussa on esiinty-
nyt, että vihapuhe sitä ja vihapuhe tätä.

Haluaisin häneltä tämmöisen sitaatin 19.12.2017 todeta. Jokisipilä toteaa: ”Viha on tun-
ne, eikä tunteita voi kriminalisoida. Sananvapauteen kuuluu myös oikeus esittää sellaisia
mielipiteitä, jotka voivat loukata tai järkyttää tiettyjä ihmisryhmiä. Vihapuhe-termi kään-
tyy helposti työkaluksi keskustelun tukahduttamiseen, jopa poliittisiin ajojahteihin.” Ja
12



Pöytäkirjan asiakohta PTK 71/2019 vp
tämä on Jokisipilän ajatuksia, emme ole siis yksin. Tämä ei ole mitään perussuomalaisten
omaa ajattelua yksin.

Toinen varapuhemies Juho Eerola: Edustajat Mäkelä ja Juvonen vielä, sen jälkeen pu-
hujalistaan.

17.53 Jani Mäkelä ps (vastauspuheenvuoro): Arvoisa puhemies! Otan varsinaisessa pu-
heenvuorossani laajemmin kantaa aihepiiriin ja sellaisiin näkökohtiin, joita kenties ei vielä
ole tuotu esille useisiin kertoihin. Mutta tässä yhteydessä haluan korjata sellaisen hyvin
yleisen tähän aihepiiriin liittyvän ohipuhumisen, että mistä tässä ylipäänsä puhutaan. Täs-
sä ei puhuta siitä, onko joku puhe miellyttävää. Tässä ei puhuta siitä, edustaako joku puhe
sydämen sivistystä, kuten kokoomuksen suunnalta esitettiin, kun tätä asiaa kyselytunnilla
sivusin. Ei siitä ole kysymys. 

Kysymys on siitä, mitä yhteiskunta kriminalisoi, mitä vastaan yhteiskunta käy väkival-
tamonopolinsa voimin, yksilöä vastaan, vaientaen yksilön, vieden hänet poliisikuulustelui-
hin, antamalla hänelle tuomion, kenties jopa vankeustuomion, ainakin teoriassa se on lain
perusteella mahdollista. Nyt puhutaan tämän vakavuusasteen asioista, ei mistään hyvän
käytöksen kultaisesta kirjasta.

Toinen varapuhemies Juho Eerola: Ja vielä edustaja Juvonen ja sen jälkeen puhujalis-
taan.

17.54 Arja Juvonen ps (vastauspuheenvuoro): Arvoisa herra puhemies! Todellakin val-
takunnansyyttäjä Raija Toiviainen on todennut, että hän olisi valmis pohtimaan sitä, voi-
taisiinko rikoslakia kiihottamispykälän osalta tarkentaa. Minun mielestäni tämä on kyllä
aika tärkeä viesti, mikä meidän täytyy kuulla, joskaan oikeusministeri ei tästä nyt ollut in-
nostunut.

On ollut myös hyvin hämmentävää, että muun muassa vanhoista televisiosarjoista ja
vanhoista sketseistä on tehty kanteluita ja tutkitaan sitä, onko kysymys kiihottamisesta
kansanryhmää vastaan. Tähän oikeusministeri vastasi 23.11., että onhan tämä vähän kum-
mallista. Mutta hämmästely ja kummeksunta eivät kyllä auta, vaan kyllä todella on pohdit-
tava sitä, tulisiko tätä lakipykälää jollakin tavalla tarkentaa, ja perussuomalaisilla on tähän
hyvä ehdotus ja esitys.

Mitä tulee siihen, keskustellaanko täällä lakialoitteesta: minusta on hieno asia, että kan-
sanedustajat kokevat mielenkiintoa keskustella myös muiden tekemistä lakialoitteista.

Toinen varapuhemies Juho Eerola: Takaisin puhujalistaan.

17.55 Mari Rantanen ps: Arvoisa puhemies! Kannatan tätä lakialoitetta lämpimästi.
Viimeaikaisten tapahtumien jälkeen on aivan selvää, että laki kansanryhmää vastaan kii-

hottamisesta tarvitsee pikaista korjaamista. Valtakunnansyyttäjä on lähtenyt pensselöi-
mään voimassa olevaa lakia varsin lavealla pensselillä vedellen sinne tänne ilmeisen kiih-
keässä tilassa. Helsingin Sanomien haastattelussa kuitenkin 20.11. hän itsekin myöntää,
että säännöstä tulisi täsmentää ja terävöittää. Perussuomalaisten eduskuntaryhmä on tätä
samaa mieltä, ja siksi olemme jättäneet nyt tämän lakialoitteen.
13



Pöytäkirjan asiakohta PTK 71/2019 vp
Arvoisa puhemies! Lainsäädäntömme lähtökohtana on laillisuusperiaate, eli ketään ei
saa taannehtivasti pitää syyllisenä rikokseen eikä tuomita rangaistukseen sellaisen teon pe-
rusteella, jota ei tekohetkellä ole laissa säädetty rangaistavaksi. Laillisuusperiaatteeseen si-
sältyy myös täsmällisyysvaatimus. Lain tulee täsmällisesti osoittaa, mitkä teot säädetään
rangaistavaksi, eli laki ei saa olla epämääräinen. Nämä ovat keskeisiä oikeusperiaatteita,
jotka suojaavat kansalaisia viranomaisten mielivaltaa vastaan. Lain tulee olla siis niin tar-
kasti määritelty, että jokainen tietää sen perusteella, mitkä teot ovat laittomia. Myös lain
tulkinnan tulee olla ennakoitavaa. Sen ei pidä muuttua sen perusteella, ketkä henkilöt ovat
maamme ylimmissä oikeudellisissa viroissa tai hallituksessa. Nyt näin kuitenkin on tapah-
tunut.

Haastattelussaan nykyinen valtakunnansyyttäjä muun muassa toteaa, että kontekstilla
on väliä. Esimerkiksi sillä, onko puheen esittäjä yhä samaa mieltä siitä, mitä joskus tuli sa-
nottua tai kirjoitettua. Olisi mielenkiintoista tietää, mihin lainkohtaan tämä perustuu. Se,
että tehokkaalla katumisella voisi välttää syyttäjän jahdin, on kyllä erikoinen ajatus. Siis
pelotellaan toimilla, jos et kadu.

Arvoisa puhemies! Uhkaaminen ja yllyttäminen rikollisiin tekoihin on aiheestakin tuo-
mittavaa, eikä perussuomalainen eduskuntaryhmä esitäkään siihen muutosta. Kiihottami-
nen kansanryhmää vastaan on kuitenkin nykyisellään niin tulkinnanvarainen laki, että mie-
lipiteen esittäjä ei voi ennakkoon tietää, rikkooko hän sitä vai ei. Lain tulkinta on ollut
myös siten mielivaltaista, että samankaltaisesta teosta on voitu aloittaa tutkinta tai jättää
tutkimatta riippuen henkilöstä, joka mielipiteen on esittänyt. Tällainen tulkinnanvaraisuus
ja lakipykälien valikoiva käyttö on luonteeltaan poliittista ja pyrkii tukahduttamaan tietyis-
tä aiheista käytävää keskustelua sekä määrittelemään sananvapauden rajoja hyvin kapeas-
ti. Lain tulisi kuitenkin olla puolueeton ja sama kaikille. Lain esitöiden mukaan kiihotta-
minen kansanryhmää vastaan -pykälällä suojellaan ainoastaan vähemmistöryhmiä. Tuo-
mioistuinten tulkinnat ovat tukeneet tätä ajatusta. Laki ei siis ole yhdenvertainen, niin kuin
rikoslain kuuluisi olla. Ihmettelenkin, miksi vähemmistöille tulisi sallia erivapauksia suh-
teessa valtaväestöön.

Arvoisa puhemies! YK:n ihmisoikeuksien yleismaailmallisen julistuksen 19 artikla kuu-
luu näin: ”Jokaisella on oikeus mielipiteen- ja sananvapauteen; tähän sisältyy oikeus häi-
ritsemättä pitää mielipiteensä sekä oikeus rajoista riippumatta hankkia, vastaanottaa ja le-
vittää tietoja kaikkien tiedotusvälineiden kautta.” Julistuksen 30 artikla sanoo: ”Mitään täs-
sä julistuksessa ei saa tulkita niin, että valtio, ryhmä tai yksityinen henkilö voi sen perus-
teella katsoa oikeudekseen tehdä sellaista, mikä voisi hävittää tässä määriteltyjä oikeuksia
ja vapauksia.”

Sananvapaus on yksi perusoikeuksista ja sellaisista pilareista, joille koko länsimainen
yhteiskuntamme on rakentunut. Epäoikeudenmukaisen yhteiskuntajärjestyksen ensimmäi-
senä tunnusmerkkinä onkin usein sananvapauden puuttuminen. Sellainen pohjoiskorealai-
nen sananvapaus, jossa mitä vaan saa sanoa mistä vaan, mutta seuraukset tulee kärsiä, on
tuskin sananvapautta lainkaan.

Oikeusministeri Henriksson kertoi lakivaliokunnan julkisessa kuulemisessa, että viime
vuosien aikana Euroopassa on niin kutsuttu vihapuhe yltynyt. Tämä vihapuheeksi ny-
kyään kutsuttava kansalaisten ketutus taisi alkaa vuodesta 2015, jolloin eurooppalaiset val-
tiot antoivat hallitsemattoman maahantulon alkaa. Tästä kansalaiset suuttuivat ja alkoivat
kritisoida toimintaa niillä sanoilla ja taidoilla, joita kullakin on käytössään. Kaikki eivät
14



Pöytäkirjan asiakohta PTK 71/2019 vp
osaa tehdä sitä sivistyneesti. Nyt, kun seuraukset ovat näkyvissä monen arjessa, näyttää
tulleen hätä käteen ja suita yritetään tukkia jopa kansanedustajilta.

Me emme pelkää. Mutta moni tavallinen kansalainen joutuu miettimään, mitä he voivat
sanoa. Ollaan todella kaltevalla pinnalla. Sen sijaan, että lainsäätäjät pyrkisivät vähentä-
mään tätä ärsytystä aiheuttavaa politiikkaa, he tukkivat ihmisten suut. Ei näin. Huono ja
karkea käytös ja rikollinen toiminta ei ole sama asia, ja senkin vuoksi on syytä tätä lakia
esittää.

Ja täytyy kyllä nyt sanoa, että kun kansanedustajan vakaumusta tai toisen — omasta
mielestäni maan parhaan koomikon — vanhoja sketsejä aletaan kaivella, ollaan kyllä to-
taalisen metsässä. Mikäli valtakunnansyyttäjä kiihottuu tällä tavalla, olisi pikemminkin
tutkittava kenties hänen toimiaan. Mutta me teemme sitä, mitä me voimme, ja tässä tapauk-
sessa se on lain muuttaminen. Nyt on pakko, ennen kuin olemme kirja- ja toisinajattelijoi-
den rovioilla. 

Arvoisa puhemies! Sananvapautta joko on, tai sitä ei ole.

18.01 Leena Meri ps: Arvoisa herra puhemies! Tässä edustaja Mäkelä minusta hyvin het-
ki sitten kiteytti juuri sen, että puhumme rikoslain säädöksestä. Emme puhu siitä, mikä on
kenestäkin mukavaa tai pitäisikö meidän antaa käyttäytymisnormeja tai voisimmeko täällä
sopia, että sanomme häntä herra puhemieheksi tai jotain muuta, puheenjohtajaksi, tai mitä
meidän pitäisi täällä keskustella. Siitä ei ole kysymys, vaan nimenomaan siitä, juuri niin
kuin Mäkelä sanoi, että tämä väkivaltakoneisto käy kimppuumme, ja rikosoikeushan on
aina se viimesijainen keino puuttua asioihin.

Tämän pykälän ongelma on se, että tämä ei ole millään lailla ennustettava. Ihmiset eivät
voi sen perusteella käyttäytyä oikein. Rikoslain tehtävä on ohjata ihmisten käyttäytymistä,
ennaltaehkäistä rikollisuutta ja rikollista toimintaa. Mutta kun ihminen ei tiedä, milloin hän
syyllistyy tähän niin sanottuun kiihottamiseen kansanryhmää vastaan, niin se jää arvailu-
jen varaan.

Tuossa edustaja Immonen perussuomalaisista otti ihan hyvän esimerkin tästä nopeusra-
joituksesta. Itse jäin miettimään, että jos vaikka lukisi siellä seinässä jossakin kyltissä 60—
80, ja jälkikäteen sitten katsotaan, oliko se sitten kumminkin 60 vai 70, niin me varmasti
täällä olisimme aivan kauhuissamme ja sanoisimme, että tähän pitää nyt ehdottomasti
puuttua. Ihmisten pitää voida asioista keskustella.

Kuten tuossa äsken toin esille tuon Eduskuntatutkimuksen keskuksen johtajan Markku
Jokisipilän, niin hän on usein ottanut puheeksi tämän vihapuheen, että sitä ei ole määritel-
ty, vaikka sitä täällä jopa ministerin aitiossa käytetään ja siihen vedotaan. Ja kuten hän to-
tesi, niin ihmisten pitää voida esittää vihaisiakin tunteita. Tämä on tämmöinen jonkinlai-
nen vihaisuuden hallinta. Hän toteaa myöskin tässä samassa haastattelussa, että tämän
asian voi kääntää myös niin päin, että jos ihmisiltä viedään foorumit pettymyksen ja vihan-
kin sanalliseen ilmaisuun, se ennemmin tai myöhemmin purkautuu muita väyliä pitkin ja
paljon vaarallisemmin. Oikeastaan ihan toisinpäin, mitä ehkä edustaja Räsänen aikaisem-
min sanoi, että helposti vihapuhe johtaa tekoihin. Jokisipilä ainakin näki tämän asian myös
niin päin, että jos ihmiseltä viedään mahdollisuus puhua, niin se purkautuu kyllä jollakin
lailla. Ja ainahan meille sanotaan, että asioista pitää puhua, ja kuten edustaja Rantanen äs-
ken oivallisesti sanoi, niin jokainen tekee sen omalla tyylillään. Totta kai voi aina miettiä,
miten asiat sanoo, mutta kaikki eivät sano niitä samalla tavalla — sieltä tulee vähän niitä
ärräpäitä. En minä ainakaan siihen pyörry, olen itsekin paljon niitä asioita kuullut.
15



Pöytäkirjan asiakohta PTK 71/2019 vp
 Mietin juuri tätä, mihin tämä on menossa, elikkä tähän itse- ja ennakkosensuuriin. Näitä
anteeksipyyntöjä alkaa ladella, ja ihmiset jo etukäteen ruoskivat itsensä ihan siltä varalta,
jos joku syyttäjä sattuisi innostumaan. Enemmistön puolesta ei olla huolissaan. Erään ker-
ran Aamupostissa, paikallislehdessä, luki, että juoppoputka suljetaan. Mietin sitten, että
ovatko ne kaikki juoppoja, jotka ovat siellä yön olleet. Mutta ei se ketään häirinnyt, koska
siellä oli suomalaisia miehiä. Tai sitten vanha sarja ”Onks Viljoo näkyny?” tai Uuno Tur-
hapuro. Siinähän nauretaan suomalaisen miehen karikatyyrille ihan mennen tullen, ja ei
meistä varmaan kukaan ole ajatellut vielä Uunosta tutkintapyyntöä tehdä. [Olli Immosen
välihuuto] Tai sitten Justiina, oikein niin kuin... Minullekin on joskus sanottu, että olit ihan
kuin Justiina. Minua lähinnä naurattaa. Mutta jos minä olisin sitten joku vähemmistön
edustaja, niin olisinko minä sitten loukkaantunut ja tehnyt siitä rikosilmoituksen? Ei tule
mieleenkään. Tätä täytyy käsitellä laaja-alaisesti. 

Ja jos ajatellaan näitä perusoikeuksia, niin kuin sananvapaus tai oikeus terveeseen ym-
päristöön tai laillisuusperiaate ja muu, niin ne ovat kaikki yhtä tärkeitä perusoikeuksia.
Ehkä oikeus elämään on sellainen, joka punninnassa on korkeimmalla, kun tuossa edustaja
Forsgrén näitä pohdiskeli. Niille ei nyt varsinaista etusijaa ole missään oikeuskirjallisuu-
della pystytty antamaan, niihin tulee aina näitä jännitteitä. Mutta jos ajatellaan tätä, mitä
perussuomalaiset nyt ehdottaa, niin se täyttää sekä laillisuusperiaatteen että sananvapau-
den. En oikein näe sitä, että mikä siellä olisi semmoinen oikeushyvä, mitä pitäisi erityisesti
suojella tietyn kansanväestön osalta. Oli sitten mikä tahansa vähemmistö, niin minä en oi-
kein näe sitä perusoikeutta, mitä siellä pitäisi suojella. Ehkä Forsgrén sitten sitä enemmän
vielä avaa.

 Minkä näen tässä vielä yhtenä ongelmakohtana, on tämä vanheneminen. Elikkä jos aja-
tellaan perinteisesti, niin murha on ainoa, mikä ei vanhene. Nyt kun sinä olet joskus jotain
kirjoittanut tai sanonut humoristisessa elokuvassa, ajan hengen tuotteessa, niin sitten sinä
saat jälkikäteen pelätä, että milloin se miekka heiluu. Tämä on tosi vakava asia, ja toivoi-
sin, että kansanedustajat heräisivät tähän. Tätä ei valitettavasti ollut allekirjoittanut kuin
perussuomalaisten eduskuntaryhmä, joten vaikka olen lakivaliokunnan puheenjohtaja, en
pysty vaikuttamaan asiaan. Emme pysty käsittelemään tätä todennäköisesti, kun meillä ei
ole siellä riittävästi allekirjoituksia. Mutta kannatan tätä esitystä ja toivon, että tämä menee
läpi.

18.07 Ano Turtiainen ps: Arvoisa puhemies! Mitä on sananvapaus? Ilman vapautta lou-
kata sananvapaus lakkaa olemasta. Jokaisen pitää saada loukata ja arvostella vaikka kaik-
kia uskontoja, kansoja, ihmisryhmiä, jääkiekkojoukkueita tai poliittisia aatteita tai mitä ta-
hansa muitakin kollektiivisia ryhmittymiä tai lahkoja. Jos jokin pahasti, rajusti tai vaikka
törkeästi sanottu tai ilmaistu olisi jonkun mielestä halveksittava teko, sitä ei pidä sotkea ju-
ridiikkaan.

Myös Helsingin Sanomien viime vuonna julkaisema kuva USA:n presidentistä ja siasta
kuuluu sananvapauteen. Edustaja Päivi Räsänen tuolloin sanoi, että valtiovallan on puutut-
tava asiaan. Ei pidä. Valtiovallalla ei ole mitään asiaa puuttua yksityisen julkaisijan sisäl-
töön. Asianomistajat voivat nostaa syytteet herjauksesta, jos haluavat. Tosin lainsäädän-
nössämme herjauksen rima on poliitikkojen kohdalla paljon korkeammalla, ja hyvä niin.
Myös vasemmistolaisen propagandan julkaisemisen ja tilaamisen pitää lain mukaan olla
mahdollista. Samoin verovaroillamme toimivien virkamiesten toiminnan arvosteleminen
ja kokoontumisvapaus kuuluvat länsimaiseen yhteiskuntaan. Myös vastarintaliikkeellä ja
16



Pöytäkirjan asiakohta PTK 71/2019 vp
kommunistisilla puolueilla pitää olla oikeus mielipiteidensä levittämiseen. Kieltämällä ja
sensuroimalla toimitaan paradoksaalisesti juuri niin kuin näiden aatteiden kannattajien us-
kottaisiin itse toimivan valtaan päästyään. Se, että voit joutua huonosta käytöksestäsi tilille
yhteisösi tai työnantajasi edessä, on aivan toinen asia. Sitäkään ei pidä sekoittaa juridiik-
kaan. Jokainen vastaa sanoistaan. Tyhmyys ei ole rikos.

Arvoisa puhemies! Jos kiihottaminen kansanryhmää vastaan -pykälää käytettäisiin oi-
keasti kuten se oli alun perin tarkoitettu eli väkivaltaan kiihottamiseen esimerkiksi musli-
meja tai kristittyjä vastaan, se puolustaisi lainsäädännössä paikkaansa. Nyt sitä käytetään
poliittisena aseena toisinajattelijoiden vainoamiseen ja sensuroimiseen. Toiminta ei eroa
DDR:stä tai muista kommunistimaista millään tavalla. Sananvapaus joko on tai ei ole. Ei
ole mitään siltä väliltä. Suomessa sitä ei tällä hetkellä ole, koska kansanedustajia on syyte-
harkinnassa sanomisistaan. Se tarkoittaa, että virkavalta on kansanvallan kimpussa, ja se
on valtava ongelma. Ennakkosensuurikin on edelleen laissa jyrkästi kielletty, vaikka sitä ei
nykymenoa katsellessa aina uskoisikaan. Virkavalta luo syytteillä pelon ilmapiiriä, jossa
pelokkaimmat harkitsevat, uskallanko tätä tai tuota enää sanoa. Säälittävintä on, että pyy-
dellään julkisesti anteeksi entistä elämää, jolla on noustu kansan suosioon ja sitä kautta
edustamaan kansaa.

Arvoisa puhemies! Kannatan tätä perussuomalaisten tekemää lakialoitetta. — Kiitos.

18.11 Juha Mäenpää ps: Arvoisa herra puhemies! Nykyisin lakia kiihottamisesta kan-
sanryhmää vastaan käytetään perusteettomasti kansalaiskeskustelun rajoittamiseen. Erityi-
sesti kriittistä keskustelua maahanmuutosta pyritään saamaan sensuurin ja itsesensuurin
piiriin entistä mielivaltaisemmilla laintulkinnoilla. Tähän asti lähinnä valtamedia on pyr-
kinyt toimittamaan tuomioistuimen virkaa torjuttaessa kansalaisten niin sanotusti vääriä
mielipiteitä maahanmuutosta. Kuitenkin maahanmuuttoon kriittisesti suhtautuvien puolu-
eiden menestys meillä ja muualla lännessä osoittaa, ettei valtamedia kykene enää mani-
puloimaan yleisöä tai pimittämään maahanmuuton haittoja.

Myös eduskunnalla on oma maahanmuuttokeskustelun itsesensuurin historiansa. Ennen
vuoden 2003 eduskuntavaaleja kaikki eduskuntapuolueet perussuomalaisia lukuun otta-
matta päättivät, ettei maahanmuuttokeskustelua niin sanotusti politisoitaisi, eli sitä ei saisi
käsitellä kriittisesti. Kun nykyisin jopa Ruotsissa sikäläinen kokoomus pyytelee anteeksi
maahanmuuttoa kritisoineiden vaientamista, Suomi uhkaa jäädä Euroopan peräjunttilaksi
mielipidesensuurillaan.

Arvoisa puhemies! Vastuuta kansalaiskeskustelun suitsimisesta pyritään siirtämään en-
tistä enemmän vaaleilla valitsemattomille virkamiehille. Virkamiehille ilmeisesti ajetaan
erityisoikeutta suojautua kansalaisten kritiikiltä pyrkimällä kriminalisoimaan niin sanottu
virkamiesten maalittaminen. Tätä pyrkii edistämään tänään lähetekeskusteluun tuleva la-
kialoite viranomaisten maalittamisen kriminalisoinnista. Käykö tässä niin, että siinä missä
vaaleilla valitun poliitikon maahanmuuttokritiikki leimataan kiihottamiseksi ja vihapu-
heeksi, vaaleilla valitsematon virkamies saa veronmaksajien kustantamalla työajallaan sa-
noa poliittisia mielipiteitään ilman, että kansalainen saisi kritisoida tai parodioida niitä?
Tällainen kehitys on virkamiesvallan kasvattamista kansanvallan kustannuksella. Lainaan
tähän loppuun pienen viisauden George Washingtonilta: ”Jos sananvapaus poistetaan,
meitä saatetaan johtaa tyhminä ja hiljaisina kuten lampaita teurastettaviksi.” — Kiitoksia. 
17



Pöytäkirjan asiakohta PTK 71/2019 vp
18.14 Jani Mäkelä ps: Arvoisa puhemies! Tuomarinohjeissa sanotaan: ”Mikä ei ole oi-
keus ja kohtuus, se ei saata olla lakikaan; sen kohtuuden tähden, joka laissa on, se hyväk-
sytään.” Tänä iltana keskustellaan juurikin tästä aihepiiristä, onko joku laki oikeus ja koh-
tuus ja onko sillä oikeutus ja kansan hyväksyntä. Kaikki lainsäädäntövaltahan lopulta läh-
tee kansasta. Me olemme täällä kansan edustajina.

Täällä on kysytty sitä, mitä oikeushyvää tällä kyseisellä lain pykälällä suojellaan. Itse
lähtisin tulkitsemaan sitä oikeushyvää sitä kautta, missä luvussa rikoslaissa tämä pykälä si-
jaitsee. Se sijaitsee luvussa, jossa käsitellään rikoksia ihmisyyttä vastaan ja sotarikoksia.
Tätä lakia täytyykin peilata sitä viitekehystä vasten, voiko jonkun teon kohdalla nyt vaka-
valla naamalla väittää, että tällainen rikos ihmisyyttä vastaan tai sotarikos olisi tapahtunut.
Itse väittäisin, että useimmissa teoissa, jotka Suomessa tuomitaan kiihotuksena kansanryh-
mää vastaan, ei voi vakavalla naamalla sanoa, että olisi tapahtunut rikos ihmisyyttä vas-
taan tai sotarikos. 

Sitä vastoin majesteettirikos, jonka edustaja Mäkynen toi aikaisemmin esille, on tähän
aihepiiriin erinomainen ilmaisu kuvaamaan tilannetta, koska eduskunnassa oli Venäjän
vallan aikaan useita nimenomaan majesteettirikoksesta tuomittuja kansanedustajia istu-
massa. Nyt sitten herää kysymys, onko tämä kiihottaminen kansanryhmää vastaan nyt
EU:n vallan aikana se uusi majesteettirikos, josta tuomittuja kansanedustajia tässäkin sa-
lissa tulee istumaan jatkossa entistä enemmän. 

Kun tätä nyt muutettavaksi esittämäämme lakia säädettiin ja se tuli voimaan, esitettiin
pelko siitä, että sen nojalla noin periaatteessa kuka tahansa voidaan tuomita mistä tahansa
kahdeksi vuodeksi vankilaan. Tämä syytös kuulosti silloin varsin absurdilta, mutta nyt
Syyttäjälaitoksen politisoitumisen myötä nämä silloin erikoiset tulkinnat ovatkin jo raakaa
todellisuutta, kuten olemme joutuneet kuulemaan.

Kiintoisa epäkohta tässä pykälässä on se, että tässä ei esitetä vaatimusta näiden herjaa-
vien, solvaavien väitteiden valheellisuudesta vaan on täysin mahdollista, että tähän kahden
vuoden vankeuteen tuomitaan henkilö täydestä totuuden puhumisestakin. Esimerkiksi yk-
silöön kohdistuvassa kunnianloukkauksessahan väitteen, joka esitetään, täytyy olla val-
heellinen. Jos se on totuudenmukainen, se ei täytä kunnianloukkauksen määritelmää. Nyt
kun tämä pykälänä on niin epäselvä ja tulkinnanvarainen, niin oikeuskäytäntö ja lain pe-
rusteluiden ja esitöiden merkitys sen tulkinnassa saavuttavat suhteettoman suuren ja kestä-
mättömän painoarvon.

Tulkinnassa on aina kysymys myöskin tulkitsijan persoonasta ja asenteista. Tulkintaa
tekevät yksittäiset henkilöt. Tulkinnasta tulee helposti yksittäisen henkilön mielipide. Yk-
sittäinen poliisimies voi päättää, jatketaanko tutkintaa rikoksista vaiko ei, ja poliisimies
saattaa esittää julkisestikin poliittisia mielipiteitä, kuten näissä kansanedustajiin kohdiste-
tuissa tutkinnoissa on ilmennyt.

Oikeusministeri Henriksson sanoi julkisuuteen kannan, että Raamatun ääneen lukemi-
nen ei ole rikos. Tämä lausunto hämmensi minua suuresti, koska en ainakaan itse tiedä,
onko se rikos. Miten ministeri voi tietää, onko se rikos? Ja nyt jos joku noudattaa hänen
neuvoaan ja lukee Raamattua ääneen ja joutuukin siitä rikostutkintaan, voiko ministeri ot-
taa omille niskoilleen tähän henkilöön kohdistuvan syytteen? Käsitykseni mukaan se ei ole
oikeusvaltiossa mahdollista.

Edustaja Vestman piti hyvän puheenvuoron monessa suhteessa, mutta erityisesti kiinni-
tin huomiota puheessa mainittuun kansainvälisten sopimusten liikkumavaraan. Liikkuma-
18



Pöytäkirjan asiakohta PTK 71/2019 vp
varaa on, vaikka erilaiset perustuslaki-imaamit suurella voimalla toisin väittävät. Tämä
muutos, jota nyt esitämme, on omissa käsissämme.

Keskustelin Oikeusvaltioseminaarissa eilen, ja siellä sivuttiin tätä aihepiiriä siitä näkö-
kulmasta, että erilaiset suurvallat käyttävät näennäisen vapaaehtoisia painostuskeinoja so-
siaalisen median alustojen sisällön poistoon. Tätä toki tekevät Kiinan kaltaiset toimijat,
mutta myös EU painostaa sosiaalisen median alustoja poistamaan sisältöä jopa ilman oi-
keuden päätöstä tällaisesta kiihottamisesta kansanryhmää vastaan vain tiettyjen ilmoitus-
ten perusteella, joita esittävät erilaiset luotetut tahot. Suomenkin hallitus tukee tätä toimin-
taa, toisin kuin pääministeri Rinne kyselytunnilla virheellisesti väitti.

On totta, että sananvapauteen liittyvä lainsäädäntö on tulkinnanvaraista. Jos tämä esityk-
semme toteutettaisiin, silloinkin tulkittaisiin, onko tapahtunut lain tarkoittama rikoksella
uhkaaminen tai toisen yllyttäminen rikokseen. Kuitenkin tätä tulkintaa tehtäisiin ymmär-
rettävältä ja terveeltä pohjalta, jonka kansalainen voisi paremmin ennakoida. Siksi kanna-
tankin lämpimästi tätä lakialoitetta, jonka aika on tullut.

18.20 Veronika Honkasalo vas: Arvoisa puhemies! Sananvapautta uhataan tällä hetkellä
suomalaisessa yhteiskunnassa monin eri tavoin. Kasvava vihapuhe ja verkkoviha rajoitta-
vat varsinkin vähemmistöihin kuuluvien sananvapautta ja demokraattista osallistumista
laajasti. Jyväskylän yliopiston tuoreen kuntapolitiikkaa tarkastelleen tutkimuksen mukaan
naiset kärsivät vihapuheesta enemmän kuin miehet. Moni ei vihapuheen vuoksi uskalla
lähteä ehdolle vaaleihin tai välttää tietoisesti tiettyjä poliittisia aiheita. Erityisesti maahan-
muuttoon, yhdenvertaisuuteen ja sukupuolten tasa-arvoon liittyvät kysymykset ovat sellai-
sia poliittisia teemoja, joita esillä pitävät ihmisoikeuksien puolustajat saavat usein kokea
vihapuhetta ja verkkovihaa. Tämä ei ole uutta myöskään kansainvälisten tutkimusten mu-
kaan, jotka osoittavat, kuinka rasismi ja naisviha kietoutuvat tiukasti toisiinsa.

Tämä käsittelyssä oleva lakialoite puhuu sananvapaudesta, mutta ei huomioi esimerkik-
si YK:n rotusyrjinnän vastaista sopimusta, joka muun muassa vaatii kriminalisoimaan kai-
ken rodulliseen ylemmyyteen tai vihaan perustuvien aatteiden levittämisen ja rotusyrjin-
tään kiihottamisen. Itse asiassa tämä lakialoite pyrkii siihen, että mahdollistettaisiin yhä
kasvavissa määrin vapaa vähemmistöihin kohdistuva, solvaava, väkivaltainen puhe.

Eli kyseessä on lähinnä silmänkääntötemppu, joka on meiltä ja muualta tuttu. Aloite
pyrkii perustelemaan asiaansa sananvapaudella mutta sivuuttaa tarkoituksella esimerkiksi
yhdenvertaisuuden sekä keskeisen YK:n ihmisoikeussopimuksen eli rotusyrjintäsopimuk-
sen nimenomaiset vaatimukset tiettyjen tekojen kriminalisoimisesta, jotka ovat kansanryh-
mää vastaan kiihottamista koskevan pykälän taustalla. Lisäksi aloite sivuuttaa muun muas-
sa Euroopan ihmisoikeussopimukseen sisältyvän oikeuksien väärinkäytön kiellon eli sen,
että ihmisoikeussopimuksen artiklat eivät oikeuta toimintaa, jonka tarkoituksena on tehdä
tyhjäksi jokin muu ihmisoikeussopimuksessa tunnustettu oikeus tai vapaus.

Lisäksi tuo rajaus siitä, että pykälä koskisi vain muita viestejä kuin tietoja tai mielipitei-
tä, on epäselvä ja uhkaa tehdä koko pykälän tyhjäksi. Miten tätä tulkittaisiin? Millainen
viesti jäisi näiden ulkopuolelle eli ei olisi sen enempää tietoa kuin mielipide? Tällaisen
säännöksen sisältö jäisi siis puhtaasti tuomioistuinten tulkinnan varaan. Käytännössä täl-
lainen tulkinnanvarainen rajaus uhkaisi tehdä koko säännöksestä kuolleen kirjaimen, mikä
toki lieneekin perussuomalaisten tavoite.

Sopii myös kysyä, mikä on intressi ja motivaatio tällaisen lakimuutoksen tekemiseen.
Toisin kuin perussuomalaiset väittävät, sananvapaustilanne Suomessa ei ole ongelma,
19



Pöytäkirjan asiakohta PTK 71/2019 vp
vaan maa on mittausten kärjessä sananvapauden toteutumisessa. Sen sijaan sananvapautta
Suomessa uhkaa tällä hetkellä lähinnä sellainen verkossa leviävä rikollinen vihapuhe, ah-
distelu ja häirintä, jolla pyritään pelottelemalla vaientamaan esimerkiksi ihmisoikeuksia
puolustavia. Ei ole siis totta, että mitään ei saisi enää sanoa, vaikka äärioikeistoa lähellä
olevat tahot näyttävät tehtailevan rikosilmoituksia vanhoista tv-sarjoista. Vihapuheen kri-
minalisoinnit eivät myöskään rajoita ärhäkästä, poliittista ja yhteiskunnallista kannanotta-
mista. Kriittinen yhteiskunnallinen keskustelu on edelleenkin erittäin tervetullutta, ja itse
asiassa itse toivoisin, että sitä kriittistä ja vihaistakin yhteiskunnallista keskustelua olisi
paljon enemmän. On niin, että eriarvoisuus suututtaa ja vihastuttaa, ja pitää löytyä kanavia
tämän viestin välittämiseksi.

Mielenkiintoista on, että kansanryhmää vastaan kiihottamista koskeva säännös ei vaiku-
ta muodostavan ongelmia sananvapauden käytölle valtaosalle väestöstä. Myös aroista yh-
teiskunnallisista aiheista on siis mahdollista käydä ihmisarvoa kunnioittavaa keskustelua.
Tuomioita säännöksen nojalla on annettu melko vähän, ja vaikka valtaosa väestöstä on esi-
merkiksi sosiaalisessa mediassa, jostain syystä lähinnä perussuomalaisille on näyttänyt
muodostuvan vaikeaksi muotoilla esimerkiksi poliittisia kantojaan niin, ettei samalla sol-
vattaisi kokonaisia kansanryhmiä esimerkiksi ihonväriin, uskontoon tai alkuperään nojaa-
vin rasistisin yleistyksin. [Perussuomalaisten ryhmästä: Maalittamista!]

18.25 Päivi Räsänen kd: Arvoisa puhemies! Tästä keskustelusta voi päätellä, että sanan-
vapaus on todellakin ajankohtainen keskustelunaihe ja sille on tilausta. Tuossa debatin yh-
teydessä kiinnitin huomiota edustaja Halla-ahon esiin nostamaan väitteeseen, johon nyt
vielä palaan, kun totesitte puheessanne, että olisin ollut edustaja Immosta vuonna 2015 ki-
vittämässä. Tämä väite tuli itseäni vastaan jossakin vaiheessa aiemminkin, ja tutkin vielä
omia kirjoituksiani tuolta ajalta, enkä semmoista kivitysviestiä sieltä löydä. Toivon, että
edustaja Immonen itse nyt kertoisi, missä ne kivet ovat lentäneet. Kirjoitin kyllä blogin
maahanmuutosta niihin aikoihin, kun edustaja Immonenkin julkista keskustelua maahan-
muuttopolitiikasta kävi, ja siinä yhteydessä totesin, että vihapuhe voi johtaa vihatekoihin,
mutta en ollut nostamassa minkäänlaisia syytteitä enkä edes muistaakseni maininnut edus-
taja Immosta. Sen voi kyllä tarkistaa sieltä. En missään nimessä ole ollut väittämässä, että
edustaja Immonen olisi syyllistynyt johonkin lainvastaiseen puheeseen. En syytä teitä,
edustaja Halla-aho, vihapuheesta tämän lausunnon johdosta, mutta haluan nyt todeta sen,
että tuo lausuntonne ei ollut totta.

Kun sananvapauskeskustelussa Raamatun siteeraaminen on viime päivinä ollut esillä ja
jopa kiistanalaista, niin siteeraan nyt tässäkin yhteydessä Raamattua liittyen vihapuhee-
seen, jos puhemies sen sallii.

Toinen varapuhemies Juho Eerola: No, ainakin nyt, ennen kuin olette siteerannut. [Nau-
rua]

 Nimittäin 2 000 vuotta vanhassa varsin laajaa arvostusta nauttivassa vuorisaarnassa
Jeesus määrittelee vihapuheen suhteen viidenteen käskyyn, ”älä tapa”, kun hän sanoo näin:
”Teille on opetettu tämä isille annettu käsky: ’Älä tapa.’ Se, joka tappaa, on ansainnut oi-
keuden tuomion. Mutta minä sanon teille: jokainen, joka on vihoissaan veljelleen, on an-
sainnut oikeuden tuomion. Samoin jokainen, joka sanoo veljelleen: ’Senkin hölmö’, on an-
sainnut Suuren neuvoston tuomion, ja se, joka sanoo: ’Sinä hullu’, on ansainnut helvetin
20



Pöytäkirjan asiakohta PTK 71/2019 vp
tulen.” Aika kovia sanoja. No, tässä ei tietenkään Jeesus selittäessään tätä viidettä käskyä
puhu maallisen lainsäädännön tuomioista, että minkälaisia tuomioita pitäisi asettaa maal-
lisessa oikeudenkäynnissä henkilölle, joka haukkuu lähimmäistään, vaan puhuu ylipäänsä
siitä eettisestä periaatteesta, että tällaisella pilkkaavalla ja kunniaa, nimenomaan kunniaa,
loukkaavalla puheella on yhteytensä viidenteen käskyyn, jota hän selittää, eli tähän ”älä ta-
pa” -käskyyn. Sen vuoksi itse olen edelleen juuri sitä mieltä, että kyllä vihapuheella on yh-
teytensä näihin vihatekoihin. Mutta tässä tietenkin puhutaan siitä, että lopulta me kaikki
olemme ikään kuin Jumalan edessä samalla viivalla myös tämän viidennen käskyn suh-
teen.

No, itse olen tällä hetkellä todellakin kahdessa rikostutkinnassa epäiltynä tämän kysees-
sä olevan pykälän johdosta. Toinen tapaus koski kesäkuista tviittiäni ja toinen sitten 15
vuotta vanhaa pamflettiani, josta tehtiin rikosilmoitus elokuussa. Se, mikä tässä omalla
kohdallani on kyllä hyvin hämmentävää ja merkillistä, on se, että ei tuon tviitin kohdalla
eikä myöskään pamfletin kohdalla mieleeni todellakaan edes tullut, että olisin rikkomassa
jonkinlaista lakipykälää vastaan. Kaiken lisäksi poliisihan teki hyvin perusteellisen pää-
töksen juuri tästä pamfletista, että siinä ei ole aihetta esitutkintaan eikä olla syyllistytty ri-
kokseen, mutta sen sijaan valtakunnansyyttäjän mielestä siinä taas oli aihetta. Mietin, että
millä tavoin kansanedustaja, puhumattakaan tavallisesta kansalaisesta, voisi tietää, missä
se raja menee, jos kerran poliisi perusteellisen selvityksen jälkeen on eri linjoilla kuin val-
takunnansyyttäjä, eli viranomaisten kohdallakaan se ei näytä selvää olevan.

No, sananvapaus on todellakin moniarvoisen yhteiskunnan olemassaolon edellytys, ja
sananvapautta pitäisi voida rajoittaa vain silloin, kun se on toisten oikeuksien tai yleisen
turvallisuuden vuoksi välttämätöntä. Euroopan ihmisoikeustuomioistuinhan on antanut sa-
nanvapauden käytön osalta merkitystä sille, onko ilmaisut esitetty vilpittömistä lähtökoh-
dista vai onko sitten kysymys tällaisesta naamioidusta vihapuheesta, että ikään kuin vain
käytetään joitakin ilmaisuja jonkinlaisen uhkauksen peitteenä. Niin kuin täällä on todettu
nyt moneen kertaan, tälle vihapuhe-termille ei ole olemassa sellaista vakiintunutta määri-
telmää, jota voitaisiin sitten juridiikassa käyttää, eikä mielestäni sellaista lainsäädäntöä
tule myöskään säätää.

Tämä kiihottamisrikoskriminalisointi merkitsee aina voimakasta puuttumista sananva-
pauteen, joka on turvattu niin Euroopan ihmisoikeussopimuksessa, YK:n yleissopimukses-
sa kuin perustuslaissamme. Euroopan ihmisoikeustuomioistuimen oikeuskäytännön mu-
kaan sananvapaus todellakin suojaa paitsi sellaisia ilmaisuja, joita voidaan pitää myöntei-
sinä ja vaarattomina tai yhdentekevinä, myös sellaisia, joita voidaan pitää huolestuttavina,
häiritsevinä ja epäasiallisina. Mielestäni juuri näistä kysymyksistä, kuten vaikkapa maa-
hanmuuttopolitiikasta, josta silloin vuonna 2015:kin oli puhetta, täytyy käydä keskustelua,
käydä keskustelua samoin kuin myös koko tästä vihapuhetematiikasta täytyy voida käydä
keskustelua ja myös poliittista keskustelua, kansalaiskeskustelua, eikä niin, että sitten tuo-
marin edessä ratkotaan, mitä saa sanoa ja mitä ei saa sanoa. [Jukka Mäkynen: Juuri sen ta-
kia tämä lakialoite on olemassa!] Ja toisaalta todellakin sellainen uskonnollinen viestintä-
ja myös julistustyö, joka on väkivaltaista, hyökkäävää, pakottavaa tai perustuu jonkinlai-
seen aivopesuun, ei ole sallittua Euroopan ihmisoikeustuomioistuimen mukaan.

En itse tässä vaiheessa ota vielä kantaa tähän lakialoitteeseen, mutta kyllä hyvin vaka-
vasti tätä myös pohdin. Tietysti kun koen olevani jollakin tavalla tällä hetkellä myös tämän
pykälän kohteena ja siinä mielessä [Puhemies koputtaa] aika hämmentyneenäkin tämän
edessä, niin varmasti tähän vielä omakin kantani sitten ennen pitkää vielä selkiytyy.
21



Pöytäkirjan asiakohta PTK 71/2019 vp
18.34 Jussi Halla-aho ps (vastauspuheenvuoro): Arvoisa puhemies! Katsoin, että on koh-
tuullista vastata, koska edustaja Räsänen on muutamaan kertaan pyytänyt minulta täsmen-
nystä aiempaan puheenvuorooni. Viittaan siis todellakin edustaja Räsäsen vuonna 2015
julkaisemaan blogikirjoitukseen, josta KD-lehti, kristillisdemokraattien lehti, kirjoitti ar-
tikkelin, ja koska tämän artikkelin on kirjoittanut kristillisdemokraattien puoluesihteeri
Asmo Maanselkä, niin tulkitsen, että tässä siteerataan edustaja Räsästäkin oikein. Tässä ni-
menomaan annetaan ymmärtää, että teidän blogikirjoituksenne on kannanotto Olli Immo-
sen Facebook-päivityksestä nousseeseen kohuun, ja sen sijaan, että te puolustaisitte mil-
lään tavalla Olli Immosta näitä vihapuhesyytöksiä vastaan tai vetoaisitte sananvapauteen,
niin te kaikkien muiden silloisten keskustelijoiden tavoin toteatte, että vihapuhe on vaaral-
lista, sillä se valitettavan usein johtaa vihatekoihin. No nyt te olette tänään ihan oikein ko-
rostanut sitä, että mitä on vihapuhe. Sitä ei ole määritelty, mutta neljä vuotta sitten se ei kui-
tenkaan näyttänyt teillekään olevan ongelma. Raamatussa sanotaan monien muiden viisai-
den asioiden ohella, että tee toiselle niin kuin haluaisit itsellesi tehtävän, ja toivon, että me
kaikki täällä noudatamme tätä korkeaa standardia.

18.35 Päivi Räsänen kd (vastauspuheenvuoro): Arvoisa herra puhemies! Itsekin löysin
tämän KD-lehden Asmo Maanselän kommentin, jossa hän oli yhdistänyt tämän blogiini,
mutta tuossa blogikirjoituksessani en puhu edustaja Immosesta, vaan puhuin yleisesti maa-
hanmuuttopolitiikasta ja puhuin tästä vihapuheesta. Toki näitä puheita voi vielä jälkikä-
teenkin tarkistaa. Mutta vaikka olisin myös edustaja Immosesta puhunut ja häneen viitan-
nut, varmasti sitä keskustelua silloin käytiin edustaja Immosen Facebook-päivityksen poh-
jalta, niin en kyllä mielestäni ole missään vaiheessa torjunut hänen oikeuttaan sananvapau-
teen. Eikö tällaista reipasta keskustelua esimerkiksi maahanmuuttopolitiikasta juuri pidä-
kin käydä, esimerkiksi erilaisten blogien ja some-keskustelun turvin, ja sallia toiselle se sa-
nanvapaus, vaikka olisikin itse eri mieltä? Ja siihen saa reagoida omissa blogeissaan ja
omissa Facebook-päivityksissään, mutta ei pidä lähteä toista silti oikeuteen vetämään.
Enkä ole sitä tehnyt, enkä ole edustaja Immosta kivittänyt.

Toinen varapuhemies Juho Eerola: Nyt ei mennä laajemmin debattiin, mutta edustaja
Junnila siellä kovasti tuntui haluavan puheenvuoroa.

18.37 Vilhelm Junnila ps (vastauspuheenvuoro): Arvoisa puhemies! Kun olen Naantalin
auringosta, niin en malta olla etsimättä aurinkoon liittyvää sanomista myös Raamatusta.
Täällähän on hyvin useasti sitä siteerattu, ja se näyttää olevan myös tutkinnan kohteena.
Mutta puhutaan välillä vihasta. Nimittäin Suomessahan lainsäädännöllinen ratkaisu tuntuu
olevan sitä, että poliitikko sanoo jotakin, sitten on tutkinta päällä ja seurauksena on toden-
näköisesti sakkoa. Mutta Raamatussa sanotaan: ”Vaikka vihastuttekin, älkää tehkö syntiä.
Sopikaa riitanne, ennen kuin aurinko laskee.” Tätä voisi noudattaa tässäkin yhteydessä.

Toinen varapuhemies Juho Eerola: Marraskuussa on aurinko laskenut jo varhain. —
Mennään puhujalistaan.

18.37 Sami Savio ps: Arvoisa puhemies! Tässä on tosiaan käsittelyssä perussuomalaisten
eduskuntaryhmän lakialoite kiihottamisesta kansanryhmää vastaan säädetyn rikoslain py-
kälän muuttamisesta. Tämän lakialoitteen ensisijaisena sisältönä on mainitun pykälän täs-
22



Pöytäkirjan asiakohta PTK 71/2019 vp
mentäminen siten, että rangaistavaksi jäisi lainkohdassa tarkoitettua esimerkiksi rodun, us-
konnon, seksuaalisen suuntautumisen tai vammaisuuden nojalla muodostuvaa ryhmää vas-
taan tehtävällä rikoksella uhkaaminen tai tällaiseen tekoon yllyttäminen. Tiedon tai mieli-
piteen levittäminen ei olisi rangaistavaa. Tämä esittämämme muotoilu tekisi lainsäädän-
nöstä tältä osin huomattavasti nykyistä täsmällisemmän ja tarkkarajaisemman ja siten sel-
västi vähemmän tulkinnanvaraisen.

Arvoisa puhemies! Viimeaikaisessa julkisessa keskustelussa on nähty moneen ottee-
seen, että uskonnollisen vakaumuksen, poliittisten mielipiteiden tai jopa heikkotasoisen
huumorin esittäminen voivat johtaa rikosoikeudellisen prosessin tai esitutkinnan käynnis-
tymiseen. Pidän tätä tilannetta erityisen outona, varsinkin siitä syystä, että osa näistä tut-
kinnan kohteena olevista teoista on tehty vuosia tai jopa vuosikymmeniä sitten nykyisestä
keskusteluilmapiiristä hyvin selvästi poikenneissa olosuhteissa. Ja tämä kaikki on tapahtu-
nut siitäkin huolimatta, että länsimaisessa oikeusjärjestelmässä taannehtivan lainsäädän-
nön kielto on yleisesti tunnustettu periaate.

Arvoisa puhemies! Vihapuheen hyvin epäselvä määritelmä on epätarkkuutensa vuoksi
ongelmallinen ja johtaa aivan liian usein tarpeettomaan itsesensuuriin, vaikka sananvapa-
utta pidetään täysin oikeutetusti länsimaisen yhteiskuntajärjestelmän merkittävänä kulma-
kivenä. Tulkinta siitä, onko jokin yksittäinen kannanotto yhä vailla selkeää määritelmää
olevaa vihapuhetta vai ei, on jopa viranomaisille vaikeaa, puhumattakaan yksittäisestä
kansalaisesta. Kuten tässä keskustelussa on useaan otteeseen todettu, on mielipiteiden jul-
kituomisen mahdollisuus demokraattisessa yhteiskunnassa erittäin tärkeää. Asiallisuus on
siinä hyvä ohjenuora, mutta ei voida kuitenkaan edellyttää, että puhujan tai kirjoittajan tu-
lisi pystyä ennakoimaan kaikki mahdolliset ja mahdottomatkin tulkinnat. Se on inhimilli-
sesti katsoen täysin mahdotonta.

Arvoisa puhemies! Perussuomalaiset haluavat korjata tämän lainsäädännöllisen epäkoh-
dan, ja olemme siksi laatineet ja allekirjoittaneet tämän lakialoitteen. Toivon sille asianmu-
kaista eduskuntakäsittelyä ja tietenkin sen myötä kansalaisten oikeusturvan parantamista.

18.41 Mikko Lundén ps: Arvoisa herra puhemies! Olen huolestuneena seurannut viime
aikoina Suomessa tapahtunutta kehitystä sananvapauden suhteen. Niin Euroopassa kuin
Suomessakin menneinä vuosikymmeninä on pyritty poistamaan sananvapautta rajoittavia
lakipykäliä. Tämä on ollut luonnollinen kehitys Euroopassa erityisesti Berliinin muurin
murtumisen jälkeen. Meidän tulisi jatkaa tällä kehityksen tiellä myös tulevaisuudessa, mitä
tämä perussuomalaisten edustajaryhmän jättämä lakialoite osaltaan tukee. Kuitenkin vai-
kuttaa siltä, että itseään sananvapauden, demokratian ja ihmisoikeuksien lähettiläinä pitä-
vät voimat haluavat viedä kehitystä täysin päinvastaiseen suuntaan. Valtiovallalle halu-
taan antaa entistä suurempi rooli määritellä, mitä yhteiskunnassa saa puhua ja mistä pu-
heesta tuomioistuin kutsuu puhujaa. Näin ei saa olla.

Arvoisa puhemies! Sananvapauden turvaaminen arkojenkin asioiden käsittelyn osalta
on yhteiskunnan vakauden kannalta äärimmäisen tärkeää. On turhan yksioikoista ajatella,
että voimakasta kritiikkiä sisältäviä puheenvuoroja hiljentämällä saisimme paremman yh-
teiskunnan. Jos näitä puheenvuoroja hiljennetään, seurauksena saattaa olla yhä epäva-
kaampi yhteiskunta, jossa kansalaisten luottamus viranomaisiin kaikkoaa. Sananvapauden
on tarkoitus suojata kansalaisia vaihtuvien päättäjien mielivallalta, ja sen tarkoituksen tur-
vaamiseksi meidän tulisi ponnistella entistä tarmokkaammin.
23



Pöytäkirjan asiakohta PTK 71/2019 vp
Arvoisa puhemies! Hälyttävimpiin esimerkkeihin sananvapauden nykytilasta Suomes-
sa lukeutuu oikeuskanslerin kehotus poistaa vanhoja nettikirjoituksia jo ennakoivasti, jotta
niistä ei tulisi tuomioita. Tämä tuo mieleeni vahvoja kaikuja sensuurista ja aivan muunlai-
sista valtioista kuin Suomi on. Ilman, että sananvapauslakia on edes vielä lähdetty kiristä-
mään, kansalaisia uhkaillaan poistamaan mielipiteitään rangaistuksen uhalla. Poistettavak-
si joutuisivat uhkailujen perusteella ennen kaikkea ne mielipiteet, jotka eivät miellytä val-
taapitäviä. Tämä muistuttaa historiallisia käskykirjeitä, joissa hallitsija saattoi asettaa kiel-
letyksi oman valtansa kritisoinnin. Se ei saa olla kehityssuuntana, kun keskustellaan sanan-
vapaudesta vapaassa yhteiskunnassa, kuten Suomessa.

Tavoitelkaamme siis ennen kaikkea sananvapauden käsitteen laajentamista sen sijaan,
että lähdetään ajamaan Suomea kohti loputonta sensuurin ja hiljentämisen tietä. Siltä tieltä
ei nimittäin ole paluuta. — Kiitos.

18.43 Bella Forsgrén vihr: Arvoisa herra puhemies! Minulla on enemmän tällaista filo-
sofista pohdintaa. Siellä laidalla — minä olen pahoillani, en muista edustajan nimeä —
tuotiin esille tämä, että miksi vähemmistöjä suojataan enemmän tässä sananvapauskysy-
myksessä. Tässä oli tämä, että miksi kantaväestöä kohtaan voidaan sanoa kovemmin kuin
vähemmistöjä kohtaan. Jos minä nyt en ala jotenkin niitä YK:n ihmisoikeus- tai Euroopan
ihmisoikeussisältöjä referoimaan, koska minusta tuntuu, että siinä meillä taitaa ehkä olla
erimielisyyksiä, niin ehkä minä yritin niin kuin miettiä tätä, kun kehotettiin miettimään,
niin onhan meillä niin kuin... Hyvinvointivaltion ajatushan kiteytyy siihen, että tasa-arvo ei
periaatteessa meidän yhteiskunnassamme ole sitä, että kaikki saavat täsmälleen saman,
vaan että jotenkin pyritään huomioimaan ihmisten tarpeet. Esimerkiksi jos vaikka miettii
meidän hyvinvointivaltion rakennetta: Kyllähän meidän koulutuskin menee siten, etteivät
kaikki käy samoja välttämättömiä kursseja, ja jos joku tarvitsee enemmän apua, niin hänel-
le annetaan. Meidän verotus on progressiivinen, mikä tarkoittaa sitä, että ne, jotka pystyvät
maksamaan enemmän, maksavat sitä. Palvelut menevät tarpeen mukaan, etuudet menevät.
Mitä minä yritän tällä sanoa, on ajatus siitä, että vähemmistöjen suoja on suurempi. Sehän
pohjautuu ihan [Mauri Peltokankaan vastauspuheenvuoropyyntö] meidän arvostukseen
sitä kohtaan, että ne, jotka tällä hetkelläkin kohtaavat enemmän vaikka syrjintää — vaikka
sitten sen ulkonäkönsä tai minkä takia tahansa — niin heille pitää enemmän sitä suojaa tar-
jota. Tämä ajatus siitä, että mitä tasa-arvo on, niin minua ihan kiinnostaisi kuulla, että ajat-
teletteko te näissä muissakin asioissa niin, että se on täsmälleen jokaiselle saman verran,
vai siten, että pitäisi katsoa laajemmin, miten me suojelemme niitä ihmisiä, jotka sitä suo-
jelua tarvitsevat enemmän. Tästähän se ajatus lähtee. Tämä on hyvinvointivaltion perusta.

Toinen varapuhemies Juho Eerola: Annetaan vastauspuheenvuoro, edustaja Peltokan-
gas, mutta ei mennä laajemmin debattiin.

18.45 Mauri Peltokangas ps (vastauspuheenvuoro): Arvoisa puhemies! Vähemmistö-
ryhmistä en puhunut mitään, elikkä edustaja Forsgrén voisi tietysti — no joo. Pyysin miet-
timään. Lausuin: ”Lause, joka syntyperäisiä suomalaisia koskevana ei anna aihetta edes
syyteharkintaan, johtaa tuomioon, kun se koskettaa toista kansallisryhmää.” Tässä edus-
kuntasalissa, edustaja Forsgrén, laaditaan lakeja kaikille suomalaisille tasavertaisesti. Ai-
van kaikille tasavertaisesti. Tässä salissa ei eritellä, kenelle on vähemmän ja kenelle on
24



Pöytäkirjan asiakohta PTK 71/2019 vp
enemmän. Jos te olette saanut sellaisen käsityksen, niin kehotan korjaamaan käsityksen. —
Kiitos.

Toinen varapuhemies Juho Eerola: Ja puhujalistaan.

18.45 Mia Laiho kok: Arvoisa puhemies! Aloitteessa esitetään, että rikoslain 11 luvun
10 § muutetaan siten, että rangaistavaksi jää ainoastaan lainkohdassa tarkoitettua ryhmää
vastaan tehtävällä rikoksella uhkaaminen sekä tällaiseen rikokseen yllyttäminen. Lisäksi
aloitteessa esitetään lainkohdan muuttamista siten, ettei rangaistusvastuu enää jatkossa
koske tiedon tai mielipiteiden asettamista yleisön saataville, levittämistä yleisön keskuu-
teen ja pitämistä yleisön saatavilla. Rangaistusuhka liitettäisiin siten jatkossa ainoastaan
muihin viesteihin kuin tietoihin ja mielipiteisiin.

Pidän hyvänä sitä, että perussuomalaiset ovat tehneet tämän lakialoitteen tämän 11 lu-
vun 10 §:n muuttamisesta ja pääsemme keskustelemaan tästä asiasta. Sananvapaus on de-
mokraattisessa valtiossa tärkeä tehtävä ja oikeus, mikä on meidän perusoikeus. Lain on ol-
tava myös sellainen, joka kestää aikaa ja myöskin tulkitsemista eri ajassa. Meidän pitää
pystyä uusimaan lainsäädäntöämme, jos me toteamme siellä epäkohtia. Ja tämä rikoslain
kohta ei enää vastaa nykyajan haasteisiin ja tarpeisiin. Meillä on poliisilla paljon tehtäviä,
joihin heitä oikeasti tarvitaan ja myöskin tuomioistuimilla paljon tehtäviä, mihin heidän re-
surssejaan pitäisi kohdentaa. Nyt tällä hetkellä voidaan nostaa epäilyjä ja jopa rikossyyt-
teitä asioista, mielipiteistä, joita on ilmaistu toisessa ajassa, toisessa kontekstissa.

Nykyinen laki on monitulkintainen ja epäselvä. Se voi jopa hankaloittaa epäkohtien esil-
le tuomista, jos pelätään, että siitä saa itse syytteen niskaan. Esimerkiksi viime päivinä on
ollut julkisuudessa epäkohtia ja on ihmetelty, miksi ei asia ole noussut yleiseen tietoisuu-
teen tai edes päättäjien tietoisuuteen tai miksi siihen ei ole reagoitu. Onko pelätty sitten lei-
maamista, vai mitkä ovat ne taustasyyt, miksi ei ole nostettu asioita esille?

Emme saa antaa meillä olla sellaisia toimimattomia lakeja, jotka estävät meillä epätar-
koituksenmukaisesti sananvapautta. Pitää kunnioittaa ja muuten käyttää hyviä tapoja. Kii-
hottamista väestöryhmiä kohtaan ei tietenkään pidä sallia, mutta on hyvä, jos tätä pysty-
tään tarkastelemaan, ja toivottavasti tämä asia myöskin otetaan käsittelyyn. [Perussuoma-
laisten ryhmästä: Hyvä!]

Keskustelu päättyi.

Asia lähetettiin lakivaliokuntaan.
25


