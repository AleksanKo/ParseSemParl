















































DEM88E3.tmpSave.xml


Pöytäkirjan asiakohta PTK 10/2016 vp
Pöytäkirjan asiakohta 

PTK 10/2016 vp

Täysistunto

Torstai 18.2.2016 klo 15.59—20.29

2.5. Suullinen kysymys Ison-Britannian mahdollisen EU-eron vaikutuksista (Pertti Salolai-
nen kok)

Suullinen kysymys SKT 12/2016 vp

Suullinen kyselytunti

Toinen varapuhemies Paula Risikko: Ehdimme ottaa vielä yhden kysymyksen: edustaja
Salolainen.

Keskustelu

16.58 Pertti Salolainen kok: Arvoisa rouva puhemies! Miten te, ulkoministeri Soini, suh-
taudutte siihen vakavaan mahdollisuuteen, että Britannia eroaa Euroopan unionista? Min-
kälaisia seurauksia sillä olisi taloudellisesti, kauppapoliittisesti ja ulkopoliittisesti nykyi-
sessä Euroopan jännittyneessä ilmapiirissä?

16.59 Ulkoasiainministeri Timo Soini (vastauspuheenvuoro): Arvoisa rouva puhemies!
Tämä on äärimmäisen vakava ja tärkeä kysymys, tästä juuri ensi yönä neuvotellaan. Vara-
puheenjohtaja, suurlähettiläs Salolainen tietää erittäin hyvin tämän merkityksen. Britannia
on Euroopan unionin toiseksi suurin talous. Se on toiseksi suurin nettomaksaja. Se on ehkä
vahvin sotilaallinen voima Euroopan unionissa. Se on täydellinen katastrofi Euroopan
unionille — ei välttämättä Britannialle, mutta Euroopan unionille — jos he päättävät läh-
teä. Minä en ohjeista, mitä britin pitää äänestää, mutta sen sanon, että jos nämä kaikki to-
teutuvat, niin Suomen lasku kasvaa. Jos tulee hyvä neuvottelutulos, siellä voi olla jotakin
sellaista, joka Suomea myös hyödyttää.

Toinen varapuhemies Paula Risikko: Ja vielä ministeri Stubb lyhyesti.

17.00 Valtiovarainministeri  Alexander  Stubb  (vastauspuheenvuoro): Arvoisa rouva
puhemies! Tämä on monella tapaa erittäin tärkeä päivä Euroopalle ja Euroopan unionille.
Olisi sekä lyhyellä tähtäimellä markkinaturbulenssien ja muun kautta että pitkällä tähtäi-
mellä taloudellisesti ja poliittisesti erittäin valitettavaa, kuten ulkoministeri tuossa totesi,
katastrofaalista sekä Euroopan unionille, Britannialle että Suomelle, jos Britannia eroaisi.
Uskon itse, että ne vaikutukset Britannian EU:sta lähdöstä olisivat muun muassa rahoitus-
markkinoilla järisyttävät. Me teemme kaikkemme tässä hallituksessa, että Britannia ei läh-
de Euroopan unionista.

Toinen varapuhemies Paula Risikko: Ministeri Toivakka, hyvin lyhyesti.
 Tarkistettu
4.0



Pöytäkirjan asiakohta PTK 10/2016 vp
17.00 Ulkomaankauppa-  ja  kehitysministeri  Lenita  Toivakka (vastauspuheenvuo-
ro): Arvoisa puhemies! Tämä on erittäin tärkeä kysymys. Esimerkiksi kauppapoliittisesti
kun mietimme, niin Britannia, kuten Suomikin, kannattaa kaupan vapauttamista ja on siinä
mielessä ollut meille tärkeä liittolainen, kun mietitään kaupan vapauttamisneuvotteluja.
Myöskin toisessa mielessä: Britannia on meille kuudenneksi tärkein vientikohde, 5,2 pro-
senttia Suomen viennistä menee Britanniaan. Nyt jos Britannia jäisi EU:n ulkopuolelle, pi-
täisi tehdä uudet sopimukset, jotkut Efta-tyyliset tai EU—Turkki-väliset sopimukset, ja sii-
nä viiveessä voisi Suomellakin olla vaikeuksia käydä kauppaa Britannian kanssa.

Kysymyksen käsittely päättyi.

Kyselytunti päättyi.
2


