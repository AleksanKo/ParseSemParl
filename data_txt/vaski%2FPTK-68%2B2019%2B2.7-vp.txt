















































DEME5F4.tmp.xml


Pöytäkirjan asiakohta PTK 68/2019 vp

 Tarkistettu
4.0

Pöytäkirjan asiakohta 

PTK 68/2019 vp

Täysistunto

Torstai 21.11.2019 klo 16.00—21.40

2.7. Suullinen kysymys tasa-arvon edistämisestä perhevapaauudistuksen yhteydessä (Noo-
ra Koponen vihr)

Suullinen kysymys SKT 66/2019 vp

Suullinen kyselytunti

Puhemies Matti Vanhanen: Seuraavat kysymykset myönnän vielä edustaja Noora Kopo-
selle ja edustaja Strandille. — Edustaja Koponen.

Keskustelu

16.58 Noora Koponen vihr: Arvoisa puhemies! Naisen euro on edelleen 84 senttiä. Nai-
set käyttävät vanhempainvapaista yli 95 prosenttia. Naisten eläkkeet ovat keskimäärin vii-
denneksen matalampia kuin miesten. Kun keskituloinen nainen on lapsen kanssa kotihoi-
don tuella kolme vuotta, hänen tuleva eläkkeensä heikentyy 50 eurolla kuussa. Nämä luvut
eivät kuvasta tasa-arvoista hyvinvointiyhteiskuntaa. Nämä luvut ovat kuitenkin todelli-
suutta juuri nyt. Väestöliiton perhebarometristä käy ilmi, että taloudellinen epävarmuus
sekä perheen ja työn yhteensovittaminen ovat merkittäviä syitä, miksi lapsia ei hankita. 

Tämä hallitus on sitoutunut toteuttamaan perhevapaauudistuksen, jossa naisen työmark-
kina-asema vahvistuu ja hoitovastuu jakautuu perheissä tasaisesti molempien vanhempien
kesken. Hallitusohjelman mukaisesti Suomi tähtää tasa-arvon kärkimaaksi. Kysynkin teil-
tä, ministeri Pekonen: miten hallitus aikoo konkreettisesti edistää tasa-arvoa perhevapaa-
uudistuksen yhteydessä?

16.59 Sosiaali- ja terveysministeri Aino-Kaisa Pekonen (vastauspuheenvuoro): Arvoi-
sa puhemies! Edustaja Noora Koponen otti tässä hyvin esille sen, että perhevapaat eivät to-
dellakaan jakaudu perheissä tällä hetkellä tasan. Meidän tavoitteenamme on kunnianhi-
moinen uudistus, jossa nimenomaan lisätään tasa-arvoa perheissä mutta myös työelämäs-
sä, jotta voimme tulevaisuudessa kuroa umpeen tätä palkkakehitystä, jonka edustaja Ko-
ponen nosti myös esiin. Perhevapaauudistus on edelleen vielä valmistelussa, ja toivon, että
pääsemme hallituksessa siinä nopeasti eteenpäin, niin että pääsen sitä kaikille täällä esitte-
lemään. On selvää, että meidän pitää tehdä perhevapaauudistukseen kiintiöitä, jaksoja,
joissa sekä isät että äidit ottavat entistä enemmän vastuuta perhevapaistaan. Juuri viime vii-
kolla Kela julkaisi tutkimuksen, jonka mukaan vanhempainpäivärahaa saaneiden isien
määrä väheni viime vuosiin verrattuna. Sen takia mielestäni on erittäin tärkeää, [Puhemies
koputtaa] että tämä hallitus kiinnittää tähän nyt huomiota.

Kysymyksen käsittely päättyi.


	2.7
	16.58
	16.59


