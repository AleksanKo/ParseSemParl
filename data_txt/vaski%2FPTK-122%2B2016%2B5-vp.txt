















































DEM5F63.tmpSave.xml


Pöytäkirjan asiakohta PTK 122/2016 vp
Pöytäkirjan asiakohta 

PTK 122/2016 vp

Täysistunto

Tiistai 29.11.2016 klo 14.01—18.29

5. Hallituksen esitys eduskunnalle laiksi sairausvakuutuslain muuttamisesta ja väliaikai-
sesta muuttamisesta sekä laeiksi lääkelain 57 b ja 102 §:n ja terveydenhuollon ammattihen-
kilöistä annetun lain 22 ja 23 §:n muuttamisesta

Hallituksen esitys HE 184/2016 vp
Valiokunnan mietintö StVM 30/2016 vp

Toinen käsittely

Puhemies Maria Lohela: Toiseen käsittelyyn esitellään päiväjärjestyksen 5. asia. Nyt
voidaan hyväksyä tai hylätä lakiehdotukset, joiden sisällöstä päätettiin ensimmäisessä kä-
sittelyssä.

Keskustelu

16.29 Sari Tanus kd:  Arvoisa rouva puhemies! Tässä hallituksen ehdotuksessa ehdote-
taan muutettavaksi sairausvakuutuslakia, lääkelakia ja terveydenhuollon ammattihenkilös-
töstä annettua lakia.

Lääkekorvaussäästöjä pyritään saamaan 134 miljoonaa lisää. Lääkekorvaussäästöt eh-
dotetaan toteutettaviksi keinoin, joilla edistettäisiin lääkeyritysten välistä hintakilpailua,
vähennettäisiin lääkejätettä ja edistettäisiin rationaalista lääkehoitoa. Muun muassa näihin
ehdotuksiin liittyy paljon kannatettavaa ja hyvää. Mutta niin kuin moniin muihinkin halli-
tuksen esityksiin, tähänkin liittyy myös isoa isoa miinusmerkkiä eli nimenomaan esityk-
sessä tarkistettaisiin erityiskorvattavuusjärjestelmää.

Lääkekorvauksista on leikattu jo moneen otteeseen kuluvalla hallituskaudella. Lääke-
menojen omavastuuosuuksien kasvattaminen on suora leikkaus iäkkäämpien ihmisten jo
ennestään heikkoon toimeentuloon, ja tässä esityksessä erityisen huolestuttavaa on se, että
erityiskorvausjärjestelmää ehdotetaan tarkistettavaksi siten, että diabeteslääkkeistä kaikki
muut kuin insuliinivalmisteet esitetään siirrettäväksi alempaan erityiskorvattavuusluok-
kaan. Tälle toimenpiteelle on vaihtoehtoisia toimenpiteitä, muun muassa laatia terveyspe-
rusteisia veroja kuten sokerivero ja alkoholivero, niin kuin kristillisdemokraattien vaihto-
ehtobudjetissa on esitetty. Ja nimenomaan diabeteslääkkeiden erityiskorvattavuuteen puut-
tumisen vuoksi ehdotan, että tämän ehdotuksen 1. lakiehdotus hylätään.

Minkä takia näin? Diabetes on aivan erityislaatuinen sairaus. Se on oikeastaan ryhmä ai-
neenvaihduntasairauksia, ja jos ajattelemme, että kaikkiin diabetestyyppeihin liittyy alt-
tius erilaisille lisäsairauksille, niin nimenomaan nämä lisäsairaudet ovat hankalampia ja
huomattavasti enemmän normaalielämää haittaavia kuin diabetes yksinään. Hyvä diabe-
teksen hoito estää lisäsairauksia, ja siten diabeteksen hoito on kaiken kaikkiaan erittäin tär-
keää.
 Tarkistettu
4.1



Pöytäkirjan asiakohta PTK 122/2016 vp
Kakkostyypin diabetes on todettu olevan noin 300 000 suomalaisella, mutta lisäksi ar-
vioidaan, että noin 150 000 sairastaa tyypin 2 diabetesta tietämättään. Keski-ikäisestä vä-
estöstä noin 15 prosentilla on diabetes ja noin 35 prosentilla on jonkinasteinen sokeriai-
neenvaihdunnan häiriö. Raskausdiabetesta todetaan noin 12 prosentilla, ja sen pitäisi olla
erittäin hälyttävä merkki kaiken kaikkiaan.

Näitä vakavia lisäsairauksia, joita diabetes tekee jo pikkuhiljaa ennen kuin asiakas tai
potilas, kansalainen tietää koko diabetessairaudestaan, ovat muun muassa silmiin, munuai-
siin ja hermostoon sekä sydän- ja verisuonipuolelle aiheutuvat muut pitkäaikaiset, peruun-
tumattomat muutokset. Myös masennuksen taustalta se löytyy usein. Nämä heikentävät
työkykyä ja johtavat ennenaikaiseen kuolemaan useissa tapauksissa. Inhimillisen kärsi-
myksen tuottamisen lisäksi ne moninkertaistavat diabeteksen hoidon kustannukset.

Kaiken kaikkiaan diabeteslääkkeiden säästöissä muhii aikapommi. Tyypillisessä diabe-
teslääkityksessä potilas maksaa tällä hetkellä 13,5 euroa 3 kuukauden lääkityksestä. Ensi
vuodesta lähtien potilaan kustannus olisi 10-kertainen eli noin 187 euroa. Säästöt eivät to-
dellisuudessa tule olemaan säästöjä. Tyypin 2 diabetes on sairaus, joka riittämättömästi
hoidettuna johtaa vakaviin elinvaurioihin ja lisäsairauksiin. Niiden hoitaminen on yhteis-
kunnalle paljon paljon kalliimpaa kuin lääkkeiden korvaaminen sairastuneille. Pääosa
diabeteksen sairaanhoidon kustannuksista aiheutuu nimenomaan lisäsairauksien hoidosta.
On arvioitu, että se summa on noin 800 miljoonaa euroa vuodessa.

Helppokäyttöisten diabeteslääkkeiden sijaan joudutaan pienituloisten kohdalla siirty-
mään insuliiniin, ja muun muassa hoidonohjaukseen tarvittavat kustannukset lisääntyvät.
Eriarvoisuus kaiken kaikkiaan lisääntyy. On esitetty, että heikennys kohdistuu kipeimmin
noin 155 000 ikääntyneeseen tyypin 2 diabeetikkoon, ja diabeteslääkkeitä, muita kuin in-
suliinia, käyttävistä yli kaksi kolmasosaa on yli 65-vuotiaita.

Merkittäviä kustannusratkaisuja voidaan saada aikaan rationaalisella lääkehoidolla, lää-
kehukan minimoimisella ja rinnakkaisvalmisteiden sekä biosimilaarien hintoja alentavan
kilpailun kautta. Lisäksi tulee tutkia lääkkeiden toimitusjärjestelmää ja sitä, millainen
markkinarakenne parhaiten edistää pitkäaikaissairaiden hyvinvointia.

Mutta tässäkin, niin kansalaisten, potilaiden hoidossa kuin kustannusten vähentämises-
sä, ennaltaehkäisy on kaikista tärkeintä. Tämä terveyden ja hyvinvoinnin tehokas edistä-
minen on aloitettava jo elämän ensimmäisiltä millimetreiltä ja sitä on jatkettava läpi elä-
män. Ylipainon vähentämiseen, liikunnan lisäämiseen ja niin edelleen tulee paljon tehok-
kaammin keskittyä, ja siinä rinnalla tarvittaessa tietysti kaikkien saatavilla tulee olla myös
tarpeellinen hoito. Ei ole oikein, että ikäihmiset joutuvat miettimään, onko heillä varaa ruo-
kaan vai käyttävätkö he euronsa lääkkeisiin. Valitettavasti jo tänä päivänä monet joutuvat
valitsemaan ja valitsevat tietysti sen ruoan.

On monia perusteita kaiken kaikkiaan, on tutkimuksia, jotka puoltavat sitä, mitä ehdo-
tan, niin kuin jo tuossa aiemmin mainitsin, että tämän hallituksen ehdotuksen ensimmäi-
nen laki hylätään.

16.37 Anneli Kiljunen sd: Arvoisa rouva puhemies! On todella harmillista, että hallitus
kohdistaa erilaisia leikkauksia ja säästöjä aina samoille väestöryhmille elikkä sairaille,
ikääntyneille, työttömille, lapsiperheille ja niille ihmisille, jotka ovat monellakin tapaa
riippuvaisia meidän yhteiskuntamme erilaisista tuista, puhumme me nyt sitten lääkekor-
vauksista, taloudellisesta tuesta tai palveluista. 
2



Pöytäkirjan asiakohta PTK 122/2016 vp
Nyt hallitus esittää muutoksia sairausvakuutuslakiin, lääkelakiin ja terveydenhuollon
ammattihenkilöistä annettuun lakiin saavuttaakseen hallitusohjelmaan kirjatun säästöta-
voitteen lääkekorvausjärjestelmään. Säästöt ehdotetaan toteutettaviksi keinoin, joilla edis-
tettäisiin lääkeyritysten välistä hintakilpailua, vähennettäisiin lääkejätettä, edistettäisiin ra-
tionaalista lääkehoitoa sekä tarkistetaan erityiskorvausjärjestelmää. Näiltä osin tämä esi-
tys on monellakin tapaa kannatettava. On hyvä, että lääkejätteeseen lähdetään kiinnittä-
mään huomiota ja siihen myös puututaan. On myös ehdottoman tärkeää, ehkä se kaikkein
tärkein asia, että edistetään rationaalista lääkehoitoa, joka on hyödyksi niin potilaalle kuin
myös meidän yhteiskunnalle. Esitykset ovat siltä osin pääsääntöisesti hyväksyttäviä, mut-
ta diabeteksen hoitoon liittyen hallituksen esitys ei ole meidän mielestämme millään taval-
la perusteltua. 

Ensinnäkin diabetes on vahvasti perinnöllinen sairaus. Diabetes on kokonaiskustannuk-
siltaan kaikkein kallein sairaus, jos sitä ei hoideta hyvin, sillä sen seurauksena voi olla, että
ihminen sairastuu liitännäissairauksiin, joidenka kustannukset ovat moninkertaisia verrat-
tuna pelkästään diabeteksen aiheuttamiin kustannuksiin. Tyypillisiä liitännäissairauksia
ovat sepelvaltimotauti, silmänpohjan rappeuma, munuaissairaudet, jotka edellyttävät dia-
lyysihoitoa, ääreisverenkiertosairaudet, jotka ovat aiheuttaneet muun muassa amputaatioi-
ta. 

Diabetes on niin lasten kuin ikääntyneiden sairaus. Suurin osa heistä on kuitenkin yli 65-
vuotiaita. Eniten tämä leikkaus koskettaa pienituloisia diabetesta sairastavia eläkkeensaa-
jia. Esimerkiksi eilen minulle Lappeenrannassa eräs ikääntynyt rouva totesi, että hän on
tällä hetkellä eläkkeellä, ja hänen lääkekustannukset ovat olleet diabeteksen osalta sellai-
sella tasolla, että hän on pystynyt hoitamaan diabetestaan hyvin. Nyt nämä kustannukset
nousevat hänen osaltaan kolmen kuukauden osalta noin 200 euroa, jonka seurauksena, hän
totesi, hänen taloudellinen tilanteensa tulee aiheuttamaan sen, että hän ei tiedä, pystyykö
hän huolehtimaan omasta diabeteshoidostaan. Siltä osin tämä leikkaus on hyvin, voisiko
sanoa, eriarvoistava, ja tämä tulee aiheuttamaan monelle ikääntyneelle tai pienituloiselle
diabetesta sairastavalle henkilölle monia ongelmia, ja siltä osin emme voi tukea tätä esitys-
tä.

Me tiedämme, että hoitamaton diabetes aiheuttaa kustannuksia. Lääkekustannusten li-
säksi se tulee aiheuttamaan lisää terveyspalvelukustannuksia. Hoitokustannukset kasvavat
niin potilailla kuin myös yhteiskunnassakin. Mielestämme tässä ei ole todellisia perusteita
saada niitä säästöjä, joita hallitus nyt tällä esityksellä hakee. Asiantuntijoidenkin mukaan
tämä 20 miljoonan euron säästö voi aiheuttaa yhteiskunnalle moninkertaiset lisäkustan-
nukset. Tästä syystä esitämme lausumaehdotusta, ja se perustuu nimenomaan siihen, että
diabeteskorvattavuus päätetään asetuksessa.

Esitämme: "Eduskunta edellyttää, että hallitus ei muuta valtioneuvoston asetusta erityis-
korvattavista lääkkeistä siten, että diabeteslääkkeistä muut kuin insuliinivalmisteet siirre-
tään 100 prosentin korvausluokasta 60 prosentin korvausluokkaan."

16.42 Sari Essayah kd: Arvoisa rouva puhemies! Ensinnäkin kannatan edustaja Tanuk-
sen vastalauseen 4 mukaista hylkäysesitystä.

Sitten täytyy vain yhtyä näihin edellisiin puhujiin ja ihmetellä sitä, miksi juuri tämä
diabeteslääke, muu kuin insuliinivalmiste, on sitten haluttu siirtää tähän alempaan erityis-
korvausluokkaan ja sillä tavalla kasvattaa lääkekustannuksia niitten henkilöitten osalta,
joilla todellakin varmasti jo ennestäänkin on sen toimentulon kanssa niukkaa.
3



Pöytäkirjan asiakohta PTK 122/2016 vp
Näin sellaisen THL:n tutkimuksen, jossa oli osoitettu, että nämä vakavat diabeteksen
komplikaatiot, esimerkiksi amputaatioon johtavat komplikaatiot, ovat nimenomaan näit-
ten alimpien tulodesiilien ihmisten hoitamattoman diabeteksen seurausta. Siinä mielessä
tämä erityisesti tuntuu julmalta. Elikkä siis ihminen, joka taistelee toimeentulonsa kanssa,
sitten joutuu miettimään, ostaako ruokaa vai ostaako lääkettä, ja jättää sen lääkkeen osta-
matta, jolloinka nämä kaikkein vakavimmat komplikaatiot kohdistuvat sitten nimenomaan
ikään kuin tuloluokan mukaisesti. Minun mielestäni tässä asiassa pitäisi todella miettiä si-
tä, että köyhimmistä köyhimpiinkö on tarkoitus nämä vakavat oireet ja hoitamattomuus sit-
ten kohdentaa.

Sillä tavoin, niin kuin tuossa edustaja Tanus jo totesi, tämä on myöskin osa kristillisde-
mokraattien vaihtoehtobudjettia, eli me haluamme ehdottomasti palauttaa tämän korvauk-
sen. Jos katsoo taas sitä valtiontalouden kokonaisuutta, budjetin kokonaisuutta, niin tämä
on aika käsittämätön leikkaus, ja sitten toisaalta aivan samalla tavalla kuin viime vuonna,
kun puhuttiin näistä keliaakikkojen korvauksista, yhteen sairasryhmään kohdistuva.

Todellakaan emme näitä voi hyväksyä, ja siinä mielessä tämä vastalause sitten on hyl-
käävä tämän ensimmäisen lakiesityksen kohdalta.

16.44 Aino-Kaisa Pekonen vas: Arvoisa rouva puhemies! Hallituksen politiikka on epä-
sosiaalista ja epäinhimillistä. Finanssikriisin ja matalan kasvun seuraukset maksatetaan
paljon lääkkeitä käyttävillä monisairailla ihmisillä, jotka usein ovat myös pienituloisimpia
ihmisiä.

Tässä valiokunnan mietinnössä hyväksytään hallituspuolueiden kannattamana valtion
talousarvioesitykseen sisältyvä 134 miljoonan euron säästötavoite lääkekorvauksista, jos-
ta valtionosuus on 60 miljoonaa euroa. Tämä säästötoimenpide on jatkumoa vuoden 2016
alussa toteutetuille 25 miljoonan euron lääkekorvaussäästöille, jolloin otettiin käyttöön
muun muassa kokonaan uusi 50 euron alkuomavastuu lääkekuluissa.

Vuoden 2017 leikkaukset ovat koitumassa erityisesti diabeetikkojen maksettaviksi. Lää-
kekorvauksiin tehtäviä leikkauksia ei voi pitää sosiaali- ja terveyspoliittisesti oikeudenmu-
kaisina. Rankimmin maksujen omavastuiden korotus on iskenyt niihin, joilla on pienet tu-
lot ja paljon terveysongelmia. Terveydenhuollon korvauksia on leikattu viime vuosina use-
asti, ja kokonaisuudessaan sosiaali- ja terveydenhuollon asiakasmaksut ovat kolminker-
taistuneet vuodesta 1990, jo ennen viimeisimpiä leikkauksia.

Nämä tehdyt leikkaukset vaarantavat tarkoituksenmukaisen hoidon saannin ja kansan-
terveyden kehityksen. Vain muutamissa EU-maissa asiakkaan maksama osuus terveyden-
huollon menoista on suurempi kuin Suomessa. Jo tälläkin hetkellä pienituloiset tinkivät
välttämättömistä lääkkeistä ja tarpeenmukaisesta hoidosta. Sopiikin kysyä, hoidetaanko
jatkossa Suomessa potilasta hänelle parhaiten sopivalla lääkkeellä vai sillä lääkkeellä, mi-
hin hänellä on varaa.

Arvoisa puhemies! Edellä olevan perusteella esitän, että sosiaali- ja terveysvaliokunnan
mietintöön sisältyvät lakiehdotukset hylätään vastalauseen 2 mukaisesti.

16.46 Outi Alanko-Kahiluoto vihr: Arvoisa puhemies! Kannatan edustaja Pekosen esit-
tämää hylkäysesitystä.

Pidän näitä hallituksen lääkesäästöjä hyvin harmillisina. Diabetesliiton iäkkäille diabee-
tikoille tekemän kyselyn mukaan useat diabeetikot joutuvat jo nyt tinkimään lääkkeidensä
määrästä, ruoasta tai lämmityksestä lääkkeiden hinnan takia. Itse asiassa pari viikkoa sit-
4



Pöytäkirjan asiakohta PTK 122/2016 vp
ten ilmestyi Kuluttajaliiton tekemä selvitys, jossa todettiin, että näistä hallituksen säästöis-
tä ja leikkauksista kaikkein kipeimmin pienituloisiin, paljon sairastaviin osuvat nimen-
omaan lääkekorvausten heikentäminen samoin kuin itse asiassa käyntimaksujen nostami-
nen terveyskeskuksissa ja matkakustannusten omavastuun kasvattaminen. Nämä tosiaan
osuvat kaikki samoihin väestöryhmiin.

Vuonna 2016 toteutetut säästöt sattuvat kaikkein kipeimmin nimenomaan sairaisiin pie-
nituloisiin. Lääkekorvauksista leikattiin 22,5 miljoonaa euroa ja potilaiden matkakorvauk-
sista 11 miljoonaa euroa. Käyttöön otettiin lääkkeiden 50 euron omavastuu ja ylemmän eri-
tyiskorvausluokan omavastuu sekä lääkekaton ylittämisen jälkeistä omavastuuta korotet-
tiin ja potilaiden matkakustannusten omavastuuta nostettiin 16 eurosta 25 euroon. Ja nämä
kaikki tosiaan kohdistuvat aika lailla samaan väestöryhmään. Kelan mukaan lääkeomavas-
tuu nousi useammin pieni- kuin suurituloisilla ja kaikkein pienituloisimpien joukossa oli
eniten niitä, joiden maksuosuus nousi jopa 100—200 euroa vuodessa. Matkakorvausten
leikkaukset kohdistuivat erityisesti iäkkäille harvaan asuttujen alueiden asukkaille.

Vihreä eduskuntaryhmä on etsinyt omassa vaihtoehtobudjetissaan vaihtoehtoja näille-
kin säästöille. Me emme halua tehdä sellaisia säästöjä, jotka kohdistuvat epäoikeudenmu-
kaisella tavalla yhteiskunnan heikompiin ja jotka kasvattavat terveyseroja.

Me olemme ehdottaneet, että potilaiden maksutaakan kasvattamisen sijaan tulisi hakea
säästöjä apteekkijärjestelmän kokonaisuudistuksesta. Suomessa lääkkeiden tukkuhinnat
ovat Euroopan alhaisimpia, mutta kuluttajahinnat ovat korkeimpien joukossa. Toisin sa-
noen nykyjärjestelmässä kuluttaja maksaa lääkkeistään liikaa ja samalla apteekkarit hyö-
tyvät kohtuuttomasti. Nykyisessä järjestelmässä viranomainen päättää, kuinka monta ap-
teekkia alueella saa olla, millä hinnalla lääkkeitä myydään ja keitä ovat alueella toimivat
apteekkarit. Kaikki tiukat kriteerit täyttävät hakijat eivät saa perustaa apteekkia, eivätkä
apteekit kilpaile keskenään hinnoilla. Tämä nostaa väistämättä kustannuksia ja heikentää
lääkkeiden saatavuutta. Kilpailurajoitukset estävät koko lääkejakelun tehostamista ja mer-
kittävien kustannussäästöjen saamista. 

Tämän vuoksi me vihreät olemme esittäneet, että apteekkien määräsääntelyä tulisi sel-
vittää ja tulisi selvittää siirtymistä kattohintoihin, mikä todennäköisesti laskisi lääkkeiden
hintoja Suomessa. Tämä muutos tarkoittaisi, että apteekit kilpailisivat siis keskenään sekä
hinnalla, laadulla että sijoittumisella. Ja mikä tärkeintä, tämä apteekkijärjestelmän uudis-
tus voisi tuoda kaivatut säästöt, ja se tarkoittaisi, että korotukset potilaiden maksuosuuk-
siin ja muut lääkesäästöt voitaisiin perua.

16.51 Eeva-Johanna Eloranta sd: Arvoisa puhemies! Diabeteslääkkeiden — ei onneksi
koske insuliinia — korvaustason alentamista perustellaan sillä, että korvattavuus näin olisi
samalla tasolla kuin muun muassa sydän- ja verisuonisairauksissa. Tätä korvaustason alen-
tamista ei kuitenkaan voi kannattaa, sillä lääkekorvauksiin on aiemmin kohdistunut niin
paljon leikkauksia, että ne ovat jo nyt merkittävästi nostaneet asiakkaan omavastuuta. Käy-
tännössä myöskin tämä leikkaus tulee kohdentumaan ikäihmisiin, sillä muun muassa Suo-
men Diabetesliiton mukaan yli 65-vuotiaiden osuus muista kuin insuliinia käyttävistä
diabeetikoista on yli puolet ja noin kolmasosa on yli 75-vuotiaita, elikkä leikkaus kohdis-
tuisi näin ollen monisairaisiin iäkkäisiin ja vähävaraisiin ihmisiin erityisesti.

Lisäsairaudet kasautuvat jo tällä hetkellä alimpiin tuloluokkiin, ja tämä esitys tulee en-
tisestään lisäämään sosioekonomisia terveyseroja. Kun ajatellaan, että näitä vältettävissä
olevia lisäsairauksia pitäisi pystyä ehkäisemään, sillä muuten tämä tulee huomattavasti
5



Pöytäkirjan asiakohta PTK 122/2016 vp
kalliimmaksi sekä yksilölle että yhteiskunnalle, ja kun otetaan huomioon hallituksen muu
säästöpolitiikka, joka kohdistaa useat leikkaukset perusetuuksiin ja pienituloisimpien ih-
misten toimeentuloon, niin emme voi pitää järkevänä asiakkaiden maksuosuuksien kasvat-
tamista.

Asiantuntijakuulemisissa on myös monesti tullut esille tarve arvioida tuota korvausjär-
jestelmää ja sairauksien ryhmittelyä kokonaisuutena, ja olisikin oikeudenmukaisempaa,
että tämän nyt tehtävän diabeteslääkkeiden korvattavuuden heikentämisen sijaan kaikkien
sairauksien lääkehoidon korvattavuus arvioitaisiin samanaikaisesti ja yhtäläisin perustein.
Niin kuin tiedetään, ministeri onkin asettanut virkamiestyöryhmän selvittämään lääkekor-
vausjärjestelmän kehittämistarpeita, ja senkin takia ollaan sitä mieltä, että näiden diabetes-
potilaiden tilannetta ei pitäisi nyt heikentää vaan odottaa ensiksi tämän selvityksen valmis-
tumista ja vasta sitten sen pohjalta tehdä tarpeelliset esitykset.

16.53 Tuula Haatainen sd: Arvoisa puhemies! Kakkostyypin diabetes on todellakin va-
kava ja salakavala sairaus, koska tätä kakkostyypin diabetesta sairastaa noin puoli miljoo-
naa ihmistä ja sellainen 300 000 on tämän hoidon piirissä. Eli meillä tuolla kadulla kulkee
noin 150 000 kansalaista, jotka eivät tiedä edes sairastavansa tätä, ja kuitenkin sairaus te-
kee koko ajan tuhojaan. Tyypillisimmilläänhän tähän sairastutaan noin 40 vuoden iässä,
tänä päivänä alkaa olla yleistä jo nuoremmissakin ikäluokissa, mutta tämä on ikääntynei-
den sairaus ensisijaisesti. Tähän on myös hyvin vahva periytymisriski, koska jos toinen
vanhemmista sairastaa kakkostyypin diabetesta, niin silloin on 40 prosentin riski sairastua
siihen, ja jos molemmat vanhemmat sairastavat, niin riski kasvaa jo 70 prosenttiin.

Varsinkin ikääntyneiden kohdalla sairauteen liittyy myös liitännäissairauksia, ja tästä
syystä se lääkelasku ja tämä korvauskysymys on erityisen tärkeä vanhoille ihmisille. Eli
tällä lisätään vielä sitä taloudellista taakkaa, ja voi olla, että sitten nipistetään tällaisesta
lääkkeestä, jolla ne vaikutukset eivät heti näy tässä ja nyt siinä elämässä, ja on helppo aja-
tella, että no, tuosta lääkkeestä sitten säästetäänkin, eikä sitä oteta.

Täällä ministeri puhui myös vähän siihen tyyliin, että elämäntapoja muuttamalla tämä
sairaus nyt sitten muutetaan. No, kyllähän me tiedämme, että tähän on yhteydessä ruoka-
valio ja liikunta. Mutta jos me ajattelemme vanhoja ihmisiä, joilla voi olla nivelrikko ja lii-
kuntakyky heikentynyt, niin hänen ylipainonsa voikin johtua siitä, että hän ei enää sillä ta-
valla pysty liikkumaan. Tämä liikunta ja terveyttä edistävä toiminta on toki tärkeä tässä
ohessa, mutta on myös niin, että kaikilla se ei enää sillä tavalla onnistu, vaikka mitä tehtäi-
siin, ja silloin tämä lääkitys on ainoa keino estää näitä liitännäissairauksia ja sitä, että tulee
todella vakavia komplikaatioita.

16.55 Sari Tanus kd:  Arvoisa herra puhemies! Edustaja Haatainen hyvin nosti esiin,
kuinka todella myös kakkostyypin diabetes on voimakkaasti perinnöllinen eikä sitä aina
pystytä ehkäisemään elintavoilla. Semmoinen ajatus on todella virheellinen, että aina elin-
tavat voisivat edesauttaa, ettei tautia tulisi. Mutta se, minkä halusin nostaa tässä vielä esiin,
on, että Diabetesliittohan teki kyselyn ja tälläkään hetkellä kaikkien iäkkäiden rahat eivät
riitä lääkkeisiin. Puolet näistä vastanneista on jo nyt joutunut tinkimään muista menoista,
esimerkiksi ruuasta, tai toisaalta säästökeinona on ollut lääkkeiden käytön vähentäminen.
Tuleekin mietintään, mikäli esitetty leikkaus toteutuu, tulotko ratkaisevat, onko diabetek-
sen optimaalinen hoito mahdollista. Tällä tavallahan Suomen kaltaisessa yhteiskunnassa ei
saisi olla. Lisäsairaudet kasaantuvat jo nyt alimpiin tuloluokkiin. Jos ajatellaan, että erityis-
6



Pöytäkirjan asiakohta PTK 122/2016 vp
korvattavuudessa ylempään erityiskorvattavuusluokkaan kuuluu nyt 34 sairautta, niin vain
yhdeltä potilasryhmältä leikattaisiin, muiden 33 sairauden korvausperusteita ei lainkaan
päivitetty. 

Niin kuin puhuimme, niin elintavat kaiken kaikkiaan eivät ole peruste laskea diabetes-
lääkkeiden korvattavuutta. Meillä lainsäädäntö sanoo, että erityiskorvattavuus määritel-
lään sairauden vaikeuden ja sen hoidossa tarvittavan lääkkeen välttämättömyyden perus-
teella eikä elintapojen perusteella. Niin kuin on tullut keskustelussa esiin, niin on hyvin
paljon perusteluja, minkä takia tämä lakiehdotus, ensimmäinen laki, tulee hylätä, niin kuin
vastalauseessani 4 esitin. 

16.57 Merja Mäkisalo-Ropponen sd: Arvoisa puhemies! Kakkostyypin diabetes on sai-
raus, joka riittämättömästi hoidettuna johtaa vakaviin elinvaurioihin ja lisäsairauksiin, joi-
den hoitaminen on yhteiskunnalle paljon kalliimpaa kuin lääkkeiden korvaaminen sairas-
tuneille. Tälle leikkaukselle ei siis ole minkäänlaisia terveyspoliittisia eikä kansantaloudel-
lisia perusteita. Tämä esitys on myös terveyseroja ja epätasa-arvoa lisäävä, sillä tästä kär-
sivät kaikkein eniten pienituloiset ikäihmiset, kakkostyypin diabetes on nimittäin kaikkein
yleisintä juuri tässä väestöryhmässä.

Lisäksi on erittäin epäoikeudenmukaista se, että yhdellä potilasryhmällä aiotaan maksat-
taa suuri osa lääkekorvauksiin kohdistuvista säästöistä. Miksi juuri tällä potilasryhmällä?
Leikkaus vaarantaa kakkostyypin diabeteksen hoidossa saavutetut hyvät hoitotulokset, ja
se vaarantaa myöskin potilasturvallisuuden, sillä näiden leikkausten jälkeen yhä suurem-
malla osalla potilaista ei ole varaa toteuttaa asianmukaista lääkehoitoa. 

Keskustelu päättyi ja asian käsittely keskeytettiin.
7


