















































DEM8960.tmp.xml


Pöytäkirjan asiakohta PTK 63/2018 vp
Pöytäkirjan asiakohta 

PTK 63/2018 vp

Täysistunto

Torstai 7.6.2018 klo 16.05—18.28

2.5. Suullinen kysymys kansaneläkeindeksin laskentaperusteista (Paavo Arhinmäki vas)
Suullinen kysymys SKT 92/2018 vp

Suullinen kyselytunti

Puhemies Paula Risikko: Seuraavaksi vasemmistoliiton eduskuntaryhmän kysymys.
Edustaja Arhinmäki, olkaa hyvä.

Keskustelu

16.33 Paavo Arhinmäki vas: Arvoisa rouva puhemies! Kuten edustaja Zyskowicz ker-
toi, olimme sunnuntaina Hakaniementorilla. Tapasin siellä myös paljon eläkeläisiä, ja
moni heistä tuli, tavattuaan edustaja Zyskowiczin, kysymään minulta, että uskookohan tuo
Zyskowicz itsekään noihin puheisiinsa, ja viesti oli selvä: kaatakaa sote. 

Mutta sen lisäksi puhuttivat muutkin aiheet. Nimittäin kyllä työttömien ja eläkeläisten
heikko toimeentulo puhutti, on puhuttanut niin Hakaniementorilla kuin muuallakin. Jos
ajatellaan sitä, miten työttömien, eläkeläisten, lapsiperheiden, toimeentulotuella elävien
toimeentulosta pidetään huolta, niin pyritään indekseillä huolehtimaan siitä, että hintojen
nousu korvataan. No, eläkeläiset ja työttömät ovat pitkään joutuneet kokemaan kukkaros-
saan sen, etteivät kuluttajahintoja kuvaavat tilastot vastaa köyhän arkitodellisuutta. Kun
vuokrat nousevat ja kun ruuan hinta nousee, etuudet riittävät entistä huonommin, koska nii-
den tasoa mittaavat indeksit eivät seuraa suoraan niitä asioita, joihin köyhillä menee valta-
osa vähistä rahoistaan. Tilastokeskuksen Tieto & trendit -lehden tuoreen artikkelin mu-
kaan vuosien 2008 ja 2016 välillä [Puhemies: Kysymys?] — minulla ei kello tässä pyöri ol-
lenkaan [Ben Zyskowicz: Ei muillakaan!] — ovat 4,7 prosenttia nopeammin nousseet köy-
hien hinnat kuin muilla kuluttajahintaindeksiin verrattuna, [Puhemies: Ja kysymys?] ja ky-
symys kuuluukin: kun Tilastokeskuskin on nyt mustaa valkoisella tämän todennut, että
köyhän euro on vähemmän kuin muilla, niin ryhtyykö hallitus pikaisesti toimenpiteisiin
korjatakseen indeksin niin, että se vastaa köyhän arkea, ministeri Mattila?

16.35 Sosiaali- ja terveysministeri Pirkko Mattila (vastauspuheenvuoro): Arvoisa rou-
va puhemies! Unohditte, arvoisa kysyjä, listasta kuitenkin myös sen, että indeksin jäädyt-
täminen on vaikuttanut muun muassa tähän lääkekattoon niin, että sitä kerryttävä summa ei
ole noussut vaan laskenut. 

Mutta kaikki hallituksen toimenpiteet eivät ole suinkaan olleet köyhän arkeen leikkauk-
sia, kuten te tiedätte. Takuueläkkeitä on korotettu, vähimmäispäivärahoja korotetaan ke-
hyspäätöksen vuoksi ja lääkekattoa tullaan laskemaan entisestään. Se, että tämä hallitus on
sitoutunut julkisen talouden tasapainottamiseen ja sen seurauksena on tehty indeksijäädy-
 Tarkistettu
4.1



Pöytäkirjan asiakohta PTK 63/2018 vp
tys, on totta. Näin olen sen hallituksen vastuullisena ministerinä osaltani tehnyt, ja sitten
jos hallitus päätyy toisiin tuloksiin, se päätös tehdään varmaan kollektiivina hallituksessa.

16.36 Paavo Arhinmäki vas (vastauspuheenvuoro): Arvoisa rouva puhemies! Nyt täy-
tyy olla hivenen hämmentynyt. Ymmärsikö ministeri ollenkaan kysymystä? Kansanelä-
keindeksi määritellään kuluttajahintaindeksillä, ja tuoreessa Tilastokeskuksen selvitykses-
sä käy ilmi, että kaikkein pienituloisimpien indeksi ei vastaa miltään osin sitä, mikä on ku-
lutus. Kun suurin osa rahoista menee vuokraan ja ruokaan ja kun niiden osuus on huomat-
tavan pieni kuluttajahintaindeksissä, se johtaa siihen, että indeksi ei vastaa sitä, mikä on
hintojen nousu, eli köyhät köyhtyvät tämän indeksin vuoksi, ja kysymykseni oli: korjaat-
teko te tämän indeksin? Toinen kysymys koskee sitä, että te todella olette myös jäädyttä-
nyt indeksin, mikä on leikannut kaikilta köyhiltä, ja aiotte tehdä niin myös ensi vuonna, ja
siinä mielessä tämän indeksin korjaaminen ei maksaisi teille mitään, valitettavasti, koska te
olette päättäneet ensi vuonnakin jäädyttää sen [Puhemies: Kysymys!] riippumatta siitä,
onko se hyvä vai ei. Eli kysymykseni kuuluu: oletteko valmiita korjaamaan indeksin vas-
taamaan köyhien todellisia kulutusmenoja?

16.37 Sosiaali- ja terveysministeri Pirkko Mattila (vastauspuheenvuoro): Arvoisa rou-
va puhemies! Varmasti jos puhutaan valtiontalouden kokonaisuudesta ja siihen liittyvästä
indeksikorjauksesta, [Sosiaalidemokraattien ryhmästä: Ei!] kyllä täytyy varmasti sitten
myös tähän puuttua valtiovarainministeri Orpon. 

Mutta totean myös sen, että kaikki hallituksen tekemät päätökset eivät ole olleet nimen-
omaan siellä köyhän kukkarolla. Kuten sanoin, takuueläkkeitä on korotettu, meillä on to-
teutettu Lex Lindström ja meillä korotetaan vähimmäispäivärahoja, mutta valtiontalouden
kokonaisuudesta, kuten olen tältä paikalta aiemminkin todennut, vastaa myöskin valtiova-
rainministeri ja hallitus kollektiivina.

Kysymyksen käsittely päättyi.
2


	2.5
	16.33
	16.35
	16.36
	16.37


