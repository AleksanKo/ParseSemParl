















































DEMDAE7.tmp.xml


Pöytäkirjan asiakohta PTK 117/2018 vp
Pöytäkirjan asiakohta 

PTK 117/2018 vp

Täysistunto

Tiistai 20.11.2018 klo 14.00—19.35

14. Hallituksen esitys eduskunnalle laiksi Ahvenanmaan itsehallintolain 30 §:n muuttami-
sesta

Hallituksen esitys HE 135/2018 vp
Valiokunnan mietintö PeVM 6/2018 vp

Ensimmäinen käsittely

Ensimmäinen varapuhemies Mauri Pekkarinen: Ensimmäiseen käsittelyyn esitellään
päiväjärjestyksen 14. asia. Käsittelyn pohjana on perustuslakivaliokunnan mietintö PeVM
6/2018 vp. Nyt päätetään lakiehdotuksen sisällöstä.

Keskustelu

18.17 Annika Lapintie vas (esittelypuheenvuoro): Herra puhemies! Hallitus on antanut
eduskunnalle esityksen Ahvenanmaan itsehallintolain 30 §:n muuttamisesta, ja perustusla-
kivaliokunta on antanut asiasta mietinnön, ja esittelen nyt tämän mietinnön.

Hallituksen esityksessä ehdotetaan muutettavaksi itsehallintolain kohtaa, joka koskee
kuluttajaneuvonnan järjestämistä. Kuluttajansuoja on valtakunnan lainsäädäntövaltaan
kuuluva asia. Voimassa olevan sääntelyn mukaan kuluttajaneuvontaa koskevan lainsää-
dännön mukaan maistraatille kuuluvista tehtävistä maakunnassa huolehtivat maakunnan
viranomaiset maakunnan ja valtion välisen sopimuksen mukaan. Nyt tätä ehdotetaan muu-
tettavaksi niin, että otetaan huomioon kuluttajaneuvontaa koskevien tehtävien siirtyminen
valtakunnassa maistraateilta Kilpailu- ja kuluttajavirastolle, eli ilmaisu ”maistraatille” kor-
vattaisiin ilmaisulla ”Kilpailu- ja kuluttajavirastolle”.

Sinänsä perustuslakivaliokunta pitää esitystä tarpeellisena ja tarkoituksenmukaisena.
Hallitus on ehdottanut, että koska tällä esityksellä on yhteys valtionhallintoa koskeviin

uudistuksiin, niin tämä pitäisi käsitellä kiireellisenä perustuslain 73 §:n 2 momentissa sää-
detyllä tavalla, ja perustuslakivaliokunta on tätä asiaa käsitellyt.

Ensinnäkin itsehallintolakia voidaan muuttaa vain eduskunnan ja maakuntapäivien yh-
täpitävin päätöksin. Eduskunnassa päätös on tehtävä siinä järjestyksessä kuin perustuslain
muuttamisesta on säädetty.

Yleisesti ottaen perustuslakivaliokunta on perustuslain suhteelliseen pysyvyyteen ja val-
tio-oikeudelliseen asemaan liittyvien näkökohtien vuoksi pitänyt tärkeänä, että perustus-
lain tekstin muutokset käsitellään pääsäännön mukaan perustuslain 73 §:n 1 momentin mu-
kaisessa niin sanotussa normaalissa perustuslain säätämisjärjestyksessä. Perustuslakivalio-
kunta on myös pitänyt hyvin tärkeänä, ettei perustuslain kiireellistä muuttamismenettelyä
käytetä muutoin kuin pakottavissa tilanteissa. Tämä sama periaate soveltuu myös pysy-
väisluonteisten poikkeuslakien säätämiseen.
 Tarkistettu
4.0



Pöytäkirjan asiakohta PTK 117/2018 vp
Perustuslain voimassaolon aikana eduskunta on viisi kertaa käsitellyt Ahvenanmaan it-
sehallintolain muuttamista. Eduskunta on kolme kertaa — vuosina 2002, 2010 ja 2014 —
jättänyt lakiehdotuksen perustuslakivaliokunnan mietinnössä esitetyn kannan mukaan le-
päämään seuraavien eduskuntavaalien jälkeisiin valtiopäiviin perustuslain 73 §:n 1 mo-
mentin mukaisesti. Kahdesti, vuonna 2009 eli aivan keskellä vaalikautta, eduskunta on kä-
sitellyt ja hyväksynyt itsehallintolain muuttamista koskevat lakiehdotukset perustuslain
73 §:n 2 momentin mukaisessa kiireellisessä perustuslain säätämisjärjestyksessä.

Tätä hallituksen esitystä käsitellessään perustuslakivaliokunta on päätynyt lopputulok-
seen, jonka mukaan nyt ehdotettavalle muutokselle esitetyt perustelut eivät, ottaen huo-
mioon yhtäältä säännöksen säätämisajankohdan — eli näin lähellä vaaleja — ja toisaalta
Ahvenanmaan itsehallinnon ja itsehallintolain perustuslain mukaisen erityisaseman, yh-
teensä riittävästi puolla itsehallintolain muutoksen käsittelemistä perustuslain 73 §:n 2 mo-
mentin mukaisessa kiireellisessä menettelyssä. Tämän vuoksi valiokunnan mielestä itse-
hallintolain muutosten säätämisjärjestystä ei ole syytä arvioida perustuslain tekstimuutok-
sista ja pysyväisluonteisista poikkeuslaeista olennaisesti poikkeavasti ja sen vuoksi lakieh-
dotus on asianmukaista käsitellä normaalissa perustuslain säätämisjärjestyksessä lain
73 §:n 1 momentin mukaisesti.

Sinänsä lakiesityksen osalta perustuslakivaliokunta esittää, että se hyväksytään muutta-
mattomana.

Yleiskeskustelu päättyi.

Eduskunta hyväksyi hallituksen esitykseen HE 135/2018 vp sisältyvän lakiehdotuksen si-
sällön mietinnön mukaisena. Lakiehdotuksen ensimmäinen käsittely päättyi.
2


