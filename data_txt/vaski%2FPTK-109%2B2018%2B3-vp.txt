















































DEM8DED.tmp.xml


Pöytäkirjan asiakohta PTK 109/2018 vp
Pöytäkirjan asiakohta 

PTK 109/2018 vp

Täysistunto

Tiistai 6.11.2018 klo 14.00—17.11

3. Hallituksen esitys eduskunnalle vuoden 2018 toiseksi lisätalousarvioksi
Hallituksen esitys HE 215/2018 vp

Lähetekeskustelu

Ensimmäinen varapuhemies Mauri Pekkarinen: Lähetekeskustelua varten esitellään
päiväjärjestyksen 3. asia. Puhemiesneuvosto ehdottaa, että asia lähetetään valtiovarainva-
liokuntaan.

Lähetekeskusteluun varataan enintään 1,5 tuntia. Mikäli puhujalistaa ei ehditä annetus-
sa ajassa käydä loppuun, asiakohdan käsittely keskeytetään ja sitä jatketaan tämän päivän
istunnossa muiden asiakohtien tultua käsitellyiksi. Jos keskustelu asiasta puolestaan päät-
tyy ennen sille varatun määräajan päättymistä, siirrytään päiväjärjestyksen seuraavaan, 4.
asiakohtaan.

Keskustelu

14.02 Valtiovarainministeri Petteri Orpo (esittelypuheenvuoro): Arvoisa puhemies!
Esittelen eduskunnan käsittelyyn vuoden 18 toisen lisätalousarvion.

Me olemme valmistelleet tätä lisätalousarviota vahvassa talouden nousutilanteessa, vah-
voissa näkymissä. Meillä eletään tällä hetkellä taloudessa suhdannehuippua, ja hienointa ja
ilahduttavinta on se, että työllisyysaste on kivunnut sinne lähes 72 prosenttiin. Koska ta-
louskasvu on vahvaa ja työllisyys on kohentunut erinomaisella tavalla, myöskin meidän
verotulot kasvavat. Siksi tuloarvioita voidaan korottaa 0,5 miljardilla eurolla. [Timo Hei-
nonen: Hienoja uutisia!] Meillä ovat sekä arvonlisäveron, ansio- ja pääomatuloveron, tu-
pakkaveron että varainsiirtoveron kertymät kasvaneet, ja siksi näitä voidaan korottaa.

Valtion velanotto tämän esityksen myötä supistuu 1,25 miljardiin euroon. Tämä on erin-
omainen saavutus, kun ajatellaan sitä tasoa, mistä vuonna 15 liikkeelle lähdettiin. Olen tyy-
tyväinen siihen, että hallitus on saavuttamassa kaikki keskeiset talouspolitiikan tavoitteen-
sa. Tämä ei ole sattumaa, tämä on määrätietoisen politiikan, talous-, työllisyys- ja veropo-
litiikan, ansiota, määrätietoisen selkeän suunnitelman ja johdonmukaisen politiikan ansio-
ta. Voimme siis esitellä tätä lisätalousarviota positiivisissa tunnelmissa.

Koska ei myöskään ole ollut alkuvaalikauden — eduskunta- ja hallituskauden alun —
tapaan esimerkiksi maahanmuuttokriisistä johtuvia yllättäviä suuria menoja, olemme voi-
neet tässä lisätalousarviossa suunnata resursseja tärkeisiin asioihin. Niistä haluan nostaa
esille kaikkein tärkeimmän eli työllisyyden. Viime aikojen uutiset työllisyyden kehitykses-
tä ovat olleet siinä mielessä huolestuttavia, että vaikka tämä hurjakin 72 prosentin työlli-
syysaste ollaan tavoittamassa, niin samaan aikaan me kuulemme eri puolilta Suomea, itse
asiassa kaikkialta Suomesta, yritysten viestiä siitä, että he eivät saa osaavaa työvoimaa.
Noin 40 prosenttia yrityksistä viestii tätä kaikkialta Suomesta, ja samaan aikaan meillä on
 Tarkistettu
4.0



Pöytäkirjan asiakohta PTK 109/2018 vp
kuitenkin edelleen 270 000 työtöntä maassa, kymmeniätuhansia avoimia työpaikkoja, eli
meillä on itse asiassa hyvinkin erikoinen tilanne. Siksi tässäkin lisätalousarvioesityksessä
resursseja suunnataan erityisesti koulutukseen [Pia Viitanen: Paljonkos sieltä leikattiin?] ja
työllisyyteen.

Ensinnäkin osaajapulaan vastaamiseksi lisätään 40 miljoonaa euroa. Toimilla rahoite-
taan työttömille suunnattua lyhytkestoista koulutusta ammatillisessa koulutuksessa ja jat-
ketaan muuntokoulutusohjelmia yliopistoissa ja ammattikorkeakouluopetuksessa. Nämä-
kin tehdään erityisesti osaajapulasta kärsiville aloille, eli pyritään tekemään ja tehdään ni-
menomaan kohdennettua koulutus- ja työllisyyspolitiikkaa, joka on tässä tilanteessa, jossa
avoimia työpaikkoja on mutta osaajia ei saada, aivan oikeaa politiikkaa: esimerkkinä 10
miljoonaa euroa koodarikoulutukseen. Tällä täsmäpanoksella pystytään kouluttamaan ja
tarjoamaan opiskelumahdollisuus 1 600—2 400 henkilölle, siis täsmätoimia ja juuri sii-
hen, mitä meidän yritykset kipeästi tarvitsevat. Tämänkaltaisia täsmätoimia me olemme
tehneet ja teemme jatkossakin, pala kerrallaan, napsu kerrallaan, jotta mahdollisimman
moni suomalainen ihminen, jolla ei ole työtä, saa sen mahdollisuuden työllistyä, kantaa
vastuuta itse itsestään, lähimmäisistään, perheestään, nousta pois köyhyydestä ja näköalat-
tomuudesta. [Jukka Gustafsson: Olisi pitänyt tehdä jo aiemmin!] Tämä politiikka on teh-
nyt tulosta. — Edustaja Gustafsson, olemme tehneet kohta neljän vuoden ajan määrätie-
toista työtä ja saavuttaneet erinomaisia tuloksia.

Arvoisa puhemies! Olemme myöskin katsoneet, miten me voimme vauhdittaa kasvua.
Meidän on tärkeää tukea pk-yritysten ponnisteluja: niiden halua investoida, kasvaa. Siksi
olemme rahoittaneet vuonna 16 aloitettua pk-yritysaloiteohjelmaa 35 miljoonalla eurolla.
Tämän ohjelman laajentaminen tarkoittaa 350 miljoonan euron lainojen myöntämistä kas-
vaville yrityksille lainatakausten myötä tärkeässä tilanteessa, jossa meidän pitää huolehtia
tulevaisuuden kasvusta, kestävän kasvun luomisesta, uusista yrityksistä, kasvavista yrityk-
sistä, uusista työpaikoista — tämä tukee juuri nimenomaan tätä kehitystä.

Muutamia nostoja, arvoisa herra puhemies: Olen erityisen tyytyväinen siitä, että Meren-
kurkun laivaliikenteen kehittäminen Vaasan ja Uumajan välillä saadaan liikkeelle uuden
laivainvestoinnin myötä. Tätä on tehty yhteistyössä Vaasan kaupungin, alueen toimijoiden
sekä hallituksen kesken jo pidemmän aikaa, ja nyt edellytykset olivat kunnossa tehdä tämä
20 miljoonan euron panostus. Tämä on erittäin tärkeää Vaasan seudulle.

Nostan esiin vielä muutamia. Lisäämme kehitysyhteistyöhön yhteensä 4,5 miljoonaa
euroa vähiten kehittyneiden maiden ilmastorahastoon sekä EU:n Afrikka-hätärahastoon.
Me kaikki tiedämme sen, että maatalous kärsi erityisen paljon viime kesän kuivuudesta ja
edellisen kesän kosteudesta. Me olemme tehneet laajan maatalouden tukipaketin, ja tässä
lisätalousarvion yhteydessä me lisäämme 7,5 miljoonaa euroa kuivuudesta johtuvien kan-
nattavuusongelmien helpottamiseen. Tämä on sinänsä pieni raha, mutta osa isompaa, noin
80 miljoonan kokonaisuutta.

Ja vihonviimeisenä mutta ei vähäisimpänä: Voin ilokseni todeta, että edelleen pystyim-
me rahoittamaan tärkeää vanhojen metsien suojeluohjelmaa, Metso-ohjelmaa, 3 miljoonal-
la eurolla tilanteessa, jossa keskustelemme biodiversiteetin säilymisestä, luonnon moni-
muotoisuudesta, metsien kestävästä käytöstä. Tämä lisäpanostus jo aikaisempien panos-
tusten päälle oli iso ja iloinen asia. — Kiitos.
2



Pöytäkirjan asiakohta PTK 109/2018 vp
Ensimmäinen varapuhemies Mauri Pekkarinen: Tämä valtiovarainministerin puheen-
vuoro saattaa antaa aihetta muutamaan debattipuheenvuoroon. Pyydän niitä edustajia, jot-
ka haluavat käyttää vastauspuheenvuoron, nousemaan ylös ja painamaan V-painiketta.

14.10 Timo Harakka sd (vastauspuheenvuoro): Arvoisa puhemies! Tämä esitys lisätalo-
usarvioksi ei lainkaan muuta talouden yleistä kuvaa. Hallitus on nauttinut suhdannehuipus-
ta, kuten ministerikin tässä sanoi, mutta silti meille jää jäljelle 1,2 miljardia euroa budjet-
tialijäämää — silti siis velaksi eläminen jatkuu. Ja mikä näyttää nyt aivan erikoiselta, on se,
että näitten lukujen valossa hallitus esittää ensi vuodelle suurempaa velkaantumista kuin
mitä tänä vuonna tulee toteutumaan. SDP:n vaihtoehtobudjetissa tämä alijäämä supistuu,
SDP ottaa, kuten jokaisena vuonna, vähemmän velkaa kuin tämä hallitus suhdannehuipul-
la. [Ben Zyskowicz: Harakka huttua keittää!]

Onko hallitus tehnyt asioita hyvin, vai onko sitä auttanut suotuisa suhdanne? Talouspo-
litiikan arviointineuvosto toteaa, että koska rakenteellinen jäämä, joka on puhdistettu näis-
tä suhdanteista, kasvaa, toisin kuin hallitus on luvannut, niin silloin voidaan todeta, että
tämä suhdannehuippu ei ole hallitusta auttanut. Kaikki nämä pienet perunat, [Puhemies ko-
puttaa] joista tässä kiitos, eivät vatsaa paljon täytä.

14.11 Timo Kalli kesk (vastauspuheenvuoro): Arvoisa puhemies! Juuri talouden yleises-
tä kuvasta, niin kuin edustaja Harakka totesi, johtuen meillä nyt on mahdollisuus panostaa
niihin erittäin tärkeisiin, kauan odotettuihin asioihin. Ja tämä johtuu siitä, että työttömyy-
teen ja toimeentulotukeen, esimerkiksi, joudutaan käyttämään vähemmän varoja, ja sen
seurauksena verotulot ovat kasvaneet ja voimme nyt satsata enemmän liikenneturvallisuu-
teen, korjausvelan hoitamiseen ja tämänkaltaisiin asioihin, jotka kansalaisten kannalta ovat
erittäin tärkeitä. Siksi pitää muistaa, että ne monet inhottavat päätökset, joita vaalikauden
alussa jouduttiin tekemään, nyt sitten alkavat kantamaan hedelmää ja tulosta, kun talous on
kunnossa ja voidaan tätä yleistä talouspolitiikan tuottoa jakaa tällaisilla täsmähankkeilla,
jotka sitten vievät taloutta edelleen eteenpäin.

14.12 Pekka Haavisto vihr (vastauspuheenvuoro): Arvoisa puhemies! Kun katsomme
tätä Suomen vastausta ilmastokriisiin, niin olisi erittäin paikallaan, että nyt jo tässä lisäta-
lousarviossa vielä vakavammin otettaisiin nämä kansainvälisen ilmastopaneelin suosituk-
set ja Suomen reaktio niihin. On hyvä, että kehitysyhteistyön painopistettä siirretään ilmas-
toon ja ympäristöön, mutta kun katsoo hallituksessa tähän mennessä tapahtunutta — erit-
täin suuria leikkauksia myöskin kehitysyhteistyön saralla — näyttää siltä, että emme vie-
läkään vastaa tähän ilmastokriisiin sillä tavalla kuin meidän pitäisi Suomena siihen vastata.

14.12 Leena Meri ps (vastauspuheenvuoro): Arvoisa puhemies! Isosta kuvasta tässä pu-
hutaan, mutta kuten sanotaan, piru asuu yksityiskohdissa. Ministeri Orpo, sanoitte, että
maahanmuuton yllättävät kulut ovat helpottaneet, mutta silti täällä lisätalousarviossa esi-
tätte esimerkiksi 6 miljoonaa pakolaisten ja turvapaikanhakijoiden vastaanottoon — ehkei
tämä nyt ihan ole linjassa siihen, mitä äsken sanoitte.

Sitten olisin kysynyt myöskin, mitä tämä osaamiskeskus pitää sisällään, tämä maahan-
muuttajien osaamiskeskus — hyvin epämääräistä tekstiä. Onko tämä joku uusi rahankip-
paamispaikka? Onko sieltä jotain konkreettista odotettavissa?
3



Pöytäkirjan asiakohta PTK 109/2018 vp
Lisäksi olisin kysynyt tästä ilmasto- ja ympäristöpolitiikasta sen verran, että ollaanko
kehitysavun edellytykseksi asettamassa selkeitä mittareita esimerkiksi väestön kehityksen
hillitsemiselle. Se on yksi kestävän kehityksen merkittävistä uhkatekijöistä. Muun muassa
Afrikassa ja Intiassa väestö kasvaa räjähdyksenomaisesti. Miksi tästä ei [Puhemies koput-
taa] puhuta?

14.14 Timo Heinonen kok (vastauspuheenvuoro): Arvoisa herra puhemies! Taloudessa
on tapahtunut suuri, iso käänne. Talous kasvaa ennätysvauhdilla, työllisyys paranee, ja sa-
maan aikaan työttömyys vähenee. Arvoisa valtiovarainministeri, teidän johdollanne tehty
talouspolitiikka näyttää toimivan. [Ben Zyskowicz: Näin on!] Sitä talouspolitiikkaa on
hyvä jatkaa, ja nyt nimenomaan tarvitaan näitä panostuksia työntekijäpulaan. Meillä on
paljon yrityksiä, jotka palkkaisivat lisää, kun heille löytyisi tekijöitä, osaavia tekijöitä. On
hyvä, että tähän kohdennetaan nyt tässä lisätalousarviossa 40 miljoonaa.

Tässä on myös erinomaisia yksityiskohtia: veteraanirahat — taataan se, että jokainen ve-
teraani pääsee hoitoon — ja Metso-rahat, eli luonnonsuojeluun panostetaan. Mutta on
myös se, että tehdään tie jatkamaan tätä korjausvelkaohjelmaa liikenneverkon osalta. Se
tarvitaan ensi kaudella. Sitä työtä, jota nyt on aloitettu liikenneministeri Bernerin johdolla,
[Puhemies koputtaa] tulee jatkaa myös ensi kaudella.

14.15 Simon Elo sin (vastauspuheenvuoro): Arvoisa puhemies! Tämä on tietysti hellyttä-
vää, että kokoomuslaiset puolustavat omaa ministeriä, se on oikein. Minäkin voin vain to-
deta, että, ministeri Lindström, vaikka ette ole paikalla, teidän työllisyyspolitiikkanne toi-
mii: 115 000 työllistä lisää. Viimeisen kahden vuoden aikana pitkäaikaistyöttömien määrä
on vähentynyt 50 000:lla. Ja mikä hienointa — sanon tämän näin nuorempaan ikäluokkaan
kuuluvana — myös nuorisotyöttömyys on vähentynyt 5 prosenttiyksiköllä. Eli hyvään
suuntaan mennään. Ja myös tämä 40 miljoonaa muuntokoulutukseen on erinomainen lisä
tässäkin suhteessa.

Jos ajattelen myös kotikaupunkiani Espoota, joka on hyvin teknologiavetoinen kaupun-
ki, ja niitä yrityksiä on paljon, niin myös tämä koodareiden kouluttaminen, 1 600—2 400
ihmistä, on hyvin merkittävää myös näiden yritysten kannalta.

Toisaalta herää kysymys, että jos nyt on talouden suhdannehuippu, niin minkälainen ti-
lanne on seuraavan hallituksen aikana. Voisin veikata, että ei taloudellisesti ainakaan mer-
kittävästi parempi. Eli kyllä taloudellisesti vaikeat ajat siinä mielessä jatkuvat, että kyllä
valtiontaloudesta pitää pitää hyvin tarkkaa huolta, jotta voidaan pitää huolta myös niistä,
jotka eivät itse pärjää. [Puhemies koputtaa] Se on se valtion tärkein tehtävä.

14.16 Antti Rinne sd (vastauspuheenvuoro): Arvoisa puhemies! Valtiovarainministeriö,
Suomen Pankki ja monet muut tahot ennustavat, että olemme suhdannehuipussa tällä het-
kellä ja että tilanne näyttää heikommalta tulevaisuudessa. Sen takia olisi tärkeätä panostaa
tulevaisuuteen, uskaltaa tehdä tulevaisuusinvestointeja liittyen koulutukseen, työelämään,
sosiaaliturvan rakenteisiin. 

Minun mielestäni nyt olisi tärkeätä panostaa koulutukseen aivan uudella tavalla. [Timo
Heinonen: Näinhän tässä tehdään!] Pitää luoda kestävä koulutuspolku, joka alkaa sieltä
maksuttomasta varhaiskasvatuksesta, menee maksuttoman toisen asteen koulutuksen kaut-
ta, oppimisen kautta korkeakoulutukseen ja aina tutkimukseen ja tieteen tekemiseen. Nyt
pitäisi palauttaa tieteen kunnia. Me tarvitsemme perusrahoitukseen riittävästi rahaa tule-
4



Pöytäkirjan asiakohta PTK 109/2018 vp
vaisuudessa, jotta saamme innovaatiotoimintaa, tutkimusta, tuotekehitystä, erityisesti pe-
rustutkimusta tehtyä. Tarvitaan semmoista politiikkaa tieteen tekemisessä, jossa tutkijat
voivat käyttää työpanoksensa tutkimiseen, eivät rahan hankkimiseen. Näistä asioista [Pu-
hemies koputtaa] puuttuu näkemys teidän lisätalousarviossanne.

14.17 Joakim Strand r (vastauspuheenvuoro): Värderade talman! Det känns bra att sys-
selsättningssiffran ser bättre ut, och det finns mycket man ännu kan göra, bland annat bör
behovsprövningen för utländsk arbetskraft tas bort.

Arvoisa puhemies! Haluan tässä yhteydessä myös kiittää valtiovarainministeri Orpoa sekä
ministereitä Berner ja Lintilä Merenkurkun liikenteen tukemisesta. Vaasan ja Uumajan
kaupungit ovat sitoutuneet myös jatkossa kantamaan päävastuun tästä, mutta valtion raha
on äärimmäisen tärkeä mahdollistaja tälle.

Det stärker det nordiska samarbetet — och det känns ju extra bra förstås så här på Svenska
dagen — men också såväl energiklustret som hela den marina sektorn i Finland och mar-
inteknologiklustret här längs med vår kust. — Kiitos.

14.18 Kauko Juhantalo kesk (vastauspuheenvuoro): Herra puhemies! Talouden kasvu
näkyy myönteisenä jo varsinaisessa budjetissa. Työ- ja elinkeinojaoston kannalta hyvin
miellyttävää oli nähdä kasvutuloksia matkailussa, miten Business Finlandia vahvistetaan,
miten Terrafame meni myönteisesti ja niin edelleen. Nyt annan ministeri Orpolle vielä suu-
ren kiitoksen siitä, kun meillä on 270 000 työtöntä ja runsaat 100 000 työpaikkaa vapaana,
että olette kiinnittänyt huomiota vielä koulutuksen tärkeyteen. Välttämätöntä on löytää täl-
le yhtälölle joku yhdysside niin, että nämä numerot lähestyisivät toisiaan. Se on oikea lin-
ja, mikä nyt on tässä liikkeellä.

14.18 Peter Östman kd (vastauspuheenvuoro): Arvoisa puhemies, värderade talman! Så
här på Svenska dagen vill jag ännu understryka att det är väldigt glädjande att regeringen
har noterat Kvarken-förbindelserna och också beviljat budgetpengar 10 miljoner euro. Det
är väldigt viktigt för att vi ska uppehålla trafiken till vårt västra grannland.

Siinä mielessä, että Suomi on yksi maa mutta meillä on kaksi kansalliskieltä, uskon, että
laivayhteys Ruotsiin ja yhteys Pohjoismaihin vahvistunee nyt tämän hankkeen avulla.

I övrigt finns det också många andra saker som är positiva i regeringens budgetförslag,
bland annat det att man också ger 7,5 miljoner i tilläggsstöd för jordbruket, och ännu det att
krigsveteranerna får 3 miljoner i rehabiliteringspengar.

Näistä iloisista asioista huolimatta haluaisin kiinnittää huomiota siihen EK:n pääekono-
mistin varoitukseen, josta puhuttiin eilen, että pidemmällä aikajänteellä meillä on kuiten-
kin valtionvelka lähtenyt kasvamaan tai lähtee viimeistään vuonna 2025, ja toivoisin, että
hallitus kiinnittää tähänkin [Puhemies koputtaa] asiaan huomiota.

14.20 Hanna Sarkkinen vas (vastauspuheenvuoro): Arvoisa puhemies! Suomi elää nyt
suhdannehuippua. Työttömyys on onneksi laskenut, ja sitä myötä myös työttömyysturva-
5



Pöytäkirjan asiakohta PTK 109/2018 vp
menot ovat pienentyneet. Se on erittäin hyvä, mutta silti ollaan tilanteessa, että perustur-
vaetuuksia leikataan, indeksileikkauksia ei ole tälle vuodelle eikä ensi vuodellekaan perut-
tu. Kysymys kuuluu: jos perusturvalla eläville ei ole rahaa laskusuhdanteessa eikä ole ra-
haa noususuhdanteessa, niin milloin sitten hallituksen mielestä on kaikista köyhimpien
vuoro?

Arvoisa puhemies! Päästöhuutokauppatuloja on päästöoikeuksien hinnannousun myötä
tullut lisää 72 miljoonaa euroa. Se on totta kai erittäin hyvä asia budjetin näkökulmasta
mutta ennen kaikkea ilmastotoimien ja investointien ohjautumisen näkökulmasta. Mutta
vaikka 72 miljoonaa euroa tulee lisätuloja, niin näistä vain 2 miljoonaa euroa ohjataan ke-
hitysmaiden ilmastorahoitukseen eli ilmastonmuutoksen torjumiseen ja siihen sopeutumi-
seen köyhimmissä maissa. Tämä ei riitä lainkaan kompensoimaan aikaisempia [Puhemies
koputtaa] valtavia leikkauksia. Eikö tätä voitaisi kokonaisuudessaan ohjata ilmastonmuu-
toksen vastaiseen työhön?

14.21 Johanna Karimäki vihr (vastauspuheenvuoro): Arvoisa puhemies! Jatkan siitä,
mitä edustaja Sarkkinen totesi. Päästöhuutokauppatuloja on tosiaan tullut yli 70 miljoo-
naa, joten tässä kohtaa olisi viisasta lisätä kehitysyhteistyömäärärahoja, varsinkin ilmasto-
rahoitusta. Se olisi myös IPCC:n hälyttävän raportin jälkeen erittäin viisasta.

Puhuitte paljon työllisyyspolitiikasta ja siitä, kuinka yritysten on vaikea löytää osaavaa
työvoimaa. Meillä on myös paljon sellaista työvoimaa, jonka on hyvin vaikea löytää omaa
paikkaansa: pitkäaikaistyöttömiä, osatyökykyisiä, vammaisia ihmisiä, joiden työllisyysas-
te on huomattavasti heikompi kuin muualla maailmassa. Näiden ihmisten työllistymisen
eteen on tehtävä paljon uusia ratkaisuja, työn ja sosiaaliturvan yhteensovittamista ja muita
kannustimia. Mitä te olette tehneet, arvoisa hallitus ja ministeri Orpo, osatyökykyisten
työllisyyden edistämiseksi?

Ensimmäinen varapuhemies Mauri Pekkarinen: Myönnän vielä debatin tässä vaihees-
sa vastauspuheenvuorot seuraaville edustajille: Zyskowicz, Vähämäki, Gustafsson, Antti-
la. Ja jos ministeri sitten haluaa käyttää välikommentin, 2 minuuttia, niin hänelle siihen
mahdollisuus suodaan.

14.22 Ben Zyskowicz kok (vastauspuheenvuoro): Arvoisa herra puhemies! Arvoisat
edustajat, kuulitteko SDP:n puheenvuorot? Edustaja Harakka moitti täällä, että finanssipo-
litiikka on liian löysää. Sen jälkeen edustaja Rinne käytti puheenvuoron tarpeista investoi-
da koulutukseen, tutkimukseen, ja hintalappua hän ei maininnut, mutta ymmärsin, että hän
puhui sadoista miljoonista. Aikaisemmin hän on tullut tunnetuksi miljardilupauksista.
Näin voi toimia, kun on oppositiossa.

Mutta edustaja Heinonen sanoi aivan oikein täällä aikaisemmin teille, arvoisa valtiova-
rainministeri, että teidän johdollanne harjoitettu talouspolitiikka tuottaa tulosta. Itse en ym-
märrä, kun esimerkiksi tässä käydyssä työmarkkinakiistassa palkansaajajärjestöt totesivat,
että nyt on viimeinen niitti, kun tässä on tämä kikykin jouduttu kestämään. Siis kilpailuky-
kysopimus merkitsi Suomelle kilpailukyvyn kohenemista, sitä kautta vähintään kymme-
niätuhansia uusia työpaikkoja. Eikö tämä käy suomalaisille ammattiyhdistysliikkeille?
[Pia Viitanen: Lomarahaleikkauksia ahkerille sairaanhoitajille!]
6



Pöytäkirjan asiakohta PTK 109/2018 vp
14.23 Ville Vähämäki ps (vastauspuheenvuoro): Kunnioitettu puhemies! Tämä lisäbud-
jettiesitys sisältää hyviä ja loogisia esityksiä. Velanotto vähenee 485 miljoonaa, ja tässä
tehdään näitä panostuksia, mitä voidaan tehdä nyt, kun työllisyys on kohentunut: Edelleen
kohdistetaan kohtaanto-ongelmaan 20 miljoonaa lyhytkestoiseen tutkinnonosaan tähtää-
vään koulutukseen ja 10 miljoonaa ohjelmistoalan koulutukseen. Nämä ovat hyviä panos-
tuksia. Tekoälytutkimukseen 4 miljoonaa, väylähankkeisiin 70 miljoonaa — ne menevät vt
4:lle, valitettavasti sinne Jyväskylään edustaja Kankaanniemen kotikulmille, mutta toivot-
tavasti jatkossa saadaan vt 4:ään myöskin Oulu—Kemi-välille. Maatalous saa 7,5 miljoo-
naa ja Metsähallituksen digitalisaatiohankkeet 2,5 miljoonaa. Nämä ovat hyviä lisäyksiä.

Kaikkinensa tämä näyttää hyvältä, mutta totean myös siten, että voi tulla huonoja aiko-
ja. Meillä pitäisi takataskussa olla jonkunlainen leikkauslista. Onko sitä olemassa, kuka
sen oikein laatii ja missä vaiheessa?

14.24 Jukka Gustafsson sd (vastauspuheenvuoro): Arvoisa puhemies! Mielestäni edus-
taja, puheenjohtaja Rinne puhuu ihan oikeasti koulutuksen ja tutkimuksen osaamisen kun-
nian palauttamisesta. Ministeri Orpo rehvasteli nyt sillä, että tähän osaamiseen laitetaan li-
säbudjetissa 40 miljoonaa euroa. Hyvä niin, mutta logiikka on nyt vähän tämä, että kun on
suhteessa 100 miljoonaa leikattu, niin 5—10 miljoonaa palautetaan. Näin se nyt vain on.

Sivistysvaliokunta viikko sitten käsitellessään ensi vuoden budjettia oli yksimielisesti
äärimmäisen huolestunut niistä leikkauksista, mitä ammatilliseen koulutukseen on tehty.
Nyt tässä esitetään 10 miljoonaa euroa lisää pilotteihin tilanteessa, jossa osa ammattiin
opiskelevista suorittaa kolmen päivän työviikkoa, kaksi on luppoaikaa. Siis me sosiaalide-
mokraatit edellytämme kyllä, että tähän ammatilliseen reformiin kiinnitetään enemmän
huomiota myöskin taloudellisesti. Kuntaliitto oli laskenut, että yli 80 miljoonaa tarkoitta-
vat [Puhemies koputtaa] ne lisätehtävät, jotka uusi laki tuo. Ne pitää kaivaa nyt esille, mi-
nisteri Orpo.

14.26 Sirkka-Liisa Anttila kesk (vastauspuheenvuoro): Arvoisa puhemies! Hallituksel-
le ja ministerille kiitos siitä, että tässä panostetaan nyt infraan, koska meillä on infrassa erit-
täin suuria tarpeita. Nämä menevät todella siihen kiireisimpään. Mutta minun kysymykse-
ni kuuluukin, arvoisa valtiovarainministeri: onko jotain valmistelua sille, millä me jatkos-
sa kuromme kiinni sitä korjausvelkaa ja rahoitamme uusia investointeja, jotka ovat välttä-
mättömiä infran osalta? Olen aivan varma, että budjettirahoituksen kautta se ei ole mah-
dollista. Löytääkö tämä hallitus vielä keinoja, joilla se voitaisiin toteuttaa?

Totesitte aivan oikein tästä kuivuuspaketista, että sen osana tässä on 7,5 miljoonaa eu-
roa. Siinä yhteydessä kiinnitän erityistä huomiota siihen, että tietojärjestelmät pitäisi saada
nopeasti kuntoon, jotta nämä rahat voitaisiin viljelijöille palauttaa. Polttoaineveroa palau-
tettaessa kesti vuoden, ennen kuin saatiin se edellinen palautus. Ei siitä ole mitään hyötyä,
vaikka täällä olisi mikä määrä miljoonia, jos ei niitä saada maksuun.

14.27 Valtiovarainministeri Petteri Orpo: Arvoisa puhemies! Ensinnäkin edustaja Ha-
rakkaa voi heti lohduttaa sillä, että rakenteellinen alijäämä käytännössä painuu nollaan. Se
arviointineuvosto, johon viittasitte, on muistaakseni jo vuoden takainen, [Timo Harakka
pyytää vastauspuheenvuoroa] ja talous on siis kehittynyt niin vahvasti, että julkinen talous
on tasapainossa käytännössä jo tämän vuoden aikana, viimeistään alkuvuodesta. 
7



Pöytäkirjan asiakohta PTK 109/2018 vp
Budjettitalous on alijäämäinen. Se, miksi nyt lisätalousarvion velkamääräarvio tälle
vuodelle on alhaisempi kuin ensi vuodelle, johtuu yksinkertaisesti siitä, että meillä oli tälle
vuodelle kohdentunut Vientiluotosta kertaluontoinen tulo, joka on maksettu nopeammassa
aikataulussa. Joka tapauksessa velkaantuminen on laskenut noin 7 miljardin tasosta todel-
la nopeaa tahtia siihen, että ensi vuonna budjettitalous voidaan saada tasapainoon ja ker-
ryttämään puskureita. Tämä on aivan loistava saavutus. 

Ja kyllä, jälleen kerran totean sen, että myönteinen maailmantalous ja euroalueen kasvu
ovat olleet aivan keskeisiä, mutta euroalue ja maailmantalous kasvoivat jo edellisen halli-
tuksen aikana, eikä silloin vielä päästy kiinni. Nyt me teimme muun muassa kilpailukykyä
parantavia toimia: Kiky-sopimus, 30 000—40 000 työpaikkaa tutkimusten mukaan, aivan
kiistaton. Veronkevennyksillä on palautettu ahkerille sairaanhoitajille ja julkisen sektorin
työntekijöille se, mitä he ovat tässä hävinneet.

Tulevaisuuteen kun katsotaan, niin meidän täytyy olla todella huolissamme siitä, että ol-
laan suhdannehuipulla, ja silloin ei ole paikka julkisten menojen kasvattamiselle, [Kari Uo-
tila: Eikä veronkevennyksille!] ei julkisten menojen kasvattamiselle — veronkevennyksil-
le on silloin, kun ne suunnataan sinne, mitkä lisäävät työtä: työtä, yrittäjyyttä, investointe-
ja. — Nyt jos julkisia menoja korotetaan ja samaan aikaan kiristetään työn ja yrittämisen
veroja, tilanne on katastrofaalinen. [Ben Zyskowicz: Niin kuin nähtiin!] Pitää olla selkeä
suunnitelma tulevaisuuteen jatkaa tätä määrätietoista politiikkaa, panostaa kyllä osaami-
seen ja koulutukseen, niin kuin me teemme. 

Tästä lisätalousarviosta, näistä käytettävistä varoista, [Puhemies koputtaa] käytetään
karhunosa, iso osa, koulutukseen, työllisyyteen, kasvuun ja tulevaisuuteen. [Jukka Gus-
tafsson: Liian vähän, liian vähän kuitenkin! Leikattu niin paljon!]

14.29 Lauri Ihalainen sd (vastauspuheenvuoro): Arvoisa puhemies! Niin kuin on käynyt
ilmi, taloudellisen kasvun näköalat tulevina vuosina niin Suomessa kuin Euroopassakin
ovat vaimeampia kuin nyt, ja siihen pitää tietysti varautua. Näitä pitkän aikavälin kasvun
edellytyksiä ja alustoja parannetaan tutkimuksella, tuotekehityksellä, osaamisella, että in-
vestointiympäristö on hyvä.

Mutta lisäbudjetilla ei ratkaista kaikkea. Yhtä asiaa kuitenkin toivoisin, ja se on se, että
kun meillä on vajaa 70 000 sellaista alle 30-vuotiasta nuorta ja nuorta aikuista, jotka eivät
ole töissä, eivät ole koulutuksessa ja ovat heikosti kiinni yhteiskunnassa, niin olisi tärkeää
rakentaa heille tämmöinen selviytymisen ohjelma koulutukseen, työmarkkinoille. Jos sitä
ei tehdä nyt ja tulee taloudellinen taantuma, niin olen erittäin huolestunut siitä, miten nämä
ihmiset niissä olosuhteissa pärjäävät, ja riski sille, että he syrjäytyvät, on erittäin suuri.
Minä toivoisin, että tällaisiin tulevaisuusinvestointeihin näitten nuorten aikuisten kohdalla
olisi ollut [Puhemies koputtaa] lisäbudjetissa tilaa.

14.30 Kari Uotila vas (vastauspuheenvuoro): Arvoisa puhemies! Ensi viikon torstaina
hallitus antaa täydentävän budjetin ensi vuoden budjettia koskien. Kysyisin: onko siinä tu-
lossa edes jonkinlaista suunnanmuutosta tai korjauksia siihen kehitykseen, joka ihan oi-
keasti meillä tässä tutkimus- ja tuotekehityksessä on? Koko 2000-luvun meidän tutkimus-
ja tuotekehityspanokset ovat polkeneet lähes ennallaan, kun ne verrokkimaissa — Rans-
kassa, Britanniassa, OECD:ssä, EU-tasolla — ovat nousseet 30—50 prosenttia suhteutet-
tuna bruttokansantuotteeseen. Ainakin jonkinlainen ele, jonkinlainen liikahdus olisi syytä
saada liikkeelle jo tässä täydentävässä budjettiesityksessä.
8



Pöytäkirjan asiakohta PTK 109/2018 vp
Sitten pääministeri Sipilä on pikkaisen katunut sitä, että on tehty liiankin kovia leik-
kauksia perusturvaan — tarkoitti varmaan kansaneläkkeidenkin historiallista ensimmäistä
leikkausta vuosikymmeniin. Onko valtiovarainministeri samaa mieltä, että vähän liian ko-
vaa kyytiä [Puhemies koputtaa] köyhille annettiin näillä aiemmilla leikkauksilla?

14.31 Arto Satonen kok (vastauspuheenvuoro): Arvoisa puhemies! Täällä on hyvin käy-
ty keskustelua siitä, että työllisyys on parantunut, mutta ehkä on tosiaan hyvä hetkeksi py-
sähtyä miettimään, mistä tämä johtuu. Täällä jo mainittiin, että 30 000—40 000 on ekono-
mistien arvioiden mukaan kilpailukykysopimuksen ansiota. Se, mistä ei vielä ole puhuttu,
on se, että hallituksen tekemien muiden lakimuutosten — esimerkiksi koeajan pidentämi-
nen, takaisinottovelvoitteen joustavoittaminen, lomalla sairastamisen omavastuun palaut-
taminen et cetera et cetera — vaikutus on 33 000—42 000 työpaikkaa ekonomistien arvi-
oiden mukaan. Olennaista tässä on nyt tajuta se, että jokaista näistä uudistuksista vasem-
misto-oppositio on täällä vastustanut. [Ben Zyskowicz: Totta kai!] Eli jos olisi menty niin
kuin te olisitte halunneet, niin näitä työpaikkoja ei olisi syntynyt, Suomen talouden tilanne
ei olisi parantunut niin paljon kuin nyt eikä niille vaalilupauksille, mitä te nyt olette anta-
massa, olisi senkään vertaa katetta. Nyt on saatu todella iso asia oikeaan suuntaan. [Timo
Harakka: Maailmantalous! — Ben Zyskowicz: Onneksi kuitenkin vihreät ja demarit kan-
natti kiky-sopimusta!]

14.32 Mikko Alatalo kesk (vastauspuheenvuoro): Arvoisa puhemies! Todellakin Sipilän
hallitus on satsannut paljon tällä hallituskaudella korjausvelkaan, lähes miljardin, ja hyvä,
että nyt tässä lisäbudjetissa jatketaan tätä linjaa ja todellakin satsataan myös talvikunnos-
sapitoon. On aika turvatonta ollut välillä ajella Suomen teillä. Hyvä, että tähän satsataan.

En ole ollenkaan pahoillani siitä, että myös Merenkurkun laivaliikenne saa rahaa. Sanoi-
sin näin, että yksi siitä vain puuttuu: se vaatisi myös sitten Kolmostien parantamista. On
ihan selvää, että kun pakotteet Venäjää kohtaan vähenevät jonain päivänä, niin myös Ruot-
sista ja Norjasta tulee liikennettä Merenkurkun yli ja Kolmostietä myöten sitten aina itära-
jalle, ja myös meidän tavaraliikenne pyrkii Skandinaviaan ja Atlantin satamiin. Tässä mie-
lessä toivon, että tämä rahoitussolmu, tämä Gordionin solmu, saadaan avattua. Toivonkin
valtiovarainministeriöltä näkemystä myös tähän, että pelkästään budjettiraha ei tule riittä-
mään vaan täytyy etsiä keinoja, millä nämä pääväylät saadaan kuntoon, mihin edustaja
Anttilakin viittasi.

14.34 Kimmo Kivelä sin (vastauspuheenvuoro): Puhemies! Kun nyt mitä ilmeisimmin
eletään keskellä suhdannehuippua, niin tämä filosofia on aivan oikea: nyt tarvitaan malttia,
nyt ei ole syytä rillutteluun ja löysään rahan jakamiseen sinne sun tänne. Meitä varjelta-
koon tulevaisuudessakin sellaiselta hallitukselta, mihin kyllä punavihreällä koalitiolla oli-
si täydet edellytykset, että rahaa jaettaisiin holtittomasti sinne ja tänne [Jukka Gustafsson:
Mihin tämä perustuu? Soopaa!] ja vielä tuonnekin. Nyt jaetaan sosiaaliturvaa, turvallisuut-
ta ja riippumattomuutta sillä, [Välihuutoja vasemmalta] että ihmisille tarjotaan työtä.
50 000 pitkäaikaistyötöntä on saanut työtä, on yli 115 000 uutta työpaikkaa, nuorisotyöt-
tömyys on vähentynyt — tämä kaikki kertoo siitä, että hallituksen ja nimenomaan sinisten
linja on tässä turvallisuuden linja, [Puhemies koputtaa] turvallisuus tulee myös työstä.
9



Pöytäkirjan asiakohta PTK 109/2018 vp
Ensimmäinen varapuhemies Mauri Pekkarinen: Vastauspuheenvuoro, edustaja Rinne,
puolueen puheenjohtaja.

14.35 Antti Rinne sd (vastauspuheenvuoro): Arvoisa puhemies! Minusta on turhaa kiis-
tellä siitä, kuka on nyt saanut aikaan tämän tai mistä johtuu tämä talouskasvu ja työllisyy-
den parantuminen. Siinä on varmaan monia tekijöitä: edellisen hallituksen, tämän hallituk-
sen [Ben Zyskowicz: Ja seuraavan hallituksen!] ja erityisen paljon EKP:n rahapolitiikka,
joka on vaikuttanut siihen, että talous on lähtenyt kasvamaan ja investoinnit ovat lähteneet
liikkeelle.

Arvoisa puhemies! Ministeri Orpo, minua kiinnostaa se, miten te näette koulutusinves-
toinnit, tieteen tekemisen investoinnit tulevaisuuteen. Eikö ole niin, että koko suomalaisen
hyvinvointivaltion rakentamisen keskeinen elementti on se, että ollaan satsattu koulutuk-
seen ja tutkimukseen, tuotekehitykseen, innovaatiotoimintaan? Nyt en löydä tästä teidän li-
sätalousarviosta enkä teidän talouspolitiikan linjastakaan mitään sellaista, mikä tukisi tätä
vaadetta parantaa näitä asioita tulevaisuuteen, 2020—2030-luvulle. Te olette leikannut tä-
män hallituskauden aikana yli miljardi euroa vuositasolla koulutuksesta ja tutkimuksesta.
[Ben Zyskowicz: Senkö te palautatte?] Tätä nämä ihmiset huutavat tuolla yliopistoissa,
että nyt tarvitaan perusrahoitukseen rahaa.

Ensimmäinen varapuhemies Mauri Pekkarinen: Myönnän ministerille aivan kohta pu-
heenvuoron, sitä ennen kuitenkin vastauspuheenvuorot, edustaja Kari ja edustaja Arhinmä-
ki. Sitten ministerin puheenvuoro.

14.36 Emma Kari vihr (vastauspuheenvuoro): Arvoisa puhemies! Useampi edustaja otti
edellisellä debattikierroksella esiin kehitysyhteistyöleikkaukset, mutta ministeri ei kuiten-
kaan ehtinyt niitä kommentoimaan. Tämä on sinällään aivan ymmärrettävää, koska halli-
tus leikkasi heti kautensa alussa kehitysyhteistyöstä merkittävästi, noin 300 miljoonaa eu-
roa, joka laski meidän maksaman rahoituksen tason alle 40 prosentin. Samaan aikaan kui-
tenkin YK:n kestävän kehityksen tavoitteet sekä Pariisin ilmastosopimus edellyttäisivät
meiltä lisää rahoitusta ilmastonmuutoksen torjuntaan.

Edellisen hallituksen aikana luotiin tämä innovatiivinen kehitysyhteistyön rahoitusväli-
ne, joka on saanut kansainvälisesti laajaa kiitosta, eli se, että päästöhuutokauppatulot käy-
tetään kehitysrahoitukseen ja kansainvälisiin ilmastotoimiin. Nyt kun päästökauppa toimii
paremmin ja sieltä tulee enemmän rahaa, niin minkä ihmeen takia me emme tavoittele tätä
0,7 prosentin tavoitetta ja suuntaa näitä rahoja kehitysyhteistyöhön ja ilmastonmuutoksen
[Puhemies koputtaa] torjuntaan, koska nyt tälle työlle on tarvetta?

14.37 Paavo Arhinmäki vas (vastauspuheenvuoro): Arvoisa herra puhemies! Talouden
suuri kuva on se, että talouden tilanne ja työllisyys ovat parantuneet. Edustaja Heinonen ja
edustaja Zyskowicz täällä pääsivät kehumaan, että se on valtiovarainministerin ansiota.
[Timo Heinonen: Ei pelkästään!] Kyllä meillä silloin aika vaikutusvaltainen ministeri on,
kun on saanut Euroopan keskuspankin elvyttämään miljardeilla ja miljardeilla — varsin-
kin sen jälkeen, kun on ensin itse vastustanut elvytystä, ja nyt hän on kuitenkin ajanut sen
eurooppalaisella tasolla.

Arvoisa puhemies! Sen seurauksena, kun talous on parantunut, jopa pääministeri Juha
Sipilä on todennut, että hallitus leikkasi ehkä liikaa. Hän sanoi: ”Jos olisi uskottu, että ta-
10



Pöytäkirjan asiakohta PTK 109/2018 vp
louskasvu on 3 prosenttia vaalikauden lopussa, niin olisiko leikkausosuus voinut olla pi-
kemminkin pienempi.” Näin sanoi pääministeri Sipilä. Mutta jos katsoo, mitä hallitus on
tekemässä, niin toisin kuin edustaja Kivelä sanoi, sosiaaliturvaa ei jaeta vaan sosiaalitur-
vaa leikataan ensi vuonnakin, indeksit jäädytetään. Ja nyt kysymys kuuluu: Kun pääminis-
terikin jo katuu näitä päätöksiä, niin vielä ensi vuoden indeksijäädytykset [Puhemies ko-
puttaa] on mahdollista peruuttaa. Peruuttakaa ne. Eikö niin, ministeri Orpo?

Ensimmäinen varapuhemies Mauri Pekkarinen: Tähän vielä edustaja Reijonen, ja sit-
ten ministerille.

14.38 Eero Reijonen kesk (vastauspuheenvuoro): Arvoisa herra puhemies! Pääministeri
Sipilän hallitus on onnistunut erinomaisesti työllisyys- ja talouspolitiikassaan. Tämä työl-
lisyyden kasvu on tuonut liikkumavaraa, ja se on varmasti hyvä asia.

Täällä on puhuttu koulutuksesta. Me kaikki tiedämme tällä hetkellä, että tuolla elinkei-
noelämässä on tietyillä aloilla erittäin iso pula osaavasta työvoimasta, ja hallitus on tarttu-
nut tähän. Tässä lisätalousarviossa ollaan koulutukseen panostamassa lisäresursseja, ja se
on erinomainen asia minusta kaiken kaikkiaan. Tämä ammatillinen koulutus on ihan kes-
keisessä roolissa eli se toinen aste, siellä nyt tuloksia pitää saada aikaiseksi, ja hallitus on
tähän tarttunut.

Toinen erittäin tärkeä asia on, että kun viime talvi oli aika haasteellinen tiestön talvikun-
nossapidon osalta, niin nyt sinne on rahaa, ja myös se, että on vähän avattu tätä kokonai-
suutta, on erinomainen asia. Tästä täytyisi antaa Sipilän hallitukselle erityiskiitos.

Ensimmäinen varapuhemies Mauri Pekkarinen:  Ja ministeri — jos paikan päältä 1 mi-
nuutti.

14.39 Valtiovarainministeri Petteri Orpo: Puhemies! Valtavasti oli hyviä kysymyksiä.
Otetaan nyt muutamia.

Siis me — hallitus ja minä sen valtiovarainministerinä — noudatamme pääministeri
Juha Sipilän hallitusohjelmaa ja sen taustalla olevaa talouspolitiikan ohjelmaa. Muita esi-
tyksiä ei ole tehty. Muita esityksiä ei ole tehty, ja me noudatamme tätä. Tällä talouspolitii-
kan ja työllisyyspolitiikan toimivalla linjalla, joka on tuottanut lähes 120 000 uutta työllis-
tä tähän maahan, ollaan tasapainotettu julkinen talous, luodaan pohjaa sille, että tulevina
vuosina voidaan pitää huolta suomalaisten hyvinvoinnista — niidenkin, jotka eivät työllis-
ty, jotka eivät pärjää itse. Heistä pystytään pitämään huolta, kun julkinen talous on saatu ta-
sapainoon. Sehän on tulevaisuusteko parhaasta päästä, että me olemme pystyneet tähän.
Silloin voidaan arvioida esimerkiksi tätä indeksikysymystä eri tavalla.

Mitä koulutukseen tulee, pala palalta kurotaan kiinni ja panostetaan sinne, missä ne tär-
keimmät kohdat ovat.

Maahanmuuton kustannuksista [Puhemies koputtaa] totean sen, että ei siis ole yllättäviä
suuria, satojen miljoonien kuluja, niin kuin alkukaudesta. [Puhemies koputtaa] Nyt tämä ti-
lanne on hallinnassa, tämä on erilainen kysymys. [Leena Meri: Ei yllätä, ovat merkittäviä
koko ajan!]

Ja muihin kysymyksiin palaan sitten [Puhemies koputtaa] seuraavissa puheenvuoroissa.
11



Pöytäkirjan asiakohta PTK 109/2018 vp
Ensimmäinen varapuhemies Mauri Pekkarinen: Vartin päästä ministerille ehkä vähän
useampi minuutti.

14.41 Toimi Kankaanniemi ps (vastauspuheenvuoro): Arvoisa herra puhemies! Nuo
pääministeri Sipilän viikonvaihteen puheet olivat siis katteettomia vaalipuheita, kun val-
tiovarainministeri tyrmää sen, että voitaisiin nyt tässä tilanteessa kaikkein heikoimmassa
asemassa olevien etuuksien indeksitarkistukset tehdä. Meillä on täällä se lakiesitys teiltä,
hallituksen esitys — vetäkää se pois tai antakaa omille ryhmillenne ohje, että se laki hylä-
tään, ja annetaan indeksikorotusten tulla niille, jotka ovat todella sen tarpeessa. On selvää,
että vajaan neljän vuoden takaisesta tilanteesta ollaan päästy roimasti eteenpäin ja jopa hy-
vään tilanteeseen. Siihen on monia eri syitä, niitä on turha tässä yrittää kaivaa. Mutta nyt on
mahdollisuus jakaa tämä potti hieman oikeudenmukaisemmin, [Puhemies koputtaa] veron-
kevennyksistä voi siirtyä hieman sosiaalisempaan linjaan. 

Tuohon Palokanorren korjaamisrahaan [Puhemies koputtaa] suhtaudun hyvin myönteis-
sesti ja olen siitä hyvin kiitollinen. [Markku Rossi: Tulihan se sieltä mutta viimeisessä jäl-
kilauseessa!]

14.42 Antti Lindtman sd (vastauspuheenvuoro): Arvoisa puhemies! Edustaja Zysko-
wicz ihmetteli, miten on mahdollista tehdä järkevää suhdannepolitiikkaa ja samalla panos-
taa koulutukseen ja osaamiseen. Se on mahdollista, kun tekee oikeita valintoja eikä vali-
koivaa suhdannepolitiikkaa. Nythän hallituksen linja oli se, että kun oli huono aika, niin
silloin piti leikata pienituloisilta mutta juuri oikea aika oli tehdä veronkevennyksiä hyvä-
tuloisille. Ja nyt kun talous kasvaa, niin ei ole kuitenkaan oikea aika panostaa pienituloisiin
mutta ei ole myöskään oikea puuttua näihin veroetuihin, joita olette tehneet. [Vasemmalta:
Se on just näin!] Hallituksen suhdannepolitiikka on valikoivaa, ja osoituksena siitä on se,
että näillä ennusteilla velkaantuminen tulee ensi vuonna kasvamaan. Mutta odottakaa ensi
viikkoa: meidän vaihtoehtomme tulee osoittamaan sen, miten on mahdollista yhdistää jär-
kevä suhdannepolitiikka ja osaamispanostukset.

Arvoisa puhemies! Tämä Metso-ohjelma kiteyttää hallituksen politiikan. Äsken minis-
teri juhli lisäsatsauksilla, vaikka todellisuus on se, että koko Metso-ohjelman rahoitusta on
vuodesta 2015, näidenkin satsausten jälkeen, [Puhemies koputtaa] leikattu lähes 20 miljoo-
nalla.

Ensimmäinen varapuhemies Mauri Pekkarinen: Edustaja Zyskowiczin nimi mainittiin
niin äänekkäästi, että edustaja Zyskowicz, teille vastauspuheenvuoro. [Timo Harakka: Oh-
hoh!]

14.43 Ben Zyskowicz kok (vastauspuheenvuoro): Kiitos, herra puhemies! Itse olen sitä
mieltä, että tämä huoli, jota esimerkiksi edustaja Rinne ja edustaja Gustafsson kantoivat
koulutuksen ja tutkimuksen tarpeista, on ihan perusteltu. Sinne tarvitaan lisää panostuksia,
ja sieltä on liikaa leikattu. [Vasemmalta: Liikaa?] — Olen itse tätä mieltä. Olisin itse lei-
kannut enemmän muualta ja vähemmän sieltä.

Mutta itse halusin kiinnittää huomiota siihen ristiriitaan, että kun edustaja Harakka kan-
taa huolta siitä, että finanssipolitiikka on liian löysää, samaan aikaan edustaja Rinne käyt-
tää pitkän puheenvuoron, joka keskittyy siihen, kuinka on koulutukseen, tutkimukseen sat-
sattava, ja jos edustaja Rinne olisi jonkun hintalapun maininnut tälle esiin tuomalleen huo-
12



Pöytäkirjan asiakohta PTK 109/2018 vp
lelle, niin se olisi ollut vähintään satoja miljoonia, jos ei enemmänkin. Nyt edustaja Lindt-
man viittaa siihen, että ensi viikolla on varjobudjetti, jossa käy ilmi, miten tämä rahoite-
taan. Toivottavasti nyt ei huuhaa-rahalla, esimerkiksi Sitran ja Suomen Pankin ryöstämi-
sellä.

Ensimmäinen varapuhemies Mauri Pekkarinen: Arvoisat edustajat, totean tässä, että
mieluusti en myönnä samalle eduskuntaryhmälle perä perää kahta vastauspuheenvuoroa,
vaikka äskeisessä tilanteessa kovasti pyydettiin toista puheenvuoroa samalle ryhmälle. [Ti-
mo Heinonen: Ne on niin eri linjalla! Demareilla on kolme linjaa!] Jotta saadaan debattia
aikaan, niin vuoron perään eri ryhmien kesken.

14.45 Timo Harakka sd (vastauspuheenvuoro): Arvoisa puhemies! On kyllä vähän ih-
meellistä joutua opettamaan tämmöisiä aivan perusasioita näin kokeneille henkilöille kuin
täällä salissa on. Mutta siis pysyvä meno ja investointi ovat kaksi aivan eri asiaa. Investoin-
nin ajatus ja peruste on se, että se tuottaa takaisin itsensä ja enemmän laskettavissa olevalla
aikavälillä. Koulutus-, oppimisinvestoinnit, tulevaisuusinvestoinnit tehdään vain sen täh-
den, että ne tuovat 2020-luvulla meille talouskasvua ja työllisyyttä yli tämän 72 prosentin,
kun kaikki olemme sitä mieltä, että 75 prosenttia on seuraava lähitavoite.

Lisäksi ministeri Orpolle sellainen korjaus, että vaikka täällä ei valiokuntien keskeneräi-
siä asioita käsitelläkään, niin tämä talouspolitiikan arviointineuvoston arvio oli alle kuu-
kauden vanha. Ja se oli vielä alleviivattu niin, että todellakin arviointineuvosto halusi teh-
dä selväksi sen, että julkisen talouden tasapainottuminen [Puhemies koputtaa] ei ole halli-
tuksen vaan suhdanteen ansiota. Pieni nöyryys paikallaan, kiitos.

14.46 Arto Pirttilahti kesk (vastauspuheenvuoro): Arvoisa herra puhemies! Erinomais-
ta, että Sipilän johdolla hallitus on päässyt hyviin, erinomaisiin tuloksiin, ja myös valtio-
varainministeri Orpo on siinä hyvin pärjännyt.

Tässä on erinomaisia asioita, esimerkiksi tämä pk-yritysohjelmasatsaus 35 miljoonaa.
Tässä on vipuvaikutus, joten saamme sillä noin 350 miljoonaa pk-sektorille lisärahoitusta.
Sitten kun tähän lasketaan mukaan myös tämä Tesin ja EIP:n sopimus, niin me olemme lä-
hes 500 miljoonan paketissa, millä voimme tällä hetkellä rahoittaa kasvuhakuisia pk-yri-
tyksiä. Tämä on erinomainen piristysruiske. Kun tähän lisätään sitten vielä nämä työllisyy-
teen tulevat rahoitukset ja sitten koulutuksen rahoitukset, niin me saamme myös työvoi-
maa tälle sektorille.

Saantovuoden osalta ovat erinomainen asia nämä talvikunnossapidot, ja toivotaan myös
sitten tulevissa rahoituksissa, kuten täällä edustaja Alatalo mainitsi, että Kolmostielle mut-
ta myös kolmosraiteelle — nämä ovat valtakunnan tie- ja raideyhteyksiä — saadaan vielä
rahoitukset jatkossa.

14.47 Leena Meri ps (vastauspuheenvuoro): Arvoisa puhemies! Tämä keskustelu ei var-
maankaan kuulijoita hyödytä siinä mielessä, että kukaan ei saa nyt oikein selvää, saavatko
esimerkiksi eläkeläiset ja pienituloiset ensi vuonna mitään lisää — ja vastaushan on, että
eivät. [Paavo Arhinmäki: Eivät saa! — Välihuutoja vasemmalta] 

Joka tapauksessa maahanmuuton osalta haluaisin vain todeta ministeri Orpolle, että
kuulijoita varmaan kiinnostaisivat nämä luvut, mitä tässä on mennyt, eli 2017 ja 2019 pel-
13



Pöytäkirjan asiakohta PTK 109/2018 vp
kästään kotoutus- ja turvapaikkamenot ovat 1,4 miljardia. Ne löytyvät täältä teidän keltai-
sesta kirjastanne — niistä olisi ihan hyvä puhua avoimesti. 

Vielä olisin ottanut esille ilmasto- ja ympäristöpolitiikan. Ihan aidosti, maailman kanto-
kyky on mennyt. Yleltä tulee joskus jotain hyvääkin ohjelmaa, ja sieltä on tullut nyt tiedo-
tetta siitä, kuinka meidän eläinlajeja kuolee kiihtyvällä vauhdilla. Yksi syy on se, että ih-
misiä on liikaa tietyissä maanosissa. Emmekö me voisi kehitysavun edellytykseksi laittaa
suunnitelmallista väestönkasvua? Ettekö te voisi [Puhemies koputtaa] vastata siihen? Suo-
mi voisi olla tässä edelläkävijä ja tämän ilmastopolitiikan edelläkävijämaa. Tämä on yksi
keino. Ei sen tarvitse olla aina niin, että mitä enemmän laitetaan rahaa, niin silloin on paras. 

14.48 Lasse Hautala kesk (vastauspuheenvuoro): Arvoisa herra puhemies! Tämä Juha
Sipilän hallituksen lisätalousarvio tukee vahvasti työllisyyttä ja nimenomaan pk-yrityksiä,
jotka ovat viime aikoina merkittävästi työllistäneet. Siitä huolimatta meidän on myönnet-
tävä se, että meillä on osaavasta työvoimasta pula. Tuolla maakunnissa on monia semmoi-
sia alueita, missä on todella vaikeaa saada esimerkiksi metallialan koulutuksen saaneita
henkilöitä töihin.

Myönteistä tässä lisätalousarviossa on lisäksi se, että talvikunnossapitoon kiinnitetään
huomiota, ja se on varautumista nyt tulevaan talveen.

Vaasan vaalipiirin kannalta on erittäin tärkeää, että tämä Vaasa—Uumaja-laivahanke
etenee, ja toivottavasti me saamme kotimaisen valmistajan tekemään sen aluksen. Siitäkin
huolimatta, että kysymyksessä on yksi alus, se tulee heijastumaan sitten alihankintaverkos-
toon.

Ja maatalouden osalta on tietysti myönteistä se, että kuivuudesta johtuvia vaikeuksia lie-
vitetään. Tosin se summa on varsin pieni, eli se on [Puhemies koputtaa] pieni hätäapu tässä
vaiheessa. 

14.49 Kalle Jokinen kok (vastauspuheenvuoro): Arvoisa herra puhemies! Kun ajatel-
laan, missä tilanteessa oltiin tämän vaalikauden alussa, silloin korkea työttömyys ja val-
tion velkaantuminen haastoivat [Paavo Arhinmäen välihuuto — Pia Viitasen välihuuto] —
saanko nyt puhua hetken tässä? — [Paavo Arhinmäki: Saat!] suomalaisten hyvinvointipal-
veluiden rahoituksen. Ja miten tämä hallitus tarttui siihen asiaan? Lähti poistamaan työttö-
myyttä, tekemään kymmeniä kymmeniä toimenpiteitä työttömyyden vähentämiseksi. Lä-
hes 120 000 ihmistä on saanut työtä, yli 100 000 työpaikkaa on tälläkin hetkellä auki.
Tämä kohtaanto-ongelma on edelleenkin asia, joka pitää ratkaista, mutta sen kautta talous
on kehittynyt niin, että tämän vuoden varsinaisessa talousarviossa nettolainanoton tarve oli
3,1 miljardia euroa ja nyt tässä lisätalousarviossa 1,2 miljardia euroa, vaikkakin siellä oli se
1,4 miljardin euron Suomen Vientiluoton korjaus. Mutta silti suunta on oikea: velkaantu-
minen vähenee, työttömyys vähenee, työllisyys kasvaa, ja sitä myötä pystytään [Puhemies
koputtaa] panostamaan myös suomalaisten tulevaisuuteen, koulutukseen ja myös sosiaali-
menoihin.

14.50 Pia Viitanen sd (vastauspuheenvuoro): Arvoisa puhemies! Kyllähän se tilanneku-
va on se, että hallitus on nyt päässyt suhdannehuipun häntään kiinni. Nyt on päästy siihen
häntään kiinni, koska ennusmerkit näyttävät, että tulevaisuudessa talouskasvu hiipuu. Ja
mitä hallitus on tehnyt? Hallitus on tehnyt politiikkaa, jossa rahat ovat aina olleet loppu,
kun kyse on ollut pienituloisen ihmisen asemasta, ja samaan aikaan valtion kassaa on tyh-
14



Pöytäkirjan asiakohta PTK 109/2018 vp
jennetty hyvin anteliailla veronkevennyksillä kaikkein hyväosaisimmille. Miljoonaperin-
töjen verotusta on kevennetty ja kaikki tämä.

Ilmeisesti, puhemies, nyt täällä on käynnissä joku kolkuttavan omantunnon viikonlop-
pujen ja viikkojen kausi, koska pääministeri Sipiläkin on jo myöntänyt, että nyt kasvu ei
ole kuulunut kaikille ja hallitus on ehkä leikannut liikaa. Täällä näyttävä kokoomusedusta-
ja juuri sanoi, että hän olisi leikannut koulutuksesta vähemmän, ja myönsi, että hallitus on
leikannut koulutuksesta liikaa.

Mutta ihmettelen, ministeri Orpo, sitä, kun tekin viittasitte, että ehkä sitten tulevaisuu-
dessa voidaan joitain indeksejä tai muita muuttaa, [Puhemies koputtaa] eli sysäätte seuraa-
valle hallitukselle tämän tehtävän. Tehkää itse seuraavassa täydentävässä budjettiesityk-
sessänne.

14.52 Markku Rossi kesk (vastauspuheenvuoro): Herra puhemies! Pihlajanmarjat mais-
tuvat ketulle varsin happamilta. [Eduskunnasta: Ketulle!] — Ketulle nimenomaan. — [Ti-
mo Heinonen: Ja Harakalle!] Kun alussa kuuntelin edustaja Harakan puheenvuoroa, niin
jäin kyllä miettimään, että edes nyt nämä hänen nimeämänsä hallituksen pienet perunat ei-
vät maistu teille.

Tämä on hirmuisen hyvä lisätalousarvio kaiken sen taloudellisen kärsimyksen jälkeen,
mitä kaksi vaalikautta ja vähän pidempäänkin on jouduttu Suomessa kärsimään. Tässä
mielessä kyllä tämä on hallitukselle tunnustus. Tuleepa talouskasvu sitten taivaasta tai
maasta, niin se on paikallaan, ja tältä pohjalta on hyvä edetä. [Välihuutoja vasemmalta —
Timo Harakan välihuuto] Nyt kuitenkin hieman pystytään panostamaan osaamiseen, kou-
lutukseen, myös veteraanitukeen, perusväylänpitoon, moniin liikennekysymyksiin.

Arvoisa puhemies! Kysynkin edustaja Rinteeltä: kun tämä hallituskausi on pystynyt
noin miljardi euroa panostamaan perusväylänpitoon, oletteko valmis sitoutumaan liiken-
nelupaukseen niin, [Puhemies koputtaa] että seuraava hallitus, jos olette mukana, on myös
samantasoinen?

14.53 Antti Rinne sd (vastauspuheenvuoro): Arvoisa puhemies! Sosiaalidemokraattinen
puolue sitoutuu tähän parlamentaariseen valmisteluun, jota tehtiin työryhmäpohjalta ja jos-
sa sovittiin siitä, että 300 miljoonaa euroa joka vuosi lisätään perusväylänpitoon. Nyt vali-
tettavasti ministeri Orpo on jättänyt tämän toteuttamatta. Sieltä puuttuu se 300 miljoonaa
euroa. Me olemme valmiita sen viemään eteenpäin niin kuin sovittu, mutta ministeri Orpo
on sen jättänyt toteuttamatta.

14.53 Markku Rossi kesk (vastauspuheenvuoro): Arvoisa puhemies! Haluan olla tarkka.
Minun lisäyksestäni tuossa parlamentaarisessa liikennetyöryhmässä siihen 300 miljoonan
euron edelle lisättiin vielä yksi sana: ”vähintään”. Se on totta, että sitä ei hallitus ole tässä
uudessa ensi vuoden talousarviossa, siis varsinaisessa talousarviossa, esittämässä, [Paavo
Arhinmäen välihuuto: Sinisetkö sen veivät?] mutta se jääkin uuden hallituksen ja uuden
eduskunnan tehtäväksi, [Välihuutoja vasemmalta] koska samalla lailla nykyinen hallitus
— siis pääministeri Sipilän, kokoomuksen, silloin perussuomalaisten, nykyisten sinisten,
hallitus — teki historiallisen ratkaisun, että lähdimme parantamaan suomalaista infraa, sitä
suorastaan hetteikköön joutunutta tiepohjaa. Tämä on myös seuraavan eduskuntakauden,
seuraavan hallituksen ja vaalikauden asia hoitaa asia kuntoon. Tässä on, edustaja Rinne,
15



Pöytäkirjan asiakohta PTK 109/2018 vp
[Puhemies koputtaa] totta kai kaikille meille ja niille uusille edustajille, jotka tässä talossa
ovat, silloin tehtävää kyllikseen.

14.54 Paavo Arhinmäki vas (vastauspuheenvuoro): Arvoisa herra puhemies! Keskuste-
lu lähti vähän erikoiseen suuntaan, koska sen sijaan, että keskusteltaisiin siitä, mitä me nyt
voimme tehdä, mitä tämä hallitus tekee, mitä tämä eduskunta tekee, aletaankin antamaan
tehtäviä seuraavalle eduskunnalle. [Välihuutoja oikealta]

Minä sanon, että ensimmäinen asia, mitä me voisimme nyt tehdä, on se, että indeksijää-
dytykset eivät ole automaatteja, vaan se on erillinen lainsäädäntö, jolla ne pitää tehdä. Jos
se lainsäädäntö vedetään pois, niin silloin indeksit tulevat, ja silloin vastataan esimerkiksi
siihen, mitä pääministeri Sipilä viikonloppuna Kuukausiliitteessä sanoi: ”Hallitus leikkasi
ehkä liikaa.” Se olisi ensimmäinen vastaus siihen.

Toinen kysymys on se, että valtiovarainministeri Orpo sanoi, että ehkä seuraava hallitus
voi tehdä näin. Ehkä te olette lukenut Häkämiehen, puoluetoverinne, puheita, joissa hän sa-
noi, että seuraava hallitus voi olla sosiaalisen vastuun ja reilun työn hallitus, joka näihin
puuttuu. Onko niin, että te toivotte, että seuraava hallitus on sosiaalisen vastuun ja reilun
työn hallitus, joka sitten korjaa nämä sosiaaliturvan epäoikeudenmukaisuudet, niin kuin
Häkämies on esittänyt?

14.55 Markku Eestilä kok (vastauspuheenvuoro): Arvoisa puhemies! Edustaja Arhin-
mäki aivan oikein johdatti puhetta siihen, mitä nyt tehdään. Tämä asia, mikä minun käsit-
tääkseni nyt on käsittelyssä, sisältää 16 miljoonan lisäyksen perusväylänpitoon. Raha koh-
dennetaan heikkokuntoisiin siltoihin. Ne ovat erittäin tärkeitä metsäteollisuuden kuljetuk-
sia ajatellen ja myös maatalouden kuljetuksia ajatellen. Kyllä tämä on otettu huomioon,
mitä tässä salissa on keskusteltu, että vajehan siellä ilman muuta on verrattuna tähän vuo-
teen, jolloin tämä määräraha on 1,4 miljardia, historiallisen korkeana, ja sehän johtuu juuri
tästä korjausvelkaohjelmasta. Tätä ennen budjettiriihessä hallitus pisti 30 miljoonaa, ja tal-
vikunnossapitoon ohjataan merkittävä määräraha sitä kautta.

Kyllä me olemme kuulleet niitä ongelmia, mitä maakunnissa on ja mitä tiellä tapahtuu.
Eiväthän nämä vieläkään riitä, ja todella se on ensi hallituksen asia jatkaa korjausvelkaoh-
jelmaa. Kuinka suuri se tulee olemaan, sitten näemme aikanaan.

14.56 Merja Mäkisalo-Ropponen sd (vastauspuheenvuoro): Arvoisa puhemies! Olisin
toivonut, että hallitus olisi tätä lisätalousarviota tehdessään aidosti kuullut ammatillisesta
koulutuksesta koko syksyn kuulunutta huolta siitä, miten kaaosmainen tilanne monissa op-
pilaitoksissa tällä hetkellä on. 

Viime viikolla ilmestyivät aikuisopettajien jäsenkyselyn tulokset, joissa puolet opetta-
jista kertoi olevansa huolissaan omasta jaksamisestaan. Yli 40 prosenttia koki, ettei edes
välttämättömiä työtehtäviä ennätä tehdä työajalla, ja lähes 40 prosenttia koki, ettei opetta-
jana voi enää tehdä työtään kunnolla. Ketkä tästä kärsivät opettajien lisäksi? No, opiskeli-
jat ja tulevaisuuden työelämä. 

Tämä lisätalousarvio olisi ollut hyvä mahdollisuus helpottaa tässä ja nyt ammatillisten
oppilaitosten ahdinkoa. Pienistä määrärahalisäyksistä huolimatta opettajien ja opiskelijoi-
den ahdinko nyt kyllä jatkuu, ja tämä on kyllä huonoa tulevaisuuspolitiikkaa.
16



Pöytäkirjan asiakohta PTK 109/2018 vp
Ensimmäinen varapuhemies Mauri Pekkarinen: Arvoisat edustajat, täällä on vielä pyy-
dettyjä puheenvuoroja seuraavat neljä, siis sellaisilla edustajilla, jotka eivät ole vielä näh-
däkseni käyttäneet tässä puheenvuoroa: edustaja Hoskonen, edustaja Kurvinen, edustaja
Joona Räsänen ja edustaja Tolppanen.

14.58 Hannu Hoskonen kesk (vastauspuheenvuoro): Arvoisa puhemies! Todellakin tä-
män vaalikauden ja hallituksen ohjelma on toiminut. Talous kasvaa hyvää vauhtia, työttö-
myys pienenee, ja ennen kaikkea ollaan saamassa Suomi sille kasvu-uralle, jolle se ajat sit-
ten olisi pitänyt saada. Mutta iso asia, joka on jäänyt sanomatta tässä keskustelussa, on se,
että kasvua on tällä hetkellä muuallakin kuin kasvukeskuksissa. Kainuussa, Lapissa, Sata-
kunnassa, monella muulla alueella on tällä hetkellä erittäin hyvä pöhinä käynnissä, työvoi-
masta selkeästi pulaa, investointeja lähtee liikkeelle, ja tätä taustaa vasten ihmettelen op-
position puheenvuoroja, kun tämäkään ei heille tunnu riittävän. Tuntuu ihmeelliseltä, että
kun kasvuun on vihdoin päästy, niin sekään ei vältä. No, se on varmaan opposition ongel-
ma. 

Puheenjohtaja Antti Rinne viime viikolla antoi vahvan lausunnon siitä, että Suomen
metsiä ei pitäisi hakata. 72 miljoonaa mottia kuulemma riittää, vaikka meillä on vuotuinen
kasvu lähellä 110:tä miljoonaa mottia vuodessa ja kestävä hakkuumäärä tällä hetkellä 85
miljoonaa, ensi vuosikymmenellä 95 miljoonaa. Että tällä keinoin se demari [Puhemies ko-
puttaa] pistää kapuloita kasvun rattaisiin. [Timo Harakka: Ei pistä kapuloita!]

14.59 Joona Räsänen sd (vastauspuheenvuoro): Arvoisa puhemies! Kun tässä nyt käsi-
tellään lisätalousarviota ja sen osana myös tätä yleisempää taloudellista tilannetta, niin ei
tässä nyt kannata varmaan ihan hirveästi henkseleitä paukutella, eli kun tulevaisuutta kat-
soo, niin ei tämä nyt ihan ruusuilla tanssimista ole. Senpä takia kannattaisi nyt keskittyä
niihin toimenpiteisiin, joilla varmistettaisiin se, että tämä hyvä työllisyys- ja taloudellinen
kehitys, joka Suomessa on nyt ollut menossa, myös jatkuisi tulevaisuudessa. Senpä takia
keskiöön nousevat juuri ne tulevaisuusinvestoinnit, joita myös sosiaalidemokraatit ovat
esittäneet, jotta varmistetaan se, että hyvinvointia on jatkossakin ja pystymme sitä kautta
sitten kehittämään erilaisia tärkeitä palveluita.

 Arvoisa puhemies! Kyllä tässä keskustelussa aina kummeksuttaa tämä hallituksen nu-
rinkurinen logiikka, kun toisaalta vaaditaan tätä hirveän tiukkaa taloudenpitoa. Se kyllä pi-
tää aina paikkansa, kun puhutaan pienituloisista, että heiltä voidaan kyllä aina ottaa, on
suhdannetilanne mikä tahansa, mutta samanaikaisesti on aina myös hyvä aika [Puhemies
koputtaa] kaataa vaikkapa sinne apteekkareille lisää tuloja. Eihän tämä nyt ihan tasapainos-
sa ole. Tulkaa tekin nyt sieltä sitten sen verran vastaan, että lopetatte tämän kaksinaismo-
ralismin.

Ensimmäinen varapuhemies Mauri Pekkarinen: Vastauspuheenvuoro, edustaja Kurvi-
nen, ja sitten vielä edustaja Tolppanen, ja hänen jälkeensä ministerillä 3 minuuttia.

15.00 Antti Kurvinen kesk (vastauspuheenvuoro): Herra puhemies! Jonkun verran eri-
tyistä, yksilöllistä ja jonkun verran yleistä tästä aivan erinomaisesta lisätalousarviosta:

Ensinnäkin menen yhteen yksityiskohtaan, joka on kyllä todella merkittävä yksityiskoh-
ta meidän pohjalaisten kannalta, Vaasan vaalipiirin kannalta, mutta uskon, että se palvelee
myös koko Suomea. Elikkä erittäin lämpimät kiitokset Juha Sipilän hallitukselle, että tämä
17



Pöytäkirjan asiakohta PTK 109/2018 vp
20 miljoonaa euroa Merenkurkun liikenteen kehittämiseen tulee: 10 miljoonalla tulee tu-
kea, ja 10 miljoonalla saadaan se uusi hybridilaiva, joka toivon mukaan käyttää mahdolli-
simman paljon puhdasta, uusiutuvaa energiaa — moderni ilmastoystävällinen ja ympäris-
töystävällinen laiva. Tämä Keskipohjola-yhteys Atlantin rannikolta Norjasta Pietariin sy-
välle Venäjälle ja Silkkitietä aina Kiinaan asti on erittäin tärkeä Suomen tulevaisuudelle, ja
sitä täytyy edistää jatkossakin monella tapaa.

Arvoisa puhemies! Me tarvitsemme liikennepolitiikkaan muitakin tällaisia, juuri Me-
renkurkun laivan tyyppisiä investointeja, jotka tuovat meille kasvua ja kehitystä. Me emme
saa taloutta nousemaan ja sitä 75—80 prosentin työllisyysastetta, jos emme satsaa infraan
[Puhemies koputtaa] pitkäjänteisesti.

15.01 Maria Tolppanen sd (vastauspuheenvuoro): Arvoisa puhemies! Ne puheet, mitä
kiky-sopimuksesta on tässäkin istunnossa täällä puhuttu, pitävät vain osaksi totta eli ovat
osaksi vaihtoehtoista totuutta. Nimittäin vaikka kiky-sopimuksen kautta ehkä on tullut työ-
paikkoja, niin verotulot eivät silti kunnissa ole kasvaneet. Verotulot ovat kunnissa pienen-
tyneet, ja yhtenä suurena syynä on nimenomaisesti kiky-sopimus, joka on leikannut vero-
tuloja kunnissa — näin muun muassa meillä Vaasassa.

Toinen asia: Puhutaan uusista työpaikoista. Aktiivimallin 18 tuntia toki poistaa työttö-
myyttä mutta ei lisää verotuloja eikä myöskään pienennä sosiaalimenoja, ei asumistukea
eikä harkinnanvaraista sosiaaliturvaa. Nämä menot ovat pysyneet aivan yhtä suurena.
Myöskin tämä olisi hyvä ottaa huomioon ja myöntää se.

Puhutaan osaavasta työvoimasta, ja olin todella järkyttynyt, kun kuulin, että esimerkiksi
lähihoitajaksi opiskeleville ei enää opeteta sitä, miten mitataan verenpaine, kokiksi opiske-
leva ei enää osaa paistaa sisäpaistia — hänen on opeteltava se työpaikalla. [Puhemies: Ai-
ka!] Ei näin saada osaavaa työvoimaa.

Toinen varapuhemies Tuula Haatainen: Ja nyt vastauspuheenvuoro, ministeri Orpo. 3
minuuttia, olkaa hyvä.

15.03 Valtiovarainministeri Petteri Orpo: Rouva puhemies! Aloitetaan ensin näistä lii-
kenteen rahoista. Meidän täytyy tosiaan katsoa sitä kokonaisuutta. Meillä on haasteena
edelleenkin miljardiluokan korjausvelka, meillä on tärkeät maakunnalliset kehittämis-
hankkeet eri puolilla, hyvin perusteltuja sinänsä, ja sitten meillä on isot strategiset valta-
kunnalliset hankkeet, ennen kaikkea nämä raideyhteydet. Nämä kaikki nielevät toistakym-
mentä miljardia pitkälti, jos nämä kaikki tehdään, ja silloin on selvää, että budjettirahoituk-
sella me emme pysty nopeassa tahdissa näitä kaikkia tekemään. Meidän täytyy lähteä liik-
keelle esimerkiksi siitä päätöksestä, että korjausvelkaohjelmaa jatketaan. Tämä hallitus-
han on käyttänyt perustienpitoon ja korjausvelan purkamiseen paljon enemmän ja suurem-
man summan yhteensä kuin edellinen hallitus, eli tämä korjausvelkaohjelma näkyy. Nyt
me olemme laittaneet 50 miljoonaa ensi vuodelle lisätalousarvion ja varsinaisen talousar-
vion myötä, millä tämä alkuvuosi hoidetaan. Sen jälkeen se on seuraavan hallituksen iso
päätös, koska sen korjausvelan purkaminen pitää jollain rahoittaa. Tämä hallitus teki sen
valtion omaisuustuloilla. Se on seuraavan hallituksen talouspolitiikan päätöksenteossa,
mutta kaikki puolueet ovat parlamentaariseen työhön sitoutuneet, ja sieltä tämä taso, 300
miljoonaa vuodessa, pitää tavalla tai toisella sitten hakea, mutta mielestäni ei pidä sitoa
seuraavan hallituksen käsiä. [Antti Rinne: Mites se autovero?]
18



Pöytäkirjan asiakohta PTK 109/2018 vp
Ilmastonmuutoksen osalta totean, että se on todella kohtalonkysymys, todella kohtalon-
kysymys. Ja minusta sen sijaan, että me sätimme ja syyttelemme toinen toisiamme, mei-
dän pitää yhdessä todeta se, että pitää tehdä paljon enemmän, viimeistään tuo raportti osoit-
ti sen. Minä nostan yhden asian, joka on suhteellisen tuore: Suomi sitoutui YK:n alajärjes-
tön ilmastorahastoon sijoittamalla 100 miljoonaa siihen. [Leena Meri: Pelkkää rahaa!]
Tämä kuvaa niitä valtavia panostuksia, joita me teemme jo tällä hetkellä ilmastonmuutok-
sen torjumiseksi, ja niitä pitää tehdä koko ajan, samalla tavalla kuin esimerkiksi kivihiilen
historiallinen kielto energiakäytössä ensi vuosikymmenellä — aivan valtavia päätöksiä.
Mutta meidän pitää tehdä lisää, ja mietitään mieluummin yhdessä, miten me löydämme ne
tavat, joilla me voimme ilmastonmuutosta torjua.

Edelleen näihin tutkimusmäärärahoihin. Haluan korostaa sitä, että Akatemian ja Busi-
ness Finlandin yli 100 miljoonan valtuudet tuleville vuosille on otettu erittäin kiitollisena ja
tyytyväisenä vastaan — vihdoinkin pysyviä lisäyksiä. Tämä on nyt mahdollista. Koska jul-
kisen talouden tilanne on parempi, niin me voimme tehdä näitä tärkeitä, myös pysyviä, ra-
halisäyksiä. Näin se vain menee.

Mutta meidän täytyy katsoa sinne tulevaisuuteen, ja on totta, että jotta me pääsemme
sinne korkeampaan työllisyysasteeseen, jota me tarvitsemme hyvinvointimme säilyttämi-
seen, me tarvitsemme isoja, rohkeita uudistuksia. Meillä on selkeä näkemys, selkeä suun-
nitelma: sosiaaliturvauudistus aktiiviseen suuntaan, työelämän ja koulutuksen uudistus
vastaamaan työelämän murrokseen ja verotuksen uudistaminen suosimaan työntekoa ja
painopiste sinne haittoihin ja ympäristö-, ilmastoveroihin. Selkeä suunnitelma pitää olla.
Tämä hallitus on tehnyt aivan erinomaista työtä talous- ja työllisyyspolitiikassa, pelastanut
suomalaisen hyvinvoinnin. Nyt täytyy jatkaa eteenpäin ja katsoa tiukasti tulevaisuuteen.
Meillä ainakin on siihen selkeä näkemys.

Toinen varapuhemies Tuula Haatainen: Nyt mennään puhujalistaan.

15.06 Timo Harakka sd: Arvoisa puhemies! Täytyy laittaa ministerille tämä puhe sähkö-
postiin, kun hänellä on nyt muita kiireitä. [Petteri Orpo: Kiitos siitä!]

Kuten todettua, hallituksen esitys tämän vuoden toiseksi lisätalousarvioksi ei lainkaan
muuta yleisen talouden ja hallituspolitiikan suurta kuvaa. Nettovelanotto pienenee, mutta
puheista huolimatta velaksi eläminen jatkuu myös suhdannehuipulla, eli jäljelle jää vielä
1,2 miljardin alijäämäbudjetti talouteen. Tällä hetkellä näyttää siis siltä, että Sipilän halli-
tus esittää viimeiselle vuodelleen suurempaa velanottoa kuin tälle vuodelle. Tässä suhtees-
sa voidaan puhua vaalibudjetista.

Nyt jos koskaan olisi ollut tilaisuus varautua 2020-luvun haasteisiin ja kiinnittää turva-
vyöt, ennen kuin kauppasotien, EU:n populistien ja lisääntyvän arvaamattomuuden aiheut-
tama turbulenssi iskee täydellä voimallaan. Onko hallitus tehnyt asioita hyvin, vai onko
sitä auttanut suotuisa suhdanne? Olemme tässä käyneet keskustelua tunnusluvusta, joka tä-
män paljastaa, ja se on rakenteellisen alijäämän eli suhdanteista putsatun alijäämän tavoi-
te. Puolueeton arviointielin eli talouspolitiikan arviointineuvosto todellakin alleviivaa sitä,
että tämän alijäämän korjaamattomuus todistaa, että hallitus ei omilla toimillaan ole edis-
tänyt julkisen talouden parantamista vaan se on ulkopuolisten suhdanteiden ansiota.

Tältä osin hallitus jättää pahan perinnön seuraajalleen löysäämällä finanssipolitiikkaa
väärällä hetkellä ja jakelemalla veronalennuksia omille eturyhmille. Hallitus on tuhlaaja-
19



Pöytäkirjan asiakohta PTK 109/2018 vp
poika. Taskut työnnettiin täyteen rahaa, silti velat vain kasvavat sekä ulkomaille että tule-
vaisuuteen.

Kestävyysvaje on edelleen 3,5 bruttokansantuoteprosenttiyksikön luokkaa. Hallituksen
itselleen asettama tavoite kuroa 10 miljardin euron kestävyysvaje nollaan on epäonnistu-
nut täysin. Valtiovarainministeriön tuoreen arvion mukaan vain 3 miljardia saatiin kasaan.
Edellinen hallitus sopeutti julkista taloutta paljon kovemmin ottein paljon vaikeammassa
taloudellisessa tilanteessa. Se joutui aidosti vaikeiden päätösten eteen jakamaan kurjuutta.
Siihen verrattuna tämä on ollut pullamössöhallitus.

Tämä, arvoisa puhemies, on se iso kuva. Kun lisäksi hallitus ei ole kyennyt aloittamaan
niitä uudistuksia, jotka ovat välttämättömiä 2020-luvun kasvun ja työllisyyden edistämi-
seksi, perintö on ankea. Kun jo seuraavana vuonna kasvun ennustetaan puolittuvan, niin ki-
ristämisen lisäksi tarvitaan investointeja. Kiristämisellä täytyy rahoittaa, edustaja Zysko-
wicz, niitä investointeja, ennen kaikkea oppimiseen ja tutkimiseen. Mutta kuten tiedetään,
näistä uudistuksista on käteen jäänyt vain ministeri Saarikon ilmoitus, että tämä hallitus ei
kykene aloittamaan edes perhevapaauudistusta.

Tässä lisätalousarviossa uutinen on siis se, mitä kaikkea täällä ei ole, sen sijaan, mitä
täällä on. Mutta löytyy täältä pieniä eriä, jotka ovat kiistatta myönteisiä. Tietenkin veteraa-
nien kuntoutukseen ja kotipalveluihin kaikkien eduskuntapuolueiden kesken sovittu lisäys
on paikallaan. Lyhytkestoiseen koulutukseen ja maahanmuuttajien kielikoulutukseen vih-
doin viimein panostuksia. Osaajia houkuttelevaan ohjelmaan lisätään määrärahoja, jos-
kaan en ole varma niiden oikeasta kohdennuksesta, varsinkin kun otetaan huomioon, että
nykyisen pullonkaulan purkamisessa eli tuhansien työlupien selvittelemisessä yli vuoden
odottaneiden ammattilaisten osalta ei ole päästy eteenpäin eikä siihen lisätty määrärahoja.
Tämä on käsittämätöntä ja kansantaloudelle kallista vetkuttelua. Miksi lähdetään kampan-
joimaan ulkomaille, kun jo nyt maassa olevat odottelevat, ja pian kai myös turhautuneina
poistuvat, osaajat eivät saa varmuutta työnsä tekemisestä ja asettumisesta Suomeen?

Kiitän erikseen myös Verohallinnolle osoitetusta määrärahasta, jollainen löytyy myös
SDP:n vaihtoehtobudjetista. Suomellahan on muutenkin kansainvälisen huipputason vero-
hallinto, jolla on edellytykset luoda maailmanlaajuisesti edelläkäyvät menettelyt alustata-
louden verottamiseen. Tavoitteenahan on huolehtia regulaatiosta ja reilusta kilpailusta sa-
maan aikaan, kun rohkaistaan innovaatioita, tuottavuutta ja tehokkuutta lisääviä digitaali-
sia ratkaisuja. Tässä Suomi voi olla edelläkävijä ja Suomen tulee olla edelläkävijä.

Niin ikään on tärkeää lisätä pienten ja keskisuurten yritysten rahoitusmahdollisuuksia,
vaikka ansio tästä nyt ei kuulu suoranaisesti hallitukselle vaan EU:n uusille investointi- ja
rahoitusinstrumenteille, joiden avulla vivutetaan pk-yritysaloitteen rahoitusta.

Näistä kaikista pienistä perunoista kiitos, vaikka vatsa ei paljon täytykään. Tosiasiahan
on, että jos vene vuotaa, ei vedessä paikkailu auta. Mutta onneksi virta vie, niin ei haittaa,
vaikka airot hukkuivat.

15.12 Paavo Arhinmäki vas: Arvoisa rouva puhemies! Viime vaalien alla käytiin talous-
poliittista keskustelua, jossa vaihtoehtona vasemmisto tarjosi sitä, että huolehditaan perus-
turvasta, kaikkein pienituloisimpien toimeentulosta ja sitten toisaalta pyritään elvytyksellä
luomaan työpaikkoja, talouskasvua ja sitä kautta taloudelle nousua. Tätä piti vastuuttoma-
na erityisesti oikeisto. Nyt tänään täällä niin edustaja Zyskowicz kuin edustaja Heinonen ja
moni muukin on kehunut valtiovarainministeri Orpoa ja keskustalaiset tietysti pääministe-
ri Sipilää siitä, miten talous on saatu kuntoon.
20



Pöytäkirjan asiakohta PTK 109/2018 vp
No, katsotaan, mikä on ollut se pääasiallinen resepti talouden kuntoon saamiseen — se
on ollut elvytys. Sitä ei ole toki tehnyt niinkään Suomen hallitus, vaan sitä on tehnyt Eu-
roopan keskuspankki, joka on satoja ja tuhansia miljardeja pumpannut rahaa markkinoille,
millä on saatu Euroopan talous kasvuun ja sitä kautta vientivetoinen Suomen talous, Suo-
men teollisuus myös kasvuun ja sitä kautta työllisyys. Eli olemme yhtä mieltä talouden ku-
vasta, että tällä hetkellä talous on kasvamassa, ja resepti on ollut Euroopan keskuspankin
luoma.

Arvoisa rouva puhemies! Kun täällä puhutaan siitä, miten erinomaista työtä talouspoli-
tiikassa valtiovarainministeri Orpo on tehnyt, niin silloin voi ihmetellä sitä, että jos hän
kerran on tehnyt niin loistavaa työtä, niin miksi huomenlahjaksi seuraavalle, tulevalle hal-
litukselle kuitenkin annetaan edelleen valtionvelkaa siitä huolimatta, että pienituloisilta on
leikattu rajusti, ja miksi itse asiassa alijäämä näyttää kasvavan tulevaisuudessa, ei pienene-
vän.

No, rehellisesti täytyy kehua rehellisyydestä valtiovarainministeri Orpoa, joka totesi,
että kun on henkseleitä paukuteltu siitä, miten nettolainanotoksi vuonna 2018 arvioidaan
muodostuvan vain 1,2 miljardia 3,1 miljardin sijaan, niin valtiovarainministeri Orpo aivan
oikein ja rehellisesti toi ilmi, että tästä 1,3 miljardia euroa johtuu kertaluontoisesta Suo-
men Vientiluotto Oy:n ennenaikaisesta lainojen takaisinmaksusta. Tämän kertoi myös val-
tiovarainministeriön tiedote.

Sen sijaan ihmettelin, että pääministeri Sipilä unohti mainita tämän kaikissa niissä ulos-
tuloissaan, joissa hän ainoastaan kehui talouspolitiikan toimivuutta ja sitä, miten ve-
lanoton tarve on tänä vuonna niin paljon pienempi kuin arvioitiin. Hän unohti mainita tä-
män kertaluontoisen asian. Tämä ei ole ensimmäinen kerta, kun pääministeri Sipilä näin on
tehnyt. Nimittäin hän on myös ihan täällä istuntosalissa esitellessään budjetteja samalla ta-
valla kehunut, ja silloin jouduimme soittamaan Valtiokonttoriin. Kilautettiin kaverille ja
kysyttiin, mistä tämä johtuu. Ja silloin oli samalla tavalla kysymys kertaluontoisesta eräs-
tä. Eli tässä valtiovarainministeriön tiedottamiselle ja valtiovarainministerille pisteet suh-
teessa siihen, miten pääministeri on antanut ymmärtää.

Arvoisa puhemies! Tässä talouden tilanteessa, jossa on ollut kuulemma pakko, välttä-
mätöntä ja jossa ei ole ollut muita mahdollisuuksia kuin leikata kaikkein pienituloisimmil-
ta, samaan aikaan on kuitenkin ollut varaa jakaa lähes 2 miljardin eli 2 000 miljoonan eu-
ron veronalennukset, jotka ovat hyödyttäneet ennen muuta euromääräisesti suurituloisim-
pia. Onko tämä oikein? Onko tämä reilua? Ei ole. Ja siihen on ilmeisesti pääministeri Si-
piläkin lopulta herännyt kolme ja puoli vuotta maata hallittuaan, kun hän toteaa, että halli-
tus leikkasi ehkä liikaa. Pääministeri totesi, että jos olisi uskottu, että talouskasvu on 3 pro-
senttia vaalikauden lopussa, niin olisiko leikkausosuus voinut olla pikkaisen pienempi. Nyt
kolmen ja puolen vuoden jälkeen herätään tähän ongelmaan.

Mutta annan vihjeen pääministeri Sipilälle: näitä leikkauksia on mahdollista helposti ke-
ventää sillä, että hallitus vetää pois eduskunnasta lakiesityksensä indeksijäädytyksistä. Ni-
mittäin indeksit tulevat automaattisesti, ja se vaatii erillisen päätöksen, että pienituloisilta,
eläkeläisiltä, työttömiltä ja muilta leikataan. Vai onko kysymys siitä, niin kuin valtiova-
rainministeri Orpo sanoi, että seuraava hallitus sitten hoitaa? [Pia Viitanen: Hyvä kysy-
mys!] Onko pääministerin vaalilupaus, että ei leikata perusturvasta, ei leikata koulutukses-
ta? Se on pelottava vaalilupaus. Nimittäin saman vaalilupauksen pääministeri Sipilä sil-
loin keskustan puheenjohtajana antoi ennen viime vaaleja ja toimi täysin päinvastoin. Ja
21



Pöytäkirjan asiakohta PTK 109/2018 vp
itse asiassa valtiovarainministeri Orpo, joka sanoi, että muutoksia ei ole esitetty eikä muu-
toksia tehdä, esitti saman lupauksen: koulutuksesta ei leikata. Ja rajusti on leikattu.

Eli ei tässä nyt ihan hirvittävän paljon ole henkseleillä paukutteluun varaa, etenkään,
kun katsoo kokoomuksen löysää rahanjakoa: viime viikolla parin miljardin verran luvat-
tiin lisää veronalennuksia. Pelkästään varainsiirtoveron poistaminen — miljardiluokan
hintalappu. Jos halutaan kohtuuhintaisia asuntoja, niin ne kyllä hoituvat rakentamalla nii-
tä, ei sillä, että jaellaan valtavia veronalennuksia jälleen lisää.

15.17 Leena Meri ps: Arvoisa puhemies! Minusta on hienoa, että hallitus on saanut työ-
paikkoja aikaiseksi yli 100 000, jos vertaa viime hallituskauteen, kun niitä meni saman ver-
ran. Tilanne oli tosi huolestuttava silloin, kun tämä eduskuntakausi alkoi, ja kyllä siinä mo-
nella varmaan kurkkua kuristi. Siinä mielessä on hyvä, että on lähdetty eteenpäin. Annan
kiitosta myös siitä, että byrokratiaa on purettu ja tiettyjä aivan älyttömiä säädöksiä on pois-
tettu, ihan yksinkertaisesti esimerkkinä vaikka tämä kampaajille asetettu velvollisuus ha-
kea avilta lupa, maksullinen lupa, jotta he voivat yrittäjinä pitää liikettään pyhäpäivänä
auki — ihan kuin he eivät osaisi itse arvioida, milloin he ovat töissä.

Tuossa keskustan edustaja Hoskonen arvosteli opposition esityksiä ja näkemyksiä tote-
amalla näin, että oppositiolle ei mikään kelpaa ja se on opposition ongelma. Itse asiassa sa-
noisin kyllä, että se viime kädessä on kansalaisten ongelma, mitä me täällä päätämme tai
olemme päättämättä. Ei se minkään möhkälemäisen opposition ongelmaksi jää, vaan ih-
misten asioista me täällä päätämme, ja pitäisi muistaa, kun me käymme tässä keskustelua,
ihmiset seuraavat näitä, että me emme tässä toisillemme mitään teatteriesitystä pitäisi vaan
ymmärtäisimme, että meidän pitää kuulijoille ja kansalaisille antaa vastauksia. Me olem-
me heitä varten täällä, ja siinä mielessä kaikki päätökset ovat kansalaisten ongelmia tai ilo-
ja.

Todettiin myöskin joissakin puheenvuoroissa, että näin nyt vain tulee tehdä ja näin teh-
dään. Kysehän ei tietenkään ole siitä, että näin on jotenkin pakko annetusti tehdä, vaan ta-
lousarvion ja budjettien sisällä voi tehdä toisin ja valita oikeudenmukaisesti lisäämättä me-
noja, ihan miten rahoja jaetaan tai mistä leikataan. Se on arvovalintakysymys.

Se nyt on tietysti ihan naurettavaa tässä vaiheessa ruveta puhumaan, että seuraava edus-
kunta korjaa asioita, koska mehän käsittelemme nyt lisätalousarviota ja meillä on vielä ensi
vuoden koko talousarvio käsittelemättä. Ei meillä ole sellaista kiirettä, että me emme voisi
käsitellä nyt asioita, joihin halutaan enemmistöllä täällä muutos, kuten esimerkiksi pieni-
tuloisten ongelmia näissä indeksijäädytyksissä.

Vielä totean sen, että perussuomalaisille luvattiin erikseen silloin, kun hallituskaudelle
lähdettiin, että kun talous saadaan kuntoon — olimme mukana näissä monissa inhottavissa
päätöksissä ja siitä kannoimme vastuuta — niin näihin palataan. Ei kyllä kaikilta osin ole
palattu. Esimerkiksi tämä pienituloisten lääkeomavastuun poisto, 50 euroa: me olemme
tehneet tästä lakialoitteen ja puhuneet ja ehdottaneet tätä jo viime syksynä, mutta ei vasta-
kaikua. Asumiskulut jatkavat nousuaan, verotusta kiristetään, lämmityspolttoaineverotus-
ta kiristetään, mikä nostaa sitten tietysti taas osaltaan asumiskuluja. Se on oikeasti ihmisil-
le kiinnostavinta, mitä käteen jää menojen jälkeen. Ei se hyödytä, jos annetaan pieni ta-
kuueläkkeen korotus, esimerkiksi 9 euroa kuukaudessa, jos asumiskulut nousevat 10 eu-
rolla. Jokainen osaa laskea, että se on miinus 1 euro. Mutta tietysti se on, miten asiat esite-
tään.
22



Pöytäkirjan asiakohta PTK 109/2018 vp
Tänään tarkistin, mistä olen harmissani, että kun ensi viikolla käsitellään näitä vaihtoeh-
tobudjetteja ja me tuomme meidän perussuomalaisten lakialoitteen koskien tätä perintöve-
rotuksen uudistusta lesken asumisajan rauhoittamiseksi perintöverotukselta nimenomaan
puolisoiden yhteisen kodin osalta — tätähän tosi moni kansanedustaja eri puolueista, joka
ikisestä puolueesta mielestäni, ainakin sosiaalidemokraateista, vihreistä, kokoomuksesta ja
keskustasta, kannatti — niin valitettavasti en löytänyt sieltä lakialoitteesta yhdenkään kan-
sanedustajan nimeä. Se oli tuossa viikon auki, ja siitä tiedotettiin. Täällä tänään puhuttiin,
että jokainen pitäköön lupauksensa, ja nyt peräänkuulutan sitä, ettei täällä aika moni ole
edes sitäkään viitsinyt käydä allekirjoittamassa, vaikka se koskee keskituloista, tavallista
ihmistä, joka on juuri menettänyt läheisensä. Mutta ei se valitettavasti nyt sitten kiinnosta-
nut.

Haluaisin vielä todeta tuohon, kun ministeri Orpo hyvin lyhyesti puhui maahanmuutos-
ta ja sen kustannuksista: Näitä täytyy tuoda esille sitä varten, että minusta tuntuu, että pe-
russuomalaiset ovat ainoa puolue, joka näistä puhuu. Sanoin tuossa äskettäin, ja olemme
näistä usein puhuneet, että esimerkiksi nyt muutamassa vuodessa pelkästään vastaanot-
toon ja turvapaikkakeskuksiin on mennyt 1,4 miljardia rahaa elikkä saman verran kuin me
otamme lainaa ensi vuonna, ja nyt tässä oli vielä tämä 6 miljoonan lisäys. Jotta ihmiset saa-
vat siitä käsityksen, niin ensi vuodelle hallitus on lisäämässä takuueläkkeeseen yhteensä 10
miljoonaa, ja jos ajatellaan, että tänä vuonna heitetään 6 miljoonaa vastaanottokeskuksiin
lisää, niin jokainen voi laskea siitä, että 9 euroon olisi saanut monta euroa päälle. Nämä
ovat isoja rahoja, nämä pitää konkretisoida esimerkein, ja sen takia minusta on ikävää, että
ne aina sivuutetaan sillä lailla, että no, perussuomalaiset nyt puhuvat noista, niillä nyt on
aina noita äärisuomalaisia ajatuksia.

Kehitysavusta minun on ihan pakko sanoa, että minä harmittelen, valtiovarainministeri,
ja ehkä moni muukin, kun odottaisin ihan aidosti keskustelua siitä, kun puhutaan keinoista.
Olen samaa mieltä siitä, että ilmastonmuutos, saasteet, muovilautat ja muut ovat tulevai-
suuden suuri haaste, se on sitten sen jälkeen, jos me tänne hukumme saasteisiin, ihan sama,
miten me täällä tätä rahaa jaamme, ei tässä ole paljon sitten tekemistä. Mutta meillä on vie-
lä aikaa. Ja yksi merkittävä asia on se, että tietyissä maanosissa on niin paljon ihmisiä, että
sinne ei enää mahdu lisää. Siellä ei ole puhdasta juomavettä, eläinlajit köyhtyvät. Me tar-
vitsemme eri eläinlajeja biodiversiteettiä varten, niin että siellä on tietty luonnon kiertokul-
ku. Jos sieltä jää välistä pois lajeja, se on yksi osa tätä ongelmaa. Vedet saastuvat, ei ole
enää viljelyskelpoista maata, ei ole tilaa muille eläinlajeille. Katsoin ihan tästä Maailman
luonnonsäätiön tilastosta, että tällä hetkellä esimerkiksi selkärankaisten villieläinten mää-
rä on vähentynyt keskimäärin 60 prosenttia reilussa 40 vuodessa, siis 60 prosenttia, ja sel-
kärankaisia on tällä hetkellä vähemmän kuin koskaan ihmiskunnan historiassa. Onkin sa-
nottu, että kuudes sukupuutto on alkamassa. Me olemme vastuussa tästä.

Yksi merkittävä asia on se, että tietyissä maanosissa pitää edellyttää kehitysavun edel-
lytyksenä, että he esittävät väestösuunnitelman, että miten sitä kansan määrää vähenne-
tään. Se ei auta mitään, vaikka me täällä mitä piipertäisimme, jos muualla maailmassa tu-
lee miljoonia ihmisiä koko ajan lisää, sehän on ihan fakta. Haluan [Puhemies koputtaa] täs-
tä keskustelua, mutta kun ei sitä oikein tunnu syntyvän. Se on joillekin niin kiusallista, et-
tei siitä voi keskustella. Onhan tässä nyt ollut esimerkkinä esittää maita, joilla on ollut vä-
estösuunnitelma. Me toivomme tänne lisää suomalaisia, mutta toisissa maanosissa joudu-
taan vähentämään kansaa, ja näin se vain on. Ei ole [Puhemies koputtaa] meidän
23



Pöytäkirjan asiakohta PTK 109/2018 vp
tehtävämme miettiä loppuun asti sitä, miten he siellä pärjäävät, ja lähettää koko ajan vain
rahaa. Kyllä pitää itsekin pystyä huolehtimaan omasta väestönkasvusta.

15.25 Pia Viitanen sd: Arvoisa puhemies! Kiinnitin huomiota, kun ministeri Orpo esitteli
lisäbudjettia, siihen, että hän puhui, että tällä hallituskaudella nyt edetään ”pienet napsut
kerrallaan”: että tässäkin tuli semmoisia pieniä mukavia napsuja esimerkiksi koulutukseen
tai muuta. En sano, että eivätkö ne olisi tarpeen, ne ovat enemmän kuin tarpeen, mutta ehkä
tämä kuvaa juuri sitä aika kammottavaa isoa kuvaa, mikä tällä hallituksella politiikassaan
on ollut, että ensin otetaan esimerkiksi todella isolla kauhalla koulutuksesta ja sitten tul-
laan pieni napsu kerrallaan hieman takaisin ja kuvitellaan, että kyllä tässä kauheasti hyvää
tehdään.

Mitä on tapahtunut? Kolme ja puoli vuotta on kulunut, ja, puhemies, en minä ole nähnyt
hallitukselta kolmen ja puolen vuoden aikana niitä isoja rakenteellisia uudistuksia, mitä
ministeri Orpo äsken kovasti peräänkuulutti, että nyt sitten jatkossa tarvitaan isoja uudis-
tuksia ja muuta. No, mitä tällä hallituskaudella? Kolme ja puoli vuotta on ollut aikaa. En
ole nähnyt niitä, puhemies. Se ainoa, mitä yritetään kovasti, on sote, ja tiedämme kyllä täl-
lä hetkellä sen valitettavan tilanteen, mikä siihen kaiken kaikkiaan liittyy.

Tosiasia on myös se, että varmasti on niin, että kiitos sen, että maailman tuulet ovat pu-
haltaneet jo niin hyvään suuntaan, me olemme vihdoin täällä Suomessakin päässeet suh-
dannehuipun häntään kiinni. Mutta se, mikä on koko ajan ollut se huoli meillä, ovat ne ar-
vovalinnat, mitkä nyt tehdään. Kun talous on ollut kasvussa, niin se kasvu ei ole oikeasti
kuulunut kaikille. Tosiasia on, että hallitus on esimerkiksi joka syksy leikannut eläkkeen-
saajilta, indeksileikkaukset on tehty, ja sillä sipuli. Näin se on mennyt, ja se on hyvin, hy-
vin, hyvin ikävää. Perusturvaa on leikattu keskustajohtoisen hallituksen aikana, ja kyllä se
aika tavatonta kaiken kaikkiaan on. Rahaa on riittänyt, kassa on tyhjennetty. Sitä on tyh-
jennetty varsin antoisiin veronkevennyksiin kaikkein hyväosaisimmille.

Tässä vaiheessa mainittakoon, että esimerkiksi sosiaalidemokraattien vaihtoehdossa
pieni- ja keskituloisilta palkansaajilta ja eläkkeensaajilta perittäisiin vähemmän veroa kuin
hallitus perii, mutta ottaisimme reiluuden ja oikeudenmukaisuuden nimissä niiltä vähän
isommilta omistajilta hieman enemmän.

Mutta kaiken kaikkiaan se, mikä tässä huolestuttaa aika paljonkin, on se, että mitä enem-
män kuuntelee arvioita eri tutkimuslaitoksilta, niin alkaa näyttää siltä, että maailmantalou-
den tuulet alkavat hiipua, ja voi käydä niin, että talouskasvu hiipuu ennen pitkää. Nyt kun
olemme olleet suhdannehuipussa, kasvu ei ole kuulunut kaikille, ja sitten olemme ehkä
aika hankalassa taloustilanteessa taas muutamien vuosien päästä. Edustaja Harakka mie-
lestäni jo aika hyvin kuvasi sitä, että tähän nähden on varsin vastuutonta, että velkaantumi-
nen edelleen jatkuu ja hallitus ottaa ensi vuonna suhteessa enemmän velkaa kuin tänä
vuonna. Jotenkin tuntuu siltä, että rempsallaan tämä nyt jätetään seuraavalle hallitukselle.
[Hannu Hoskonen: Voi hyvänen aika! — Välihuutoja keskustan ryhmästä] Kassa tyhjänä,
velkaa edelleen on paljon. Suunnattomia tehtäviä täytyy tehdä ensi vaalikaudella. — Kyllä
täällä, arvoisat keskustalaiset, ketkä nyt huutavat kovasti sinne väliin, teillä on varmasti
paljon asiaa siellä huudoissa, mutta teidän oma pääministerinne huusi viime viikonloppu-
na. Teidän keskustalainen pääministerinne huusi viime viikonloppuna, kuvaannollisesti
varmasti, jonkinlaisen hätähuudon siitä, että nyt kun kuitenkin talous on mennyt hyvin,
niin kuinka on käynyt. Ehkä tämä hallitus on sittenkin leikannut liikaa. Ei tämä ole mikään
kevyt lausunto. Ja viimeistään nyt olisi tietenkin hyvä se omatunto löytää ja esimerkiksi
24



Pöytäkirjan asiakohta PTK 109/2018 vp
tehdä niin, että tämän viimeisen kerran voisi hallitus halutessaan nämä indeksileikkaukset,
aika julmat sellaiset, pienituloisilta ihmisiltä kerta kaikkiaan perua.

Nyt kolkuttaa omatunto viikonloppupuheissa. Onhan koko kausi tietenkin keskustalla
ollut sen painotteista, että viikonloppuisin kyllä vaaditaan eläkeläisköyhyyden torjumista
ja sitten tullaan tänne ja puhutaan salissa, että kaikki on hyvin, ja painetaan nappulaa sen
puolesta, että eläkeläisiltä leikataan. Näinhän se on mennyt käytännössä.

Täällä vaikutusvaltainen kokoomuslainen käytti tänään puheenvuoron, että ehkä olisi
pitänyt koulutuksesta leikata vähemmän. Eli nyt sitten omatunto — hyvä niin — niissäkin
kolkuttaa, mutta niinhän se ei voi mennä, puhemies, mitä juuri ministeri Orpo omassa pu-
heenvuorossaan sanoi, että palataan sitten näihin asioihin kenties ensi vaalikaudella. [Lee-
na Meri: Se on kaksilla rattailla ajamista!] Palataan näihin ensi vaalikaudella. Seuraava
hallitus tekee rakenneuudistukset ja hoitaa nämä oikeudenmukaisuuskysymykset, ja perin-
tönä on hiipuva talous ja lisääntyvä velka. Jotenkin kuulostaa, puhemies, siltä, että olisiko
hallitus kenties itse voinut jotain neljän vuoden aikana tehdä toisin, ettei tilanne tällä het-
kellä olisi tämä.

Puhemies! [Puhemies koputtaa] Nyt ihan lopuksi — huomaan, että aika käy — haluan
vain sanoa pari asiaa, jotka liittyvät myös oman maakuntani tilanteeseen. Odotin nimittäin
kovasti tätä lisätalousarviota siksi, että Pirkanmaalla oli kovia toiveita sen suhteen, että oli-
simme saaneet aikaistettua kolmosraiteen suunnittelun aloittamista pääradalle, mikä siis on
monen muunkin maakunnan kysymys kuin pelkästään Pirkanmaan. Siihen on hiukkanen
rahaa ensi vuoden talousarviossa, miljoona euroa, mutta kaikki tietävät, että se ei tule riit-
tämään määrällisesti. Nyt olisi ollut oiva paikka esittää lisätalousarvioon sitä miljoonan ai-
kaistamista, niin että suunnitteluun oltaisiin päästy nyt, ja sitten ensi vuoden puolella hie-
man isompi määräraha, jotta tätä pääraideasiaa saataisiin eteenpäin. Tämä on sinänsä har-
millista, sillä itse aikanaan eräässä debatissa ministeriltä kysyin, voisiko tällaista aikaista-
mista lisätalousarvioon tämän miljoonan osalta harkita, ja hän sanoi, että hän sinänsä suh-
tautuu myönteisesti ajatukseen aikaistamisesta, mutta eipä ilmeisesti tätä esitystä nyt ole
tehnyt, ja hallitukselta sitä ei tässä paperissa ole.

Toinen asia, mikä tietenkin voisi olla tarpeen jo tässä yhteydessä hoitaa, on tämä edus-
taja Satosenkin lakialoitteeseen perustuva asia, mikä myös Pirkanmaalla on hyvin tärkeä,
niin kuin monella muullakin alueella, jolla on alueellisia työllisyyskokeiluja, eli miksi lo-
pettaa sellainen, joka toimii, miksi repiä sellainen alas. Jatketaan sitä. Se olisi hyvin tärkeä,
ja sillä on saatu hyviä tuloksia. Tässä suhteessa olen kyllä antanut täyden tukeni edustaja
Arto Satosen aloitteelle kokeilun jatkosta.

Toinen varapuhemies Tuula Haatainen: Edustaja Hoskonen. [Joona Räsänen: Eikö kel-
lo ole jo puoli?] — Käydään loppuun tämä puhujalista, joka tässä on näkyvissä, koska sii-
nä on nyt neljä puheenvuoroa. — Olkaa hyvä, edustaja Hoskonen

15.33 Hannu Hoskonen kesk: Kiitoksia, arvoisa rouva puhemies! Kun tämä hallitus
aloitti, niin pitää rehellisesti tunnustaa, missä olimme — kaiken viisauden alku on tosi-
asioiden tunnustaminen. Kun tämä hallitus aloitti, niin valtion ja kuntien eli julkisen talou-
den rahoitusasema oli heikentynyt edellisen neljän vuoden kauden aikana 38,5 miljardia
euroa. Suora lainaus valtioneuvoston selonteosta: 38,5 miljardia euroa. Meillä oli toistasa-
taatuhatta työtöntä lisää, kolmesta suuresta luottoluokittajasta kaksi oli jo antanut meille
punaisen kortin, ja jos kolmas olisi tullut, niin korot olisivat hypänneet ylös välittömästi.
25



Pöytäkirjan asiakohta PTK 109/2018 vp
Sitäkö oppositio haluaa, että olisimme jatkaneet konkurssihallinnon ylläpitoa? Voimme
seurata, arvoisa puhemies, tätä kehitystä nyt tällä hetkellä Italiassa. Sillekö tielle me ha-
luamme? Tuskinpa vain kukaan tässä talossa aidosti haluaa. Edustaja Viitanen äsken sen
perään vähäsen kuulutti, mutta ihmettelen vain, että hän kokeneena parlamentaarikkona ei
suuria lukuja hallitse. Tai luulen, että hän hallitsee, mutta hän ei halua jostain syystä niitä
sanoa julki.

Nyt on 115 000 ihmistä saanut työtä. Se on tarkoittanut noin 500 000—600 000 ihmisen
koteihin positiivista asiaa, vähintään 1 000 euroa lisää käyttörahaa per kuukausi, eli valta-
va edistysaskel. Ja nyt, kun olemme saaneet tuotannon tässä maassa pikkuhiljaa liikkeelle,
kilpailukyky on parantunut, meidän on aivan välttämätöntä, arvoisa puhemies, pitää siitä
huoli, että kilpailukykymme säilyy. Yksikään suomalainen tuote ei maailmanmarkkinoille
mene, laivat eivät satamasta lähde, ellei tuotteen laatu ole hyvä ja kilpailukyky hinnan suh-
teen parempi kuin kilpailijamaissamme. Muun muassa Ruotsi on metsäteollisuuden tuot-
teiden kannalta pahin kilpailijamme ja varmasti pystyy tekemään laatua ja hyvää määrää.
Eli nämä asiat on pantu pikkuhiljaa kuntoon.

Ennen kaikkea, arvoisa puhemies, kasvu on keskittynyt muuannekin kuin tänne etelään.
Meillä kovimmin kasvavia maakunta ovat Kainuu, Lappi, Satakunta ja niin edelleen, kol-
me maakuntaa mainitakseni. Näillä alueilla on voimakas työvoimapula, samoin monella
muullakin paikkakunnalla ja maakunnalla. Sama koskee kotimaakuntaani. Siellä on sel-
västi ammattiosaajista, muun muassa metallityöstön ammattilaisista, huutava pula, todella
huutava pula. Siitä huolimatta meillä on lähes 200 000 työtöntä, eli kyllähän meillä on val-
tavia rakenteellisia ongelmia edelleen. Ja täällä huudetaan vain sen perään, että rahaa pi-
täisi jakaa lisää. Mielenkiinnolla odotan demarien vaihtoehtobudjettia, mutta pahoin pel-
kään, että siellä taas Sitran rahat ovat pelissä ja Suomen Pankin taseeseen ollaan käyty kä-
siksi. Jos me emme uudista tässä maassa ja pysty tekemään todellisia parannusehdotuksia
maan talouteen ja yritysten hyvinvointiin, niin me emme pysty julkista hallintoa kasvatta-
malla koskaan tästä maasta tekemään muuta kuin konkurssipesän.

Tämän hallituksen yksi iso hyvä teko on ollut siinä, että olemme pystyneet rakenteita ke-
ventämään. Yli 300 normia on purettu. Yhtenä esimerkkinä voin sanoa vaikka, että kaavoi-
tusta on yksinkertaistettu, rakentamista nopeutettu, ja on monta monta muuta asiaa. Mutta
riittääkö se? No, ei varmasti riitä. Seuraavalla vaalikaudella meidän on tähän byrokratian
purkuun tehtävä todella jättiharppauksia lisää. Emme me tarvitse rakennuslupien hyväksy-
miseen 86:ta valitusta siitä, saako joku rakentaa talon tai tuotantorakennuksen tai jonkun
muun. Joku känkkäränkkä voi kaikki hankkeet pysäyttää. Tämäkö on demokratiaa? Eikös
enemmistön pitäisi päättää? Nyt se on melkein semmoinen vähemmistön diktatuuri, että
osaamalla kirjoittaa yhden osoitteen ja omistamalla yhden kirjemerkin ja pienen lapun pa-
peria voi pysäyttää monta hanketta. Siihenkö me todella pyrimme?

Kolmas tähän samaan ketjuun kuuluva asia byrokratian purun lisäksi on sitten suoma-
lasten mahdollisuuksien vielä parempi käyttö. Demarien puheenjohtaja Antti Rinne linjasi
Kuopiossa lokakuun viimeisenä päivänä, että Suomen hakkuumäärä on 72,4 miljoonaa
mottia eikä yhtään yli. Siis demarien kantako on se, ettei teollisia työpaikkoja lisää, ei lisää
hyvinvointia, ei mitään? Että vedämme vain länget kaulaan ja rukkaset putoavat siihen ja
ruvetaan ihmettelemään? Metsien kasvun mukaan tällä hetkellä kestävä hakkuumäärä ylit-
tää jo 85 miljoonaa mottia per vuosi. Ensi vuosikymmenellä pääsemme 95 miljoonaan, siis
lähelle 100:aa miljoonaa mottia, se on kestävä hakkuumäärä. Tällä hetkellä vuotuinen met-
sien kasvu on lähes 110 miljoonaa mottia. Eli koko ajan hiilinielu kasvaa, koko ajan hiili-
26



Pöytäkirjan asiakohta PTK 109/2018 vp
varasto kasvaa, mutta demarien puheenjohtaja, merkittävä, mahdollinen tuleva pääminis-
teri, esittää, että nyt on lyötävä liinat kiinni ja ruvettava ihmettelemään. Mitä tehdään in-
vestoinneille? Kuopion Finnpulp, pitäisikö sekin ajaa alas? Entäs Kemijärven sellutehdas?
Entäs Lieksan teollisuusinvestointi bioöljyyn?

Biotalous toimii, jos meillä vain riittää tässä maassa sivistystä sen verran, että annamme
sen kehittymisen mahdollisuuden myös muuanne kuin tänne pääkaupunkiseudulle. Pää-
kaupunkiseutu ei tällä hetkellä itse asiassa ole edes kasvun moottori. Se kasvupotentiaali
on ihan muualla tällä hetkellä. Jos me haluamme tähän maahan saada jonain päivänä aidos-
ti ilmastoystävällistä politiikkaa, meidän on rohjettava käyttää omia raaka-aineitamme, ja
metsät ovat siinä numero yksi, ehdottomasti ovat. Ja jos meidän näkökantamme tähän
asiaan on, että lähdemme jarruttamaan niitä hankkeita, jotka eivät tätä valtavaa keskittä-
mispyrkimystä tue, niin silloin mennään kyllä semmoiseen kuiluun, jota ei kukaan halua
edes pahimmissa painajaisissaan kuvitella.

Ajatelkaa, me tänä päivänä maksamme kaikkineen erilaisia asumistukia ja muita tukia
asumiseen ja elämiseen liittyen lähes 4 miljardia vuodessa. Työttömyys maksaa saman ver-
ran, vähän enemmänkin. Lähes 10 miljardia on mennyt rahaa semmoiseen, jonne ei tarvit-
taisi yhtään rahaa. En jaksa millään ymmärtää, että esimerkiksi demarit tukevat sitä, että
tänne pitäisi valtavasti rakentaa lisää asuntoja ja maksaa ihmisille valtavat asumistuet ja
saada ne ihmiset lopuksi ikää asunto-orjuuteen. Onko se teidän mielestänne se nirvana,
jonne pitäisi kaikkien suomalaisten päästä? Mielestäni ei. Onko todella jonkun työssä käy-
vän ihmisen, sairaanhoitajan tai lähihoitajan tai jonkun muun, tehtävänä olla sen pankin or-
ja, asunto-orja, lopun ikänsä? Ennen oli maaorjia, se lailla kiellettiin. Nyt näköjään suur-
kapitalistia halutaan tukea sillä, että maksetaan valtavasti näitä asumistukia, jotta kalliit
kämpät käyvät kaupaksi, jotta pystyy maksamaan kalliin vuokran.

Arvoisa puhemies! Tässä muutamia huomioita siitä, minkä tautta kasvun tiellä pitää py-
syä. Demarien viime vaalikauden vaihtoehto ei taida olla realismia — toivon mukaan ei
sitä koskaan tule olemaan. Sillä tiellä olisimme Kansainvälisen valuuttarahaston huomas-
sa jo tänä päivänä. Jos ette puheitani usko, niin tutustukaa hieman Italian tilanteeseen. Siel-
lä on juuri se kehitys, mitä te näköjään viime vaalikaudella tavoittelitte. Toivon, arvoisa
puhemies, että Suomi ei sille tielle koskaan joudu. Me tarvitsemme vain pikkuisen lisää
isänmaanrakkautta ja avarakatseisuutta. Ei se sen isompi juttu ole.

15.40 Antti Kurvinen kesk: Rouva puhemies! On paikallaan tässäkin keskustelussa jäl-
leen kerran kerrata ne Suomen talouden viime vuosien kehityskulut, kun täällä on jälleen
kerran tämän toisen lisätalousarvion keskustelussa haastettu koko tämän vaalikauden ta-
louspolitiikka. Kertauksena sama, minkä sanoin, kun käsittelimme lähetekeskustelussa
ensi vuoden varsinaista valtion budjettia: Meidän pitää muistaa, mistä lähdettiin kolme ja
puoli vuotta sitten liikkeelle. Silloin maailmantalous kasvoi, Euroopan talous kasvoi, niin
kuin se kasvaa tälläkin hetkellä. Totta kai aletaan olla siellä pyramidin huipulla ja kaikki
tiedämme, että mikä menee ylös, tulee joskus myös alas, mutta maailma ja Eurooppa oli-
vat nousussa silloin kolme ja puoli vuotta sitten.

Oli kuitenkin kaksi huonoa oppilasta, kaksi luokalle jäänyttä: Kreikka ja me, Suomi.
Kolmen ja puolen vuoden aikana me olemme päässeet tästä tilanteesta ylöspäin. Me olem-
me saaneet yli 100 000 uutta työpaikkaa, me olemme saaneet työllisyysasteen nostettua
sinne 72:n hujakoille, ja me olemme saaneet tervehdytettyä meidän julkista taloutta. Se on
ollut se pitkä linja talouspolitiikassa, mitä ei voi unohtaa. Me emme voi pitää heikoimmis-
27



Pöytäkirjan asiakohta PTK 109/2018 vp
ta ihmisistä huolta, jos meidän talous murenee. Se on aivan tosiasia. Se on tosiasia valtiol-
la, kunnalla ja meidän jokaisen oman perheenkin taloudessa.

Arvoisa puhemies! Tulin tänne puhujakorokkeelle puhumaan vähän liikenneasioista,
koska tässä aivan erinomaisessa lisätalousarviossa on paljon panostuksia liikennepolitiik-
kaan.

Aluksi haluan mainita tämän omalle vaalipiirilleni ja alueelleni erittäin tärkeän hank-
keen ja kiittää vielä Sipilän hallitusta ja kaikkia asiassa mukana olleita ministereitä siitä,
että nyt 20 miljoonaa euroa saadaan Vaasa—Uumaja-laivayhteyden kehittämiseen: 10 mil-
joonaa itse siihen liikenteen tukemiseen ja kehittämiseen ja 10 miljoonaa tällaiseen uuteen
hybridilaivaan, joka osittain kulkee LNG-kaasulla ja osittain biokaasulla ja josta tulee ai-
van uuden tyyppinen, ympäristöystävällinen laiva. Tällä on erittäin iso merkitys Vaasan
seudulle, Vaasan seudun matkailulle, Vaasan seudun teollisuudelle. Sillä on valtava mer-
kitys omalle kotikaupungilleni Kauhavalle. Meillä on vahva metalliteollisuus, joka linkit-
tyy tähän Vaasan teollisuuteen. Tämän matkailumerkitys on sellainen, jota täytyy erityi-
sesti nostaa esille, koska siellä Lapin ja Kolin varjossa mekin — me pohjalaiset, joilla ei
mitään vaaroja ja tuntureita ole — vähän niin kuin hiippailemme mukaan tähän Suomen
nousevaan matkailuun. Meillä on pandoja, ne löytyvät sieltä Ähtäristä, se on ihan Euroo-
pan laajuinen nähtävyys. Niitä on nyt helpompi tämän laivayhteyden jälkeen tulla Ähtäriin
katsomaan. Ja omalla kotipaikkakunnallani Kauhavan Ala-Härmässä on huvipuisto Po-
werPark, jossa voi maksaa kruunuilla. Siellä kun puhumme talouspolitiikkaa, meillä on
osittain kesäisin kokeilussa tämä niin sanottu rinnakkaisvaluuttakuvio, mikä joskus on ta-
louspolitiikassakin nostettu esille.

Mutta, puhemies, uskon, että tällä uudella Vaasa—Uumaja-laivalla on merkitystä myös
koko Suomelle, koska yksi meidän iso ulkomaankaupan väylä ja kehityskäytävä lähtee
tuolta Atlantin rannalta Norjasta, tulee Suomen läpi Venäjän markkinoille ja sieltä sitten
aina Kiinaan asti. Me tiedämme tämän kiinalaisten niin sanotun Silkkitie-aloitteen. He pyr-
kivät kehittämään tällaista länteen — heistä katsottuna länteen — suuntautuvaa yhteyttä
kauppapolitiikassa ja kaupassa, ja me olemme aivan sen Silkkitien varrella. Toivon, että
nämä Corridor-hankkeet ja Keski-Pohjola-hankkeet etenevät entisestään ja Suomen valtio
on niissä mukana ja patistaa myös Ruotsin kuningaskunnan mukaan tähän. Haluan myös
kiittää kaikkia kollegojani Vaasan vaalipiirissä hyvästä yhteistyöstä, että tämä uusi laiva
on saatu eteenpäin. Tässä on aidosti ollut sellaista alueellista yhteistyötä yli hallitus- ja
puoluerajojen.

Arvoisa puhemies! Jotta me saamme Suomessa työllisyysasteen nostettua sinne lähem-
mäs 80:tä prosenttia ja pystymme rahoittamaan tämän hyvinvointiyhteiskunnan näiden
kaikkien muutosten keskellä ja tässä tyrskyävässä maailmassa, me tarvitsemme infrainves-
tointeja: päärataa pitää kehittää, tarvitaan kolme raidetta Tampereelta tänne pääkaupunki-
seudulle, tarvitaan kaksi raidetta pohjoiseen ja monia monia muita hankkeita, on itärataa,
tunnin junaa ynnä muuta. Mutta me emme voi päästä näihin hankkeisiin käsiksi tällä pe-
rinteisellä tavalla, että me väännämme täällä eduskunnassa siitä, että laitetaan samalle vii-
valle opintotuki, kansaneläke ja sitten joku tällainen vuosikymmeniä kestävä ratainves-
tointi, vaan meidän pitää saada uudenlainen rahoitustapa näihin isoihin liikennehankkei-
siin. Ne pitää jollakin tavalla irrottaa tästä perinteisestä budjettimenettelystä. Minusta ei
pidä tyrmätä myöskään sitä yksityistä sijoitusrahaa näihin isoihin infrahankkeisiin. Tässä
me olemme valitettavasti jääneet, arvoisa puhemies, paljon jälkeen vaikkapa Ruotsista,
Norjasta puhumattakaan. Infraan panostaminen, infrasta huolehtiminen on jatkossa aivan
28



Pöytäkirjan asiakohta PTK 109/2018 vp
keskeinen kysymys sille, että meillä on töitä. Ja jos meillä ei ole töitä, me emme voi pitää
huolta niistä heikoimmassa asemassa olevista ihmisistä.

15.46 Kari Kulmala sin: Arvoisa rouva puhemies! Hallitus ehdottaa lisätalousarviossaan
40:tä miljoonaa euroa muuntokoulutukseen. Rahaa käytetään työttömien lyhytkestoiseen
ja tutkinnon osaan tähtäävään koulutukseen sekä muihin työllistymisen edistämistoimiin.
Rahaa kohdennetaan aloille, joilla on akuutti osaajapula. Näitä ovat muun muassa raken-
nus- sekä sosiaali- ja terveysala. Lisäksi niin sanottuja koodareita koulutetaan lisää. Lisäk-
si hallitus osoittaa Talent Boost -toimenpideohjelmaan 5 miljoonan euron rahoituksen. Oh-
jelman tavoitteena on vahvistaa osaajien saatavuutta kasvualoilla ja yritysten ja kansainvä-
listen osaajien kohtaantoa tukien maahanmuuttajien työllisyyttä ja yritysten työvoimatar-
peisiin vastaamista.

Edustaja Uotila väitti, että tutkimus- ja kehittämismenot ovat polkeneet paikallaan.
Edustaja Rinne myös väitti, että hallitus on leikannut tutkimuksesta. Ehkä muisti on lyhyt,
tai se on rajoittunut. Jotkut luottavat Tilastokeskuksen tutkimuksiin, kuten myös minä. Ti-
lastokeskuksen mukaan tutkimuksesta on leikannut viime hallitus. Tutkimus- ja kehitysra-
hoitus laski yhtäjaksoisesti 7 miljardista 6 miljardiin euroon opposition hallitessa vuosina
2011—2015. [Sirpa Paatero: Kokoomusjohdossa!] Neljässä vuodessa rahoituksesta katosi
siis yli miljardi euroa. Tutkimus- ja kehitysrahoituksen menot löysivät noususuunnan
vuonna 2017. Kasvu vahvistuu nyt, kun Suomi on saatu kuntoon. Tutkimus- ja kehitysra-
hoitus on myös ylittänyt jo vuoden 2015 tason.

Tutkimus- ja kehittämistoiminnan menot olivat Tilastokeskuksen mukaan 6,2 miljardia
euroa vuonna 2017. Menot nousivat edellisvuodesta 247 miljoonaa euroa. Kasvua oli kai-
killa sektoreilla: yrityksissä 3 prosenttia, julkisella sektorilla 8 prosenttia ja korkeakouluis-
sa 5 prosenttia vuoteen 2016 verrattuna. Tutkimusmenojen viiden vuoden mittainen supis-
tuminen päättyi, edellisen kerran kasvua kirjattiin vuonna 2011. Vuonna 2018 tutkimus- ja
kehittämismenojen arvioidaan kasvavan edelleen noin 140 miljoonalla.

Poliisitoimen toimintamenoihin myönnetään lisäystä 2,7 miljoonaa euroa. Tämä lisäys
johtuu heinäkuussa pidetyn päämiestapaamisen ylimääräisistä kustannuksista poliisille.
Haluan kuitenkin huomauttaa, että poliisilla ei ole jatkossakaan ennakkoon rahaa tällaisia
tapahtumia varten, vaan rahoitus tulee ilmeisesti tällä tavoin taannehtivasti. Samanlainen
tilanne saattaa olla myös Rajavartiolaitoksella, jolle myönnetään nyt 670 000 euroa lähes
samoin perustein.

Arvoisa rouva puhemies! Kehitysyhteistyöhön ehdotetaan 2:ta miljoonaa euroa, ja Met-
so-ohjelman toteuttamista ehdotetaan vahvistettavaksi 3 miljoonan lisämäärärahalla.
Nämä ovat oikeansuuntaisia lisäyksiä mutta eivät tietenkään riittäviä. Myös veteraanien
kuntoutukseen ja kotiin vietäviin palveluihin tulee 19,3 miljoonan korotus. Tämä on oi-
kein, vaikka tulee monelle jo liian myöhään.

Viimeisenä asiana haluan tuoda esiin vielä tiet. Perusväylänpitoon ehdotetaan yhteensä
46 miljoonan euron lisäystä tasoristeysten turvallisuuden parantamiseen, teiden talvikun-
nossapidon parantamiseen, korjausvelan vähentämiseen ja riista-aitojen rakentamiseen.
Tätä on odotettu tuolla harvaan asutulla alueella jo jonkin aikaa. Nyt hallitus on huomioi-
nut, että koululaisten pitää päästä kouluun, maidon meijerille ja puun tehtaalle myös tal-
vella. Pelkästään polkupyörällä kulkeminen on jatkossakin mahdotonta.
29



Pöytäkirjan asiakohta PTK 109/2018 vp
15.50 Ben Zyskowicz kok: Arvoisa rouva puhemies! Täällä opposition edustaja sanoi
yleisestä taloustilanteesta puhuessaan, että hallitus olisi itsekin voinut tehdä jotain. Minun
mielestäni tämä on aika paljon sanottu tilanteessa, jossa hallituksen talouspolitiikka, jota se
on harjoittanut, on osaltaan vaikuttanut siihen, että maamme talous on tällä hetkellä niin
myönteisessä kehityksessä kuin mitä se on. Suuri kuvahan on se, että talous kasvaa, työl-
lisyys paranee, työttömyys vähenee, julkisen talouden tasapaino vahvistuu. Kukaan ei ole
kiistänyt sitä, että talouskehityksellä maailmalla ja Euroopassa on ollut merkittävä vaiku-
tus siihen, miten Suomen talouden on käynyt, mutta lienee aivan yhtä selvää, että myös
hallituksen omilla toimilla, hallituksen politiikalla, on tähän myönteiseen kehitykseen vai-
kutettu.

Äskeisen työmarkkinakiistan osalta ihmettelin sitä, että ammattiyhdistysliike oli valmis
vyöryttämään lakkokoneistonsa kaduille ja toreille ja työpaikoille estääkseen hallitusta ja
eduskuntaa tekemästä sitä muutosta pienten yritysten palkkaamiskynnykseen, mitä halli-
tus oli ajamassa. Onneksi tämä kiista ratkesi ja pienyrittäjien työllistämiskynnys, palkkaa-
miskynnys, tulee tämän hallituksen esityksen, joka lähipäivinä saadaan, myötä alenemaan,
ja se on hyvä ja tärkeä pieni askel edelleen työllisyyden parantamiseksi. Tähän työmarkki-
nakiistaan ja sen suhteeseen esimerkiksi kansanvallan arvostamiseen palataan varmasti
myöhemmin.

Kun tätä työmarkkinakiistaa käytiin, niin mediasta huomasin, että ammattiyhdistysliik-
keen kannalta hallituksen syntilistana oli paljon muuta, tai muutakin, kuin esillä ollut
työsopimuslain muutos. Minua henkilökohtaisesti hämmästytti se, että monissa ammatti-
yhdistysliikkeen edustajien puheenvuoroissa vaikutti siltä, että eniten hiertää solmittu kil-
pailukykysopimus, ja siihen kai viittasi sekin, että kampanja työsopimuslain muutosta vas-
taan nimettiin ainakin SAK:n piirissä tällaiseksi Viimeinen niitti -kampanjaksi.

On myönnettävä, että kilpailukykysopimuksessa on eräs merkittävä valuvika, ja se on
tietysti se, että lomarahoja leikattiin vain julkisen sektorin työntekijöiltä, kun taas itse olen
sitä mieltä, että jos lomarahoihin oli aihetta puuttua, niin silloin olisi ollut oikeudenmukais-
ta ja perusteltua leikata lomarahoja kaikilta. Tämä olisi myös taannut sen, että ne, jotka
Suomessa saavat kaikkein suurimpia palkkoja, olisivat tulleet lomarahaleikkausten piiriin.
Mutta vaikka tämä valuvika kilpailukykysopimuksessa mielestäni on, niin on aivan sel-
vää, että kokonaisuutena arvioiden kilpailukykysopimus hyvin täytti sen tavoitteen, mikä
sille asetettiin, eli sen, että Suomen kustannuskilpailukykyä onnistuttiin parantamaan ja
sen seurauksena, tämän parantuneen kustannuskilpailukyvyn seurauksena, kymmenettu-
hannet suomalaiset ovat saaneet töitä. Ja jottei tarvitse luvuista riidellä, niin sanotaan nyt
näin, että minä luulen, että voimme olla salissa yksimielisiä ainakin siitä, että tuhannet suo-
malaiset ovat saaneet töitä, vaikka ekonomistien laskelmat puhuvat noin 30 000:sta.

Kun näin on käynyt, että tuhannet tai itse asiassa kymmenettuhannet työttömät ovat kil-
pailukykysopimuksen ansiosta saaneet töitä, niin en ymmärrä, miksi kilpailukykysopimus
on sitten niin hiertävä kivi ammattiyhdistysliikkeen kengässä. Onko se työssä käyviltä,
työpaikkansa säilyttäneiltä liikaa vaadittu, että he tyytyvät nollakorotuksiin ja työajan pi-
dentymiseen 6 minuutilla päivässä, jos ja kun sen ansiosta kymmenettuhannet suomalaiset
työttömät ovat saaneet työtä? Onko se liikaa vaadittu? Mitä on ammattiyhdistysliikkeen
solidaarisuus työttömiä kohtaan? Se on sitä, että vaaditaan parempia työttömyysturvae-
tuuksia, kyllä, mutta entäs kun tehdään sellaisia toimenpiteitä, joilla työttömät saavat työ-
tä, niin eikö sitä politiikkaa pitäisi juuri tehdä ja tukea?
30



Pöytäkirjan asiakohta PTK 109/2018 vp
Pitää sanoa, että sinänsä silloin, kun kilpailukykysopimus tehtiin, sen hyvistä puolista
oli erittäin laaja yhteisymmärrys. Tässäkin salissa demarit ja vihreät kannattivat kilpailu-
kykysopimusta ja toivottavasti kannattavat edelleen. Vasemmistoliitto oli ainoa puolue,
joka oli vastaan. Eli en ymmärrä tämmöistä kilpailukykysopimuksen demonisointia nyt
jälkikäteen, kun se on toiminut juuri toivotulla tavalla. Suomen kustannuskilpailukyky ko-
heni, tuhannet tai itse asiassa kymmenettuhannet työttömät saivat töitä, eikä se ole liikaa
vaadittu niiltä, jotka työpaikkansa ovat säilyttäneet, että he ovat joustaneet työttömien hy-
väksi, ei ainakaan minun mielestäni. Sitä paitsi kun nyt katsotaan, mitä tapahtuu työmark-
kinoilla, niin palkansaajien reaaliansioiden kehitys tällä hetkellähän on hyvin positiivinen
ja tälle vuodelle ja ensi vuodelle on arvioitu merkittävää reaaliansioiden nousua.

Eli, rouva puhemies, summa summarum: minun mielestäni kilpailukykysopimuksen,
jos halutaan olla solidaarisia työttömille, ei pitäisi olla mikään kivi minkään ammattiyhdis-
tysliikkeen kengissä, ja pitäisi olla tyytyväinen siitä ja itse olen tyytyväinen siitä, että Suo-
messa kyettiin tekemään tällainen laaja-alainen sopimus ja sisällyttämään siihen sellaisia
elementtejä, jotka todellakin paransivat Suomen kansallista kustannuskilpailukykyä, ja se
sopimus näin ollen johti siihen, että tuhannet tai itse asiassa kymmenettuhannet suomalai-
set työttömät saivat töitä.

15.57 Maria Tolppanen sd: Arvoisa puhemies! Nyt täytyy sanoa, että olen varsin tyyty-
väinen siihen, mitä äsken kuulin, mitä sanottiin, sen takia, että nyt edustaja Zyskowicz ei
todellakaan enää rehvastellut 120 000 työpaikalla vaan puhui huomattavasti pienemmistä
summista. [Ben Zyskowiczin välihuuto]

Sinänsä en lähde kiistelemään siitä, kuinka monta työpaikkaa kiky-sopimus toi tai kuka
sen aikaansai tai miksi se tehtiin tähän maahan, siitähän me voisimme kiistellä koko illan,
mutta se, mikä on tosiasia, on se, että kilpailukykysopimus on varsin epätasa-arvoinen. Se
kohtelee siten ainoastaan yksiä ihmisiä, kuten edustaja Zyskowicz’kin äsken sanoi ja
myönsi.

Mutta kuntapäättäjälle — jos sallitte, että tässä salissa sanoo pari sanaa kuntapäättäjän
asemasta — kilpailukykysopimus oli katastrofi. Miksi? Siksi, että veromarkat menetettiin
näitten kesälomarahojen seurauksena. Sellaisilla paikkakunnilla, missä oli paljon julkisen
puolen työntekijöitä, verorahat pienenivät, ja niitä ei kukaan kompensoi, ja se vaikuttaa
koko siihen kunnan talouteen ja kunnan talouden hoitamiseen. Se tarkoittaa hyvin mones-
sa kunnassa tällä hetkellä sitä, että veroäyriä on kunnallisveron osalta nostettava. Eli mikä
on se vaikutus sitten muihin ihmisiin ja tietysti myöskin niihin ihmisiin, jotka ovat kilpai-
lukykysopimuksen toimenpiteiden alaisuudessa? Jos valtionverotusta lievennetään, niin
sitten kuitenkin toisella puolella joudutaan nostamaan kunnallisverotusta, joka koskee joka
ikistä kuntalaista, joka siellä saa jonkinnäköistä toimeentuloa. Sen sijaan valtionveron puo-
lella helpotus ei koske jokaista kuntalaista, koska jokainen kuntalainen ei yllä valtionveron
tasolle. Nämä ovat niitä asioita, että mitalilla on monesti useampia eri puolia.

Sen määrän, mikä on saatu työpaikkoja nyt luotua, olisi pitänyt nostaa meidän verotulo-
ja, myöskin kunnallisverotuloja, huomattavasti enemmän kuin mitä se on nyt pystynyt nos-
tamaan. Toivoisin, että me uskaltaisimme katsoa yhteisesti totuutta silmiin. Jos nyt puhu-
taan esimerkiksi aktiivimallista, niin ei 18 tuntia työtä kolmessa kuukaudessa nosta kenen-
kään ihmisen sosiaalista tasoa eikä vähennä kunnan sosiaalimenoja, ne pysyvät aivan sa-
manlaisina.
31



Pöytäkirjan asiakohta PTK 109/2018 vp
Mitä sitten taas tulee tähän irtisanomissuojan heikentämiseen, niin tässä kohdassa on to-
dellakin pakko sanoa, että minun matematiikkani on niin yksinkertaista, että jos yksi sano-
taan irti ja toinen otetaan tilalle, niin Seitamon opetuksen mukaan se lopputulos on plus
miinus nolla. Ei tule yhtään uutta työpaikkaa, mutta toki ei vähenekään yksikään työpaik-
ka. Että kyllä näitä asioita voidaan katsoa monelta, monelta kantilta.

16.00 Ben Zyskowicz kok: Arvoisa rouva puhemies! Edustaja Tolppaselle vastaan, että
kokonaistyöllisyys on parantunut maassamme yli 100 000 työntekijällä ja se on erinomai-
nen asia. Jotta meidän ei todellakaan tarvitsisi viettää koko iltaa tässä salissa, niin en läh-
tenyt esittämään tarkkoja lukuja siitä, että mistä eri komponenteista tämä kokonaistyölli-
syyden parantuminen on johtunut ja mikä on ollut eri toimenpiteiden vaikutus tähän lop-
putulokseen.

Halusin kuitenkin, kun kilpailukykysopimuksen onnistuneisuutta arvioidaan, kertoa
sen, että olemme varmaankin yksimielisiä siitä, että se on johtanut ainakin tuhansien työt-
tömien työllistymiseen Suomessa ja että ekonomistien arvioiden mukaan puhutaan noin
30 000 henkilöstä. Eli tällä halusin vain osoittaa, että kilpailukykysopimus on työttömien
kannalta toiminut toivotulla tavalla, ja työllisyyden parantaminen kilpailukyvyn kohentu-
misen myötähän oli kilpailukykysopimuksen keskeinen tavoite.

Mitä sitten tulee tähän lomarahaleikkaukseen, niin pidän, kuten jo totesin, epäoikeuden-
mukaisena sen kohdistamista vain julkiseen sektoriin ja käytännössä lähinnä naisvaltaisil-
le aloille. Edustaja Tolppanen voi kysyä Riku Aallolta ja muilta miesvaltaisten ammatti-
liittojen johtajilta, miksi tämä lomarahaleikkaus kohdennettiin vain julkiselle sektorille ja
käytännössä juuri naisvaltaisille aloille.

Mitä sitten tulee näihin verotuloihin, niin luulen, että verotulotilastot ovat sen verran
tuoreita, että kovin pitkälle meneviä johtopäätöksiä kilpailukykysopimuksen vaikutukses-
ta verotuloihin ei vielä voida tehdä, mutta kiistän sen, että se olisi ollut kuntien kannalta ka-
tastrofi. Edelleen edustaja Tolppanen totesi, että se, että ihminen on 18 tuntia töissä kol-
men kuukauden aikana, ei ole mikään kunnon työllistyminen, enkä sitä väitäkään. Sen si-
jaan väitän, että 18 tuntia töissä on parempi kuin nolla tuntia töissä.

Näillä näkökohdilla halusin vastata edustaja Tolppaselle.

Keskustelu päättyi.

Asia lähetettiin valtiovarainvaliokuntaan.
32


