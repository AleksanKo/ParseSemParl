















































DEM689.tmp.xml


Pöytäkirjan asiakohta PTK 102/2017 vp
Pöytäkirjan asiakohta 

PTK 102/2017 vp

Täysistunto

Keskiviikko 11.10.2017 klo 13.59—16.55

10. Lakialoite laiksi Suomen perustuslain 54 §:n muuttamisesta
Lakialoite LA 33/2017 vp Pilvi Torsti sd ym.

Lähetekeskustelu

Puhemies Maria Lohela: Lähetekeskustelua varten esitellään päiväjärjestyksen 10. asia.
Puhemiesneuvosto ehdottaa, että asia lähetetään perustuslakivaliokuntaan.

Keskustelu

16.21 Pilvi Torsti sd (esittelypuheenvuoro): Arvoisa puhemies! Aikojen saatossa moni
tässä salissa lienee haaveillut presidentin tehtävästä, ja nykyisissäkin edustajissa on monta
ehdokasta parhaillaan tekemässä vaalikampanjaa. Itsekin sain muistutuksen unohtuneesta
haaveestani kesällä, kun lapsuudenystävä kysyi, josko muistan, että kirjasin "mitä minusta
tulee isona" -kohtaan hänen ystäväkirjaansa 1980-luvulla, että minusta tulee Suomen en-
simmäinen naispresidentti. No, kiitos radikaalin uudistuksen, joka Suomessa vuonna 1906
toteutettiin, haave presidenttiydestä on ollut pikkutytöille mahdollinen jo 111 vuoden ajan,
valtaosassa Eurooppaa itse asiassa vähemmän aikaa. Demokratian kehtona pidetyssä Atee-
nassa vaaliehdokkuudesta saattoivat aikanaan haaveilla vain varakkaat Ateenassa synty-
neet vapaat miehet.

No, miten on asianlaita tänään Suomessa? "Miks Suomessa on sellainen sääntö, että mä
en vois olla presidentti? Oikeastiko? Voiko sen muuttaa?" Näin kysyi 7-vuotias kummityt-
töni. Sofia ja hänen kaksoisveljensä Jaakko ovat helsinkiläisiä ekaluokkalaisia. He ovat
syntyneet Kolumbiassa, tulleet Suomen kansalaisiksi pikkuvauvoina. Mitä vastaisitte So-
fialle? Mikä on sellainen sääntö, että hän ei voisi olla presidentti? Siitä tässä lakialoittees-
sa, arvoisa puhemies, on kysymys.

Suomen perustuslain mukaan tasavallan presidentiksi voidaan valita ainoastaan synty-
peräinen Suomen kansalainen. Samanlainen vaatimus ei koske esimerkiksi pääministeriä,
muita ministereitä tai eduskunnan puhemiestä. Ylipäätään Suomen oikeusjärjestelmä ei tee
eroa syntyperäisten tai myöhemmin Suomen kansalaisuuden saaneiden välillä muuten kuin
presidentin kohdalla. Ministereiltä syntyperävaatimus poistettiin jo viime vuosituhannen
puolella. Valtaosassa EU-maita ei myöskään vaadita presidentinvaaleissa syntyperäisyyttä
vaan kansalaisuus riittää. Eduskunnan tietopalvelun kanssa tekemämme selvityksen mu-
kaan syntyperäisyys vaaditaan tällä hetkellä Liettuassa, Portugalissa ja Virossa.

Arvoisa puhemies! Olen saanut kolmenlaista kriittistä palautetta tästä lakialoitteesta. On
kysytty, eikö eduskunnassa ole parempaa tekemistä. Jotkut kollegaedustajat ovat antaneet
ymmärtää, että perustuslakia ei ole perusteltua pyrkiä muuttamaan lakialoitteella. Kolman-
tena kansalaispalautteissa on esitetty huoli siitä, millainen maailma sellainen on, jossa pre-
sidenttikin voi olla ihan kuka tahansa. Vastaan oikein mieluusti näihin kysymyksiin. 
 Tarkistettu
4.1



Pöytäkirjan asiakohta PTK 102/2017 vp
Onko asia siis iso vai pieni? Kun aloitin valmistelemaan käsillä olevaa lakialoitetta, ajat-
telin sen olevan asiallinen korjaus vanhentuneeseen lakiin. Valmistelun aikana on tullut
selväksi, että asia on paitsi periaatteellinen myös hyvin symbolinen. Viime päivät ja jaettu
kansakunnan vauvailo ovat viimeistään kuvastaneet, miten kovasti suomalaiset president-
tiin kiinnittyvät. Asema on maan symbolisin, vaikka valtaa nykyään on vähemmän kuin
esimerkiksi pääministerillä. Siksi on tärkeää, että 2020-luvun Suomessa presidentiksi voi-
vat pyrkiä kaikki Suomen kansalaiset.

No, sitten tämä perustuslakinäkökulma. Me 200 kansanedustajaa olemme vastuussa sii-
tä, että yhteiskunta on mahdollisimman oikeudenmukainen. Käytännössä se tarkoittaa it-
selleni sitä, että jos tulee vastaan joku asia, joka minusta on väärin, käytän asemavaltani
mahdollisuuksia sen korjaamiseen. Asemavaltaa kansalaiset ovat meidät vastuuttaneet ja
myös valtuuttaneet käyttämään. Perustuslain muuttamiseen on syytä päästä käsiksi no-
peasti. Meidän on saatava tämä asia valmisteluun niin, että tämä eduskunta ehtii sen käsi-
tellä ja seuraava eduskunta sitten viimeistellä, jotta se tulisi voimaan vuoden 2024 toden-
näköisiin presidentinvaaleihin, demokratiassa kun vaaleissa valituksi tulemisen ohella on
erittäin tärkeää se, kenellä on oikeus asettua ehdolle. Siksi siis tämä aloite.

Kolmas kritiikin kohde on ollut vaikein. Olen saanut sekä asiallisia että erittäin asiatto-
mia viestejä, joissa kerrotaan, miksi Suomen presidentin on oltava täällä härmässä synty-
nyt. Samaan tapaan kaiketi 1906 moni ajatteli, että naiset eivät kuulu valtiopäiville. Ym-
märrän tunteen siitä, että on ajatus, millainen presidentin kuuluu olla. Uskon kuitenkin, että
tuo tunne muuttuu ajan saatossa, ihan niin kuin yhteiskunta tähänkin saakka on muuttunut.

Ja tunteita merkittävämpää, arvoisa puhemies, on se, että lainsäädännön pitää olla sel-
laista, että se ei syrji. Tasa-arvo ja mahdollisuudet kuuluvat kaikille. Aiheeseen on myös
tarjolla asiantuntijatietoa, kun valiokuntakäsittely alkaa. Maailmanpolitiikan professori
Teivo Teivainen käsittelee aihetta juuri julkaistussa kirjassaan Maailmanpoliittinen kan-
salliskävely, ja oikeustieteen professori Tuomas Ojanen on nostanut aiheen keskusteluun
useissa yhteyksissä. Myös Etyj on moittinut Suomea tästä lainkohdasta ja pitänyt sitä syr-
jivänä.

Arvoisa puhemies! Tänään on maailman tyttöjen päivä, Girls Takeover. Esimerkiksi
Yleisradion uutisten yhteiskunnallisen toimituksen päällikkönä toimii 14-vuotias Priya
Härkönen. Tämänhetkisen lainsäädännön mukaan hän ei voi koskaan pyrkiä Suomen pre-
sidentiksi, niin kuin ei Sofia-kummityttönikään. Minusta se on väärin, siksi lakia on muu-
tettava, ja se on meidän käsissämme ja meidän vastuullamme.

Toivon asian jatkovalmistelulle menestystä valiokunnassa, niin että se saapuu sitten tä-
hän saliin aikanaan päätettäväksi. Hyvää tyttöjen päivää kaikille! — Kiitos.

16.27 Ozan Yanar vihr: Arvoisa rouva puhemies! Arvoisat edustajat! Suomessa on kau-
nista se, että kenestä vain voi tulla mitä vain. Meidän lapset voivat unelmoida eri amma-
teista ja etenemisestä yhteiskunnassa. Meillä on suhteellisen tasa-arvoinen yhteiskunta,
jossa esimerkiksi sosiaalinen nousu on mahdollista. Alhaisen tulotason perheestä tuleva
henkilö voi unelmoida siitä, että hän pääsee esimerkiksi parempiin ansioihin. Hän voi unel-
moida erilaisista ammateista.

Mutta Suomessa on myös rakenteita, jotka laittavat ihmiset eriarvoiseen asemaan, ja
tämä presidentin syntyperäisyysvaatimus on yksi niistä. Suomessa, kuten tuossa äskeises-
säkin puheessa tuli esille, presidentiksi voi pyrkiä henkilö, joka on syntynyt Suomen kan-
salaisena, eli se tarkoittaa sitä, että presidentiksi pyrkiminen ja nouseminen ei ole kaikille
2



Pöytäkirjan asiakohta PTK 102/2017 vp
suomalaisille mahdollista. Te saatatte ajatella, että mitä väliä, tämä on pieni epäkohta —
mutta ei. Yhdenvertaisuudella on valtavasti väliä. Se on valtava asia. Symboliikalla on val-
tavasti väliä.

Me olemme aiemmin korjanneet näitä meidän laissa olevia kohtia, jotka eivät ole koh-
delleet yhdenvertaisesti kaikkia suomalaisia. Aiemmin ministerin paikka piti olla syntype-
räisen suomalaisen, ja me olemme huomanneet, että tämä on ongelmallinen kohta, ja olem-
me sitä muuttaneet. Nyt esimerkiksi minun kaltaiseni, teinilapsena Suomeen muuttanut,
kansan valitsema henkilö voi ehkä joku päivä unelmoida ministerin paikasta ja ehkä pää-
ministerin paikasta, ehkä, kenties, jos kansa niin haluaa. Ja minä haluan, että esimerkiksi
kaksivuotiaana Suomeen muuttanut pikkutyttö voi unelmoida presidentin paikasta tai että
viisivuotiaana Suomeen adoptoitu pikkupoika tai Ben Zyskowiczin tavoin Suomessa muun
maan kansalaisena syntynyt henkilö voi unelmoida presidentin paikasta. Nämä ovat aika
relevantteja kysymyksiä.

Presidentiksi ei pääse noin vain. Kansa siitä päättää. Jos henkilö on rakentanut sellaisen
luottamuksen suomalaisessa yhteiskunnassa, että hänet halutaan presidentin virkaan, tä-
män pitäisi olla mahdollista, eikä sen, että henkilö on sattunut syntymään jossain muualla-
päin maailmaa ennen Suomeen muuttoaan, pitäisi rajata tätä mahdollisuutta. Kansa kuiten-
kin päättää. Meillä on täällä puolueitakin, jotka käyttävät slogania "kansa päättää" — no,
annetaan kansan päättää. Jos henkilö on rakentanut sellaisen luottamuksen, niin kyllä näen,
että tämä asettaa selkeän rajauksen siihen, kuka pääsee näihin virkoihin.

Kyse on yhdenvertaisuudesta ja tasa-arvosta, siitä, millaisen signaalin nykylainsäädän-
tö antaa. Muualla syntynytkin tai Suomessa ulkomaan kansalaisena syntynytkin voi toimia
Suomen presidenttinä ja edustaa Suomea yhtä hyvin. Tämän pitäisi olla meidän lain viesti,
ja tällä hetkellä se ei ole. Minä esimerkiksi toimisin maahanmuuttajataustaisena, 14-vuoti-
aana Suomeen tulleena henkilönä ylpeästi esimerkiksi Suomen presidenttinä, jos tilanne
joskus olisi niin. Antaisin kaikkeni tämän maan vuoksi, ja nyt tämä mahdollisuus on mi-
nulta kielletty. Puhun tässä itsestäni pelkästään sen takia, että haluan havainnollistaa teille
näitä asioita. Että yleensä kun puhutaan maahanmuutosta tai yhdenvertaisuudesta, minusta
tuntuu, että silloin puhutaan massoista, mutta ehkä elävä esimerkki voi antaa paremmin
suuntaa siihen, mikä on nykytila.

Jos tämä tai tuleva eduskunta ei lain muuttamiseen kykene, ehkä minun sijastani tulevat
lapseni, jotka tulevat olemaan syntyperäisiä suomalaisia, voivat ehkä joku päivä unelmoi-
da siitä, että he olisivat täysin tasa-arvoisia tämänkaltaisessa pohdinnassa.

Kiitos edustaja Pilvi Torstille valtavasti lakialoitteesta. Tasa-arvoisempaa Suomea odo-
tellessa. — Kiitos.

16.32 Laura Huhtasaari ps: Arvoisa puhemies! Suomeenhan meinattiin valita saksalai-
nen prinssi. Suunnitelma kariutui, ja sitten tärkeät valtiolliset tehtävät haluttiin taata synty-
peräisille suomalaisille. Syntyperävaatimus näyttää kytkeytyvän kansallisvaltioaatteeseen
ja sen itsenäisyyden turvaamiseen, esimerkiksi nukkuvia agentteja ajatellen. Suomen val-
tio, itsenäinen valtio, on vasta 100 vuotta vanha, ja Suomen kansa... On olemassa sellainen
kuin "ylisukupolvinen me". Esimerkiksi minun isovanhempani puolustivat Suomen itse-
näisyyttä, ja se herättää velvollisuutta tätä maata kohtaan: millaisen Suomen ovat edeltäjät
meille antaneet ja millaisen Suomen jätämme jälkeen.

Yhdysvalloissa, Virossa ja Liettuassa on tämä sama syntyperävaatimus, enkä minä koe,
että se olisi epäoikeudenmukainen tai epätasa-arvoinen. Jos näihin maihin muuttaisin, niin
3



Pöytäkirjan asiakohta PTK 102/2017 vp
kunnioittaisin sen valtion päätöksiä: mistä perinteistä se valtio pitää kiinni, ja millä perus-
teella siellä voi hakea mitäkin virkaa.

Tämä ei mielestäni ole jäänne, tämä on perinne, ja tällä on vahva symbolinen arvo. Siitä
onkin hyvä keskustella, pitäisikö presidentille lisätä valtaoikeuksia. Minusta pitäisi.

16.34 Päivi Räsänen kd: Arvoisa puhemies! Oma nimeni ei ole tässä lakialoitteen allekir-
joittajien joukossa. Edustaja Pilvi Torsti ja täällä sitten myös edustaja Ozan Yanar kyllä pe-
rustelivat hyvin tätä lakialoitteen syntyä. Kuitenkin ajattelen, että perustuslain muuttami-
nen tältä osin, presidentti-instituutiota ajatellen, on varmasti aikamoisen työn takana, jos
tähän suuntaan haluaisi edetä.

Se asia, joka tässä jäi itselleni kysymykseksi, on tämän aloitteen laatijan näkemys kak-
soiskansalaisuudesta presidentin viran kohdalla. Itse ajattelen, että on tärkeää, että tietyis-
sä turvallisuuteen keskeisesti, siis valtiolliseen turvallisuuteen keskeisesti, liittyvissä vi-
roissa ja aivan erityisesti presidentin virassa henkilö on pelkästään Suomen kansalainen,
jotta ei tule mahdollisia intressiristiriitoja eri kansalaisuuksien välillä. Kuulisin mielelläni
edustaja Pilvi Torstin näkemyksen presidentin virasta: voisiko teidän mielestänne kaksois-
kansalainen olla mahdollinen presidentti?

16.36 Ozan Yanar vihr: Arvoisa rouva puhemies! Edustaja Huhtasaarelle olisin sanonut,
että perinteet on huono argumentti. Mutta kun hän varmaan tiesi, että hänellä on huonot ar-
gumentit, niin hän lähti pois. Siitä argumentista, että muualta tulleiden pitäisi kunnioittaa
epätasa-arvoista asemaa, en nyt ole samaa mieltä. Kyllähän ihmiset voivat pyrkiä tasa-ar-
voon.

Minusta on hyvä tiedostaa, että ministereiltäkin tämä poistettiin. Minä nyt olen elävä
esimerkki teidän edessänne, että minäkin voin ehkä joku päivä unelmoida ministerin uras-
ta ja minä tekisin kaikkeni siinä asemassa. Minun lojaalisuuteni tai joku muu asia — en us-
ko, että kukaan tässä salissa epäilisi sitä.

Tähän kaksoiskansalaisuuskohtaan sen verran, että tietääkseni nykyään kaksoiskansa-
lainen voi myös olla Suomen presidentti, jos hän on syntyperäinen suomalainen. Eli olete-
taan, että jos on henkilö, joka on syntynyt syntyperäisenä suomalaisena, vaikka Helsingis-
sä, jolla on jompikumpi vanhempi vaikka jostain muualta, ja hän saa sitä kautta myös toi-
sen kansalaisuuden, niin hän voi nousta presidentiksi. Mutta henkilöt, joista on tullut suo-
malaisia jälkikäteen, eivät voi, ja Suomessa syntyminenkään ei riitä. Tilanne esimerkiksi
sellaisten henkilöiden kohdalla kuin Ben Zyskowicz on se, että vaikka henkilö syntyy Suo-
messa muun maan kansalaisena, niin hän ei ole suomalaisena syntynyt tai hänet luokitel-
laan niin ja hänellä ei ole myöskään sitten oikeutta asettua ehdolle. — Harmi, että edustaja
Zyskowicz ei ole paikalla. Olisi ollut hyvä saada hänenkin mielipiteensä tästä mielenkiin-
toisesta asiasta.

16.38 Pilvi Torsti sd: Arvoisa puhemies! Tartun kolmeen asiaan.
Ensin lyhyesti edustaja Huhtasaarelle: On erittäin vakavaa puhua perinteestä, kun me

puhumme esimerkiksi kansainvälisen adoption kautta Suomeen tulleista tuhansista lapsis-
ta. Heillä on perinteensä, he ovat suomalaisia. Nämä ovat puheita, jotka tuntuvat todella
viiltäviltä näille lapsille ja heidän vanhemmilleen ja läheisilleen. Itsekään en ihan ehkä ta-
junnut sitä, kun tein tätä lakialoitetta, mutta yhteydenotoista, joita olen saanut, ja tosiaan
4



Pöytäkirjan asiakohta PTK 102/2017 vp
omalta kummitytöltä tulleen palautteen myötä tämä on käynyt todella selväksi. Tässä sa-
lissa me todellakin kannamme myös vastuuta puheistamme.

Sitten edustaja Räsäselle kiitos kysymyksestä, ja sanon tuohon perustuslakiasiaan: Se on
selvää, että tämä on työn takana, ja harkitsin ihan itsekin, onko tämä oikea tapa asiaa edis-
tää, mutta kuten jo totesin, asioita pitää muuttaa niillä keinoilla, mitkä meille on annettu.
Mutta se on periaatteellinen kysymys, ja on nyt sitten perustuslakivaliokunnan asia ottaa
tämä asia, joka on selkeästi tämmöinen yhdenvertaisuusepäkohta, ja kuulla asiantuntijoita
ja viedä asiaa eteenpäin, niin että saataisiin se kahden eduskunnan kanssa käsiteltyä ja oi-
keasti 2020-luvulla jo sitten myöskin voimaan. Tavallaan joskus pitää aloittaa, ajatella, että
se hetki on juuri nyt tässä salissa.

Mitä tulee tähän kaksoiskansalaisuuteen, niin kyllä, tämä on tullut esille. Ehkä on myös
niin, että syntyperävaatimus ja kaksoiskansalaisuus joskus ihmisten ajatuksissa myös se-
koittuvat, eli niin kuin edustaja Yanar toi esiin, tämän syntyperävaatimuksen ollessa täällä
kaksoiskansalaisuuden osalta lainsäädäntö on nykyäänkin jo erilainen.

Sellaisia ajatuksia on tullut esimerkiksi professori Teivo Teivaiselta, joka tosiaan kirjas-
saan aihetta on käsitellyt, että voimmehan me esimerkiksi vaatia kaksoiskansalaisena pre-
sidentiksi valittavalta henkilöltä, että hänen on luovuttava toisen maan kansalaisuudesta
siinä tilanteessa. Tämähän on ihan mahdollista ja saattaisi olla harkittavaa — niin kuin me
vaadimme puoluekirjastakin luopumista. Sehän on tavallaan samankaltainen tilanne, että
halutaan tämmöisen henkilön olevan sillä tavalla muodollisesti neutraali. Professori Tei-
vainen esitti myös tämmöisen ehkä mielenkiintoisen näkemyksen, että voisiko ajatella, että
kansalaisuuden vaatimus on 18 vuotta jatkunut kansalaisuus. Nämä ovat asioita, [Puhe-
mies koputtaa] joita sitten pohditaan siinä kohtaa, kunhan se tulee käsittelyyn.

16.40 Päivi Räsänen kd: Arvoisa puhemies! Haluan vielä sen todeta, että mielestäni tätä
lakiesitystä todellakin voi hyvin harkita enkä suoralta käsin halua sitä missään nimessä olla
vastustamassa. Uskon, että jos meillä olisi tämänkaltainen lainsäädäntö, sitä tuskin kukaan
nyt vastustaisi eli olisimme aivan tottuneet siihen järjestelmään, vaikka hyvin todennäköi-
sesti sellaisenkin lainsäädännön vallitessa meillä kuitenkin valittaisiin niitä presidenttejä,
jotka ovat syntyperäisiä Suomen kansalaisia. Se olisi ehkä todennäköisempää, mutta se
mahdollisuus sitten olisi.

Mutta mitä tulee tähän kaksoiskansalaisuuteen, niin viime vaalikaudella muun muassa
sisäministeriön toimesta käynnistettiin hanke, jossa selvitettiin juuri keskeisiin turvallisuu-
teen liittyviin korkeisiin virkatehtäviin liittyviä intressiristiriitoja, jotka voivat seurata kak-
soiskansalaisuudesta. Itse olisin sitä mieltä, että me tarvitsisimme sellaista lainsäädäntöä,
jossa rajoitettaisiin tietyissä viroissa kaksoiskansalaisten mahdollisuutta näihin virkoihin
hakeutua ja todellakin se olisi mahdollista, että luopuisi siitä toisesta kansalaisuudesta ha-
kiessaan tällaista virkaa.

16.42 Pilvi Torsti sd: Arvoisa puhemies! Vielä ehkä alleviivatakseni tätä kaksoiskansa-
laisuuden ja syntyperävaatimuksen eroa oikeastaan otin puheenvuoron liittyen tähän, min-
kä edustaja Räsänen toi esiin edelliseltä kaudelta. Tunnen tätä asiaa myös itse jonkin ver-
ran. Erityisesti kun tämä on lähetekeskustelu, toivon, että me emme nyt just sekoita sitten
syntyperävaatimusta ja kaksoiskansalaisuutta, sillä ne ovat kaksi aivan eri asiaa, niin kuin
edustaja Räsänenkin aivan hyvin toi esiin, ja käsittelisimme tätä syntyperävaatimusta ni-
menomaan tämmöisessä yhdenvertaisuus- ja tasa-arvomerkityksessä, symbolisessa merki-
5



Pöytäkirjan asiakohta PTK 102/2017 vp
tyksessä, joka sillä eittämättä on, jotta kaikki meidän kansainvälisen adoption kautta ja
muista syistä tänne tulleet, suomalaisena yhteiskunnassa elävät kansalaisemme saavat haa-
veilla presidentin tehtävästä, oli se sitten todennäköistä tai ei — sehän ei ole välttämättä nyt
tässä se kysymyskään, vaan kysymys on siitä, mitä me todella ajattelemme siitä, että kaik-
ki ovat yhdenvertaisia tässä lain näkökulmasta. 

16.43 Ozan Yanar vihr: Arvoisa rouva puhemies! Olen samaa mieltä tästä kaksoiskansa-
laisuuden sekoittamisesta tähän, koska kuten äsken totesin, ihminen, joka on kaksoiskan-
salainen, voi päästä tälläkin hetkellä Suomen presidentiksi, jos kansa niin haluaa ja niin
edelleen. Että tämä on ihan eri keskustelu.

Haluan tuoda lopuksi tähän sen, että presidentiksi ei pääse noin vain. Kuten äskenkin to-
dettiin, se on aikamoinen työ, luottamuksen rakentamista. Pitää saada yli 50 prosenttia ää-
nistä. Suomen kansan pitää olla teidän takananne, mikä tarkoittaa sitä, että se on aikamois-
ta työtä. Minusta on väärin, että jos Suomen kansa haluaa äänestää ihmistä, joka on raken-
tanut tätä luottamusta, niin siltä vietäisiin tämä oikeus sen takia, että tämä henkilö on sat-
tunut tulemaan Suomeen 2-vuotiaana tai syntynyt Suomessa väärällä passilla — se ei vain
mahdu minun päähäni. 

Minusta perustuslakivaliokunnan pitää käydä hyvää keskustelua tästä asiasta, ja toivon,
että moderniin yhteiskuntaan kuuluva muutos tehdään, mutta jos ei tehdä tällä kaudella,
niin ehkä joskus. Sitä odotellessa. Ehkä tässä kaksoiskansalaisuus- ja tässäkin keskustelus-
sa voisi tuoda sen, että tämä ei ole mikään lojaaliuskysymys. Kyllä henkilö, joka on maa-
hanmuuttajataustainen, on myös täysin lojaali Suomelle. Sekin on pidettävä mielessä näis-
sä keskusteluissa.

Keskustelu päättyi.

Asia lähetettiin perustuslakivaliokuntaan.
6


