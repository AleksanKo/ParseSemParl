















































DEMD031.tmpSave.xml


Pöytäkirjan asiakohta PTK 5/2016 vp
Pöytäkirjan asiakohta 

PTK 5/2016 vp

Täysistunto

Keskiviikko 10.2.2016 klo 14.00—17.41

5. Hallituksen esitys eduskunnalle eräiksi avioliittolain muutoksen edellyttämiksi lainmuu-
toksiksi

Hallituksen esitys HE 65/2015 vp
Valiokunnan mietintö LaVM 7/2015 vp

Ensimmäinen käsittely

Puhemies Maria Lohela: Ensimmäiseen käsittelyyn esitellään päiväjärjestyksen 5. asia.
Käsittelyn pohjana on lakivaliokunnan mietintö LaVM 7/2015 vp. Nyt päätetään lakiehdo-
tusten sisällöstä ja käydään yleiskeskustelu.

Totean keskustelun osalta, että lakivaliokunnan puheenjohtaja, edustaja Tolvanen käyt-
tää ensimmäisen puheenvuoron, esittelee mietinnön, sitten käydään puhujalistalta muuta-
ma puheenvuoro, ja mikäli sitten debattia on, voidaan jatkaa sillä. — Edustaja Tolvanen,
olkaa hyvä.

Keskustelu

14.02 Kari Tolvanen kok (esittelypuheenvuoro): Arvoisa puhemies! (Hälinää — Puhe-
mies koputtaa) Tässä hallituksen esityksessä ehdotetaan muutettavaksi avioliittolakia, re-
kisteröidystä parisuhteesta annettua lakia, väestötietojärjestelmästä ja Väestörekisterikes-
kuksen varmennepalveluista annettua lakia, transseksuaalin sukupuolen vahvistamisesta
annettua lakia, uskonnonvapauslakia ja hedelmöityshoidosta annettua lakia. Nämä ehdote-
tut muutokset ovat seurausta jo vahvistetusta lainmuutoksesta joulukuusta 2014. Tällä lain-
muutoksella saatettiin avioliittolain säännökset voimaan sukupuolineutraaliin muotoon.
Nämä ehdotetut lait on tarkoitettu tulemaan voimaan samanaikaisesti jo vahvistetun avio-
liittolain muutoksen kanssa eli 1. päivänä maaliskuuta vuonna 2017. Haluan korostaa, että
esitys ei sisällä muutoksia sosiaaliturvaetuuksia tai sosiaali- ja terveyspalveluita koske-
vaan lainsäädäntöön. Niissä tarvittavat muutokset valmistellaan erikseen.

Jo aikoinaan kansalaisaloitteen eduskuntakäsittelyssä, myös valiokuntatyössä, ilmeni,
että avioliittolain muuttamisella sukupuolineutraaliksi on muuhun lainsäädäntöön heijas-
tevaikutuksia, jotka on selvitettävä. Tämän vuoksi eduskunta antoi avioliittolain hyväk-
syessään lausuman, jossa se edellytti, että hallitus ryhtyy viivytyksettä valmistelemaan esi-
tyksen tasa-arvoisen avioliittolain edellyttämistä muutoksista (Hälinää — Puhemies ko-
puttaa) niihin tarvittaviin lakeihin ja antaa esityksen eduskunnan käsiteltäväksi vuoden
2015 loppuun mennessä. Näin sitten tapahtui.

Hallituksen esityksessä on todella kyse edellä mainitun eduskunnan lausuman toteutta-
misesta. Siinä ehdotetaan avioliittolain muutoksesta johtuvia välttämättömiä tarkistuksia
äsken mainitsemiini lakeihin. Lakivaliokunta on nimenomaan pitäytynyt vain ja ainoas-
taan näissä laeissa, ja tästä äsken mainitsemastani muutoksesta sosiaali- ja terveysministe-
 Tarkistettu
4.0



Pöytäkirjan asiakohta PTK 5/2016 vp
riön hallinnonalan lainsäädäntöön, jota valmistellaan erikseen, työ on vielä kesken, ja la-
kivaliokunta piti tärkeänä, että myös tämä lakipaketti tuodaan eduskunnalle ja valmistel-
laan asianmukaisesti. Valiokunnan saaman selvityksen ja tekemän työn mukaan valiokun-
ta puoltaa tätä hallituksen esitystä, lakiesitysten hyväksymistä muutamin pienin muutok-
sin, muutosesityksin ja -ehdotuksin. Tosin tämä päätös ei ollut yksimielinen, kuten myö-
hemmin kuulemme.

Haluan nyt käydä pikaisesti läpi näitä tiettyjä lakeja, joita muutettiin. Ensinnäkin rekis-
teröidyn parisuhteen muuttaminen avioliitoksi. (Hälinää)

Puhemies Maria Lohela: Edustaja Tolvanen, odotatteko hetken. — Arvoisat edustajat,
voitaisiinko nyt kaikki rauhoittua kuuntelemaan tätä edustaja Tolvasen puhetta? (Eduskun-
nasta: Hyvä puhe!)

Kiitos, arvoisa puhemies! — Tämä rekisteröidyn parisuhteen muuttaminen avioliitoksi:
Tähän esitetään lisättäväksi uutta säännöstä, jonka mukaan puolisot voisivat yhteisellä
maistraatille tehtävällä ilmoituksella muuttaa rekisteröidyn parisuhteen avioliitoksi. Tämä
siis ei tulisi voimaan automaattisesti vaan ilmoituksella, ja tämä on täysin perusteltua. Ha-
luamme korostaa sitä mietinnössämme, että parien välinen oikeussuhde jatkuu keskeytyk-
settä. Se ei siis pääty vaan se jatkuu, ja tämä on erittäin tärkeä muun muassa erilaisten per-
he-etuuksien kannalta. Sen muutosesityksen halusimme lakivaliokunnassa tehdä, että an-
nettaisiin viranomaisille mahdollisuus tutkia avioliiton esteet jo ennen avioliittolain muu-
toksen voimaantuloa. Tällä vältämme ruuhkia tässä asiassa.

Sitten siirrymme parisuhteen rekisteröinnistä luopumiseen. Esityksen mukaan samaa
sukupuolta olevilla pareilla on avioliittolain muutoksen jälkeen mahdollisuus avioliiton
solmimiseen mutta parisuhdetta ei voida enää rekisteröidä. Siis parisuhteen rekisteröinnis-
tä näin ollen luovutaan, ja valiokunta pitää ratkaisua perusteltuna. Mutta haluan korostaa,
että tämä ei rekisteröityjä parisuhteita, jotka ovat voimassa silloin, kun tämä uusi laki tulee
voimaan, muuta millään tavalla.

Sitten väestötietojärjestelmään on tietoihin tehtävä joitain muutoksia, kun rekisteröity
parisuhde muutetaan avioliitoksi. Näillä on tärkeä merkitys muun muassa perheoikeudel-
lista asemaa ja perheoikeudellisia suhteita selvitettäessä. Tässä on ollut ongelmia joiden-
kin tahojen mukaan yksityiselämän suojan ja henkilötietojen suojan kannalta, mutta laki-
valiokunta valtiosääntöoikeudellisen lausunnon jälkeen tällaisia ongelmia ei löytänyt.

Lapsen uskonnollisen aseman määräytyminen: Nykyisen lain mukaan, mikäli huoltajat
eivät pääse sopimukseen lapsen uskonnollisesta asemasta, äiti päättää siitä. Tätä esitetään
nyt muutettavaksi siten, että huoltajat yhdessä päättävät lapsen asemasta ja lapsen uskosta,
aina yhdessä.

Sukupuolen vahvistamiseen liittyvä asia: Laista ehdotetaan nyt poistettavaksi niin sa-
nottu naimattomuusedellytys, jonka mukaan sukupuolen vahvistamista pyytävä henkilö ei
saa olla avioliitossa tai rekisteröidyssä parisuhteessa. Lisäksi lakia ehdotetaan muutetta-
vaksi siten, että säännös avioliiton muuttamisesta rekisteröidyksi parisuhteeksi sukupuo-
len vahvistamistilanteessa poistetaan. Valiokunnalla ei ole huomauttamista näihin ehdo-
tuksiin. Kun avioliittolain muutoksen myötä avioliitto on mahdollinen myös samaa suku-
puolta oleville, ei avioliittoa tai rekisteröityä parisuhdetta ole enää tarpeen pitää sukupuo-
len vahvistamisen esteenä.
2



Pöytäkirjan asiakohta PTK 5/2016 vp
Sitten vielä hedelmöityshoitolain soveltamisala: Avioliitto-käsitteen muuttumisen
vuoksi hallituksen esityksessä ehdotetaan teknistä muutosta hedelmöityshoitolaissa ole-
vaan hoitoa saavan määritelmään, jotta lain soveltaminen ei kaventuisi nykyisestään. Va-
liokunnalla ei ole huomauttamista tähänkään asiaan.

Tässä oli aika paljon vaatimuksia, että tätä hedelmöityshoitolakia avattaisiin enemmän,
mutta se ei suoranaisesti liittynyt näihin avioliittolain muutosesityksiin, joten me emme
sitä avanneet, koska kyse on laaja-alaisesta kysymyksestä, joka vaatii erillistä ja laajaa ar-
viointia.

Arvoisa puhemies! Lakivaliokunta siis mietinnössään puoltaa tämän hallituksen esityk-
sen hyväksymistä vähäisin muutosesityksin, mutta tämä päätös ei ollut yksimielinen, vaan
mietintöön sisältyy hylkäysesityksen sisältävä vastalause.

14.11 Antero Laukkanen kd: Arvoisa rouva puhemies! Ensinnäkin kiitos lakivaliokun-
nan puheenjohtajalle ja kaikille lakivaliokunnan jäsenille siitä, että vaikka meillä oli hyvin
huomattavia erilaisia näkemyksiä tästä esityksestä, niin kuitenkin pystyimme erittäin hy-
vään ja toisiamme kunnioittavaan keskusteluun.

Eduskunta päätti viime kaudella muuttaa niukalla enemmistöllä avioliittolakia siten, että
siitä tulisi sukupuolineutraali. Päätöstä perusteltiin yhdenvertaisuudella ja tasa-arvolla.
Päätös oli erityisen hankala, koska sellainen yleistys, että jotenkin kaikki ihmissuhteet oli-
sivat yhdenvertaisia ja tasa-arvoisia, ei tule koskaan käytännössä toteutumaan. Vai voiko
yksikään kansanedustaja täällä vakavasti väittää, että hänen kaikki ihmissuhteensa ovat yh-
denvertaisia? Näin arvelinkin. (Paavo Arhinmäki: Voi väittää!) — Näin arvelinkin. (Nau-
rua) — Juuri tästä syystä lainsäätäjä on lähtenyt siitä, että miehen ja naisen avioliitolla on
erityinen asema, tehtävä ja vastuu yhteiskuntaa koossa pitävänä instituutiona. Väitänkin,
että viime eduskunta ei aivan loppuun asti miettinyt ja harkinnut, mitä avioliiton muutta-
misesta seuraa. Nyt olemme tässä tilanteessa, jossa edessämme on valtaisa määrä lainmuu-
toksia, jotka itse asiassa murentavat yhteiskunnan toimivuutta ja vastuujakoa. Eduskunnan
onkin syytä vakavasti harkita avioliiton palauttamista miehen ja naisen väliseksi liitoksi,
kun kansalaisaloite tästä avioliittolain muuttamisesta tulee kevään aikana päätettäväksi.

Arvoisa puhemies! Suomalaiset oikeusoppineet ovat olleet huolissaan eduskunnan sää-
tämien lakien valmistelun huolellisuudesta ja tasosta, eivätkä syyttä. Viime kaudella edus-
kunta teki lainsäädännön puutteellisuudessa pohjakosketuksen, kun se hyväksyi kansalais-
aloitteen pohjalta tehdyn sukupuolineutraalin avioliittolain ilman minkäänlaista poikkihal-
linnollista käsittelyä ja muun muassa lapsivaikutuksien arviointi jäi kokonaan tekemättä.
Tämä käsillä oleva esitys jatkaa samaa linjaa ja on huonosta lainsäädännöstä ja valmiste-
lusta malliesimerkki. Tämä hallituksen esitys on kuin soutuvene, joka on täynnä reikiä, jot-
ka kaikki näkevät mutta silti haluavat laittaa tämän veneen vesille, vaikka tietävät, että
vene uppoaa takuuvarmasti. Lakivaliokunta kuuli 28:aa asiantuntijaa ja lausunnonantajaa,
jotka lähes kaikki näkivät tässä esityksessä puutteita. Missään tapauksessa lakivaliokun-
nan ei olisi tullut hyväksyä tällaista esitystä, joka on näin huonoa lainvalmistelua. Esitys on
valmisteltu kiireellä viime kesän aikana, niin etteivät esimerkiksi eduskuntaryhmät tien-
neet valmistelusta eikä heiltä myöskään pyydetty asiasta lausuntoa. Tällaista menettelyä ei
voi pitää hyväksyttävänä. Lakivaliokunta on täysin tarpeettomasti laskenut tässä lainsää-
däntötasoa hyväksymällä tämän hallituksen esityksen.

Tämä esitys liittyy edellisen eduskunnan kansalaisaloitteen pohjalta hyväksymän avio-
liittolain muutoksen edellyttämiin liitännäislakimuutoksiin. Kristillisdemokraatit eivät ole
3



Pöytäkirjan asiakohta PTK 5/2016 vp
kannattaneet avioliiton muuttamista sukupuolineutraaliksi. Hallitus esittää tässä muutok-
sia kuuteen eri lakiin, ja pidämme näitä liitännäislakeja erittäin ongelmallisina ja esitämme
niiden hylkäämistä. Tämä esitys ei millään muotoa täytä hyvän hallinnon kriteereitä, ja sitä
on tarpeettomasti kiirehditty.

Esityksessä yhtä yhteiskunnan keskeisintä lainsäädännöllistä instituutiota, avioliittoa, ja
perheoikeutta sekä lasten oikeuksia koskevia muutoksia käsitellään teknisenä muutokse-
na. Hyvät kansanedustajat, miten näin merkittäviä osia yhteiskuntamme perusasioista voi-
daan käsitellä vain teknisinä muutoksina? Onko niin, että avioliitto on vain tekninen osa
elämää? Toivottavasti ei koskaan.

Tämä lakiesitys vaikuttaa kaikkiaan yli sataan muuhun lakiin ja asetukseen. Myös tässä
on jätetty huomiotta erilaisten arvioiden tekeminen. Tässä on muun muassa jätetty huo-
miotta edellisen kauden lakivaliokunnan lausunto, joka totesi näin: "Aloitteessa ehdotettu-
jen muutosten toteuttaminen edellyttäisi siten tällaisten taloudellisten ja mahdollisten mui-
den vaikutusten huolellista selvittämistä ja arvioimista sekä tarvittavien määrärahojen va-
raamista kyseiseen tarkoitukseen budjettikäsittelyn yhteydessä. Valiokunta kiinnittää eri-
tyistä huomiota myös siihen, että ennen näin merkittävien perheoikeudellisten lainsäädän-
tömuutosten toteuttamista tulisi laatia lapsivaikutusten arviointi. Asia nousi esille valio-
kunnan asiantuntijakuulemisissa. Lapsivaikutusten arviointi perustuu lapsen oikeuksien
yleissopimuksen mukaiseen vaatimukseen asettaa lapsen etu ensisijaiseksi kaikissa lapsiin
kohdistuvissa päätöksenteoissa. Myös oikeusministeriö suosittaa arvioinnin tekemistä oh-
jeissaan."

Vaikka kansalaisaloitteen kyseessä olleeseen lainvalmisteluun liittyvä kehnous on seli-
tettävissä ja ymmärrettävissä, ei samaa voi enää todeta niin sanotuissa täydentävissä laki-
esityksissä. Ei ole perusteltua eikä hyväksyttävää, että lainvalmistelussa luovutaan pyrki-
myksestä laadullisesti korkeatasoiseen valmisteluun, poikkihallinnollisesta yhteistyöstä ja
laajasta lausunto- ja kuulemismenettelystä niin ministeriöissä kuin valiokunnassa. Voisi
pikemminkin edellyttää, että kansalaisaloitteen puutteita ja virheitä pyrittäisiin nyt korjaa-
maan ja paikkaamaan. Näin ei kuitenkaan ole tehty.

Esityksestä puuttuvat eri hallinnonalaan liittyvät vaikutusten poikkihallinnolliset arvi-
oinnit: perintökaari, perheoikeus, sosiaaliturvamuutokset sekä taloudelliset vaikutukset.
Esityksen muutokset ovat osin historiallisesti ja kulttuurisesti merkittäviä ja koskettavat
myös perusoikeuksia ja vaatisivat siksi asianmukaisesti järjestettyä laajaa lausuntokierros-
ta sekä vaikutusarviointia.

Arvoisa puhemies! Esityksessä arvioidaan, että maistraatin työmäärä voi lisääntyneiden
siviilivihkimisten myötä hetkellisesti kasvaa, mutta suurempaan kasvuun ei uskota. Esitys
jättää huomiotta sen, että kristilliset kirkot, jotka suorittavat suurimman osan avioliittoon
vihkimisistä, eivät ole vielä muodostaneet kantaa uuteen tilanteeseen. On mahdollista, että
avioliittokäsityksen eriytymisen seurauksena osa kirkkokunnista luopuu vihkimisoikeu-
desta. Tämä lisäisi maistraattien kuluja merkittävästi. Arvio maistraattien kasvavista ku-
luista voidaan tehdä uskottavasti vasta, kun kirkkokuntien päätökset ovat tiedossa.

Arvoisa rouva puhemies! Kun avioliittoinstituutio murretaan, niin koko yhteiskunta
haavoittuu tavalla, jonka seuraukset ovat mittavat. Tämä asia ei ole mikään tekninen muu-
tosasia vaan meidän kaikkien tulevaisuuteen vaikuttava asia.

Arvoisa rouva puhemies! Yhdyn lakivaliokunnan mietinnössä olevaan eriävään mielipi-
teeseen ja hylkäysesitykseen ja jätän sen tässä ohessa tiedoksi.
4



Pöytäkirjan asiakohta PTK 5/2016 vp
14.21 Mika Niikko ps: Arvoisa puhemies! Viime eduskunnan enemmistö teki päätöksen
avioliittolain muuttamisesta väärien mielikuvien perusteella. Avioliittolain muutosta vaa-
dittiin ja markkinoitiin ihmis- ja tasa-arvokysymyksenä, jota se ei ole vähimmässäkään
määrin. Eduskunnan mielistellessä yhtä vähemmistöä se murentaa yhteiskunnan perusar-
vot. Kuka voi väittää, että miehen ja naisen muodostama perhe ei ole yhteiskunnan perus-
rakennuspalikka? (Kari Uotila: Aika moni!)

Avioliitto on tasa-arvoinen ainoastaan silloin, kun siinä on 50 prosenttia miestä ja 50
prosenttia naista. Se on ihmissivilisaation perusta, jonka murentaminen johtaa väistämättä
vahingollisiin seurauksiin yhteiskunnassa. Avioliitto on valtiota vanhempi instituutio. Se
ei ole keksitty. Luoja ja luonto sen ovat asettaneet.

Arvoisa puhemies! Hävettää tämän hallituksen puolesta. Meillä on pitkästä aikaa kon-
servatiivinen, kristillisiä arvoja kunnioittava hallitus, mutta tässä ollaan. Hallitus on jäänyt
edellisen eduskunnan ja hallituksen panttivangiksi. Tahtoa vapautumiseen ei ole. Voimat-
tomuus ja ryhti puuttuvat. Hävettää. Mitään muuta en voi siitä sanoa.

Hallituksen esityksessä on muutoksia, joihin eduskunnan tekemä päätös sukupuolineut-
raalista avioliittolaista ei lainkaan edes velvoittanut. Eduskunta ei käskenyt poistaa sitou-
tumista avioliiton yhteydestä. Vaikka en hyväksy samaa sukupuolta oleville pareille avio-
liiton statusta, en voi myöskään ymmärtää sitä, että käsillä oleva lakiehdotus avaisi ohitus-
kaistan avioliittoon rekisteröidyssä parisuhteessa eläville. Perustelut sille, että avioliitto ei
edellyttäisi vihkimistä, ovat huonot.

Toiseksi ehdotetaan poistettavaksi naimattomuusvaatimus sukupuolenmuutostilantees-
sa. Tähänkään eduskunta ei velvoittanut. Jatkossa siis voi olla olemassa Matti, joka lupaa
ottaa vaimoksensa Liisan mutta voisi jonain päivänä huomata, että hänellä on Liisa-nimi-
nen aviomies. Tähän kun vielä lisätään mahdollisuus adoptoida lapsia, on yhteiskunnan pe-
rusta, avioliiton ja perheen käsitteet, lopullisesti rikottu.

Arvoisa puhemies! Esityksessä on myös muutos uskonnonvapauslakiin, josta valiokun-
ta itse toteaa, että muutos menee "avioliittolain muutoksen edellyttämää pidemmälle". La-
kivaliokunnan olisi kuulunut pyytää lausunto asiasta perustuslakivaliokunnalta, jolle tällai-
set asiat kuuluvat. Tämä muutos tarvitsisi kunnon puntaroinnin. Huonoa lainvalmistelussa
on myös esimerkiksi se, että lapsi- ja talousvaikutusten arviointi jäi tekemättä.

Vielä tärkeämpää kuin se, mitä esityksessä on, on se, mitä sieltä puuttuu. Eräitä tarpeel-
lisia muutostarpeita ei pohdita sanallakaan. Tärkeä huomioitava on adoptiolaki. Jopa kan-
salaisaloitteessa, jonka perusteella sukupuolineutraali avioliittolaki säädettiin, sanotaan:
"Useat sellaiset valtiot ja järjestöt, joista tai joiden kautta Suomeen yleensä adoptoidaan
lapsia, eivät anna lasta samaa sukupuolta olevien parien adoptoitavaksi." Eipä siis pitäisi
olla kenellekään yllätys, että Venäjä on jo lopettanut lasten antamisen adoptioon Suomeen.
Tämä voi tietää perheen menettämistä vaikkapa venäläiselle katulapselle, jonka suomalai-
nen pariskunta haluaisi pelastaa. Mikään ei olisi estänyt tekemästä adoptiolakiin säännöstä
— eikä estä vieläkään tekemästä sellaista säännöstä — jossa maa tai järjestö voi niin halu-
tessaan antaa lapsia adoptioon vain heteropareille. Tämä olisi inhimillistä. Tämä olisi mie-
lestäni kaikkien helppo hyväksyä. Tällä vältettäisiin kielteiset, hyvin tiedossa olevat sivu-
vaikutukset, joita lakimuutos muuten toisi adoptioihin.

Arvoisa puhemies! Lapsiasiainvaikutuksista on myös todettava se, että kasvatuskysy-
myksissä niitä tulisi uudelleen tarkastella. Kun esimerkiksi Norjassa hyväksyttiin samaa
sukupuolta olevien avioliitot vuonna 2009, alettiin muun muassa päiväkotien opetusmate-
riaaleissa ja saduissa tavoitella muutosta lasten käsityksiin omasta sukupuolestaan. Tämä
5



Pöytäkirjan asiakohta PTK 5/2016 vp
ei valitettavasti kaikille vanhemmille käy. Kasvatuksen päiväkodeissa ja kouluissa tulee
myös ottaa huomioon vanhempien vakaumus ja vanhempien käsitys.

Arvoisa puhemies ja hyvät kollegat! Tämä kurssi voidaan edelleen muuttaa. Suunnan-
muutos ei kuitenkaan tapahdu nykyisellä esityksellä, joka jatkaa sillä huolimattomalla lain-
valmistelulinjalla, jota tässä asiassa on liian kauan nähty.

14.27 Emma Kari vihr: Arvoisa puhemies! Tässä kohtaa on aika hyvä hetki kiittää pää-
ministeri Sipilää ja hallitusta siitä, että nämä lait korjataan ja tässä kunnioitetaan demokra-
tiaa ja sitä päätöksentekotapaa, joka meillä täällä on, ja huomioidaan ihmisoikeudet. Se,
että tasa-arvoinen avioliittolaki tulee vuoden kuluttua voimaan, on iloinen, iso ja onnelli-
nen asia todella monelle suomalaiselle parille ja perheelle. Se, että tämä asia tässä kohtaa
— tämän pitkän prosessin, kaikkien näitten keskusteluitten jälkeen — torpattaisiin, olisi
monelle suomalaiselle todella julmaa ja todella kohtuutonta.

Arvoisa puhemies! Tasa-arvoinen avioliitto ja nyt tehtävät korjaukset ovat osa sitä muu-
tosta, joka lisää ihmisten välistä yhdenvertaisuutta Suomessa. Tämä muutos auttaa kaikkia
niitä nuoria, jotka pelkäävät, jotka ovat epävarmoja ja jotka eivät uskalla olla omia itse-
jään. Se auttaa kaikkia niitä pareja, jotka haluavat tasa-arvoisen mahdollisuuden rakentaa
perhettä ja tunnustaa oman rakkauden lain edessä. Ja tämä on asia, joka ei ole keneltäkään
pois, se ei ole yhdeltäkään meistä pois.

Arvoisa puhemies! Se on ihan totta, mitä tässä aikaisemmin sanottiin: näiden lakien kor-
jaamisessa ei ole kyse pelkästään seksuaalivähemmistöjen oikeuksista, vaan tässä on kyse
isosti myös lasten oikeuksista. Ja kun tehdään lapsia koskevia päätöksiä, niin meidän kaik-
kien pitäisi pystyä aina laittamaan lapsen etu meidän omien poliittisten erimielisyyksiem-
me edelle.

Edustaja Laukkanen on täysin oikeassa siinä, että kun me lakivaliokunnassa kuulimme
asiantuntijoita, todella moni asiantuntija otti tämän lasten edun esille ja totesi, että näiden-
kään muutosten jälkeen lapsen etu ei vielä toteudu ja suomalaiset lapset eivät ole kaikki yh-
denvertaisessa asemassa. Mutta päinvastoin kuin mitä edustaja Laukkanen esittää, heidän
johtopäätöksensä oli aika lailla toinen. Tämän takia valiokunta mietinnössään toteaa, että
näitten lakien lisäksi pitäisi esimerkiksi muuttaa hedelmöityshoitolakia, jota tässä esitys-
paketissa ei korjata. Kun hedelmöityshoitolaki ei mahdollista naispareille hoidon saamista
parina, se jättää vastasyntyneen lapsen ilman lainsuojaa. Toisen äidin on aina käytävä läpi
adoptioprosessi sen jälkeen, kun lapsi on syntynyt, ja tämä prosessi voi olla hyvinkin pit-
kä. Suomessa syntyy lähes joka toinen päivä lapsi, jolla olisi syntymästä lähtien toinen
vanhempi, mutta meidän lainsäädäntö ei tunnusta tämän toisen vanhemman olemassaoloa.
Ja tämä tarkoittaa, että jos tätä vastasyntynyttä vauvaa kohtaisi semmoinen tragedia, että
esimerkiksi äiti kuolisi synnytyksessä, niin meidän lakimme silmissä tämä lapsi olisi orpo,
vaikka hänellä on toinen äiti. Tai jos vauvan vanhemmat eroavat, niin lapsella ei ole oikeut-
ta toiseen vanhempaan, ei siihen perintöön, eikä tällä vanhemmalla myöskään ole sitä ela-
tusvelvollisuutta. Eli kyse on isosti lapsen oikeuksista. Tämä ei ole oikein. Ja minä olen sa-
maa mieltä edustaja Laukkasen kanssa, että meidän pitäisi vielä miettiä tätä asiaa tältä osal-
ta, lasten oikeuksien kannalta.

Mutta iloinen uutinen on se, että tämä on asia, joka on todella helppo korjata. Lakivalio-
kunta kannatti hedelmöityshoitolain päivittämistä, jotta se täyttäisi ne kansainväliset las-
tenoikeussopimukset, joihinka Suomikin on sitoutunut. Me olemme sitoutuneet siihen, että
6



Pöytäkirjan asiakohta PTK 5/2016 vp
lasten oikeuksiin, lasten asemaan eivät koskaan saa vaikuttaa vanhempien ominaisuudet, ei
vanhempien sukupuoli eikä mikään muukaan.

Hyvä uutinen on myös se, että ministeriössä on valmis äitiyslaki, joka hoitaisi tämän
asian ja turvaisi naispareille syntyneitten lasten aseman Suomessa. Ja paraikaa myös kerä-
tään nimiä kansalaisaloitteeseen, jotta äitiyslaki saataisiin vihdoin eduskunnan käsitte-
lyyn. Minä ainakin toivon, että ministeriö ottaa tämän asian vakavissaan ja varmistaa tule-
vissa toimissaan sen, että me takaamme lasten yhdenvertaisten oikeuksien toteutumisen ja
äitiyslaki saadaan säädettyä. — Kiitos.

Puhemies Maria Lohela: Mikäli nyt on halua käydä debattia, niin pyydän ilmoittautu-
maan.

14.31 Antero Laukkanen kd (vastauspuheenvuoro): Arvoisa rouva puhemies! Edustaja
Emma Kari viittasi monta kertaa käsitykseeni lapsen oikeudesta. Jotta ei jäisi väärinkäsi-
tystä, niin se näkökulma, josta katson tätä, on se, että lapsella on aina oikeus isään ja äitiin,
ei se, että lapsella on aina oikeus äitiin ja äitiin tai isään ja isään. Haluan tämän tässä sel-
keyden vuoksi korjata, että tässä ajattelemme lasten oikeuksista hieman eri tavalla.

14.32 Kari Tolvanen kok (vastauspuheenvuoro): Arvoisa puhemies! Tosiaankin tässä la-
kivaliokunnan mietinnössä toteutetaan edellisen eduskunnan tahtoa. Joulukuussa 2014 itse
kutkin täällä olleet äänestivät sen puolesta, ketkä äänestivät, ja osa vastaan. Kunnioitan
kaikkien näiden mielipiteitä, ja minun mielestäni demokratiaa pitää kunnioittaa ja noudat-
taa. Nythän ilmeisesti tänne taloon tulee niin sanottu Aito avioliitto -kansalaisaloite, joka
on niin sanottu vasta-aloite. Silloin jossain muodossa varmaan talo, eduskunta, joutuu kä-
sittelemään, mitä asiassa näin laajemmin ottaen tehdään.

Mutta se, mitä lakivaliokunta on tehnyt, on tehty huolella, se on tehty niissä rajoissa, joi-
ta eduskunta ja hallitus ovat edellyttäneet. Minun mielestäni, kun tämä pääasia viime kau-
della päätettiin, nämä lainmuutokset, joita tässä on käsitelty ja mietinnössä esitelty, ovat
välttämättömiä kaikkien edun kannalta.

14.33 Mika Niikko ps (vastauspuheenvuoro): Arvoisa puhemies! Kyllähän me voimme
vaikka kuinka paljon saivarrella, mikä on lapsen parasta, mutta kyllä aivan luonnollinen lä-
hestymistapa ainakin itselläni on se, että lapselle paras kasvuympäristö on, jos suinkin
mahdollista, isän ja äidin muodostama perhe. Adoptiotilanteessa meidän tulisi turvata lap-
selle mahdollisimman samankaltainen kasvuympäristö kuin se, josta hänet on vaikka aikai-
semmin adoptoitu. On luonnollista, jos vanhempien äkillisen poismenon johdosta ei ole
muita henkilöitä adoptoimaan lapsia kuin joku ulkopuolinen taho, ettei ole sukulaisia. En
voi ymmärtää sitä tilannetta, että sosiaaliviranomainen sen jälkeen rupeaa pohtimaan sitä,
ovatko kaksi samaa sukupuolta olevaa henkilöä yhtä hyviä kasvattamaan niitä lapsia kuin
isä ja äiti, jotka tulisivat uudeksi isäksi ja äidiksi heille, kaksi eri sukupuolta olevaa henki-
löä. En tällä väheksy mitenkään samaa sukupuolta olevia henkilöitä, mutta se on luonnol-
linen valinta, että lapsi kaipaa isää ja äitiä, ja varsinkin traumaattisessa tilassa olevalle lap-
selle pitää luoda mahdollisimman luonnollinen kasvuympäristö. Tätä ei saisi poistaa.

14.34 Antti Lindtman sd (vastauspuheenvuoro): Arvoisa rouva puhemies! Tässähän on
monella tavalla historiallinen hetki. Tämä on ensimmäinen kansalaisaloitteen kautta tullut
7



Pöytäkirjan asiakohta PTK 5/2016 vp
laki, joka, nyt voi sanoa, viimeistellään näine liitelakeineen. Arvostan valiokunnan pu-
heenjohtajan suhtautumista tähän: hän totesi, että demokratia on puhunut ja nyt meidän
velvollisuutemme on tämän hallituksen esityksen pohjalta viedä tämä lainsäädäntö lop-
puun. En voi kuvitella, miten kukaan voi ajatella niin, että se olisi pois keneltäkään meistä
muista, jos mies- tai naisparit saavat mennä keskenään naimisiin.

Mutta, arvoisa puhemies, tässä tulee kyllä nyt mielenkiintoinen tilanne. Ilmiselvästi on
niin, että kyseessä on hallituksen esitys, jonka perussuomalaiset ministerit, muun muassa
Timo Soini, ovat hallituksessa hyväksyneet. Ministeri Lindström on tämän esitellyt, mutta
hallituksen rintama ei riitä viemään tätä lakia eteenpäin täällä eduskunnassa, vaan nyt on ti-
lanne se, että hallitus joutuu nojautumaan tässä asiassa oppositioon. Me tuemme tätä edus-
kunnan lakivaliokunnan mietintöä.

14.35 Paavo Arhinmäki vas (vastauspuheenvuoro): Arvoisa rouva puhemies! Poliittinen
päätös tasa-arvoisesta avioliittolaista tehtiin viime eduskuntakaudella, ja haluan antaa kii-
toksen ja arvostukseni hallitukselle siitä, että nyt tehdään nämä tekniset muutokset lakiin,
mitä vaatii se demokraattisesti tehty päätös. Edustaja Laukkanen sanoi puheenvuorossaan,
että tämä ei ole tekniikkaa. Kyllä siinä vaiheessa, kun päätös on tehty, tällähän vain täy-
dennetään sitä viime kaudella tehtyä päätöstä.

Täällä on sanottu, että lapsella pitää olla oikeus isään ja äitiin. Minun mielestäni lapsella
pitää olla oikeus turvallisiin vanhempiin tai vanhempaan. Itse asiassa meillä on tänä päivä-
näkin suuri joukko lapsia, joilla on vain yksi vanhempi tai on samaa sukupuolta olevat van-
hemmat. Sen vuoksi haluaisin ja toivoisin, että täällä pidättäydytään arvostelemasta tai ar-
vioimasta, ketkä ovat parempia tai huonompia vanhempia. Annetaan arvostus kaikille lap-
sille.

14.36 Ville Niinistö vihr (vastauspuheenvuoro): Arvoisa puhemies! On tosiaan hyvä, että
hallitus ja lakivaliokunta sittemmin ovat saaneet nämä tekniset muutokset nyt eteenpäin
hyväksyttäviksi, jotta viime eduskunnan ja kansalaisaloitteen kautta hyväksytyksi tullut
eduskunnan tahto tulee nyt laiksi kokonaisuudessaan.

Mutta tässä esityksessä on kuitenkin puutteita. Hallitus on jättänyt tästä pois tämän äi-
tiyslain ja translakien muuttamisen tai tekemisen. Jos ajatellaan ihmisoikeusnäkökulmas-
ta, niin on surullista, että tässä keskustelussa edelleen yritetään pakottaa suomalaista todel-
lisuutta sellaiseksi, mitä se ei ole. Meillä on perheitä ja lapsia, jotka elävät sateenkaariper-
heissä jo nyt, ja täällä annetaan ymmärtää, että näiden lasten oikeus heidän omiin tosiasi-
allisiin vanhempiinsa olisi heikompi kuin toisenlaisten perheitten lasten oikeus omiin tosi-
asiallisiin vanhempiinsa. Näin ollen näkisin, että äitiyslain muutos on tosi tärkeää, koska
onhan se tärkeää, että lapsen vanhemmat voivat olla sitä myös lain edessä automaattisesti
yhtä nopeasti riippumatta heidän sukupuolestaan. Olen iloinen, että (Puhemies koputtaa)
lakivaliokunta tämän nosti esille. Hallituksen pitäisi tuoda tästä myös esitys.

14.38 Peter Östman kd (vastauspuheenvuoro): Arvoisa rouva puhemies! On ollut jo
monta kuukautta tiedossa, että lähiaikana eduskuntaan saapuu uusi kansalaisaloite nimel-
tään Aito avioliitto. Kansalaisaloitteessa vedotaan siihen, että avioliitto edelleen saisi säi-
lyä miehen ja naisen välisenä liittona. Haluaisin kysyä lakivaliokunnan puheenjohtajalta,
miksi hallitus nyt näin kiireellä tuo nämä liitännäislait tähän eduskuntakäsittelyyn, koska
8



Pöytäkirjan asiakohta PTK 5/2016 vp
se herättää epäilystä siitä, että nyt yritetään tällä tavalla sitten vesittää tämän uuden kansa-
laisaloitteen mahdollisuutta kunnon käsittelyyn.

14.38 Kari Tolvanen kok (vastauspuheenvuoro): Arvoisa puhemies! Arvoisa edustaja
Östman, ihan hallituksen puolesta en pysty vastaamaan mutta lakivaliokunnan puolesta
vastaan kyllä, että viime syksynä, kun tätä hallituksen esitystä käsittelimme, tämä kansa-
laisaloite, niin sanottu Aito avioliitto, ei vielä ollut valmis, ja käsittääkseni se ei ole vielä-
kään saapunut tähän taloon. Eli se ei ollut silloin vielä valmis, ja sitä ei voitu missään ta-
pauksessa yhdistää tähän käsittelyyn. Täytyy muistaa, kuinka eduskunta velvoitti toimi-
maan näissä asioissa ripeästi ja nopeasti, ja lakivaliokunta on näin toiminut.

Ja haluan vielä huomauttaa, että nythän näissä hallituksen esityksissä näiden lakien voi-
maantulo on vähän yli vuoden kuluttua eli 1. päivä maaliskuuta 2017. Jos sitten jotain muu-
toksia tapahtuu siihen peruslainsäädäntöön kansalaisaloitteen myötä, niin toki se silloin
vaikuttaa myös näihin lakeihin — jos tällaista tapahtuu.

14.39 Eva Biaudet r (vastauspuheenvuoro): Arvoisa puhemies! Minäkin kiitän hallitusta
siitä, että se on mielestäni ansiokkaasti valmistellut nämä tekniset lainmuutokset, ja valio-
kunta suurelta enemmistöltään onkin hyväksynyt ne. Samoin itse asiassa valiokunnan suu-
ri enemmistö on tunnistanut, että täällä on vielä puutteita, joita pitää selvittää. Muun muas-
sa "transseksuaalin sukupuolen vahvistamisesta annetun lain muutostarpeiden kokonais-
tarkastelu on kuitenkin aiheellista", sanoo valiokunta, sekä tästä äitiyslaista, että tämä ti-
lanne tällaisenaan ei ole lasten oikeuksien näkökulmasta ihanteellinen.

Voin omasta kokemuksestani sanoa, että kun saa lapsen — olen itse adoptoinut kolme
lasta, ja suomalainen järjestelmä on ollut sellainen, että kestää kuusi kuukautta, ennen kuin
se on juridinen se oikeus — niin se on suunnaton se huoli, miten lapselle käy, jos minä kuo-
lisin, jos puolisoni kuolisi, mitä tapahtuu. Itse joudumme sitten yksityisoikeudellisiin jär-
jestelmiin, jotka ainakin taloudellisesti voisivat turvata lapsen tulevaisuuden. Siinä mieles-
sä olen kovin (Puhemies koputtaa) iloinen, jos hallituksesta nopeasti (Puhemies: Aika!) tu-
lisi tämä esitys tänne eduskuntaan.

14.41 Mikko Kärnä kesk (vastauspuheenvuoro): Arvoisa rouva puhemies! Mielestäni
tässä nyt ollaan perustavanlaatuisten ihmisoikeuskysymysten äärellä. Siinä mielessä hive-
nen myös ihmettelen edustaja Lindtmanin puheenvuoroa, että aletaan tällaista politiikkaa
nyt tekemään tällä asialla.

Edustaja Niikolle haluaisin todeta, että täällä salissa totta kai voidaan esittää mielipitei-
tä, meillä jokaisella on sellainen. Mutta viime kesänä saimme tuolta Coloradon yliopistos-
ta tällaisen erittäin laajan tutkimuksen, jossa oli tutkittu 19 000 tieteellistä artikkelia, ja tut-
kijat ovat täysin yksimielisiä siinä, että perinteisissä perheissä tai sateenkaariperheissä kas-
vaneet lapset eivät eroa toisistaan millään tavalla.

14.41 Pentti Oinonen ps (vastauspuheenvuoro): Rouva puhemies! Taas ollaan tämän sa-
man asian kimpussa, jonka kimpussa on oltu jo useamman vuoden ajan — ikävä kyllä.
Käytin noin seitsemän vuotta sitten puheenvuoron niin sanotusta, silloin kutsutusta homo-
laista salissa, ja puheenvuorostani nousi tavaton valtakunnallinen älämölö, jonka vuoksi
jouduin käymään nykyisen tasavallan presidentin luona selittelemässä kantaani. Kysyin
silloin, siis kysyin silloin näin, en syyttänyt ketään: tuleeko aika vielä, jolloin joku menee
9



Pöytäkirjan asiakohta PTK 5/2016 vp
naimisiin rakastamansa hauvelin kanssa? Siis kysyin, en syyttänyt ketään. Siitä jotkut ve-
tivät herneen nenään ja väittivät, että olin syyttänyt jotakin määrättyä ryhmää. Jo silloin pu-
heenvuorossani toin esille huoleni siitä, että mitäs, kun (Puhemies: Aika on nyt täynnä!)
homolaki hyväksytään, ja sanoin, että kun antaa pahalle pikkusormen... [Puhemies antoi
puheenvuoron seuraavalle puhujalle.]

14.42 Aino-Kaisa Pekonen vas (vastauspuheenvuoro): Arvoisa puhemies! Minäkin yh-
dyn tässä kiittäjien joukkoon. Kiitän hallitusta ja pääministeriä siitä, että tämä asia etenee,
kuten viime kaudella täällä eduskunnassa demokraattisesti päätimme.

Toisin kuin Laukkanen, uskallan epäillä, että viime kaudella päätös oli erittäin loppuun
asti harkittu ja hyvin käsitelty. Itse lakivaliokunnan jäsenenä, käsittelimme lakivaliokun-
nassa asiaa neljän kuukauden ajan ja kuulimme noin 60 asiantuntijaa ja lisäksi saimme pal-
jon kirjallisia lausuntoja, joten päätös kyllä on tehty hyvin asiantuntijalausuntoihin noja-
ten.

Minä jotenkin ajattelin, että tämä asia olisi ollut täällä jo loppuun käsitelty, mutta näin ei
näköjään ole, vaan jatkamme edelleen tätä asian käsittelyä täällä. Tässä kun on puhuttu täs-
tä uudesta Aidosta avioliitosta, mikä sitten aito avioliitto ikinä onkaan, niin voin ajatella,
että tämän asian käsittely jatkuu täällä myös tämän kauden ajan.

14.44 Sari Essayah kd (vastauspuheenvuoro): Arvoisa rouva puhemies! Täällä monissa
puheenvuoroissa on menty edellisen eduskunnan selän taakse ja todettu, että nyt noudate-
taan vain edellisen eduskunnan tahtotilaa. Kuitenkin eduskunta on myös usein ilmaissut
sen, että lapsivaikutusten arviointi tulee sisällyttää kaikkiin lapsiin kohdistuviin lainsää-
däntöhankkeisiin, ja lapsiasiainvaltuutettu viime kaudella lakivaliokunnassa totesi, että jos
kansalaisaloite etenee lainvalmisteluun, on valmistelussa tehtävä nimenomainen lapsivai-
kutusten arviointi. Ja tässä liitännäislakien yhteydessä olisi ollut erinomainen mahdolli-
suus tämä tehdä. Ikävä kyllä, sitä ei tehty, ja siinä mielessä pidän sitä todellakin harmilli-
sena, kun on muistettava, että tällä on suoranainen vaikutus adoptiolainsäädäntöön ja ni-
menomaan sitä kautta, että avioliittolain muutoksen myötä tulee olemaan useita maita, jot-
ka tulevat kieltämään adoption Suomeen, mikä vaikeuttaa kaikkien parien adoptiomahdol-
lisuutta.

14.45 Outi Mäkelä kok (vastauspuheenvuoro): Arvoisa rouva puhemies! Nämä esitykset
lakien korjaamiseksi ja viimeistelemiseksi ovat hyviä, ja valiokunnan mietintö on hyvä ja
perusteltu. Kuten tässä keskustelussakin on tullut ilmi, niin on kuitenkin vielä puutteita,
joita näiden lakien osalta on syytä jatkossa korjata. Olisin toivonut, että tässä yhteydessä
olisi korjattu edes yksi pieni epäkohta, josta tein syyskauden alussa aloitteen. Kyse oli siis
siitä, että transseksuaalin sukupuolen vahvistamista koskevan lain nimi olisi muutettu vas-
taamaan paremmin korrektia kieltä. Nimihän on pohjaisin käännössanasta "transsexual", ja
siinä englannin kielessä sexual-sana käytännössä on väärä. Oikea olisi transsukupuolinen,
joka vastaisi paremmin tätä nykykäytäntöä, ja tämä olisi voitu helposti tämän uudistuksen
yhteydessä korjata. Olisinkin kysynyt valiokunnan puheenjohtajalta, oliko tämä edes kes-
kusteluissa esillä.

14.46 Pekka Haavisto vihr (vastauspuheenvuoro): Arvoisa puhemies! Viime kaudella
kansalaisaloite ja sen läpivienti täällä eduskunnassa vahvisti monen suomalaisen uskoa de-
10



Pöytäkirjan asiakohta PTK 5/2016 vp
mokratiaan, ja nyt täytyy kiittää hallitusta ja myöskin valiokuntaa hyvin tehdystä työstä,
että tämä asia viedään nyt asiallisesti loppuun.

Edustaja Laukkanen täällä mainitsi, että kysymys ei ole vain teknisistä muutoksista,
vaan kyse on perusoikeuksista. Oikeastaan ajattelen siinä mielessä samalla tavalla, että
tämä yhteiskunta perustuu pitkiin parisuhteisiin, joskus elämän kestäviin parisuhteisiin, ne
perustuvat rakkauteen. Ollaan todella yhteiskunnan peruselementtien kanssa tekemisissä,
ja tätä yhteiskunnan perustaa tämä lainsäädäntö nyt omalta osaltaan vahvistaa. Edustaja
Laukkanen myöskin mainitsi sen, että kirkkokunnat tulevat aikanaan käsittelemään tämän
asian omassa prosessissaan. Annan kaiken arvon kirkkokunnille ja tälle prosessille, mutta
minusta on myöskin tärkeää, että kirkkokunnat aikanaan ottavat sitten kantaa näihin laki-
muutoksiin.

14.47 Antero Laukkanen kd (vastauspuheenvuoro): Arvoisa rouva puhemies! Ensinnä-
kin edustaja Arhinmäelle, että on hirveän vaikea pitää teknisenä muutoksena sellaista, että
kun esimerkiksi mies ja nainen ovat olleet 20 vuotta naimisissa ja mies tai nainen päättää
muuttaa sukupuoltaan, niin nyt tämän uuden lain myötä hänen ei tarvitse asiasta keskustel-
la puolison kanssa, hän voi sen toteuttaa omin päin. Tässä yhteydessä tämä muutos on niin
iso ja merkittävä, että kun aikaisemmin on edellytetty, että se päätös pitää tehdä yhdessä,
niin nyt sitä ei tarvitse tehdä yhdessä. Tähän lakiin tuli myös vaatimus siitä, että jos näin ta-
pahtuu, niin sitten viranomaisen on ilmoitettava tälle puolisolle. Se herätti valiokunnassa
hieman hilpeyttä, että jos joku vaihtaa sukupuolta parisuhteessa, niin ilmeisesti se on ha-
vaittavissa, mutta jos näin ei olisi, niin sitten viranomaisen on erikseen ilmoitettava. Se lu-
kee täällä tekstissä, ei sitä tarvitse taivastella. Kyllä tätä asiaa siellä valiokunnassa (Puhe-
mies koputtaa) käsiteltiin.

14.48 Paavo Arhinmäki vas (vastauspuheenvuoro): Arvoisa rouva puhemies! Pidän erit-
täin tärkeänä ja periaatteellisesti oikeana sitä, että täysi-ikäisellä ihmisellä on oikeus itse
päättää mahdollisesta sukupuolen korjaamisesta, että siitä ei aviopuoliso päätä ihmisen it-
sensä puolesta.

14.49 Ari Torniainen kesk (vastauspuheenvuoro): Arvoisa rouva puhemies! Omasta
puolestani kiitän lämpimästi lakivaliokunnan puheenjohtaja, edustaja Tolvasta asian esit-
telystä — nimenomaan asiallisesta esittelystä.

Kun edellinen eduskunta viime kaudella äänesti tasa-arvoisesta avioliittolaista, siitä
kansalaisaloitteesta, niin me kaikki kyllä tiesimme, että se äänestystulos tulee vaikutta-
maan erittäin moneen lakiin, siitä on seurauksia moneen lakiin. Olin silloin itse henkilö-
kohtaisesti sitä mieltä, että avioliitto on miehen ja naisen välinen liitto, ja olen edelleen sa-
maa mieltä, mutta kunnioitan sitä päätöstä, mikä silloin äänestystulos oli. Ja oma mielipi-
teeni on, että hallitus ja lakivaliokunta ovat nyt noudattaneet ja kunnioittaneet edellisen
eduskunnan äänestyspäätöstä ja tällä tiellä mennään.

14.49 Sari Multala kok (vastauspuheenvuoro): Arvoisa puhemies! Minusta on erittäin
raikasta saada olla välillä ihan samaa mieltä opposition kanssa. (Eduskunnasta: Tervetu-
loa!) Haluan myös yhtyä näihin näkemyksiin tästä transsukupuolen vahvistamisesta ja toi-
saalta puoltaa sitä ilmoitusmenettelyä. En viitsi käyttää esimerkkeihin tässä nyt aikaa, mut-
ta kyllä edelleen sillä on mielestäni ihan perustellut syyt, että siitä se ilmoitus lähtee. Mutta
11



Pöytäkirjan asiakohta PTK 5/2016 vp
en missään nimessä pidä perusteltuna enää kysyä lupaa. Se on ehdottomasti tämän lain lii-
tännäislaki, joka tulee toteuttaa.

Haluaisin myös korjata hiukan käsitystä Laukkasen esittämistä arvioista ja 28 asiantun-
tijasta, jotka esittivät puutteita lain valmistelussa. Ne puutteet liittyivät lakivaliokunnan
kuulemisissa nimenomaan siihen, että tämä ei ole ikään kuin riittävästi yhdenvertaisuusnä-
kökulmat huomioon ottava liittyen esimerkiksi juuri tähän transsukupuolisuuslakiin ja niin
edelleen.

14.51 Joona Räsänen sd (vastauspuheenvuoro): Arvoisa puhemies! Tässä minusta kai-
ken oleellisen sanoi kyllä edustaja Torniainen tuossa vähän aikaa sitten — erittäin hyvä pu-
heenvuoro. Oikeastaan toivoisi, että me kaikki suhtautuisimme vähän samalla tavalla riip-
pumatta siitä, mikä se oma henkilökohtainen kanta on. Kyllähän tämän asian poliittinen
päätös tehtiin viime kaudella, ja silloin varmasti kaikki tiesivät todella, että se tulee aiheut-
tamaan muutoksia myös muuhun lainsäädäntöön, ja nyt niitä muutoksia ollaan tässä teke-
mässä. Tarvitaan vielä muutamia muitakin muutoksia, jotka toivon mukaan tässä nopealla
aikataululla tehdään, ja sitten tämä asia on viety maaliin. Itse ainakin lähden siitä, että tääl-
lä eduskunnassa kyllä — riippumatta nyt sitten omasta kannastani — tiettyjä niitä päätök-
siä, mitä edellinen eduskunta on tehnyt, noudatetaan ja niiden mukaan mennään eteenpäin.

Sitten sanoisin tähän, kun täällä aina tätä porttiteoriaa kyllä viljellään jokaisesta asiasta,
että sen teorian huonoin puoli, esimerkiksi edustaja Oinonen, on se, että se näyttää pätevän
aina vain silloin, kun siitä on itselle hyötyä. Että vähän miettisin aina välillä, minkälaisia
teorioita käyttää asioiden vastustamiseen. (Pentti Oinosen välihuuto)

14.52 Stefan Wallin r (vastauspuheenvuoro): Arvoisa puhemies! Eduskunta on keskus-
tellut hyvinkin paljon avioliittokäsitteestä ja avioliittolaista viime vuosien aikana. Nytkin
on aika paljon vanhan toistoa ilmassa. Tuntuu siltä, että on aika vähän uutta sanottavaa. Itse
kiinnittäisin kuitenkin vielä huomiota tähän väitteeseen, että tämä tasa-arvoinen avioliitto-
laki murentaisi avioliittokäsitettä tai avioliittoinstituutiota. Minun mielestäni asia on tässä
tasan päinvastoin. Jos yhä useampi sellainen pariskunta, joka tänään ei pääse avioliittolain
piiriin, haluaa päästä sen piiriin ja pääsee sen piiriin tämän lainmuutoksen myötä, niin se-
hän vahvistaa avioliittoinstituutiota, koska yhä useampi pääsee sen piiriin. Elikkä ne, jotka
pitävät avioliittoa tärkeänä instituutiona mutta eivät tänään pääse sen piiriin, tulevat pääse-
mään sen piiriin hyvinkin pian, purjehtimaan avioliiton satamaan. Toivotan lämmintä
myötätuulta yhä useampaan purjeeseen.

14.53 Sari Tanus kd (vastauspuheenvuoro): Arvoisa rouva puhemies! Täällä on paljon
kiitelty tässä salissa, puheenvuorot ovat alkaneet kiitoksilla. Minä sanoisin tässä vaihees-
sa, että riippumatta omasta kannastani — poliittisesta tai uskonnollisesta tai yleensä suh-
tautumisesta sukupuolineutraaliin avioliittolakiin ja näihin käsittelyssä oleviin liitännäisla-
keihin — minä ihmettelen, että kansanedustajat eivät pysähdy siihen, mitä he — eli me, te
— ovat viime kaudella ja jo aiemmin päättäneet, kuinka eduskunnassa toimitaan ja minkä-
laisia sääntöjä noudatetaan, vaan päinvastoin kansanedustajat jatkopäätöksissänsä toimi-
vat vastoin omia aiempia säädöksiään. Minä puhun tässä nyt siitä, että eduskunta on pe-
räänkuuluttanut, että kaikissa niissä lainsäädäntömuutoksissa tai asetusmuutoksissa, jotka
tavalla tai toisella koskevat lapsia, tulee tehdä lapsivaikutusten arviointi. Sitä ei tehty sil-
loin viime kaudella ennen sukupuolineutraalin avioliittolain hyväksymistä, ja nyt edelleen
12



Pöytäkirjan asiakohta PTK 5/2016 vp
(Puhemies koputtaa) ollaan menossa samaa rataa. Eli kansanedustajat toimivat vastoin
omia päätöksiään.

14.54 Silvia Modig vas (vastauspuheenvuoro): Arvoisa rouva puhemies! Déjà-vu Wiki-
pedian mukaan: "Déjà-vu eli entiselämys tarkoittaa hämmentävää ja vahvaa tuttuuden tun-
netta jossakin tilanteessa. Henkilö tuntee varmasti kokeneensa nykyisen tilanteen jo aiem-
minkin, vaikka usein tietääkin sen mahdottomaksi." Tähän voisi lisätä: tai ei usko sen ole-
van totta.

Kiitos hallitukselle silloin niin kuin kiitos heille kuuluu. Minusta on hienoa, että ensim-
mäistä kansalaisaloitetta, joka hyväksyttiin, on kunnioitettu ja se on hallituksen toimesta
tuotu meidän käsiteltäväksemme. Kiitos lakivaliokunnalle hyvästä työstä. Se täytyy sanoa,
että aiempiin keskusteluihin verrattuna on muuttunut, että me keskustelemme asiallisesti.
Me pysymme asiallisina ja kunnioittavina toisiamme kohtaan, ja se lienee jonkunlainen
saavutus.

Tästä laista: Minä uskon, että lapsen etu on rakastavat ja turvallisen kodin tarjoavat van-
hemmat. Toivottavasti lapsella olisi kaksi vanhempaa, mutta aivan yhtä arvokas ja hyvä
koti on yksinhuoltajan tarjoama koti. Minä uskon, että tämä laki mennessään voimaan tu-
lee tukemaan yhä useampia perheitä ja yhä useampia lapsia saamaan turvallisen ja tukevan
perheen — tukevan, ei siis lihavan.

14.55 Jyrki Kasvi vihr (vastauspuheenvuoro): Arvoisa puhemies! Täällä eduskunnassa
puhutaan usein siitä, että lainsäädännön tulisi perustua tutkittuun tietoon. Kuten tässäkin
keskustelussa on hyvin käynyt ilmi, kun tieto on vastaan omia ennakkoasenteita, niin sil-
loin se tieto kyllä lentää romukoppaan.

Harvaa asiaa nimittäin on tutkittu niin paljon kuin vanhempien sukupuolen vaikutusta
lapsen kehitykseen. Tieteellisissä vertaisarvioiduissa julkaisuissa julkaistujen tutkimusten
mukaan vanhempien sukupuolella ei ole mitään vaikutusta lapsen kehitykseen paitsi ehkä
se, että samaa sukupuolta olevien vanhempien kasvattamat lapset ovat hitusen, siis hitu-
sen, suvaitsevaisempia kuin muut. (Naurua) Ehkä tämä on sitten niin pelottavaa.

Toiseksi, tämän esityksen vastustajien käsitys avioliitosta ja rakkaudesta on minulle kyl-
lä täysin vieras. Aivan kuin sukupuoli määrittelisi avioliiton eikä puolisoiden rakkaus ja
kunnioitus toisiaan kohtaan ja puolison sukupuolen vaihtuminen jotenkin nollaisi sen rak-
kauden ja kunnioituksen.

14.56 Pauli Kiuru kok (vastauspuheenvuoro): Arvoisa rouva puhemies! Keskustelun ai-
kana on esitetty huolta siitä, että edustajilla ei olisi ollut aikaa tutustua vaikutuksiin. Tämä
on hyvin sensitiivinen aihe, ja viime vaalikaudella, kun lakialoitteen kautta yritettiin tätä
asiaa viedä, en allekirjoittanut sitä lakialoitetta. Perustelu oli se, että en ollut aivan varma
siitä, miten suhtautua tähän lasten etuun. Siinä vaiheessa, kun kansalaisaloite tuli, olin eh-
tinyt siihen tutustua riittävästi omasta mielestäni, allekirjoitin aloitteen. Koen niin, että
avioliittokäsitteen laajentaminen ei ole mitenkään esimerkiksi minulta itseltäni pois, joka
olen lähes 30 vuotta ollut naimisissa.

Sitten tähän oppositio—hallitus-asetelmaan. Kansalaisaloitteissa on perinteisesti kun-
nioitettu edustajien omantunnonvapautta. Toivon, että tässä käy jatkossa niin emmekä pyri
toistemme väliin asettamaan sellaista kiilaa, että nyt tässä rikottaisiin hallitusrintamaa.
Mennään omantunnonvapauden kautta.
13



Pöytäkirjan asiakohta PTK 5/2016 vp
14.57 Antti Kurvinen kesk (vastauspuheenvuoro): Arvoisa rouva puhemies! Tässähän
tämän koko keskustelun lähtökohta on se, että tässä salissa on hyväksytty yksi kansalais-
aloite puolisentoista vuotta sitten. Tässä keskustelussa esille tulleet näkemykset, kun tiede-
tään, että vastakkainen kansalaisaloite on piakkoin todennäköisesti tulossa eduskunnan kä-
sittelyyn, kuvaavat näitä meidän perustuslakiimme tuodun kansalaisaloitejärjestelmän on-
gelmia. Itse perustuslakivaliokunnan jäsenenä toivon, että kansalaisaloite Suomessa muut-
tuu jollakin tavalla, ettei tämmöisiä kansanvallan ja ihan oikeusjärjestyksen peruskeskus-
teluja tarvitse käydä jokaisen kiistanalaisen kansalaisaloitteen kohdalla, koska tämähän on
hieman outoa toimintaa. Me joudumme jokainen miettimään, sitooko meitä poliittisesti ja
moraalisesti se hyväksytty kansalaisaloite vai ei ja voimmeko me ikään kuin vapaasti ää-
nestää tässä vai pitäisikö sen aloitteen hyväksymistä kunnioittaa vai ei. Jotain tälle järjes-
telmälle pitää tehdä, aloitteen kirjoittajien lukumäärävaatimusta nostaa tai tehdä joku rau-
hoitusaika tälle järjestelmälle.

14.58 Mika Niikko ps (vastauspuheenvuoro): Arvoisa puhemies! Ensimmäinen kerta,
kun itse kuulen, että kansanedustajat betonoivat edellisen eduskunnan tekemiä lakeja,
vaikka varsin hyvin tietävät sen, että kun hallitus vaihtuu, niin poliittinen linja ja lait muut-
tuvat. Tämä on ihan jatkuvaa. Neljän vuoden välein näin tapahtuu. Nytten tästä on tehty
yhtäkkiä semmoinen autuaaksi tekevä ihme, että edellisen eduskunnan päätökset täytyy pi-
tää. Tämä on ihan höpöhöpöhommaa.

Mutta mitä, edustaja Kasvi ja edustaja Kärnä, Mikko, mainitsitte näistä vastaavista laki-
muutoksista, mitä on tehty, niin tosiasiassa, kun on tehty näitä vastaavia avioliittolakimuu-
toksia muissa maissa, ne ovat niin lyhyitä aikoja, että siellä ei ole kunnon tutkimuksia, ei
varsinkaan adoptiosta. Siellä on tutkimuksia kyllä sateenkaariperheen lapsista, mutta muis-
takaa, että siellä on aina toinen biologinen vanhempi yleensä läsnä. Siinä mielessä pitkäai-
kaistutkimuksia ei ole olemassa lainkaan adoptiosta samaa sukupuolta olevien perheisiin,
ja siinä mielessä tämä on niin uusi juttu, että me emme tiedä. (Eva Biaudet: Alkaa olla kyl-
lä jo!) Tämä on itse asiassa yhteiskuntakokeilu, mihin me olemme ryhtymässä, jonka tu-
loksia me emme vielä näe. Me näemme ne vasta tulevaisuudessa. Siinä mielessä on vähän
harhaanjohtavaa kertoa, että tässä ei ole mitään vaaratekijää tai riskiä.

15.00 Mikko Kärnä kesk (vastauspuheenvuoro): Arvoisa puhemies! Edustaja Niikolle
totean, että tässä tutkimuksessa ei ollut kyse siitä, että olisi tutkittu minkään lakimuutosten
vaikutuksia, vaan oli kyse siitä, että oli tutkittu ja käyty läpi 19 000 tieteellisesti vertaisar-
vioitua tutkimusta, joissa oli todettu, että ei ole minkäänlaista eroa siinä, kasvaako lapsi he-
teroperheessä, sateenkaariperheessä vai kasvaako lapsi yksinhuoltajan kasvattamana.

Ja edustaja Kasville myös kiitokset erinomaisesta puheenvuorosta. Minä kyllä kysyn,
että jos tämä ei teille riitä lapsivaikutusten arvioinniksi, niin mikä ihme sitten riittää.

15.00 Anders Adlercreutz r (vastauspuheenvuoro): Värderade talman! Tässä on paljon
puhuttu lapsen oikeuksista, ja ihan niin kuin edustaja Kärnä tässä nosti esille, sitä ei tarvit-
se lähteä arvailemaan, se voi perustua ihan siitä tehtyihin tutkimuksiin.

Toinen tutkimus on tehty University of Melbournessa. Siinä haastateltiin isoa joukkoa
samaa sukupuolta olevien vanhempien perheissä eläviä lapsia sekä muita lapsia, jotka elä-
vät perheissä, joissa vanhemmat ovat eri sukupuolta. Siinä tutkittiin onnellisuutta, käsitys-
tä itsestään, perheestään, terveyttä ja muuta. Ja melkein kaikilla mittareilla nämä olivat
14



Pöytäkirjan asiakohta PTK 5/2016 vp
ihan samalla tasolla kuin muussa väestössä — paitsi esimerkiksi se, miten kokee oman per-
heensä vahvuuden ja yhtenäisyyden: kun sitä mitattiin, niin samaa sukupuolta olevien van-
hempien perheissä elävillä lapsilla taso oli huomattavasti korkeampi, eli ne olivat vahvem-
pia perheitä. Tämä lakimuutos vahvistaa perheitä sen mukaan.

15.01 Sari Essayah kd (vastauspuheenvuoro): Arvoisa rouva puhemies! Täällä lapsi-
asiainvaltuutettu on todellakin viime kaudella todennut, että olisi tärkeää, että valmistelus-
sa tehdään nimenomaan lapsivaikutusten arviointi. Tämä on suomalainen viranomainen, ja
hän toteaa myös lausunnossaan, että myös oikeusministeriö suosittaa arvioinnin tekemistä
ohjeissaan — siis henkilö, jonka toimenkuva on nimenomaan lasten aseman, oikeuksien
huomioonottamisen varmistaminen lainsäädännössä, ja hän myöskin edistää YK:n lasten
oikeuksia koskevan yleissopimuksen toteutumista Suomessa. Kun hän näin painavasti sa-
noo, niin täällä salissa kuitenkin mieluummin otetaan sitten amerikkalaisia tutkimuksia
esille eikä lähdetä toteuttamaan sitä viranomaisen tahtotilaa, minkä hän on esittänyt.

Ja täytyy huomioida tämä adoptiokysymys. Todellakin tämä tulee sulkemaan Suomen
monilta mailta adoptiomaana. Siinä mielessä myös tämä asia olisi ollut sellainen, jota olisi
tullut tutkia: miten tämä tulee vaikuttamaan kaikkien, siis kaikkien, parien adoptiomahdol-
lisuuksiin. Minusta (Puhemies koputtaa) on harmillista, että tämä on sivuutettu.

15.02 Olli-Poika  Parviainen  vihr  (vastauspuheenvuoro): Arvoisa rouva puhemies!
Edustaja Essayah kiinnittää sinänsä oikeaan asiaan huomiota ollessaan huolissaan siitä,
että moni maa ei ole tainnut hyväksyä enää Suomen politiikkaa tasa-arvoisen avioliittolain
hyväksymisen jälkeen. Mutta vastakysymyksenä esittäisin: Voimmeko me jättää ihmisoi-
keudet toteuttamatta vain sen vuoksi, että jokin sellainen maa, joka käyttää esimerkiksi su-
kupuoli- ja seksuaalivähemmistöjä syntipukkina omiin ongelmiinsa, ei hyväksy meidän
sääntöjämme? Eikö meidän päinvastoin pitäisi näyttää esimerkkiä ja pyrkiä kansainväli-
sen yhteisön kautta vaikuttamaan näihin maihin niin, että sukupuoli- ja seksuaalivähem-
mistöjä ei maailmalla syrjittäisi? Kuitenkin kasvava määrä valtioita on ottanut askeleita
tasa-arvoa ja yhdenvertaisuutta kohtaan, ja esimerkiksi Venäjällä nämä niin sanotut ho-
mopropagandalait, jotka tulivat voimaan, ovat suhteellisen uusi ilmiö, ja ne voidaan toivot-
tavasti jossain kohtaa sielläkin vielä perua.

15.03 Sari Essayah kd (vastauspuheenvuoro): Arvoisa rouva puhemies! Edustaja Parvi-
aiselle toteaisin, että emme me pysty vaikuttamaan toisten maitten lainsäädäntöön, he te-
kevät omat johtopäätöksensä ja oman lainsäädäntönsä, ja he ovat nyt kieltämässä sitten
nämä adoptiot Suomeen. Sen tähden tulisi tutkia sitä, miten se vaikuttaa kaikkien parien
adoptiomahdollisuuksiin. Meillä ei ole tällä hetkellä nyt minkäänlaista dataa käytettävissä
siitä, miltä näyttää kaikkien suomalaisten parien tulevaisuus adoption suhteen. Sen tähden
minusta tässä on sivuutettu tärkeä seikka, nämä lapsiasiavaikutukset on jätetty tutkimatta.
Tätä on edellyttänyt edellisen eduskunnan asiantuntijakuulemisessa lapsiasiamies, ja siinä
mielessä tuntuu harmilliselta, että täällä tietyissä asioissa kovastikin nyt painotetaan ja al-
leviivataan edellisen eduskunnan tahtotilaa mutta sitten tuntuu, että toisissa asioissa se si-
vuutetaan kokonaan.

15.04 Eva Biaudet r (vastauspuheenvuoro): Arvoisa puhemies! Kuten me kaikki tiedäm-
me, adoptioissahan arvioidaan jokainen adoptio erikseen ja jokaisten vanhempien kyky ai-
15



Pöytäkirjan asiakohta PTK 5/2016 vp
van erikseen ihan heidän sukupuolisesta suuntautumisestaan riippumatta. Ja on varmaan
monia heteropareja, jotka myöskään eivät välttämättä ole sitten sellaisia, jotka pystyvät...

Puhemies Maria Lohela: Edustaja Biaudet, pyydän, että puhutte mikrofoniin.

...saamaan tällaista adoptiolupaa.
Tietääkseni ja minun kokemukseni mukaan esimerkiksi Venäjältä tulevat adoptiot pie-

nenivät jo aikoja sitten, paljon ennen kuin tämä lakiesitys oli. Ja se on tietenkin oma ongel-
mansa, joka edellyttää ehkä enemmän aktiviteettia myöskin Suomen viranomaisten tahol-
ta. Että olisi enemmän adoptiopalveluita. Mutta tämä on yleismaailmallinen tilanne, joka
minun mielestäni ei vain liity tähän yhteen kysymykseen ollenkaan.

15.05 Li Andersson vas (vastauspuheenvuoro): Arvoisa puhemies! Minäkin haluan yh-
tyä niihin kiitoksiin, mitä tässä on hallitukselle esitetty. Edustaja Niikkohan on siinä mie-
lessä oikeassa, että kyllä tämä hallitus halutessaan olisi voinut yrittää jarruttaa tätä proses-
sia vielä tässä vaiheessa. Mutta sitä tämä hallitus, johon edustaja Niikon oma puoluekin
kuuluu, onneksi ei halunnut tehdä. Ja me olemme siitä erittäin kiitollisia.

Samalla haluan painottaa tämän lainmuutoksen vastustajille myöskin sitä, että eihän
tämä lakimuutos millään tavalla muuta tai vaikuta niihin merkityksiin, mitä kukin paris-
kunta ja perhe omalle avioliitolleen antaa, vaan tässä on ainoastaan kyse siitä, että muute-
taan lainsäädännön määritelmä avioliitosta sellaiseksi, että se kohtelee kaikkia pariskuntia
tasa-arvoisesti.

Olen myöskin erittäin kiitollinen siitä, että valiokunta on kiinnittänyt huomiota translain
epäkohtiin. Toivon, että hallituksella riittää rohkeutta ja halua vielä korjata translakia
myöskin niin, että tämä vaatimus lisääntymiskyvyttömyydestä poistetaan.

15.06 Hanna Kosonen kesk (vastauspuheenvuoro): Arvoisa rouva puhemies! Kertoisin
tästä lapsiasiavaltuutetun Tuomas Kurttilan muista näkemyksistä. Hän on nimittäin vah-
vasti sitä mieltä, että tasa-arvoinen avioliittolaki on tärkeä hyväksyä. Hän on sanonut muun
muassa, että "seksuaalivähemmistöihin kuuluvien lasten kannalta tasa-arvoinen avioliitto-
laki on viesti yhteiskunnan yhdenvertaisuudesta. Seksuaalivähemmistöön kuuluvan lap-
sen on saatava kokea olevansa täydellinen juuri sellaisena kuin hän on. Lapsille perheen
perustaminen on tärkeä tulevaisuuden tavoite. Myös seksuaalivähemmistöön kuuluvan
lapsen on pystyttävä unelmoimaan perheen perustamisesta, avioliitosta." Näin sanoo lap-
siasiavaltuutettu Tuomas Kurttila.

En itse ollut täällä viime kaudella äänestämässä tämän tasa-arvoisen avioliittolain puo-
lesta mutta iloitsin suuresti siitä lopputuloksesta. Pääministerimme on sanonut, että tästä
asiasta on jo päätetty. Tässä salissa on hienosti sanottu, että rakkaus kuuluu kaikille, ja se
pitää vahvasti paikkansa.

15.07 Ilkka Kantola sd (vastauspuheenvuoro): Arvoisa puhemies! Olen todella iloinen
siitä, että tuo kansalaisaloitteen mukainen laki tulee voimaan ja että siihen liittyvät liitän-
näislait nyt ovat täällä käsittelyssä asianmukaisesti ja kaikki muutokset saadaan voimaan. 

Tästä huolimatta olen eri mieltä edustaja Kurvisen kanssa, joka vähän problematisoi si-
tä, että nyt on tehty aivan vastakkainen kansalaisaloite. Pitäisikö tämän tilanteen nyt johtaa
perustuslain muutokseen kansalaisaloitteen joka vaatimusten tai käytäntöjen osalta? Ajat-
16



Pöytäkirjan asiakohta PTK 5/2016 vp
telen, että ei. Yhden tällaisen tapauksen johdosta ei pidä lähteä perustuslain muutosta har-
kitsemaan, vaan katsotaan nyt vähän useampi tilanne. Onhan tavallista, että uusi hallitus
myös saattaa peruuttaa edellisen hallituksen tekemää lainsäädäntöä tai radikaalistikin
muuttaa. Ei tässä ole mitään ihmeellistä. Minusta pitää kansalaisaloitteille antaa nyt jatkos-
sakin reilusti tilaa.

15.08 Peter Östman kd (vastauspuheenvuoro): Arvoisa rouva puhemies! Yli 106 000
kansalaista oli ilmaissut jo 29. syyskuuta kantansa tämän aidon avioliiton puolesta. Eli sil-
loin jo tiedettiin, että tämä uusi kansalaisaloite saapuu ajallaan tiettyjen proseduurien jäl-
keen taloon. Tästä huolimatta nykyhallitus perussuomalaisten oikeusministeri Jari Lind-
strömin toimesta toi 22. lokakuuta nämä liitännäislait eduskuntaan lähetekeskustelua var-
ten. Ja sen jälkeen eduskunta lähetti nämä asiat lakivaliokuntakäsittelyyn. Eli edelleen ha-
luaisin tietää, miksei voitu odottaa asian käsittelyn kanssa, kunnes tämä uusi kansalaisaloi-
te olisi saapunut taloon.

Vielä ihmettelen tätä lapsivaikutusten arviointiasiaa. Tänä päivänä, tai jo monta vuotta,
kun me olemme tehneet kunnassa tai täällä eduskunnassa asioita, jotka koskevat ympäris-
töasioita, ympäristövaikutusten arviointi on ollut aina sellainen must-asia. Miksei näin
oleellisessa asiassa olisi voitu myöskin tehdä lapsivaikutusten arviointia?

15.09 Mika Niikko ps (vastauspuheenvuoro): Arvoisa puhemies! Haluan vielä edustaja
Kärnälle ja muutamalle muulle edustajalle mainita sen, että emme me täällä päätä sateen-
kaariperheen tai heteroperheen kasvatuksesta vaan adoptiosta, jossa homo ja transseksuaa-
linen henkilö pystyvät adoptoimaan perheen ulkopuolisen lapsen. Tämä on aivan eri asia,
kun puhutaan tutkimuksesta siitä, miten lapsi on kasvatettu missäkin perheessä, koska näi-
tä tutkimustuloksia ei ole pitkittäistutkimuksista, kun tämä on niin uutta ympäri maailmaa
olemassa vielä — tai jos on, niin näyttäkää minulle sellainen, koska tämä on, niin kuin
minä mainitsin aikaisemmin, yhteiskuntakokeilu myös Suomessa, ja me emme tiedä, mi-
hin tämä tulee johtamaan, jos aukeaa tämä adoptioportti. Siinä mielessä itse en voi sitä hy-
väksyä, että aikuisen oikeus saada lapsi on tärkeämpi kuin lapsen oikeus saada vanhemmat.

Arvoisa puhemies! Toivon, että me voisimme tässä yhteydessä myös ottaa huomioon
sen asian, minkä puheenvuorossanikin mainitsin, että mikään ei estä tekemästä adoptiola-
kiin semmoista säännöstä, jossa maa tai järjestö voisi niin halutessaan antaa (Puhemies ko-
puttaa) lapsen adoptoitavaksi vain heteropareille, koska eihän tämä olisi keneltäkään pois.

15.10 Mikko Kärnä kesk (vastauspuheenvuoro): Arvoisa rouva puhemies! Edustaja Nii-
kon esittämiin väitteisiin on jo useasti vastattu. Kyllä, asiaa on tutkittu, me emme ole teke-
mässä mitään yhteiskunnallista kokeilua.

Haluaisin tässä todeta, että pidän tärkeänä sitä, että tässä keskustelussa me kunnioitam-
me toistemme näkemyksiä ja myös toistemme uskonnollisia näkemyksiä, niin minä teen.
Nyt myös kirkkokuntien on tehtävä ne omat ratkaisunsa, ja myös niitä ratkaisuja on kun-
nioitettava. Mutta meidän on muistettava kuitenkin, mikä on tämä instituutio, jossa istum-
me. Tämä on Suomen eduskunta, ja me käytämme maallista lainsäädäntövaltaa, ja me me-
nemme perustuslain mukaan, ja me menemme yhdenvertaisuuden mukaan. Tämä on erit-
täin pitkälti sellainen lakiesitys, joka on täysin välttämätöntä hyväksyä, mikäli perustus-
lain hengessä mennään.

Ja kyllä, yhdyn edellisiin puhujiin, rakkaus kuuluu kaikille.
17



Pöytäkirjan asiakohta PTK 5/2016 vp
15.11 Silvia Modig vas (vastauspuheenvuoro): Arvoisa rouva puhemies! Edustaja Niikol-
le haluan todeta: Te sanoitte, että tämä on aivan uusi asia ja yhteiskunnallinen kokeilu. Ei
ole. Siitä tässä juuri on kyse, meidän pitää ymmärtää, että perheet ovat moninaisia, ne ovat
aina olleet. On varmaan ollut aikoja, jolloin ne ihmiset eivät ole uskaltaneet sanoa ääneen
edustavansa seksuaalista vähemmistöä tai sanoa ääneen, että he ovat samaa sukupuolta ole-
va pari. Se, että nykyään uskalletaan tehdä niin, on hieno asia ja hyvä edistysaskel meidän
yhteiskunnassamme. Ei tämä ole millään tavalla uusi asia. Sen takia tämä onkin niin tär-
keätä meidän hyväksyä, että kaikki suomalaiset perheet ja kaikki ne lapset niissä perheissä
ovat yhdenvertaisessa asemassa.

Aivan niin kuin edustaja Kärnä sanoi, tässä on kyse yhdenvertaisuudesta. Minä pidän
itse tärkeänä, että uskonnolliset yhteisöt voivat edelleen päättää itse omasta arvopohjas-
taan nähden, miten he haluavat suhtautua, mimmoisia pariskuntia ja parisuhteita he halua-
vat siunata. Se on heidän vapautensa, mutta Suomen lain edessä kaikkien ihmisten on ol-
tava yhdenvertaisia. (Mikko Kärnä: Juuri näin!)

15.12 Sari Multala kok (vastauspuheenvuoro): Arvoisa puhemies! Todella tässä on kyse
siitä, että me tunnustamme myös ne perheet, jotka tähän mennessä eivät ole vielä olleet
tunnustettuja lain edessä, ja ne avioliitot ja parisuhteet heidän näin halutessaan.

Täällä on viitattu monta kertaa ulkomaisen adoption hankaloitumiseen. Kuulimme
muissa yhteyksissä juuri adoptioperheiden kanssa paljon työskenteleviä ihmisiä, ja heidän
mukaansa suurin syy ulkomaisten adoptioiden vähentymiseen ei suinkaan ole tämä lain-
säädäntö, vaan se, että lähtömaissa, adoptiomaissa, mistä lapset tulevat, olosuhteet ovat pa-
rantuneet niin merkittävästi, että lapsia ei enää tule adoptoitavaksi niin paljon Suomeen tai
muihin Euroopan maihin.

15.13 Antero Laukkanen kd (vastauspuheenvuoro): Arvoisa rouva puhemies! Täällä to-
dettiin, että kyllä jokaisella ihmisellä on oikeus vaihtaa sukupuoltaan silloin, kun haluaa.
Tietenkin on näin, mutta jos elää avioliittomaisessa suhteessa, niin kyllä se on vähän omi-
tuinen tilanne, jos yhtäkkiä näkee pelkästään jostain sairaalan leikkauslistalta, että siellä on
puoliso vaihtamassa sukupuolta. Ei tässä nyt ole... (Välihuuto) — No, aivan oikein, mutta
ei tässä nyt ole kysymys siitä, että saako joku luvan vai ei, vaan siitä kuuluisasta yhteiselä-
mästä. (Välihuutoja) — Ei ole ollenkaan loppu, vaan meillä on niin suuri ja syvä erilainen
käsitys siitä, mitä avioliitto ylipäätänsä on.

Sitten tähän lain muuttamiseen. Jokainen eduskunta vuorollaan muuttaa edellisen edus-
kunnan säätämiä lakeja. Tämä on käsittääkseni kai opposition ainoa toivo menestyä. En
ymmärrä, mitä (Puhemies koputtaa) ihmettelemistä tässä on nyt... [Puhemies antoi puheen-
vuoron seuraavalle puhujalle.]

15.14 Silvia Modig vas (vastauspuheenvuoro): Arvoisa rouva puhemies! Edustaja Lauk-
kanen ei selvästikään tunne transsukupuolisia ihmisiä kohtaavia kysymyksiä. Ensinnä-
kään he eivät vaihda sukupuolta, vaan he korjaavat sukupuoltaan, koska kokevat sen toi-
sen sukupuolen omaksensa. Tämä voisi olla semmoinen semanttinen sana, mitä voitaisiin
käyttää ihan kunnioituksesta näitä ihmisiä kohtaan.

Toisekseen se, että pariskunnan toinen osapuoli näkee leikkaussalin listalta, että puoliso
on korjaamassa sukupuolta. Se prosessi, arvoisa edustaja Laukkanen, on hyvin pitkä. Sii-
hen kuuluu psykiatrista, psykologista tukea ja erilaisia keskusteluja. Sitä ei päätetä kaup-
18



Pöytäkirjan asiakohta PTK 5/2016 vp
pareissulla käydessä, eli ei mitään huolta siitä. Ja tämä puhe siitä, että nyt tämä laki mää-
rää, mistä pariskuntien pitää saada puhua — se saattaa olla hyvä, kyllä minullakin tulee
pari aihetta mieleen, mistä meillä kotona ei enää tästä lähtien saa puhua.

15.15 Antero Laukkanen kd (vastauspuheenvuoro): Arvoisa rouva puhemies! On ihan
hyvä, että tunnelma vähän kevenee tässä. Kuten edellisestä edellisessä puheessani sanoin,
niin prosessi on pitkä. Ehkä äskeinen sanavalintani oli enemmänkin tällainen kuvaava, että
ei tulisi olla avioliitossa sellaista tilannetta, ettei näistä asioista voi puhua. Jos on vaikka
kuusi lasta ja isä ilmoittaa, että hänellä on syntynyt tällainen sisäinen uusi sukupuoli ja hän
haluaa nyt muuttaa omaa olemustaan, niin omituinen on se tilanne, että siitä ei enää tarvit-
se keskustella.

15.16 Joona Räsänen sd (vastauspuheenvuoro): Arvoisa puhemies! Tässä välillä itsekin
alkaa jo miettimään, onko todella niin, että suurimmat epäkohdat nyt liittyvät siihen, että
jossain avioliitossa jompikumpi osapuolista kokee olevansa väärässä sukupuolessa ja ha-
luaa sitä korjata ja sitten itse tekee sen päätöksen. Näinhän sen luonnollisesti pitääkin men-
nä. En ihan usko, että tässä kannattaa nyt lähteä tätä asiaa, edustaja Laukkanen, demoni-
soimaan.

Se, mikä tässä asiassa tulee yleensä ilmi, on juuri tämä lapsen oikeuksien arviointi ja lap-
siasioiden vaikutukset. Kysyisin vähän näiden liitännäislakien vastustajilta, että nyt, kun
nämä kansainväliset tutkimukset osoittavat, että näissä perhemuodoissa ja niissä kasva-
neissa lapsissa ei ole eroja, ja nyt kun tämä sama luultavasti selviäisi täällä meillä Suomes-
sa, niin muuttaisitteko te omaa suhtautumistanne. Onko tämä juuri nyt se, että sen jälkeen
te olette sitä mieltä, että kyllä meillä voi olla yhdenvertainen avioliittolainsäädäntö? Toi-
von mukaan tähän nyt vastataan.

Sitten siihen, että jos nyt jossain maassa ei haluta adoptoida (Puhemies koputtaa) Suo-
meen, niin kuin tässä...

Puhemies Maria Lohela: Nyt on aika täynnä.

...edustaja Multala totesi, niin hyvä. Totean myös sen, että jos joku maa on...

Puhemies Maria Lohela: Edustaja Räsänen, aika täynnä. — Nyt täällä on pyydetyt pu-
heenvuorot vielä edustajilta Multala, Niikko, Parviainen, Myllykoski, Tanus ja Essayah.
Otetaan ne, ja sitten puhujalistaan.

15.17 Sari Multala kok (vastauspuheenvuoro): Puheenjohtaja! Todella kehottaisin edus-
taja Laukkasta tulemaan näihin tilaisuuksiin, kun meillä on mahdollisuus tutustua henki-
löihin. Myös täällä eduskunnassa on ollut kutsuttuna ja kertomassa kokemuksistaan henki-
löitä, jotka ovat korjanneet sukupuoltaan. Tässähän ei ole kyse mistään sellaisesta, että
henkilö itse päättäisi näin, että nyt haluan vain siitä syystä, että haluan. Kyllä siihen liittyy
nimenomaan tämä, että kokee todella syvästi olevansa syntynyt väärään sukupuoleen, ja se
on tämän henkilön elämässä hyvin vaikuttava asia — ja suuresti myös sen vuoksi, että tätä
ei ole meidän laissamme täysin tunnustettu ja se vaatii todella pitkäaikaisen prosessin. Täs-
tä asiasta olisin itse toivonut vielä vahvempia kannanottoja meidän lausuntoomme. Laki-
19



Pöytäkirjan asiakohta PTK 5/2016 vp
valiokunta ei tässä eikä monessa muussakaan kohtaa voinut astua sellaiselle tontille, joka
ei meidän toimialaamme kuulu vaan kuuluu jollekin muulle hallinnonalalle.

15.18 Mika Niikko ps (vastauspuheenvuoro): Arvoisa puhemies! Tässä on useampaan
kertaan vedottu siihen, että tässä on kysymys tasa-arvosta ja yhdenvertaisuudesta, että
avioliitto kuuluu kaikille, jotka vain rakastavat, ja tämä on se perustelu. Aika huonoa pe-
rustelua kyllä lainsäätäjiltä tässä talossa, koska jokainen teistä tietää, että tämä on todettu
perustuslakivaliokunnassa, lakivaliokunnassa, puhumattakaan ihmisoikeustuomioistui-
mista, että avioliittolaki nykyisellään ei ole syrjivä. Ja silti te kehtaatte täällä väittää, että se
on syrjivä tai epätasa-arvoinen. Te voitte sanoa, että se on teidän mielipiteenne, mutta se ei
ole lain mukaan näin, ja jos me lakeja säädämme, meidän tulee puhua meidän äänestäjil-
lemme ja kansalaisille se, mikä on totta, eikä mitään mutukuvia.

Mutta itse asiaan. Edustaja Modig, nostit mielestäni hyvin esille tämän kirkollisen oi-
keuden jatkossakin vihkiä vain heteropareja, jos he haluavat näin tehdä. Tämä olisi suota-
vaa, mutta miten kävi Ruotsissa? Meni puoli vuotta, kun Ruotsin kirkko päätti ryhtyä vih-
kimään samaa sukupuolta olevia henkilöitä, ja minkä tähden? Meillä on Suomessa aivan
sama keskustelu jo käynnissä. Koska kirkolla on veronkanto-oikeus, me tiedämme, (Puhe-
mies koputtaa) mihin tämä johtaa. Se tulee muuttumaan myös siinä, että... [Puhemies antoi
puheenvuoron seuraavalle puhujalle.]

15.20 Olli-Poika Parviainen vihr (vastauspuheenvuoro): Arvoisa puheenjohtaja! Jos
kirkko päättää seurata valtiota jonkun käytännön uudistamisessa, se on edelleen kirkon
asia. Se ei ole tämän salin asia. Meidän on siitä aika tarpeetonta keskustella, ja jos edustaja
Niikko on aktiivinen seurakuntatoiminnassa, niin hän voi viedä sitä viestiään sitten sinne ja
keskustella siellä.

Kiittäisin edustaja Modigia siitä, että hän nosti esiin nämä sukupuolen korjaamiseen liit-
tyvät moninaiset kysymykset ja oikaisi näitä väärinkäsityksiä, joita täällä esitettiin. Haluan
itsekin vielä muistuttaa, että sukupuolen korjaaminen on äärimmäisen pitkä, vaikea ja roh-
keutta vaativa prosessi. Kuka ikinä siihen lähteekään, riippumatta siitä, mitä sinä tai minä
tällaisesta tiedämme tai ajattelemme, meidän pitää kunnioittaa tällaista yksilön rohkeutta ja
valmiutta lähteä tällaiseen vaativaan ja pitkälliseen prosessiin mukaan. Olen esimerkiksi
melko läheltä seurannut tällaista prosessia. Ne eivät ole myöskään sille yksilölle itselleen
mitään ihan helpoimmasta päästä. Hoidot ovat aika rankkoja.

Toivoisin myös, että me emme käytä täällä aikaamme siihen, miten joku perheenisä tai
-äiti perustelee sitten lapsilleen tarpeensa vaikkapa sukupuolen korjaamiseen. Emme me
muutenkaan täällä jokaista ruokapöytäkeskustelua etukäteen linjaa.

15.21 Sari Essayah kd (vastauspuheenvuoro): Arvoisa rouva puhemies! Täällä edustaja
Kärnä aiemmin totesi, että nyt vain seurataan perustuslakia ja yhdenvertaisuuslainsäädän-
töä. Meillä on täällä Suomessa ollut tähän saakka ja vielä hetken aikaa tilanne, jossa meillä
on parisuhdelaki ja avioliittolaki rinnakkaisina. Tämä on tilanne suurimmassa osassa Eu-
roopan unionin jäsenmaita. Meillä ei ole missään vaiheessa tullut tällaista esitystä, että oli-
si Suomen perustuslain tai yhdenvertaisuuslain vastainen tämä meidän tilanteemme, ei
myöskään minkään kansainvälisen sopimuksen vastainen. Siinä mielessä tuntuu kummal-
liselta, miksi me emme Suomessa voisi jatkaa tällä linjalla, mikä suurimmassa osassa Eu-
roopan unionin jäsenmaista on.
20



Pöytäkirjan asiakohta PTK 5/2016 vp
Vielä edustaja Kärnälle, että lainsäädäntö, se perustuslakikin, kyllä perustuu arvoille.
Täällä me omista arvopohjistamme lähtien teemme lainsäädäntöä. Kaikessa meidän lain-
säädännössämme näkyvät ne arvot, mitä me haluamme, että yhteiskunnassa on.

Sitten olisin vielä edustaja Räsäselle todennut, että kyllähän täällä indekseistä ja päivä-
kotien ryhmäkoostakin on pyydetty, että tehdään lapsivaikutusten arviointia. On aivan
kummallista, että näin suuresta asiasta (Puhemies koputtaa) sitä ei sitten kuitenkaan haluta
tehdä.

15.22 Jari Myllykoski vas (vastauspuheenvuoro): Arvoisa rouva puhemies! Pitkään
kuunneltuani ajattelin, että käytän minäkin puheenvuoron. Täytyy sanoa, että edustaja
Niikko taisi jo siinä ratkaistakin tämän kirkon ja valtion välisen asian. Muutetaan verotusta
ja poistetaan verotusoikeus, sitäkö edustaja Niikko tässä halusi ehdottaa?

No, ihan on pakko sanoa, että vähän tässä on semmoista asenteellisuutta ja moralisoi-
daan. Minulle tämä on ollut henkilökohtaisesti vaikea prosessi, mutta kun olen perehtynyt
tähän asiaan, niin kun tällä lailla kuitenkin niitten lasten oikeuksia siihen vanhempiensa pe-
rimiseen ja omaan asemaan yhteiskunnassa vahvistetaan, niin minä en voi kyseenalaistaa,
että tämä mielestäni tuo heille perustuslaissa turvattuja asioita lähemmäksi ja turvaa enem-
män sen lapsen tulevaisuutta. On toki sanottava, että nämä muutokset ovat välttämättömiä.
(Puhemies koputtaa)

Yhdysvalloissa vuonna 74 vasta korkein oikeus myönsi mustaihoisia... [Puhemies antoi
puheenvuoron seuraavalle puhujalle.]

15.23 Sari Tanus kd (vastauspuheenvuoro): Arvoisa rouva puhemies! Lapsivaikutusten
arvioinnista haluaisin edelleenkin jatkaa. Täällä on sanottu, että 19 000 olisi ollut n-määrä,
mikä olisi tutkittu, mutta kun katsotaan näitä tutkimuksia oikeasti sillä tavalla, mitkä kes-
tävät tieteellisen arvioinnin, niin ne eivät todellakaan kestä tieteellistä arviointia. Jos vain
ajatellaan, kuinka iso osa niistä on esimerkiksi kyselytutkimuksia, niin jos meidän perhee-
seen lähetetään kysely, voivatko teidän perheessä lapset hyvin, niin kuinka moni meistä
vastaisi, että ei kun hirveän huonosti, on tätä, tätä ja tuota ongelmaa? Ne todellakaan eivät
ole päteviä vaan päinvastoin. Minä kysyisinkin: Minulle ei ole kukaan vastannut tähän
mennessä vielä, minkä takia niitä lapsivaikutusten arviointeja ei tehty silloin ja minkä ta-
kia niitä ei voitaisi nyt tehdä. Koska eduskunta, te olette itse päättäneet, että näin kuuluisi
lapsiin liittyvässä lainsäädännössä olla, niin minkä ihmeen takia niitä ei voida tehdä asian-
mukaisesti ennen kuin tätä lainsäädäntöä viedään eteenpäin? (Välihuutoja)

Puhemies Maria Lohela: Keskustelu jatkuu sitten puhujalistan mukaan, ensimmäisenä
siinä nyt edustaja Essayah.

15.24 Sari Essayah kd: Arvoisa rouva puhemies! Aivan ensimmäisenä haluan kiittää tä-
män keskustelun sävyä. Tässä salissa on ollut asiallinen sävy tässä keskustelussa, vaikka
tämä on varmasti tunteita herättävä asia, ja olemme olleet tästä rakentavalla tavalla eri
mieltä. Haluan myös kiittää edustaja Antero Laukkasta, joka piti täällä hyvän, erinomai-
sen, rakentavan puheenvuoron. Hän esitteli siinä puheenvuorossaan tämän lakivaliokun-
nan mietintöön liittyvän eriävän mielipiteen, jossa esitetään näitten lakialoitteitten hylkää-
mistä. Toisessa käsittelyssä tämä varmasti tullaan tekemään, ja kristillisdemokraattinen
eduskuntaryhmä on tämän hylkäämisen kannalla.
21



Pöytäkirjan asiakohta PTK 5/2016 vp
Edustaja Laukkanen toi hyvin esille sen, että tällainen suuri lainsäädäntöhanke, mikä nyt
on käsillä, sukupuolineutraalin avioliittolain liitännäislakien käsittely, on todellakin kaik-
kea muuta kuin vain tällainen tekninen muutos. Näitten muutosten vaikutukset ulottuvat
koko yhteiskunnan alueelle, ja tiedossa on jo nyt tällä hetkellä, kuinka paljon muutoksia on
tulossa muun muassa sosiaali- ja terveysministeriön hallinnonalan lainsäädäntöön.

Esityksen valmistelu, niin kuin täällä on tuotu esille, ei täytä hyvän hallinnon kriteerei-
tä. Siinä on tarpeettomasti kiirehditty, ja erityisesti, niin kuin täällä käytiin tätä keskuste-
lua, valitettavaa on tämä lapsivaikutusten laiminlyönti. Lapsivaikutusten arviointi tulee si-
sällyttää kaikkeen lapsiin kohdistuvaan lainsäädäntöön. Näin eduskunta on edellyttänyt. Ja
koska tämä arviointi jätettiin tekemättä siinä avioliittolain eduskuntakäsittelyssä viime
kaudella, niin se olisi ollut tärkeä tehdä nyt liitännäislakien yhteydessä, jolloin tätä kantaa
tähän adoptiolakiin olisi voitu muodostaa arvioinnissa saadun tiedon pohjalta. Täällä on
nyt useaan kertaan jo kerrottu, mitä lapsiasiavaltuutettu on tässä asiassa viime kaudella to-
dennut ja että hänelle on tärkeää, että tästä tehdään asianmukainen arviointi. Myöskin siinä
omassa lausunnossaan hän on viitannut siihen, että myös oikeusministeriö suosittaa tuon
arvioinnin tekemistä ohjeissaan. Siinä mielessä tämä on varmasti tämän lainsäädännön nii-
tä suurimpia puutteita ja tietenkin tämä esille noussut asia, että millä tavalla tämän lainsää-
dännön muutos tulee sitten vaikuttamaan siihen, kuinka Suomessa kaikki parit pystyvät
adoptoimaan ulkomailta, kun osa maista tulee sitten tämän jälkeen kieltämään adoption
Suomeen.

Toinen asia, joka liittyy myöskin lapsiin, on tämä muutos uskonnonvapauslakiin. Sen
mukaanhan äiti ei enää yksinään voi päättää lasten liittämisestä uskonnolliseen yhdyskun-
taan, mikäli nämä huoltajat ovat asiasta keskenään erimielisiä, vaan tarvittaisiin näitten
huoltajien yhteinen näkemys. Tämä muutos koskee kaikkia maamme perheitä, ei ainoas-
taan kahden naisen tai kahden miehen muodostamia suhteita. Tässä on minun mielestäni
hyvä nyt huomioida se, että kun edustaja Tolvanen sinällänsä ihan hyvin esitteli tätä laki-
valiokunnan mietintöä, niin hän totesi, että tässä ollaan nyt noudattamassa edellisen edus-
kunnan tahtotilaa. Kuitenkin aivan selkeästi täällä mietinnössä sitten todetaan, että tämä
uskonnonvapauslakiin ehdotettu muutos ei ole saadun selvityksen valossa avioliittolain
muutoksen kannalta ehdottoman välttämätön. Se menee avioliittolain muutoksen edellyt-
tämää muutosta pidemmälle, koska se koskee lapsen uskonnollisen aseman määräytymistä
yleisesti lukuun ottamatta näitä tapauksia, joissa tuomioistuin on sitten päättänyt tehtävien
jaosta vanhempien kesken lapsenhuollosta ja tapaamisoikeudesta annetun lain nojalla. Sii-
nä mielessä on tietysti valitettavaa, että todellakin tässä puututaan sitten tähän, voisiko sa-
noa, lasten uskonnolliseen asemaan ja lähdetään muuttamaan sitä, koska kuitenkin on hy-
vin tärkeätä, että meillä on mahdollisuus ilmaista tämän lapsen kuuluminen kirkkokuntaan
tai uskonnolliseen yhdyskuntaan siinä vaiheessa, kun lapsi syntyy ja sen jälkeen. Tietyllä
tavalla voi sanoa, että tämä esitys myöskin lisää sellaista juurettomuutta ja uskonnotto-
muutta ja kaventaa myönteistä uskonnonvapautta.

Arvoisa puhemies! Kolmantena asiana ottaisin esille sen, mihin edustaja Laukkanenkin
täällä jo viittasi, että tämä esitys jättää huomioimatta sen, että kristilliset kirkot, jotka suo-
rittavat suurimman osan avioliittoon vihkimisistä, eivät ole vielä muodostaneet kantaa tä-
hän uuteen tilanteeseen. On mahdollista, että tämän avioliittokäsityksen eriytymisen seu-
rauksena osa kirkkokunnista saattaa luopua vihkimisoikeudestaan. Tämä tietysti sitten li-
säisi maistraattien kuluja merkittävästi, ja arvio maistraattien kasvavista kuluista voidaan
tehdä uskottavasti vasta, kun kirkkokuntien päätös on tiedossa.
22



Pöytäkirjan asiakohta PTK 5/2016 vp
Tässä on nyt hyvä vähän kansainvälisesti katsoa, mitä eri maissa on tehty siinä vaihees-
sa, kun on hyväksytty sukupuolineutraalia avioliittolakia, muun muassa Norjassa. Norjas-
sa erikseen tämän lain hyväksymisen yhteydessä vielä alleviivattiin sitä, että jotta Norjan
kirkko voisi saada papeilleen samaa sukupuolta olevien parien vihkioikeuden, kirkollisko-
kouksen tulisi ensin päättää siitä ja siihen soveltuvasta liturgiasta. Elikkä Norjassa ihan sel-
keästi kirjattiin sinne lakiin, että ensin on oltava olemassa kirkon päätös tästä lainsäädän-
nöstä. Tämä on minun mielestäni siinä mielessä tärkeä kirjaus, että täytyy miettiä sitäkin ti-
lannetta, että Suomessa vihkimisoikeuden omaava kirkon työntekijä saattaa tällaisessa ti-
lanteessa saada päähänsä sellaisen ajatuksen, että hän sitten vihkii nämä samaa sukupuolta
olevat avioliittoon, ja jos kirkolla kuitenkaan ei ole tässä asiassa olemassa liturgiaa, niin on
tärkeää ymmärtää se, että käsittääkseni tällainen vihkimys ei ole silloin laillinen. Tätä olisi
voinut jollakin tavalla tässä lakivaliokunnan mietinnössä ehkä vielä enemmän alleviivata
ja selkeyttää, jotta nyt tämän jälkeen ei tule tämäntyyppistä edes mahdollisuuttakaan tässä
asiassa tehdä vääränlaisia tulkintoja. Perustuslakivaliokunnan mietinnössä todetaan, että
tällä ei puututtaisi uskonnollisten yhteisöjen oppeihin ja tulkintoihin koskien esimerkiksi
avioliittoon siunaamista. Avioliittoon vihkiminen on uskonnollisessa yhdyskunnassa osa
uskonnon harjoittamisen oikeutta. On äärimmäisen tärkeää, että uskonnollisilla yhdyskun-
nilla säilyy täydellinen opillinen vapaus sen suhteen, mitä he katsovat avioliitoksi ja mitä
he haluavat myöskin omissa seremonioissaan olla siunaamassa.

Myöskin Isossa-Britanniassa vastaavalla tavalla, kun siellä hyväksyttiin sukupuolineut-
raali avioliittolaki, erityisesti erikseen kirjattiin se, että tämä ei tule millään tavalla vaikut-
tamaan näitten kristillisten kirkkojen asemaan — tässä tapauksessa Englannin ja Walesin
kirkkojen, joilla on vähän vastaavan tyyppinen asema kuin Suomessa on evankelisluteri-
laisella ja ortodoksisella kirkkokunnalla — että se ei tule vaikuttamaan näitten kirkkojen
opillisiin ratkaisuihin. Ja jollakin tavalla olisi toivonut, että näitten liitännäislakien kohdal-
la — erityisesti, kun uskonnonvapauslakia mentiin avaamaan lapsen uskonnonvapauden
mielestäni rajoittamisen, positiivisen uskonnonvapauden rajoittamisen, kohdalta — tätä-
kin asiaa olisi voitu kirjata vielä erikseen tuohon mietintöön.

Sitten ottaisin vielä esille neljäntenä, viimeisenä kohtana sen, että tässä esityksessä re-
kisteröity parisuhde jää virallisena parisuhteen muotona edelleen voimaan niitten osalta,
jotka ovat parisuhteensa jo rekisteröineet. Uusia rekisteröintejä ei kuitenkaan enää tehtäisi.
Lainsäädännössä on jo olemassa useita erilaisia parisuhteen muotoja, ja nyt tulee tätä myö-
ten lisää. Tällainen lisäsekavuus tähän tilanteeseen tulee siitä, että ulkomailla rekisteröidyt
parit voidaan rekisteröidä Suomessa, vaikka Suomessa ei ole enää kyseistä lainsäädäntöä.
Kyllä tämä nyt herättää kysymyksen näistä yhdenvertaisuusasioista. Entä sitten, jos on sel-
laisia pareja, jotka katsovat, että he eivät halua avioliittoon vaan heille paras yhdessä ole-
misen muoto olisi tämä rekisteröity parisuhde? Tiedän jo tällä hetkellä sellaisia, jotka tällä
hetkellä ovat rekisteröidyssä parisuhteessa ja jotka ovat sanoneet, että eivät tule muutta-
maan rekisteröityä parisuhdettaan avioliitoksi, mutta entäs sitten ne henkilöt, jotka tällä
hetkellä haluaisivat, että heilläkin olisi oikeus sitten rekisteröityyn parisuhteeseen, kun
tämä lainsäädäntö aiotaan nyt siltä osin kumota?

Tässä on muutamia huomioita, jotka liittyvät nyt näiden lainsäädäntöesitysten eteen-
päinviemiseen, ja niin kuin totesin, KD:n eduskuntaryhmä ei (Puhemies koputtaa) näitä
kannata vaan tulee tosiaan esittämään niitten hylkäystä toisessa käsittelyssä.
23



Pöytäkirjan asiakohta PTK 5/2016 vp
15.35 Sari Multala kok: Arvoisa rouva puhemies! Edustaja Essayah otti esiin monia nä-
kökohtia, jotka kyllä lakivaliokunnan käsittelyssä tulivat esille mutta joita ei tässä välttä-
mättä ole sen perusteellisemmin käsitelty.

Yksi näistä on tämä uskonnon vahvistaminen, ja siitä asiantuntijat olivat hiukan erimie-
lisiä, mitä sen asian suhteen tulisi tehdä. Itse katson näin, että se päinvastoin ehkä lisää us-
konnonvapautta — tässä tapauksessa tietysti lapsen uskonnollinen asema jää avoimeksi ja
täten hänen itsensä päätettäväksi siinä vaiheessa, kun hänellä siitä on oikeus päättää. Se on
mielestäni täysin selvä, vaikka emme ole tässä lausunnossa siihen varsinaisesti kantaa ot-
taneet, että edelleen uskonnollisilla ryhmillä on, kuten tähänkin asti, oikeus päättää, miten
ne asiaan suhtautuvat. Sinällään näihin kustannusnäkökohtiin liittyen, mitkä taas sitten tie-
tysti meitä kiinnostavat voimakkaasti, tällä hetkellähän ei ole niin, että samaa sukupuolta
olevat parit voisivat rekisteröityyn parisuhteeseen päästä kirkon toimesta, joten siinä mie-
lessä voisin ajatella näin, että nämä kustannukset eivät välttämättä kovin merkittävästi
nousisi.

On kuitenkin hienoa havaita, että nämä välttämättömät muutokset lakeihin etenevät nyt
eduskunnassa aikataulussa ja astuvat samanaikaisesti voimaan jo vahvistetun avioliittolain
muutoksen kanssa ensi vuoden maaliskuussa. Olen saanut paljon palautetta siitä, että nämä
lakimuutokset ovat monelle hyvin merkittäviä.

Lakivaliokunnassa kuulemamme asiantuntijat puolsivat nyt esitettyjen liitännäislakien
hyväksymistä, jotta kansalaisaloitteen mukainen avioliittolaki saataisiin voimaan. Nyt eh-
dotettavissa lakimuutoksissa on tehty se, mitä voidaan pitää vähimmäisvaatimuksena avio-
liittolain muuttamiseksi sukupuolineutraaliksi.

Lakivaliokunta perustellusti puoltaa lakiehdotusten hyväksymistä. Asiantuntijalausun-
noista nousi kuitenkin huomioita ja muutosehdotuksia, joita otimme valiokunnan lausun-
nossa huomioon. Yksi muutosehdotuksemme liittyy siirtymäsäännöksen lisäykseen, joka
mahdollistaa samaa sukupuolta olevien parien avioliiton esteiden tutkinnan jo ennen var-
sinaista lain voimaantuloa. Tällä lisäyksellä pyritään välttämään maistraattien ruuhkautu-
minen lain voimaantulemisen yhteydessä.

Samoista syistä ja turhan byrokratian välttämiseksi valiokunta myös päätyi tukemaan re-
kisteröidyn parisuhteen muuttamista avioliitoksi yksinkertaisella ilmoitusmenettelyllä.
Tämä ilmoitusmenettely on herättänyt myös vastustusta. Kritiikin ydin takertuu muoto-
seikkaan, ettei parisuhteen rekisteröinnin kaava vastaisi avioliiton solmimisen kaavaa, ja
näin ollen pelkkä ilmoitusmenettely olisi riittämätön. Ilmoitusmenettelyn kritisoijien huoli
on kuitenkin siinä mielessä turha, että parisuhteen rekisteröinti noudattaa juridisesti samaa
kaavaa kuin avioliiton solmiminen. Ennen rekisteröintiä toteutetaan esteiden tutkinta, ja
rekisteröintitilaisuudessa pariskunta ja viranomainen vahvistavat parisuhteen rekisteröin-
nin. Nykyiset erot avioliiton ja rekisteröidyn parisuhteen välillä rajautuvat todistajiin ja
käytettävään vihkikaavaan, joka myös on hyvin vapaasti päätettävissä, näin parin halutes-
sa.

Arvoisa puhemies! Ulkomailla rekisteröityjen parisuhteiden ilmoitusmenettelystä asi-
antuntijat olivat erimielisiä. Näin ollen valiokunta päätyi kannattamaan hallituksen esitys-
tä siten, että ulkomailla solmittujen parisuhteiden tapauksessa ilmoitusmenettely ei ole
mahdollinen vaan parien on erikseen solmittava avioliitto uudestaan. Valiokunta kiinnittää
kuitenkin muistiossa huomiota siihen, että esimerkiksi perhe-etuuksien säilyminen huomi-
oidaan muutostilanteissa, kun myöhemmin avioliittolain muutosten edellyttämiä muutok-
sia valmistellaan sosiaali- ja terveysministeriön hallinnonalan lainsäädäntöön.
24



Pöytäkirjan asiakohta PTK 5/2016 vp
Valiokuntakäsittelyssä tuli ilmi myös tarve muutoksille, jotka eivät suoranaisesti liity
avioliittolain sukupuolineutraaliksi muuttamiseen mutta jotka kaipaisivat pikaista päivittä-
mistä. Asiantuntijakuulemisissa nousi esiin erityisesti lukuisia transseksuaalin sukupuolen
vahvistamisesta annettuun lakiin kohdistuvia muutostarpeita. Esimerkkinä mainitsen
muun muassa translain kohdan lisääntymiskyvyttömyyden edellytyksestä eli ns. pakkoste-
rilisoinnin, josta esimerkiksi kansainväliset eri ihmisoikeuselimet ovat antaneet Suomelle
huomautuksia. Positiivinen asia sen sijaan on, että translaista ollaan nyt poistamassa nai-
mattomuusvaatimus.

Toinen puute lainsäädännössämme liittyy naisparien asemaan. Avioliittostatuksen myö-
tä ei tule mahdolliseksi hedelmöityshoidon hakeminen yhdessä parina, vaikka se itsenäi-
sille naisille mahdollista nyt on ja täten myös sateenkaariperheille — mutta lain edessä täl-
löin toinen vanhempi ei ole vanhempi. Asia on ongelmallinen lapsen oikeuksien näkökul-
masta erityisesti silloin, jos biologisen äidin kyky huolehtia lapsestaan jostain syystä heik-
kenee. Näidenkin lakimuutosten jälkeen tarvitaan perheensisäistä adoptiota.

Arvoisa puhemies! Toivon, että esitetyt huomiot ja puutteet otetaan huomioon sosiaali-
ja terveysministeriön lainvalmistelussa joko näiden lakien yhteydessä tai erillisessä val-
mistelussa. Toisessa käsittelyssä tulen äänestämään näiden liitännäislakien hyväksymisen
puolesta lakivaliokunnan mietinnön mukaisesti.

15.41 Lea Mäkipää ps: Arvoisa puhemies! Koska en ole lakivaliokunnan jäsen, niin pu-
hun, minkä koen mielestäni oikeaksi.

Eduskunnassa hyväksyttiin kansalaisaloitteen pohjalta joulun alla avioliittolain muutos,
jonka pohjalta myös samaa sukupuolta olevat henkilöt voivat solmia avioliiton. Koska en
henkilökohtaisesti kannattanut avioliiton muuttamista sukupuolineutraaliksi, esitän tai
kannatan aikanaan myös avioliiton muutoksen edellyttämiä lakimuutoksia hylättäviksi.
Lakivaliokunnan mietintöön jätetyssä vastalauseessa onkin lyhyesti perusteltu hylkäämis-
perusteet. Avioliittoa, perheoikeutta sekä lasten oikeuksia koskevia muutoksia on käsitelty
teknisinä muutoksina, vaikka niiden vaikutukset ulottuvat koko yhteiskunnan alueelle ja
liittyvät yli sataan muuhun lakiin ja asetukseen, eli näistä saamme sitten myöhemmin var-
maan keskustella.

Jos mietintö nyt hyväksytään eduskunnassa, niin sen jälkeen ihmiset ovat eriarvoisessa
asemassa avioliittostatuksen saamisen suhteen. Ihmiset ovat eriarvoisia avioliittolain edes-
sä, jos jokaiselta avioliittoa haluavalta ei edellytetä samanlaista sitoutumista ja velvolli-
suutta koskien avioliiton solmimisen menettelyä. Rekisteröityä parisuhdetta solmittaessa
osapuolten ei tarvitse luvata toiselle osapuolelle mitään koskien rakastamista myötä- ja
vastoinkäymisissä, kuten pitää luvata avioliittoon vihittäessä. Rekisteröidyn parisuhteen
osapuolet ainoastaan allekirjoittavat rekisteröintiä koskevan asiakirjan, eikä läsnä tarvitse
olla vähintään kahta todistajaa, kuten pitää olla avioliittoon vihittäessä.

Mikä on sitten tämän avioliiton tarkoitus? Lainaan erästä kirjoitusta:
"Lainsäätäjän pitää pystyä näyttämään toteen, mikä on avioliittolain tarkoitus. Jokaisel-

la säädöksellä täytyy olla järkevä tarkoitus. Avioliittolakiin ei ole kirjattu, mikä on sen tar-
koitus. Muutoslakia joulun alla säädettäessä ei näytetty toteen, mikä on avioliittolain tar-
koitus. Yhteiskunnan on viisasta tukea avioliittolain ja muun perhelainsäädännön avulla
sellaisia kahden ihmisen muodostamia perheitä, joissa olevien ihmisten seksuaalisuuteen
perustuvasta kahdenvälisestä suhteesta voi lähtökohtaisesti syntyä uusia ihmisiä yhteis-
25



Pöytäkirjan asiakohta PTK 5/2016 vp
kunnan parhaaksi ja lisääntymiseksi. Vain mies ja nainen keskenään voivat lisääntyä, saa-
da yhdessä siis lapsia.

Mihin perustuen yhteiskunnan pitäisi tukea avioliittolain ja muun perhelainsäädännön
avulla kaikkia erilaisia kahden ihmisen muodostamia parisuhteita samalla tavalla säätä-
mällä niille kaikille samat oikeudet ja velvoitteet lainsäädännössä? Yhteiskunnan ja lasten
edun kannalta miehen ja naisen muodostama liitto ja parisuhde on luonteeltaan erilainen
kuin samaa sukupuolta olevan kahden ihmisen muodostama liitto ja parisuhde. Yhteiskun-
nan ja lasten edun kannalta miehen ja naisen muodostama perhe on luonteeltaan olennai-
sesti erilainen kuin samaa sukupuolta olevien kahden ihmisen muodostama parisuhde. Mi-
hin tarkoitukseen sellainen avioliittolaki on yhteiskunnan kannalta tarpeen, jonka mukaan
avioliiton saa solmia keskenään kaksi samaa sukupuolta olevaa henkilöä?"

Perustuslain mukaan ihmiset ovat yhdenvertaisia. Onko eduskunta hyväksymässä tä-
män niin sanotun ohituskaistan avioliittoon?

Avioliittolain muutoksen tultua voimaan myös samaa sukupuolta olevat aviopuolisot
voivat adoptoida yhdessä, kuten täällä on puhuttu. Tässäkin on jäänyt tekemättä lapsivai-
kutusten arviointi, joka mielestäni oli ainakin tässä asiassa erittäin tärkeätä tehdä. Sen jo
tiedämme, että joukko maita tulee kieltämään adoptiot Suomeen.

Esitykseen on sisällytetty muutos uskonnonvapauslakiin. Äiti ei voi enää yksin päättää
lapsen liittämisestä uskonnolliseen yhdyskuntaan, mikäli huoltajat ovat asiasta keskenään
erimielisiä, vaan tarvitaan huoltajien yhteinen näkemys. Tämä koskee siis kaikkia perhei-
tä. Jos sopimukseen ei päästä, lapsen kuuluminen uskonnolliseen yhdyskuntaan jää avoi-
meksi. En oikein ymmärrä tätä — onko tämä tarkoituskin? Meillä on siis uskonnonvapaus,
mutta aina toivon, että suomalaisissa kodeissa ja kouluissa annetaan lapsille pienestä pi-
täen kristillistä kasvatusta, jota me myös aikuisena jatkamme. Ja miksi? Mihin voisimme
itse kukin silloin luottaa ja panna toivomme, kun meillä itse kullakin on joskus vaikeuksia
ja ylitsepääsemättömiä esteitä?

Ja aivan lopuksi: Täällä valiokunnan vastalauseessakin mainitaan, että asiantuntijat ovat
nähneet, että tämä on liian kiireellä tehty. Aikanaan tulen myös kannattamaan tämän laki-
esityksen hylkyä näillä pienillä perusteilla.

15.47 Silvia Modig vas: Arvoisa rouva puhemies! Edustaja Mäkipää ehkä kuitenkin pu-
heenvuorossaan vähätteli rekisteröityä parisuhdetta, mutta ei hätää, edustaja Mäkipää, sen
takia me olemme muuttamassa sen nyt avioliitoksi.

Kiitos lakivaliokunnalle erittäin hyvästä työstä ja hyvästä mietinnöstä, joka tarjoaa jo-
kaiseen näistä näkökulmista hyviä ajatuksia, ja kiitos — minä yhdyn edustaja Essayah’n
sanoihin — kiitos siitä, että me olemme keskustelleet asiallisesti. Me olemme osanneet olla
rakentavasti eri mieltä, ja se on arvokasta. Me olemme selvästi esimerkki siitä, että ihmi-
nen pystyy kehittymään halutessaan.

Mutta nyt tässä on puhuttu siitä, että joistain tuntuu, että nyt piiloudutaan edellisen edus-
kunnan taakse tai edellisen eduskunnan tekemän päätöksen taakse, ja minä itse näen sen ai-
van toisin, koska tämä ei ollut mikä tahansa hallituksen esitys vaan tässä on kyse ensim-
mäisestä kansalaisaloitteesta, jonka eduskunta on hyväksynyt. Minä itse pidän kansalais-
aloitetta erittäin tervetulleena ja hyvänä tapana, joka parhaimmillaan voimistaa ja syventää
meidän demokratiaamme, ja kun kansalaiset näkevät, että kansalaisaloitteella pystyy saa-
maan asioita eteenpäin, se varmasti vahvistaa kansalaisten uskoa meidän demokratiaam-
26



Pöytäkirjan asiakohta PTK 5/2016 vp
me. Tämä näkökulma tekee tästä mielestäni erilaisen kuin jonkun muun viime kaudella
tehdyn esityksen.

Tässä on puhuttu paljon uskonnonvapauslaista, ja myös tässä valiokunnan mietintö tar-
joaa minun mielestäni hyvää pohdintaa ja argumentointia. Ymmärrän, minkä takia valio-
kunta on nähnyt sen ongelmallisena. Itse minä ajattelen henkilökohtaisesti niin, että uskon-
nolliseen yhdyskuntaan tai yhteisöön kuuluminen on jokaisen ihmisen itse päätettävissä,
minkä takia minusta lapsen kuuluu se itse päättää siinä vaiheessa, kun on siihen tarpeeksi
vanha ja kykenevä. Minä itse näen, että tämä laki on lapsen etu, koska lapsen etu on rakas-
tavat ja turvallisen kodin tarjoavat vanhemmat. Minä uskon, että tärkeintä... — Täällä on
puhuttu siitä, että perhe on yhteiskunnan perusyksikkö ja koossa pitävä voima. Tällä lailla
me nimenomaan tuemme kaikkia perheitä ja yhä useampi voi sitoutua parisuhteeseensa
toivomallaan tavalla, perustaa perheen ja olla siten se perusyksikkö, jonka asemasta te nyt
olette huolissanne. Minä näen aivan toisinpäin, minusta tämä nimenomaan tukee sitä ja tuo
yhä useammat ihmiset sen mahdollisuuden eteen, että myös Suomen lain silmissä heidän
perheensä on hyväksytty. Minä näen, että hyväksymällä tämän esityksen me tuemme ni-
menomaan kaikkia perheitä ja astumme askeleen eteenpäin tiellä kohti yhdenvertaisempaa
yhteiskuntaa.

Mutta myös mietinnöstä ja tästä keskustelusta käy hyvin selvästi ilmi se, että tähän liit-
tyen on myös muita lakeja, jotka laahaavat meillä jäljessä ja eivät kunnioita ihmisoikeuk-
sia tarpeellisella tavalla. Näen, että translaki on uudistettava ja äitiyslaki on uudistettava.
Transsukupuolisten ihmisten asema on ollut tässä keskustelussa esillä, ja on valitettavaa,
miten vieras asia se vielä monille on ja miten huonosti koko kysymystä tunnetaan. Toivon-
kin ja kannustan kaikkia dialogiin ja tapaamaan ihmisiä ja kuulemaan siitä, mikä henkilön
oma kokemus ja tilanne siinä on. Minä olen erittäin iloinen siitä, että nyt esitetään luovut-
tavaksi naimattomuuden vaatimuksesta, eli sen pariskunnan, perheen, ei tarvitse erota, jot-
ta toinen voi korjata sukupuolensa. Tämä taas tukee perheitä ja parisuhteita ja on, totta kai,
transsukupuolisen ihmisen ihmisoikeuksien kannalta olennaista. Mutta tässä nousee kyllä
selvästi esille se kaikkein räikein epäkohta translaissa, eli lisääntymiskyvyttömyysvaati-
mus on minusta räikeä ihmisoikeusloukkaus, ja on aivan käsittämätöntä, että vuonna 2016
me kastroimme tiettyä ihmisryhmää, tiettyä kansanosaamme vaadimme lisääntymiskyvyt-
tömäksi, jotta he saisivat elää niin kuin he oikeaksi kokevat. Se on minusta julmaa ja bru-
taalia, eikä se kuulu sivistysvaltioon.

Arvoisa rouva puhemies! Hyvät kansanedustajat! Minä toivon, että jos edelliseltä edus-
kunnalta löytyi sydäntä ja rohkeutta hyväksyä kansalaisaloite tasa-arvoisesta avioliittolais-
ta, niin toivottavasti tältä eduskunnalta löytyy sydäntä ja rohkeutta tarttua translakiin ja äi-
tiyslakiin ja uudistaa ne kunnioittamaan ihmisoikeuksia.

15.51 Sari Tanus kd: Arvoisa rouva puhemies! Kiitoksia on sanottu, ja minä kyllä yhtyi-
sin siinä mielessä edustaja Silvia Modigin kiitoksiin, että olen hyvillä mielin, että täällä on
asiasta keskusteltu asiallisesti ja tuotu eri näkökulmia esiin. Se, mikä on tullut hyvin konk-
reettisesti esiin, on se, että me katsomme avioliittoa eri tavalla. Olipa mitä mieltä tahansa
sukupuolineutraalista avioliittolainsäädännöstä ja näistä liitännäislaeista, niin en usko, että
kukaan voi riitauttaa, jos sanon, että avioliitto on ainut parisuhteen muoto, jossa lapsella
voi olla mahdollisuus syntyä, kasvaa ja kehittyä oman isän ja äidin kanssa. Se on ainut pa-
risuhteen muoto, jossa spontaanisti luonnollisesti on mahdollisuus suvun jatkumiselle, ja
siinä mielessä se on aivan erityislaatuinen parisuhteen muoto.
27



Pöytäkirjan asiakohta PTK 5/2016 vp
Jotenkin tuntuu, että aikanaan, kun Suomeen on tullut rekisteröity parisuhde, niin miksi
siitä ei olisi voitu tehdä sitten vaikka pariliitto tai sopimusliitto ja niin edelleen sellaisten
järjestelyjen kautta, kaikki tarvittavat muutkin järjestelyt tehdä ja olisi voitu säilyttää se
avioliitto miehen ja naisen välisenä erityisenä yksikkönä. Jotenkin, minkä takia olen ollut
surullisena kuitenkin keskustelua kuunnellessani, on tunne siitä, että kunnioitusta heitä ja
meitä kohtaan, jotka koemme, että se avioliitto kuitenkin on erityislaatuinen yksikkö, ei
kuitenkaan löydy mielestäni ainakaan kovin paljon.

Viime vuonna ja edellisellä kaudella puhuttiin, että rakkaus kuuluu kaikille. Totta kai se
kuuluu kaikille, ja erityisesti kristillisdemokraatteina näemme sen rakkauden merkityksen
vielä paljon paljon syvemmin. Tuolloin sanottiin, että kehen se vaikuttaa, jos kuka tahansa
voi kenen tahansa kanssa mennä naimisiin. Se, että me keskustelemme nyt näistä liitän-
näislaeista, on minusta selkeä osoitus siitä, että se nimenomaan vaikuttaa. Tässähän on
kyse siitä, että ollaan lähdetty tielle, mikä tuhoaa avioliittoinstituution kokonaisuudessaan.
Se on maailmalla jo aivan selkeästi sanottu sukupuolineutraalia avioliittolakia ja sentyyp-
pisiä säädöksiä kannattavien keskuudessa.

Mitä perinteisessä avioliitossa on keskeisiä elementtejä? Siinä on yksi mies ja yksi nai-
nen. Siinä ei saa olla sukulaisuutta, täytyy olla täysi-ikäinen. Ja millä tavalla avioliitto sol-
mitaan? Todistajien läsnä ollessa annetaan vala. Nyt ollaan luopumassa siitä ydinasiasta,
että se koskisi vain yhtä miestä ja yhtä naista, eli lukumäärästä ollaan luopumassa. Sen li-
säksi nyt ollaan luopumassa siitä, kuinka päästään, mennään avioliittoon, että siinä on to-
distajat ja annetaan vala. Nyt ollaan selkeästi tekemässä ohituskaistaa. Pelkällä ilmoitus-
menettelyllä voi solua avioliittoon. Me ilmoittaudumme erinäisiin ystävyysryhmiin. Tääl-
läkin eduskunnassa voidaan ilmoittautua vaikka urheiluklubiin, nyt ilmoittaudutaan sitten
avioliittoon. Se on kyllä kaukana siitä, minkälaiseksi minä olen avioliiton elämäni aikana
mieltänyt.

Avioliitto on keskeinen hyvinvointiyhteiskunnan perusyksikkö. Jos me ajattelemme si-
tä, että KD on ehdottamassa koko paketin hylkäämistä, niin minä näen asian niin, että ku-
kaan kansanedustaja, joka arvostaa ja kunnioittaa omaa työtään ja niitä päätöksiä, mitä on
ollut tekemässä, ei mitenkään voi puoltaa tämän paketin hyväksymistä. Jo pelkästään se on
puute, että lapsivaikutusten arviointia ei olla tehty, se tulee ilman muuta tehdä.

Ja se, mitä täällä salissa aiemmin puhuttiin, että on 19 000 henkilöä ollut tutkimuksissa,
jotka kaikki osoittavat sen, että samaa sukupuolta olevien liitoissa lapset voisivat vähin-
täänkin yhtä hyvin, niin se ei todellakaan pidä paikkaansa. Toisaalta, me tiedämme, että me
voimme ottaa tutkimuksia ja tutkimustuloksia ja hyvin valikoiden vetää sieltä erillisiä, yk-
sittäisiä asioita ja tehdä niitä johtopäätelmiä. Ne voivat olla hyvin kaukana totuudesta.

Lapsen edun pitäisi olla ensisijainen. Lapsen perusoikeuksien tulisi olla ensisijaisella
asemalla. Aikuisten toiveet tai haaveet eivät voi mennä lapsen edun edelle. Mikä voi olla
keskeisempi ydinoikeus lapselle kuin oikeus lähtökohtaisesti omaan äitiin ja isään?

Minä toivoisin, että tämän eduskunnan kansanedustajat todella pysähtyisivät mietti-
mään, mitä nyt ollaan tekemässä. Nyt ollaan murentamassa sellaisia perusasioita, mitkä to-
della vaikuttavat pitkään, ja niitten vaikutukset ovat vasta pikkuhiljaa tulossa esiin.

Sekavuutta tässä lainsäädännössä, niin kuin edustaja Essayahkin mainitsi jo aiemmin,
on todella paljon. Meillä on nytkin homo- ja lesbopareja, jotka eivät halua avioliittoon, jot-
ka haluavat pysyä rekisteröidyssä parisuhteessa, jotka näkevät, että avioliitto kuuluu vain
miehelle ja naiselle. Jatkossa entiset rekisteröidyt parisuhteet jäävät voimaan, mutta uusia
ei voi solmia Suomessa. Mutta voi matkustaa ulkomaille ja siellä solmia rekisteröidyn pa-
28



Pöytäkirjan asiakohta PTK 5/2016 vp
risuhteen ja tulla Suomeen ja on täällä rekisteröidyssä parisuhteessa. Mutta Suomessa ole-
vat eivät täällä voi rekisteröityä. Ja toisaalta taas ulkomailla rekisteröityneet eivät voi il-
moituksellakaan mennä avioliittoon. Että kyllähän tässä nämä yhdenvertaisuusasiat eivät
millään muotoa toteudu.

Vaikutukset adoptioon: Täällä mainittiin, että ei ole dataa käytettävissä, tutkimustulok-
sia. Ei todellakaan ole, mutta käytäntö on sen jo näyttänyt, että adoptiot ovat jo nyt vaikeu-
tuneet. Ja tämä on yksi asia, mikä mielestäni on hyvinkin sydäntäsärkevä, että niiden mo-
nien parien, jotka ovat vuosia vuosia odottaneet ja toivoneet adoptiolasta — nyt kun jo osa
maita on sulkenut ovensa, ei anna enää adoptiolapsia Suomeen — haaveet ja toiveet ovat
menneet hyvin paljon kauemmas ja todennäköisesti tavoittamattomiin. Eli pienen pienen
ihmisryhmän etujen nimissä jyrätään suuren joukon... Sanoisin, Suomessa on tuhansia
aviopareja, jotka kärsivät lapsettomuudesta, ja se adoptio olisi ollut ainoa mahdollisuus
heille.

Uskonnolliseen yhteiskuntaan kuuluminen: Jos äiti on kantanut lastansa 9 kuukautta ja
synnyttää, niin kyllä minä nyt sanoisin, että olen jo sen verran naisasianainen, että kyllä
täytyy olla oikeus ilmoittaa lapsensa uskonnolliseen yhdyskuntaan eikä jättää sitä siihen,
että päästäänkö yhteisymmärrykseen tai jättää lasta ilmoittamatta mihinkään. Lapsella on
perusoikeus kuulua myös uskonnolliseen yhteiskuntaan ja saada siellä hyvää, arvokasta
opetusta. Minä toivoisin, että nekin, jotka eivät itse omakohtaista uskoa jaa tai koe sitä sillä
tavoin, voisivat nähdä meidän kristillisen kulttuuriperimän arvon ja kaiken sen hyvän, mitä
se on tähän maahan tuonut tullessaan.

Transihmisistä sanoisin sen verran, puhun nimenomaan, että transihmiset vaihtavat su-
kupuolta. Ja sen takia puhun vaihtamisesta, koska se voi pitää sisällään sen, että joku miel-
tää sen korjaamiseksi ja joku vaihtamiseksi siinä mielessä, että meillähän on varsin paljon
— mikä määrä on Suomessa, mikä määrä on maailmalla, en osaa tarkkaan sanoa — ihmi-
siä, jotka ovat vaihtaneet sukupuolta, eläneet siinä muutaman vuoden ja haluavat vaihtaa
takaisin, koska se ei ole ollut se ratkaisu ongelmiin. Minä puhun tästä asiasta useamman
kymmenen vuoden kokemuksella. Ensimmäiset transihmiset olen tavannut ja heidän kans-
saan vaihtanut ajatuksia ja mielipiteitä vuonna 84 ja myöskin viime vuosina hyvin läheltä
seurannut ja myös omalla vastaanotollani. Elikkä tämä on paljon paljon monimutkaisempi
asia kuin mitä tässä salissa noin keskivertoisesti tuodaan keskusteluihin. Eli siinä mielessä
myös ne naimattomuus- ja lisääntymiskyvyttömyyskohdat ovat aivan perusteltuja. Siinä
vaiheessa kun joku lähtee siihen prosessiin, vaihtamaan sukupuolta, se on hyvin pitkä pro-
sessi, siihen liittyy paljon myös asiakirjojen, dokumenttien tekemistä, ja nämä naimatto-
muus- ja lisääntymiskyvyttömyysasiat ovat vain yksiä pieniä osia siinä prosessissa.

Toivoisin, että tältä eduskunnalta, tämän eduskunnan kansanedustajilta löytyisi rohkeut-
ta katsoa, pysähtyä katsomaan tämän lakipaketin sisältöä ja pysähtyä oikeasti katsomaan,
mitä kaikkea se tuo tullessaan, mihin kaikkeen se vaikuttaa. Varmasti voimme löytää toi-
senlaisia ratkaisuja kuin olla jyräämässä niin lasten kuin avioliitossa olevienkin perusoi-
keuksia hyväksymällä huonolla lainsäädännöllä valmisteltua huonoa pakettia. Eli ilman
muuta, ainut vaihtoehto on hylätä tämä esitys.

16.02 Olli-Poika Parviainen vihr: Arvoisa rouva puhemies! Kiitoksia sekä valtioneuvos-
tolle että lakivaliokunnalle, että tämä suomalaisen kansalaisyhteiskunnan kannalta tärkeä
asia on viety viipymättä ja ripeästi eteenpäin mutta samalla asia huolellisesti ja laajasti val-
mistellen. Tällaisina vaikeina aikoina on mielestäni erityisen tärkeää, että valtio osoittaa
29



Pöytäkirjan asiakohta PTK 5/2016 vp
humaaniutta ja ihmiselon moninaisuuden ymmärrystä tekemällä yhdenvertaisuutta lisää-
viä lakeja.

Perheeseen ja avioliittoon liittyvät kysymykset ovat mitä henkilökohtaisimpia. Meidän
tehtävämme lainsäätäjinä on luoda perustuslakimme mukaista mahdollistavaa ja yhden-
vertaisuutta toteuttavaa lainsäädäntöä. Yksilöiden asia on sitten päättää, menevätkö he nai-
misiin vai eivät, riippumatta siitä, kenen kanssa he ovat yhdessä.

Avioliittolain vastustajien laatimassa vastalauseessa lakivaliokunnan lausuntoon esite-
tään laajaa kritiikkiä prosessista. Minun on vaikea ymmärtää tätä kritiikkiä, sillä avioliitto-
laista on keskusteltu vuosia ja poliittinen käsittely on ollut monipuolista. En voikaan hy-
väksyä vastustajien väitteitä siitä, että valmistelu olisi heikkoa. Päinvastoin, huonoa pää-
töksentekoa minun mielestäni on se, että jo päätettyä uudistusta yritetään kaikin keinoin
jarruttaa jokaisen siihen liittyvän yksityiskohdan tullessa käsittelyyn. Tehtyä päätöstä on
mielestäni kunnioitettava, kuten lakivaliokunta on nyt tehnytkin. Sama liittyy moninaisiin
vaikutustenarviointeihin. Niitä on välttämätöntä tehdä, mutta ei pidä käyttää niitä keinoina
päätöksenteon halvaannuttamiseen, jos ei aio kuitenkaan tosiasiassa omaa kantaansa muut-
taa vaan vaatii arviointeja niin kauan, kunnes jostain kuopasta löytyy se päivystävä tutkija,
joka esittää juuri sen kielteisen kannan, jota itse väen vängällä hakee. Tämä ei ole tiedolla
johtamista. Toistan siis vielä kerran: tasa-arvoisen avioliittolain osalta vaikutuksia on arvi-
oitu ja lakia on valmisteltu tiedolla.

Kun tasa-arvoisesta avioliittolaista käytiin kansalaisaloitekeskustelua, valtava määrä
järjestöjä ja asiantuntijoita otti kantaa siihen, että avioliittolaki on yhteiskunnalle ja yksi-
lölle tasa-arvoisena hyvä asia, eikä näin ole vain Suomessa. Kovin monesta muusta asiasta
ei Suomen poliittisessa lähihistoriassa ole keskusteltu yhtä laajasti ja monipuolisesti. Kes-
kustan kansanedustaja Mikko Kärnä totesi debatissa äsken hyvin myös laajasta perhetutki-
muksesta, jonka mukaan perinteisessä perheessä ja sateenkaariperheessä elävät eivät eroa
toisistaan käytännössä millään lailla. Luokittelu on korkeintaan joidenkin ihmisten pään si-
sällä. Sille emme aina voi mitään, mutta sille voimme, että laki ei tällaista tarpeetonta luo-
kittelua harjoita. Tänäänkin on tässä salissa myös väitetty, että tämä yhdenvertaisuutta li-
säävä lakialoite jotenkin uhkaisi yhteiskunnan vakautta. Tämä on kestämätön väite. Yh-
denvertaisuus on yhteiskuntia eheyttävä ja koossapitävä voima. Epäreiluus on se, mikä
johtaa ongelmiin yhteiskunnassa.

Aloitteen vastustajat ovat esittäneet kritiikkiä myös siitä, että adoptiomahdollisuudet
joistakin maista ovat nyt uhattuna. On puhuttu venäläisistä katulapsista. Suomen ja Venä-
jän välillä on adoptiokysymyksissä tällä hetkellä sen verran monta haastetta, että asia vaa-
tii varmasti paljon työtä viranomaisilta. Tasa-arvoinen avioliittolaki on pisara tässä meres-
sä. Suvereenina valtiona meidän ei pidä kuitenkaan jättää yhdenvertaisuutta edistämättä
sen vuoksi, että jossain toisessa valtiossa seksuaali- ja sukupuolivähemmistöistä on tehty
syntipukkeja valtion muihin ongelmiin. Sen sijaan meidän on toimittava aktiivisesti kan-
sainvälisessä yhteisössä, jotta ihmisoikeudet etenevät maailmalla jatkossakin. Onneksi
pieni Suomi ei ole tässä työssä yksin.

Nyt esitettävässä lakimuutoksessa otetaan onneksi hyviä ja käytännönläheisiä askeleita.
Esimerkiksi rekisteröidyn parisuhteen muuttaminen avioliitoksi ilmoitusmenettelyllä on
mielestäni paitsi yksilölle järkevää myös yhteiskunnan byrokratia- ja normitalkoiden kan-
nalta perusteltua. Esimerkiksi äitiyslaki ja translaki kaipaavat kuitenkin edelleen korjaa-
mista. Euroopan neuvostokin on antanut asiasta päätöslauselman, joka Suomessakin pitäi-
si huomioida. Esimerkiksi Suomessa harjoitettava transsukupuolisten ihmisten sterilisaa-
30



Pöytäkirjan asiakohta PTK 5/2016 vp
tiopolitiikka on mielestäni ihmisoikeusrikkomus. Näistä muista muutostarpeista on ollut
eduskunnassa jo paljon keskustelua, ja tänäänkin asiat ovat nousseet moneen kertaan esiin.
Olen toiveikas sen suhteen, että jossain vaiheessa saamme nämäkin askeleet otettua.

Haluan vielä kiittää valtioneuvostoa ja lakivaliokuntaa siitä, että asia on edennyt jo näin
pitkälle. Olen iloinen, että tasa-arvoinen avioliittolaki etenee ja tällä menolla myös toteu-
tuu.

16.07 Antero Laukkanen kd: Arvoisa rouva puhemies! Täällä on käyty hyvin laajaa kes-
kustelua, ja se on kyllä erittäin hyvä asia. Täällä muun muassa äsken puhuttiin transsuku-
puolisuudesta ja siihen liittyvistä kysymyksistä ja prosesseista, ja ne nousevat erityiseen
keskiöön hetken ajaksi, ja monet edustajat täällä intoutuivat opettamaan minua tämän
alueen asioista, ja tietysti nöyrästi ja mielelläni otan kaikkea tietoa vastaan. Edustaja Mo-
dig jopa rohkeni sanoa julkisesti, että hän on tietoinen siitä, että en ymmärrä tästä asiasta
juurikaan mitään. Itse en tunne Modigia muuta kuin nimeltä ja valokuvista, joten en roh-
kene hänen elämästään ja sen sisällöstä mitään todeta. Totean vain, että työssäni pastorina
olen kyllä 20 vuoden aikana näihin asioihin törmännyt kaikilla mahdollisilla tasoilla, niin
lainopillisesti, sielullisesti kuin hengellisesti. En suinkaan pidä itseäni yhtään tämän alueen
ikään kuin reunalla kulkijana vaan valitettavasti sen ytimessä. Itsekin näen, että lainsää-
dännöllisesti meillä on paljon tehtävää, miten voisimme heitä auttaa.

Sitten kiinnitän huomiota vielä yhteen asiaan, joka liittyy velvoitteeseen lapsen edun en-
sisijaisesta huomioimisesta lainsäädäntömenettelyssä. YK:n lapsen oikeuksien yleissopi-
muksen 3 artiklan 1. kohdan mukaan on ilmaistu periaate, jonka mukaan lasta koskevassa
päätöksenteossa on ensisijaisesti otettava huomioon lapsen etu. "Kaikissa julkisen tai yk-
sityisen sosiaalihuollon, tuomioistuinten, hallintoviranomaisten tai lainsäädäntöelimien
toimissa, jotka koskevat lapsia, on ensisijaisesti otettava huomioon lapsen etu." YK:n lap-
sen oikeuksien komitea on kesäkuussa 2011 kehottanut Suomea ottamaan lapsen edun
asianmukaisesti huomioon muun muassa lainsäädäntömenettelyssä. Silloisen pääministeri
Jyrki Kataisen hallitusohjelmassa 22.6.2011 oli kirjattu kohtaan "Perheiden, lasten ja nuor-
ten hyvinvointi" lapsivaikutusten arvioinnin lisääminen kaikessa päätöksenteossa. YK:n
lapsen oikeuksien komitea on vuonna 2013 julkaissut tästä 3 artiklan 1. kohdasta 20-sivui-
sen yleiskommentin. Sen tavoitteena on varmistaa, että sopimusvaltiot soveltavat ja kun-
nioittavat lapsen etua. Yleiskommentissa määritellään, mitä lapsen edun asiallinen huomi-
oiminen edellyttää, ja käydään muun muassa sana sanalta läpi artiklan tekstin oikeudelli-
nen merkitys.

Arvoisat edustajat! Kun täällä me vaadimme, että tässä asiassa esitetään erittäin suurena
ja tärkeänä kohtana se, että lapsiin kohdistuvat vaikutukset selvitetään, niin se ei ole mi-
tään retoriikkaa, vaan se on se velvoite, joka meillä on, ja se ei ulotu ainoastaan tähän lain-
säädäntöhankkeeseen vaan kaikkeen, mitä täällä tehdään. Siksi tuntuu ihmeelliseltä, että
kun niin monessa muussa kysymyksessä erityisesti vasemmisto ja vihreät huutavat näiden
oikeuksien perään, niin sitten näissä yhden genren asioissa ne voidaan aina sivuuttaa ja to-
deta, että "no, eipäs tullut tehtyä". Tämä ei ole minusta rehellistä toimintaa. Minä toivon,
että kun näitä liitännäislakeja varmaan tulee tässä kolmen vuoden aikana koko ajan lisää ja
lisää ja lisää ja näitä täydennetään ja paikataan ja yritetään viedä eteenpäin ja muuttaa sitä
ja tätä, niin tässä mielessä sitten voisi tapahtua sellainen muutos, että aidosti otetaan nämä
YK:n suositukset, jopa huomautukset, jotka Suomelle on annettu, että nämä lapsiin koh-
distuvat vaikutukset nousevat keskiöön. — Kiitoksia.
31



Pöytäkirjan asiakohta PTK 5/2016 vp
16.12 Mika Niikko ps: Arvoisa rouva puhemies! Hyvät kollegat! Tässä debattivaiheessa
me paljon keskustelimme erilaisista näkökulmista, joita me itse kukin olemme havainneet,
mihin tällainen avioliittolain muutos johtaa, ja haluan muutaman havainnon siitä nostaa
esille.

Tässä on viitattu edustaja Kärnän havaintoon ja tutkimustuloksiin Yhdysvalloista, että
sateenkaariperheessä kasvavat lapset eivät millään tavalla eroa heteroperheissä kasvaneis-
ta lapsista, ja tähän tutkimukseen viitatessaan hän puhui, että tämä sama asia tarkoittaisi
myös sitä, että Suomessa adoptio-oikeuden mahdollistaminen samaa sukupuolta oleville
pareille ei johtaisi mihinkään muutoksiin lasten kehityksessä ja kasvamisessa. En kuiten-
kaan itse löytänyt Googlella hakiessani tätä tutkimusta, mutta vastaavasti Googlelta löysin
muutamia muita tutkimuksia. Esimerkkinä: Aito avioliitto ry:n sivuilla oli hyvä artikkeli,
jossa sosiologi Paul Sullins itse on tehnyt laajan kansallisen terveyskyselyn pohjalta tutki-
muksen, jossa on useita tutkimusaineistoja. Siinä on semmoisia havaintoja, että tämä läh-
tökohta-ajatus on siinä, että lapset, jotka kasvavat naimisissa olevien äidin ja isän kanssa,
voivat kaikkein parhaiten. Tämähän on se oleellisin asia näissä asioissa. Näitä tutkimuksia
on tehty vuosikymmeniä, ja niinkään muunlaisia tutkimuksia, kuten samaa sukupuolta ole-
vien parien adoptiosta, ei ole vielä tehty. Tässä Sullinsin viittaamassa tutkimuksessa ana-
lysoitiin 512 samaa sukupuolta olevan parin lasta ja tämä poimittiin 207 000 vastaajan jou-
kosta. Tämä tutkimus on tehty vuosina 1997—2013, ja tämän tutkimuksen perusteella sel-
keästi — täällä on useita kriteereitä siitä — ei ole niin itsestäänselvyys, etteikö lapsi kas-
vaessaan esimerkiksi sateenkaariperheessä saa erilaisia sellaisia asioita, joita ei saisi he-
teroperheessä. En niitä lähde nyt tässä mainitsemaan, mutta jokainen itse voi tutustua näi-
hin tuloksiin, koska en halua tästä nyt lähteä mitään debattia käymään.

Toinen asia, mielestäni erittäin hyvä, minkä löysin, oli Kalifornian valtionyliopiston
professori Robert Oscar Lopezin tutkimus, jossa hän 2013 mainitsee itse näin, haluan si-
teerata tämän, koska tämä oli mielestäni ihan hyvä havainto: "Professori Robert Oscar Lo-
pez, joka on itse kasvanut kahden rakastavan lesbovanhemman kodissa, kritisoi sukupuo-
lineutraalia avioliittolakia, koska se normalisoi tilanteen, jossa lapsi joutuu kasvamaan il-
man isää ja äitiä. On tietysti monia tilanteita, joissa ei ole vaihtoehtoja ja lapsen on kasvet-
tava ilman isää tai äitiä. Mutta Lopezin mukaan on ’lapsen hyväksikäyttöä’ tehdä lapsesta
tietoisesti ja harkitusti isätön ja äiditön siksi, että aikuiset haluavat itselleen lapsen ja kat-
sovat itsellään olevan oikeuden lapseen. Lopezin mukaan on lapsen hyväksikäyttöä odot-
taa, ettei lapsi kärsi tuskaa äitinsä tai isänsä menetyksestä, vaikka hänet on erotettu ainakin
yhdestä tai ehkä molemmista biologisista vanhemmistaan — ei siksi, että se oli välttämä-
töntä, vaan koska kaksi aikuista vaatii tällaista järjestelyä. - - Lopez kritisoi sitä, että lapsia
pidetään tuotteena, jonka hankkimiseen aikuisilla on oikeus."

Näitä esimerkkejähän on hyvin paljon, kun eri lähteistä lähtee kaivamaan, ja tällä ha-
luan kuvata sitä, että me olemme kuitenkin vakavan asian ääressä, kun me rupeamme mää-
rittelemään sitä, millainen perhe on hyvä lapselle ja millainen ei ole. Missään vaiheessa
ymmärtääkseni kukaan tässä salissa ei ole sanonut sitä, että kaksi samaa sukupuolta olevaa
vanhempaa ei voi kasvattaa lapsia saatikka että yhden perheen yksinhuoltajaperheet eivät
onnistuisi lapsen kasvatuksessa. Tästä ei ole kysymys, vaan kysymys on siitä, että jos edus-
kunta hakee parasta mahdollista lopputulosta lapsen kasvattamisen suhteen, kuten adoptio-
tilanteessa on tapana, niin on mielestäni aika huolimatonta ohittaa toteamus siitä, että eikö
isän ja äidin muodostama perhe lapselle silti ole kuitenkin paras mahdollinen vaihtoehto ja
32



Pöytäkirjan asiakohta PTK 5/2016 vp
se tulisi kaikille lapsille suoda. No, tästä asiasta me emme varmaan kaikki pääse yksimie-
lisyyteen, mutta rautalankaversio oli kuitenkin tämä.

Arvoisa puhemies! Haluan myös palata vielä näihin avioliittolain muutoksen vaikutuk-
siin, mikä tulee väistämättä olemaan myös uskonnollisten yhdyskuntien osalta edessä. Ku-
ten jo mainitsin, Ruotsissa meni vain puoli vuotta, että Ruotsin kirkko päätti ruveta vihki-
mään samaa sukupuolta olevia pareja tämän avioliittolain muutoksen jälkeen. Me tiedäm-
me tasan tarkkaan, täällä istuvat päättäjät, että koska kirkolla on veronkanto-oikeus, niin
kukaan ei tule katsomaan suopein silmin sitä, että kirkko saa kerätä varoja ja veroja, jos se
ei toimi Suomen lain odottamalla ja edellyttämällä tavalla tässä avioliittoon vihkimiskysy-
myksessä. Tämä ei koske pelkästään luterilaista kirkkoa, vaan on muitakin kirkkokuntia,
joilla tämä vihkimisoikeus on olemassa. No, se tulee mahdollisesti johtamaan siihen, että
kirkko tai uskonnollinen yhdyskunta joko luopuu vihkimisoikeudesta tai sitten he hyväk-
syvät hammasta purren tämän ehdotuksen, josta painetta on jo nyt ilmassa.

Toisekseen tämä tulee vaikuttamaan sananvapauteen. Enää ei tulla seurakunnan puhu-
japöntöstä julistamaan Jumalan sanaa sellaisena kuin se kirjoitettu tai sellaisena kuin pas-
tori tai evankelista tai sananjulistaja sen itse uskoo. Tullaan näkemään myös viharikossyy-
töksiä ja erilaisia sananvapauden rajoittamisen toimenpiteitä näitä henkilöitä kohtaan, jot-
ka uskaltavat tämän jälkeen puhua sen omantunnon ja opetetun ja oppimansa sanan mukai-
sesti.

Näin ollen kristinuskon käsitys miehen ja naisen välisen avioliiton ainutlaatuisuudesta
tulee murenemaan tässä yhteiskunnassa. Tämä on väistämätön tosiasia. Tämä on jo nähty
useassa muussa maassa, missä vastaavanlaisia tapahtumia ja kehityksiä on ollut.

Arvoisa puhemies! Tähän loppuun haluan vielä yhden näkökulman nostaa esille. Oppo-
sitio on kerrankin kiitellyt kovasti hallitusta, että tässä tuo tällaisia lakiesityksiä esille, ja
tässä on nyt kiitelty ennen kaikkea sitä, että tässä saatetaan päätökseen edellisen eduskun-
nan tahtotila. Mielestäni ei olisi millään tavalla häpeä, jos tämä hallitus olisi ottanut oman
linjan ja toisen suunnan tässä avioliittolakikysymyksessä. Pääministeriä on paljon kiitetty,
että hän pitää kiinni siitä, mitä edellinen eduskunta on päättänyt tämän avioliittolain muut-
tamisen suhteen. Mielestäni tämä kuitenkin tarkoittaa vain sitä, että meidän pääministeri ei
halua käyttää sille luotua ja suotua valtaa ohjata hallitus arvomaailmansa mukaiseen suun-
taan. Tässä on, ikävä kyllä, käynyt niin kuin kävi Esaulle, joka myi esikoisuutensa yhdestä
rokkalautasesta. Ihmisten kunnia on tullut tärkeämmäksi kuin opitut arvot ja ne kirjat, jois-
ta ne arvot ovat rakentuneet elämän varrelle. Siinä mielessä tämä on myös omantunnon ja
myös uskonnon kysymys, koska meillä eri henkilöillä on eri pohjalta olevat arvot ja niitä
arvoja ei voi ohittaa olkaa kohauttamalla, kuten tässä nyt on käymässä.

16.20 Krista Mikkonen vihr: Arvoisa puhemies! Minäkin haluan alkuun kiittää lakiva-
liokuntaa näiden lakimuutosten käsittelystä ja nimenomaan siitä, että kun kyseessä on vie-
lä laki, joka on syntynyt kansalaisaloitteen pohjalta, niin on kunnioitettu sitä äänestystulos-
ta, minkä viime eduskunta teki, ja halutaan nyt saattaa tämä laki voimaan ja huomioida ne
muut lakimuutokset, jotka syntyivät siitä, kun tämä tasa-arvoinen avioliitto hyväksyttiin.

Tässä keskustelussa on noussut esille se, että tähän lakiin liittyen ei olisi tehty riittävästi
vaikutusarvioita, ja on muun muassa vedottu siihen, että tätä lapsivaikutusten arviointia ei
ole tehty. Ja niin kuin sanottu, lapsiasiavaltuutettukin on sitä peräänkuuluttanut, mutta tie-
tysti kannattaa muistaa, että lapsiasiavaltuutettu on nimenomaan kannattanut tasa-arvoista
33



Pöytäkirjan asiakohta PTK 5/2016 vp
avioliittoa ja nähnyt sen lapsen eduksi ja sen, että lapsella on perhe ja hän voi kokea sen
perheen aivan yhtä arvokkaaksi kuin minkä tahansa laisen perheen.

Lakivaliokunnan lausunnossa on nostettu esille muutamia epäkohtia, jotka tässä kohdin
jäävät nyt ratkaisematta, ja niistä on tänään täällä paljon puhuttu. Toinen on translakiin liit-
tyvä, joka koskee sukupuolen vahvistamista ja sitä, että meidän lainsäädäntömme nyt vaa-
tii, että — kun tämä vahvistaminen tehdään — täytyy tehdä sitten sterilisaatio. Tästä ovat
myös kansainväliset ihmisoikeuselimet Suomea moittineet, ja toivon, että eduskunnalla
olisi rohkeutta puuttua tähän ja korjata tämä epäkohta.

Toinen asia, joka on noussut esiin, on hedelmöityshoitolakimme, joka ei mahdollista he-
delmöityshoitoa naisparille parina, vaikka nämä jatkossa voivat olla avioliitossa. Jos tä-
män hoidon tuloksena syntyy lapsi, niin tällä lapsella on vain yksi juridinen vanhempi,
vaikka todellisuudessa vanhempia on kaksi. On selvää, että lapsen aseman parantamiseksi
ja tasavertaiseksi saattamiseksi tätä lakia tulisi muuttaa niin, että jatkossa nämä molemmat
vanhemmat olisivat myös juridisia vanhempia.

Tässä lakiesityksessä ei ehdoteta sitä, että ulkomailla rekisteröityjä parisuhteita voisi
muuttaa vain ilmoitusmenettelyllä avioliitoksi, kuten kotimaassa rekisteröityjä suhteita.
Minä olisin toivonut, että tässä kohdin varsinkin muissa Pohjoismaissa rekisteröidyt suh-
teet olisi otettu mukaan tämän ilmoitusmenettelyn piiriin. Tämä olisi ollut linjassa sen
kanssa, kun me muutenkin pyrimme yhdenmukaistamaan pohjoismaisia käytäntöjä ja li-
säämään pohjoismaalaista yhteistyötä.

Mutta kaiken kaikkiaan olen erittäin iloinen siitä, että tasa-arvoinen avioliitto nyt etenee
ja siihen liittyvät liitännäislait saadaan voimaan yhtäaikaisesti kuin tasa-arvoinen avioliit-
tokin tulee voimaan.

16.24 Sari Tanus kd: Arvoisa rouva puhemies! On tämä vain merkillinen maa, tämä Suo-
menmaa. Me puhumme kansalaisaloitteesta, ja ei ole kauankaan — tuossa loppuvuonna —
kun tämä eduskunta äänesti sen oman vireille panemani kansalaisaloitteen nurin, jossa
pyydettiin oikeutta kunnioittaa toisen elämää siinä määrin, ettei vastentahtoisesti, vastoin
vakaumustaan, tarvitse osallistua toisen elämän lopettamiseen. Siihen tämä eduskunta ei
Suomessa antanut oikeutta, toisin kuin lähes kaikissa muissa Euroopan maissa on. Mutta
nyt tämän kansalaisaloitteen myötä ollaan hyväksymässä se, että lapselta viedään ensisijai-
nen oikeus omaan isään ja äitiin. Tällä kansalaisaloitteellahan ollaan luomassa lapsen nor-
maalitilaksi isättömyys tai äidittömyys, se, että lasta on kasvattamassa kaksi naista tai kak-
si miestä. Eli lapsen normaalitilaksi tulee, määritellään se, että puuttuu jompikumpi omista
vanhemmista.

Jos me ajattelemme lapsia, jotka joutuvat adoptioon tai pääsevät adoptioon — kummin-
ko päin sitä ajatellaan — he ovat joka tapauksessa menettäneet omat vanhempansa, joutu-
neet syystä tai toisesta eroon omista vanhemmistansa, ja nyt jatkossa sekin mahdollisuus,
että kaikki nämä lapset, jotka adoptoidaan, voisivat saada sellaisen uuden kokemuksen
sekä isästä että äidistä, viedään pois. Ajattelisin niin, että lapsen, jonka kohtalona on jo ol-
lut se, että on menettänyt oman isänsä ja äitinsä, tulisi kyllä päästä perheeseen, jossa on
sekä adoptioisä että adoptioäiti, sekä mies että nainen, lasta hoivaamassa ja hänen kas-
vuaan ja kehitystään auttamassa.

Läpi vuosikymmenten ja, sanoisinko, läpi vuosisatojen eri psykologiset koulukunnat,
niin paljon eriäviä mielipiteitä kuin heillä on ollutkin, ovat olleet kuitenkin yhdestä asiasta
varsin, varsin yksimielisiä: normaaliin lapsen kasvuun ja kehitykseen, hyvään lapsen kas-
34



Pöytäkirjan asiakohta PTK 5/2016 vp
vuun ja kehitykseen, tarvitaan sekä mies että nainen. Nyt on tietysti turha nostaa esimer-
kiksi sitä, että on huonoja äitejä, on huonoja isejä, on alkoholiongelmia, on huumeongel-
mia ja niin edelleen — jos me ajattelemme normaalia eloa ja oloa, niin hyvään lapsen kas-
vuun ja kehitykseen kuuluu mallia sekä äidiltä että isältä.

Mitä kaikkea me Suomen eduskunnassa olemmekaan viemässä pois meidän lapsiltam-
me ja lapsenlapsiltamme? Minulla on sellainen tunne, että me eduskunnassa emme todel-
lakaan ymmärrä — eikä Suomen kansa, joka kannattaa näitä muutoksia, ymmärrä — mille
kaikelle me olemme antamassa alkuvauhtia.

Translain suhteen sanoisin vielä, kun on sekä tämä naimattomuusvaatimus että lisäksi
sterilointivaatimus, että kyllä minä haluaisin, että minun lapseni ja lapsenlapseni elävät
maassa, jossa äiti on nainen ja isä on edelleenkin mies, eikä niin, että meillä olisi jatkossa
pikkuhiljaa enenevässä määrin ryhmä kansalaisia, jotka on rekisteröity miehiksi mutta jot-
ka ovat synnyttämässä. Kun on tietty perustavaa laatua oleva järjestys, sanoisinko, se luo-
makunnan järjestys, jossa tietyistä asioista on kuitenkin jo vuosituhanten hyvä kokemus,
niin kyllä minusta kannattaisi miettiä, mitä kaikkea kuitenkin kannattaa säilyttää, mistä
kaikesta on hyvä pitää kiinni. Minä näkisin, että yksi sellainen asia on, että äiti on edelleen-
kin nainen ja isä on mies.

Muutoin monilla ihmisryhmillä, sanoisinko, itse kullakin meistä, on monenmoista —
varmaan meillä on varsin vähän ihmisiä, jotka voisivat sanoa, että ovat niin ehyitä, täysin
haavoittumattomia elämänsä varrella, etteikö hoitoa tarvittaisi. Meillä on paljon sellaista
sijaiskäyttäytymistä, monenmoista tässä yhteiskunnassa. Minä toivoisin, että siinä vaihees-
sa, kun me teemme näitä päätöksiä, voisimme pysähtyä miettimään, emme tekisi päätök-
siä, niin kuin viime vuonna ja edeltävinä vuosina on tehty, tunteiden perusteella. Se on yksi
asia, mikä on tietyllä tavalla hämmästyttänyt minua tässä eduskunnassa, että sen sijaan,
että päätökset perustuisivat tietoon tai tutkimukseen, tai edes vuosikymmenten tai vuosisa-
tojen hyvään kokemukseen, myös tässä salissa edustajat ovat tehneet ja tekevät paljon pää-
töksiä omista kipupisteistään, omasta elämän historiikistaan ja niihin liittyvistä ikävistä
muistoista käsin.

Me olemme vakavien asioiden edessä. Toivoisin, että lasten edut joka tapauksessa me-
nevät edelle, eivät naisten, eivät miesten, eivät aikuisten toiveet ja halut. Ja jos meillä on
tahtotilaa, jos meillä on oikeaa asennetta ja hyvää tahtoa, niin me voimme löytää tässäkin
salissa sellaisia ratkaisuja, jotka ovat hyviä ja kunnioittavat kaikkia, niin perinteistä avio-
liittoa kannattavia kuin sekä homo- että lesboparien rekisteröityä parisuhdetta, niin kuin
itse olen puhunut pariliitosta tai sopimusliitosta. Meillä olisi eri vaihtoehtoja, jotka nosta-
vat esiin myös lasten oikeudet ja pitävät huolen niistä. Toivoisin, että tällä eduskunnalla,
meillä kansanedustajilla, olisi rohkeutta tehdä hyviä, kestäviä, pitkällä aikavälillä hyvää
kaikille tuovia päätöksiä.

16.31 Jani Mäkelä ps: Arvoisa puhemies! Kummastelen hieman tätä kiireellä laadittua
lakiesitystä. Ainakin se, että avioliiton voisi solmia ilmoitusmenettelyllä, on selvä epäkoh-
ta ja aukko. Monta muutakin on tuotu keskustelussa esille. Se perusväite, ettei sukupuoli-
neutraali avioliitto vaikuta muiden kuin näiden avioliiton solmineiden elämään, ei aina-
kaan pidä paikkaansa. Sehän vaikuttaa vaikka kuinka moneen lakiin, niin kuin täällä on to-
dettu.

Tässä juuri konkretisoituu se, mistä oppositio syyttää, kun viedään eteenpäin lakeja, jot-
ka eivät sovi heidän ideologiaansa. Silloin kyllä puuttuu selvityksiä. Nyt selvittämättä
35



Pöytäkirjan asiakohta PTK 5/2016 vp
eteenpäin tai puutteellisin selvityksin eteenpäin vieminen sopii, kun se sopii ideologiaan,
tämä laki, jota viedään eteenpäin. Sama koskee kansalaisaloitteita. Ei nähdä ongelmaa sil-
loin, kun se sopii omaan ideologiaan. Tässä on kysymys pelkästä tekopyhyydestä ja valta-
pelistä. Teemmekö nyt tarkoituksella heikkoa lainsäädäntöä?

Arvoisa puhemies! Olisi ollut paras, jos uusi kansalaisaloite aidosta avioliitosta olisi eh-
ditty käsitellä ennen näiden liitännäislakien valmistelua ja olisi laitettu ajan ja energian
käyttöä näihin. Mielestäni kysymys ei ole niinkään uskonnollisesta asiasta. Kyllä kristin-
uskoa paljon vanhempi avioliittoinstituutio olisi sen ansainnut. On hyvä kuitenkin, että
nämä lait ovat tulossa voimaan vasta noin vuoden kuluttua, kun olemme ehtineet käsitellä
uuden kansalaisaloitteen tässä salissa. Päätös siis ei ole vielä tehty, vaan tällä eduskunnalla
on mahdollisuus harkita asiaa puhtaalta pöydältä omista lähtökohdistaan.

16.32 Johanna Ojala-Niemelä sd: Arvoisa rouva puhemies! Tätä aloitetta on pitkään kä-
sitelty jo viime vaalikaudella, ja nyt sitä on jatkettu tällä vaalikaudella. Lakivaliokunnassa
tätä asiaa käsiteltäessä kiinnitimme erityistä huomiota siihen, että hedelmöityshoitolakiin
ei lakiesityksessä esitetä muutosta, joka mahdollistaisi sen, että samaa sukupuolta oleva
aviopari saisi hedelmöityshoitoja parina. Voimassa olevan lainsäädännön mukaan naispa-
reilla vain toisen puolison on mahdollista saada hedelmöityshoitoja itsellisenä naisena. To-
tesimmekin, että tämä nykytila ei ole yhdenvertaisuussyistä ihanteellinen eikä lapsen edun
kannalta ongelmaton. Toivoimme myös valiokuntana sitä, että näitä hedelmöityshoitolain
muutostarpeita jatkossa arvioidaan kiinnittäen erityistä huomiota vanhemmuuteen ja lap-
sen asemaan liittyviin kysymyksiin.

Lisäksi valiokuntana kiinnitimme erityistä huomiota lisääntymiskyvyttömyyttä koske-
vaan vaatimukseen transseksuaalin sukupuolen vahvistamisesta annetussa laissa, josta
Suomi on saanut huomautuksia kansainvälisiltä ihmisoikeuselimiltä. Lausuimme valio-
kuntana, että tämä ei liity avioliittolain muutokseen eikä sitä näin ollen ole mahdollista to-
teuttaa nyt käsiteltävänä olevan esityksen yhteydessä. Mutta katsoimme samalla, että sen
saaman selvityksen valossa transseksuaalin sukupuolen vahvistamisesta annetun lain muu-
tostarpeiden kokonaistarkastelu on kuitenkin aiheellista.

Meillä on lukuisa määrä tutkimuksia siitä, että lapselle on tärkeintä, että hänellä on yksi
aikuinen, rakastava vanhempi, ainakin yksi, oli se sitten kumpaa sukupuolta tahansa. Mi-
nua kyllä kauhistuttivat edustaja Tanuksen puheenvuorot siitä, että tarvitaan äiti ja isä, jot-
ta kasvaa kunnollisia kansalaisia. Itse olen menettänyt äitini nuorena lapsena, ja isä on mi-
nut kasvattanut, ja kyllä minusta ihan kelvollinen kansalainen on mielestäni tullut. Voin sa-
noa, että hyvän lapsen kehityksen olen saanut tästä huolimatta. Suon kyllä myötätuntoa
kaikkia lapsia kohtaan, joille on käynyt näin.

16.35 Mika Niikko ps: Arvoisa rouva puhemies! Muutaman kommentin haluan tähän
edelliseen puheenvuoroon, Ojala-Niemelän puheenvuoroon sanoa. Tämä oli vähän vastaa-
vanlainen kuin Mikkosen puheenvuoro aikaisemmin, joten vasemmalta näitä kuulee pal-
jon. Elikkä tässä oli kaksi asiaa, mistä puhutaan: hedelmöityshoito ja transseksuaalisen ste-
rilisaatio. Nämä kaksi asiaa huolestuttavat hyvin montaa henkilöä täällä.

Otetaanpas nyt ihan tällaisella niin kuin maalaisjärjellä tämä ajattelu ensimmäiseksi
vaikka tästä transseksuaalisen sterilisaatiosta, mikä nykytila on. Ymmärtääkseni, olenko
oikein ymmärtänyt, kun puhutaan sukupuolenkorjausleikkauksesta, niin siinä on kysymys
korjauksesta. Elikkä siinä henkilö saa lääketieteellistä apua kehon muuttamiseen mieheksi
36



Pöytäkirjan asiakohta PTK 5/2016 vp
tai naiseksi, joka hän kokee olevansa. No, tämän me varmaan kaikki ymmärrämme, että
tämä on se alkutilanne. Nyt jos on kysymys korjausleikkauksesta, jonka yhteiskunta mak-
saa, niin eikö silloin korjausleikkauksessa jommankumman sukupuolen ominaisuuspiirtei-
den pidä olla se määräävä tekijä? Minkä tähden yhteiskunnan pitäisi vielä hyväksyä se, että
ihmisen, joka haluaa korjata esimerkiksi itsensä naisesta mieheksi, pitäisi saada myös syn-
nyttää sitten miehenä, jos hän haluaa? Mihin tämä vaatimus perustuu? Jos ihminen korja-
taan, niin eikö se silloin tarkoita sitä, että mies ei synnytä ja nainen ei siitä? Tämä on mie-
lestäni niin yksinkertaista logiikkaa, joka on hämärtynyt tässä päätöksenteossa, että täällä
tehdään mustasta valkoinen ja valkoinen mustaksi, jos siltä tuntuu.

Toinen, keskustelu tästä hedelmöityshoidosta. Tämähän on tarkoitettu nimenomaan niil-
le heteropareille, pääasiassa, jotka eivät saa normaalisti lasta lisääntyessään. Tämä on se
lähtökohta ainakin. Minä ymmärrän, että ruvetaan vaatimaan sitten, että esimerkiksi kaksi
naista voisi päästä hedelmöityshoitoon, jotta he saisivat lapsen, ja sitä perustellaan sillä,
että ne vanhemmat haluavat sen lapsen. Mielestäni kuitenkin peruskysymys on se, ovatko
lapset aikuisia varten vai ovatko aikuiset lapsia varten. Luonnollinen tapa saada lapsia on
miehen ja naisen välinen kanssakäyminen, ja tämmöistä luonnonmukaista tapaa itse aina-
kin tälleen maalaisjärjellä ajatellen haluaisin noudattaa ja kunnioittaa.

Emme me voi yhteiskunnassa antaa kaikille kaikkea, mitä ihmiset haluavat. Semmoista
lainsäädäntöä ei voida tehdä missään maassa eikä missään eduskunnassa. Me joudumme
jokaisella lailla rajoittamaan jonkun oikeuksia. Se on ikävää, mutta se on totta. Mutta tääl-
lä on tullut vallaksi nyt viime aikoina, viime eduskuntakautena varsinkin, se, että kaikille
kaikki, jos ne rakastavat tai ne haluavat.

Sanallakaan ette ole tänään puhuneet siitä, että jos rakkaus on määritelmämittari avio-
liittoon pääsemiseksi, niin kuinka monta henkilöä saa mennä naimisiin. Tämän me tiedäm-
me, tämä on vihreiden asialistalla ollut jo pitkään, vihreiden nuoret ovat ajaneet sitä vuo-
sikausia, ja se taitaa olla vihreillä seuraavana korttina, mikä lyödään pöytään.

Kyllä minä uskon kuitenkin tämmöiseen perusarvoon suomalaisessa yhteiskunnassa.
Jos meidän perustuslakimme on rakentunut kristillisille arvoille ja yleensä normaaliin ih-
miskäsitykseen ja tämmöiseen toisista huolehtimiseen, niin ei sitä voi käyttää aseena niitä
vastaan, jotka eivät halua sitä muuttaa. Meitähän monia syytetään siitä, että me olemme
vanhanaikaisia tai me emme hyväksy ihmisarvoa kaikille ihmisille tai tasa-arvoa. Ikävä
kyllä lainsäädäntö on semmoinen, että teimme me lain kuin lain, niin se rajoittaa ihmisten
oikeuksia. Että voidaan puhua siitä, että meillä ei ole kuin pakkolakeja tässä talossa.

Mutta, arvoisa puhemies, se on hyvä, että me olemme saaneet kuitenkin maltillisella ta-
valla keskustella täällä, me tuomme omia argumentteja, omia näkökulmia asioihin. Mutta
kyllä minua eniten huolestuttaa tässä lainsäädännössä, ei niinkään se, että avioliittoinsti-
tuutio muuttuu, joka on tuhansia vuosia vanha instituutio ja on käsitetty aina yhteiskunnas-
ta riippumatta miehen ja naisen väliseksi avioliitoksi, se ei niinkään minulla ole päällim-
mäisenä huolena, vaan se, miksi me otimme tähän mukaan tämän adoptiolain muuttami-
sen, tai itse asiassa tämän avioliittolain, joka mahdollistaa tämän adoption. Tämä olisi voi-
tu ihan hyvin jättää pois. Tiedän, että useat teistä ovat samaa mieltä, vaikkeivät sitä sano.
Tämä on se, mikä on kivenä kengässä minulla erityisesti. Minä en hyväksy sitä, että lap-
selta tietoisesti riistetään jompikumpi vanhemmista. Minulla on siitä omakohtaista koke-
musta, samoin kuin Ojala-Niemelällä, ja minä ainakin osaltani kaipasin omaa isääni silloin
kun minulta riistettiin se. Ja riistettiin välillä oma äitikin, kun asuin lastenkodissa. Ei ole
yhdentekevää se, millaisessa perheessä lapsi kasvaa. Lapsella on oltava oikeus isään ja äi-
37



Pöytäkirjan asiakohta PTK 5/2016 vp
tiin, mikäli se tilanne vaatii sitä, että yhteiskunta joutuu siinä adoptiossa ohjaamaan hänel-
le uudet vanhemmat.

16.40 Sanna Marin sd: Arvoisa puhemies! Me käsittelemme tänään tärkeitä yhteiskun-
nallisia lakimuutoksia, avioliittolain liitännäislakien muutoksia. Minun mielestäni nämä
lainmuutokset ovat tärkeitä, ne ovat tarpeellisia. Pakko myös alkuun todeta, kun itsekin is-
tun lakivaliokunnassa, että valiokunta teki erittäin hyvää työtä antaessaan tämän mietin-
nön eduskunnalle ja se on kiinnittänyt siinä tärkeisiin asioihin huomiota.

Ehkä edustaja Tanukselle ja Niikolle nyt tähän alkuun on todettava se, että itse olen kas-
vanut sateenkaariperheessä ja voin vakuuttaa, että myös tällaisissa perheissä, joissa on kak-
si samaa sukupuolta olevaa vanhempaa, lapsilla on täysi mahdollisuus kasvaa hyvässä ym-
päristössä, saada rakastavat vanhemmat, hyvää hoitoa, huolenpitoa, turvallinen kasvuym-
päristö. On erinomaisen tärkeä ja hieno asia, että nyt vihdoin me korjaamme lainsäädän-
nöstä sellaisia kohtia, jotka ovat asettaneet perheet ja lapset eriarvoiseen asemaan toisiinsa
nähden. Tämä on erityisesti perheiden lasten näkökulmasta erittäin hyvä ja tarpeellinen uu-
distus. On hienoa, että vihdoinkin yhteiskunta tunnustaa tällaiset perheet ja lapset yhden-
vertaisiksi muiden perheiden kanssa.

Nämä liitännäislait ovat nyt eduskunnan käsittelyssä, nämä ovat tarpeellisia. Valiokun-
nalla sinänsä ei näihin ollut huomautettavaa hallituksen esitykseen näiltä osin, mutta sen si-
jaan valiokunta kyllä nosti esiin omassa mietinnössään useita ongelmakohtia, joita näihin
liitännäislakeihin näidenkin jälkeen edelleen meidän lainsäädäntöömme jää.

Keskeisimmät huomiot liittyvät muun muassa juuri transsukupuolisten ihmisten ase-
maan Suomessa. Nyt näiden lakimuutosten myötä poistetaan vaatimus naimattomuudesta,
mutta edelleen meille jää yksi keskeinen ihmisoikeusongelma translakiin eli sterilisaatio-
vaatimus, vaatimus lisääntymiskyvyttömyydestä ihmisille, jotka vahvistavat uuden korja-
tun sukupuolensa. Tämä on merkittävä ihmisoikeusongelma. Tähän useat kansainväliset
ihmisoikeustahot ovat ottaneet kantaa ja kiinnittäneet huomiota ja vaatineet, että Suomi
korjaa tältä osin omaa lainsäädäntöänsä.

Siitä on aika pitkä aika, kun me olemme esimerkiksi kieltäneet vammaisilta ihmisiltä li-
sääntymisen. Tällainen erottelu on aikoja sitten jo lopetettu. Meillä on tasan tarkkaan yksi
ihmisryhmä, keltä enää vaaditaan lisääntymiskyvyttömyyttä, ja se on sukupuolensa vah-
vistavat ihmiset silloin, kun sukupuolta on korjattu. Tämä on merkittävä ongelma, ja tämä
vaatii, aivan kuten mietinnössä todetaan, isompaa uudistusta translainsäädäntöön. Siinä sa-
malla tietenkin olisi hyvä, että koko lakia korjattaisiin itsemääräämisoikeuden näkökul-
masta kestäväksi.

Toinen keskeinen asia, mihin valiokunta kiinnitti huomiota, jonka esimerkiksi Ojala-
Niemelä äsken omassa puheenvuorossaan täällä nosti esiin, on hedelmöityshoitolakiin jää-
vä epäkohta siitä, että naispari ei voi saada hoitoa pariskuntana vaan vain toinen osapuoli
voi saada hoitoa. Tämä johtaa tilanteisiin, muun muassa pahimmassa tapauksessa siihen,
että jos synnyttävä vanhempi kuolee synnytyksessä, niin silloin lapsella ei juridisesti ole
toista vanhempaa, eli samaa sukupuolta olevat joutuvat käymään tämmöisen pitkän sisäi-
sen adoption prosessin. Tämä on merkittävä epäkohta, ja tämä pitäisi korjata.

Tähän olisi mahdollisuus. Jo viime kaudella 2014—2015 oikeusministeriö on antanut
esityksen uudesta äitiyslaista. Tämä voitaisiin tuoda eduskunnan käsittelyyn. Tämä lakiesi-
tys on valmis, ja se korjaisi tämän epäkohdan, eli tähän meillä on täydet välineet, kun hal-
litus vain toisi eduskunnalle tästä esityksen. Tästä on tällä hetkellä käynnissä myös kansa-
38



Pöytäkirjan asiakohta PTK 5/2016 vp
laisaloite, jonka on allekirjoittanut yli 12 000 ihmistä, eli myös kansalaisyhteiskunta kiin-
nittää huomiota tähän ongelmaan ja haluaa sen korjata.

Lisäksi valiokunta kiinnittää huomiota myös joihinkin toisiin epäkohtiin, joita edelleen
lainsäädäntöömme jää näidenkin liitännäislakien jälkeen, mutta nämä on mahdollista kor-
jata sitten muussa lain käsittelyssä eli erityisesti sosiaali- ja terveysvaliokunnan omassa
toiminnassa, eli näitäkin voidaan vielä muuttaa.

Mutta kaiken kaikkiaan ovat erittäin kannatettavia paitsi tämä tasa-arvoinen avioliitto-
laki, joka edellisellä kaudella jo hyväksyttiin, niin nyt nämä liitännäislait. Kun nämä vih-
doin saapuvat eduskunnan käsittelyyn, niin otamme jälleen merkittävän ison askeleen
eteenpäin Suomessa ihmisoikeuksien toteutumisessa.

16.46 Sari Tanus kd: Arvoisa rouva puhemies! Haluaisin edustajille Ojala-Niemelä ja
Marin ikään kuin korjata, että millään muotoa puheessani ei ollut tarkoitus sanoa, etteikö
yhden vanhemman tai kahden erilaisen kasvattajan tai samaa sukupuolta olevan, tai onhan
meillä paljon myös lastenkodissa olevia ja monessa muussa yhteisössä olevia — jos on tur-
vallinen, rakastava ympäristö, niin sieltä toki voi kasvaa ja kasvaakin aivan hienoja naisia
ja miehiä, niin kuin meillä on ympärillä upeita esimerkkejä.

Mutta tosiasia on kuitenkin se, että puolet meistä on äidistä, puolet meistä on omasta
isästä, kasvoimmepa me minkälaisessa ympäristössä ja minkälaisten kasvattajien kasvat-
tamana tahansa. Tosiasia on myös se, että meillä on yhteiskunnassa, Suomessakin, paljon
heitä, myös ikänaisia — minä itse tapaan työssäni enemmän naisia kuin miehiä — joilla se
isän ikävä on valtavan suuri sellaisessa tapauksessa, kun ei ole sitä omaa isää ollut, ja sel-
laisessakin tapauksessa kyllä, jossa se voi olla kasvatti-isä tai adoptioisä. Kun oma isä on
ollut poissa, niin sitä isän kaipuuta ja isän ikävää on ihan hirveän paljon vielä silloinkin,
kun ikää on 60, 70, 85. En tiedä, paljastavatko tutkimukset, missä vaiheessa ja millä tavalla
tämä meidän geenistö, perimä vaikuttaa, mutta erityisesti sitä isän ikävää on paljon, ja sen
takia toivon, mistä on täällä puhuttu alkuillasta jo, että me emme lähtökohtaisesti tekisi lap-
sen normaaliolotilaksi sitä, että puuttuu se oma isä tai oma äiti tai ensisijainen mahdolli-
suus siihen.

Transihmisiin liittyen, niin kuin tuossa aiemmin sanoin, 80-luvun puolivälistä saakka
minulla on kokemusta heidän kanssaan toimimisesta, ja niin kuin sanoin, toivoisin, että täs-
sä maassa äiti on jatkossakin nainen ja isä on jatkossakin mies. Lapset voidaan tehdä ja tä-
mäkin ryhmä voi tehdä lapset aiemmin.

Jos me transihmisten sukupuolenvaihdosta ajattelemme, niin tänä päivänähän lain mu-
kaan ne voidaan aloittaa silloin, kun täysi-ikäisyys tulee, vaikka esimerkiksi on tutkimus-
tietoa, että aivojen kehittyminen jatkuu 25-vuotiaaksi asti, ja meillä on erinäinen määrä esi-
merkkejä transihmisistä, jotka ovat käyneet läpi sukupuolenvaihdoksen ja muutaman vuo-
den päästä haluavat takaisin tai että ne ongelmat eivät ole ratkenneet siihen. Siinä mielessä
nämä asiat ovat kyllä monella tapaa paljon, paljon monimuotoisempia, ja niihin liittyy pal-
jon syvällisempää kaipuuta, ja monilla paljon syvällisempiä lapsuuteen, ehkä jo raskaus-
ajalta, liittyviä ongelmia — ei kaikilla, historiikit voivat olla hyvin erilaisia, mutta siinä
mielessä jotenkin toivoisin, että näihin asioihin pysähdyttäisiin ikään kuin useammalta
kantilta katsomaan syvemmin kuin vain tiettynä jonkun ihmisen toiveena tai haluna, aina-
kin niin, että me emme edesauttaisi tekemään sellaisia ratkaisuja, jotka henkilön itsensä
kannalta osoittautuvat huonoksi tai tuovat vaikeuksia tullessaan.
39



Pöytäkirjan asiakohta PTK 5/2016 vp
Se, minkä haluaisin myös nostaa tämän lakipaketin yhteydessä esiin, on sanan- ja uskon-
nonvapaus. Vähemmistöt, sekä homo- että lesboparit, rekisteröidyssä parisuhteessa olevat
tai sukupuolineutraalia avioliittolakia ajavat ovat saaneet paljon ääntänsä esiin sekä medi-
assa että lehdistössä, näissä eri tapahtumissa. Väitän kyllä niin, ainakin omalta kohdaltani,
että en ennen sukupuolineutraalin avioliittolain voimaantuloa ollut koskaan kohdannut niin
paljon, no, sanoisinko, mitä kaikkea, kuin sukupuolineutraalin avioliittolain hyväksymi-
sen jälkeen sellaisissa tilanteissa, jolloin yritän argumentoida ja puolustaa perinteistä avio-
liittoa.

Oma näkemykseni on, että jos perinteinen avioliitto miehen ja naisen välillä olisi pidet-
ty erillisenä ja sitten aivan kuin oma ratansa, onko se pari- tai sopimusliitto — edustaja Ma-
rin ei ollut silloin salissa, kun siitä puhuttiin — näkisin, että silloin oltaisiin vältetty nämä
monet, monet sotkuiset liitännäislait. Paljon yksinkertaisemmin oltaisiin voitu huolehtia
erillisten ihmisryhmien oikeuksista, yhdenvertaisuudesta, tasavertaisuudesta ja myös las-
ten oikeuksista.

Näyttää, että tämä sanan- ja uskonnonvapaus, niin kuin on ollut monessa tilanteessa jo
esillä, on rajoittunut jo nyt. Vähemmistöt voivat reippaasti sanoa omat mielipiteensä, mut-
ta perinteisiä arvoja kannattavat — ruvetaanpas katsomaan, kuka voisi ruveta nostamaan
mitäkin asioita esiin. Minulle onkin esitetty jo, että eikö pitäisi ottaa eduskunnassa esiin,
että jos on vähemmistövaltuutettu, joka katsoo erityisesti vähemmistöjen asioita, niin eikö
pitäisi perustaa, en tiedä, mikä valtuutettu se sitten nimeltänsä olisi, joka huolehtisi perin-
teisistä arvoista, perinteisiä asioita kunnioittavien ihmisten oikeuksista, ettei niitä loukat-
taisi ja jyrättäisi, koska oikeasti tämä vastakkainasettelu on tullut sellaiseksi, että en iki-
maailmassa olisi ajatellut, että Suomessa siihen törmää. Se on nostanut päätänsä jo nyt, ja
tuntuu, että se on vasta alkumaininkia.

Sen verran sanottakoon näiden liitännäislakien voimaantulosta, että jos joku väittää, että
se ei muuta meidän yhteiskunnassamme mitään, niin sehän tulee muuttamaan erittäin pal-
jon ja muun muassa romuttaa avioliiton instituutiona. Meille on tulossa jo lukumäärää
muuttavia aloitteita. Millä perusteella me epäämme avioliiton heiltä, jotka haluavatkin, että
siihen avioliittoon kuuluisi kolme tai neljä tai viisi? Tai millä perusteella evätään sitten, jos
joku haluaisikin olla sukulaisen tai alaikäisen kanssa naimisissa, niin kuin joissakin maissa
on? Elikkä me olemme matkalla siihen, että kaikki perustavaa laatua olevat avioliiton ele-
mentit murenevat, ja niin kuin aiemmin sanoin, maailmalla se on jo ihan yleisesti tunnus-
tettu, että yksi tämän liikehdinnän tarkoituksista onkin, että avioliitto instituutiona häviää.
Se on sitten erilaisia parisuhteita, erilaisia suhteita, erilaisia kasvatus- ja muita järjestelyjä.

Minä tiedän, että tässä salissa jokaisella on yksi ääni ja jokainen vastaa siitä, mitä äänes-
tää. Minä toivoisin, että löydettäisiin sellaisia ratkaisuja, että tässä valtakunnassa kaikilla
olisi hyvä elää jatkossa, myös meidän lapsillamme ja lapsenlapsillamme.

16.54 Sanna Marin sd: Arvoisa puhemies! Tästä asiasta on keskusteltu tässä salissa niin
viime kaudella kuin tälläkin kaudella. Ja tämä keskustelu, nämä argumentit eivät ole uusia. 

Mutta ehkä edustaja Tanukselle kuitenkin haluaisin sanoa oman näkemykseni näistä pe-
rinteisistä suomalaisista arvoista. Minulle perinteisiä suomalaisia arvoja ovat tasa-arvo,
yhdenvertaisuus ja ihmisten oikeudet, yhdenvertaiset oikeudet, ihmisoikeudet. Nämä ovat
perinteisiä suomalaisia arvoja, joita meidän tulee ajaa, joita meidän tulee kunnioittaa, joita
meidän tulee huomioida myös meidän lainsäädännössämme. Ja sen takia myös tästä näkö-
kulmasta on valtavan tärkeä asia, että nyt vihdoin korjaamme näitä ihmisoikeusongelmia,
40



Pöytäkirjan asiakohta PTK 5/2016 vp
joita meillä on ollut meidän lainsäädännössä. Aivan kaikkeen nämä lainmuutokset eivät yl-
lä. Meille jää vielä näiden jälkeenkin merkittäviä ongelmia, joita meidän pitää tarkastella,
joita meidän pitää korjata sitten muissa lainvalmisteluvaiheissa.

Mutta ehkä vielä lopuksi haluaisin hälventää ikään kuin tätä uhkakuvaa, mitä tässä ha-
lutaan muodostaa, oikeastaan on haluttu muodostaa koko ajan, että ikään kuin tämä nyt
muuttaisi, ikään kuin tämä nyt murentaisi jonkun perinteisen avioliittokäsityksen, instituu-
tion tai muun. Minun mielestäni nämä lainmuutokset ja tasa-arvoinen avioliittolaki, joka
aikaisemmin on jo hyväksytty, vain tunnustavat sen todellisuuden, missä ihmiset jo tällä
hetkellä elävät. Ihmiset elävät moninaisissa perheissä, monenlaisissa perheissä, meitä on
kaikenlaisia ihmisiä, meitä on erilaisia pareja, meillä on erilaisia perheitä. Ja on valtavan
tärkeä asia, että lainsäädäntö huomioi ja tunnustaa nämä erilaiset perheet, erilaiset ihmiset,
erilaiset parisuhteet yhdenvertaisiksi toisiinsa nähden. Tämä on se ydinkysymys, minkä
äärellä me nyt olemme. Me emme ole tämän kautta luomassa mitään merkittävää muutos-
ta, koska tämä muutos on jo tapahtunut yhteiskunnassa. Nyt me vain muutamme meidän
lainsäädäntöämme vastaamaan tätä rakennetta, joka meidän yhteiskunnassamme jo tällä
hetkellä on. Ja tässä samalla korjaamme meidän lainsäädäntöämme nimenomaan ihmisoi-
keuksia kunnioittavaan suuntaan.

16.56 Nasima Razmyar sd: Arvoisa rouva puhemies! En meinannut pitää puheenvuoroa,
mutta sen verran edustaja Tanukselta tuli tosiasioiden laukaisemista, että on pakko sanoa
myös tässä välissä muutama sana.

Ensinnäkin on muistettava, että — kuten varmasti tässä salissa on tänään keskusteltu —
kyseessä on lain päivitys. Ja täytyy sanoa, että valiokunnalla on ollut siihen oikein hyviä
huomioita. Se on se tosiasia. Nyt päivitämme lakia, joka toivottavasti tulee voimaan. Myös
tosiasioiden tunnustaminen olisi tärkeätä myös täällä eduskunnassa, jotta me pääsisimme
ihan oikeasti näissä asioissa eteenpäin eikä jankuteta ja jarruteta jatkuvasti ja palata jatku-
vasti siihen samaan keskusteluun. Oikeastaan sanoitte, että nämä ihmiset ovat saaneet ää-
nensä liian hyvin kuuluviin. Se ääni on ollut liian pitkään vaiettuna. Onneksi se on tullut
kuuluviin, ja onneksi se on meidän kaikkien tiedossa.

Tässä edustaja Marin hyvin kuvaili perhekäsityksiä. Jokaisella on siihen oma käsityk-
sensä olemassa. Tänäänkin olemme kuulleet siitä, minkälaisia perheitä meillä on täällä
Suomessa. Ne ovat onnellisia perheitä. Minä olisin enemmän huolissani siitä, että lapsella
ei ole huolehtivia aikuisia ympärillä eikä ole sitä rakkautta, mitä lapsi ympärillensä tarvit-
see. Ja oikeastaan perheen määritteleminen: se, että te, edustaja Tanus, sitä määrittelette tai
minä, ei pidä paikkaansa, vaan jokaisella perheellä on oma määritelmä perheestä.

Oikeastaan ehkä palaan vielä tähän keskusteluun siitä, kuinka me palaamme jatkuvasti
tämän saman keskustelun äärelle. Tämä on — puhuit tunteista ja siitä, kuinka tärkeätä on
kuunnella myös ihmisten tunteita ja tuntemuksia — hyvin nöyryyttävä keskustelu myös
näille perheille ja näille ihmisille, jotka käyvät läpi todella vaikeita asioita. Me palaamme
jatkuvasti näihin samoihin ongelmiin ja ikään kuin tuomme heidät framille siitä, kuinka he
ovat epäonnistuneet ja kuinka he ovat erilaisia ihmisiä, vääränlaisia ihmisiä ja vääränlaisia
perheitä. Tähän pitää tulla ihan oikeasti muutos. Toivon, että tämä nyt otetaan vakavasti ja
todesta ja hyväksytte sen tosiasian, että tämä laki tulee voimaan. Se on Suomen oikeus ja se
on näiden ihmisten etuoikeus, mikä on ollut liian pitkään vaiettuna.
41



Pöytäkirjan asiakohta PTK 5/2016 vp
16.58 Sari Tanus kd: Arvoisa rouva puhemies! Edustaja Razmyarille haluaisin sanoa,
että minä en kyllä millään muotoa määritellyt, että olisi vain yhdenlaisia perheitä. Enkä
millään muotoa tarkoittanut, että ketään pitäisi katsoa ikään kuin halveksivasti tai että on
epäonnistunut tai näin edelleen. Vaan kyse oli siitä, että perinteinen avioliitto, miehen ja
naisen välisenä, ainut, missä lapsella on mahdollisesti mahdollisuus kasvaa oman isän ja
äidin kanssa, on kuitenkin erityislaatuinen. Ja että me emme tekisi lähtökohtaisesti lasten
normaalitilaksi isättömyyttä ja äidittömyyttä. Mutta tosiasia, totta kai, on se, että meillä on
yhteiskunnassa erilaisia perheitä. Jokainen ihminen on arvokas. Jokainen lapsi on arvokas.
Jokainen nainen, jokainen mies on arvokas.

Kun sanoin, että vähemmistöjen ääni on tullut kovin kuuluviin, on hyvä, että heidän ää-
nensä on tullut kuuluviin. Mutta samalla toivoisin, että myös me, tietyissä asioissa, esimer-
kiksi sen perinteisen avioliiton suhteen — se on kuitenkin erityinen ja poikkeaa kaikista
muista parisuhteen muodoista — voisimme saada vastaavasti äänemme kuuluviin ilman,
että meitä halveksitaan tai nimitellään tai haukutaan tai ikään kuin siirretään tuonne mui-
naiselle jääkaudelle. Meillä on myös syymme, minkä takia. Te ette ollut silloin salissa, kun
sanoin, että minä itse olisin toivonut, että avioliitto miehen ja naisen välisenä olisi pidetty
erillisenä ja olisi laitettu siihen rinnalle esimerkiksi pariliitto tai sopimusliitto ja sitä väylää
myöten tehty lakimuutoksia. Näkisin, että silloin olisi saatu paljon, paljon yksinkertaisem-
min nämä tarvittavat muutokset, jotta yhdenvertaisuus, perintöasiat ja muut tällaiset olisi
saatu kaikkien kannalta hyvin voimaan.

Mutta toivotaan, että eduskunta, kansanedustajat, tekevät pitkällä tähtäimellä kaikille
hyviä päätöksiä. Ja niin kuin sanoin, vielä edustaja Marinille: En halua mitään uhkakuvia
millään muotoa olla maalaamassa, päinvastoin. Toivon, että olemme yhdessä rakentamas-
sa sellaista yhteiskuntaa, että kaikkien on täällä hyvä elää. Mutta maailmalta on vain tullut
jo niin paljon kokemusta siitä, mitä sukupuolineutraalin avioliittolain voimaan tuleminen
on tarkoittanut perinteistä liittoa kannattaville ja mitä se on tarkoittanut sanan- ja uskon-
nonvapaudelle. Ei ole enää mahdollisuutta sanoa mielipiteitään maailmalla samaan tyyliin
ääneen niin kuin ennen, nimenomaan perinteisiä arvoja kannattavilla.

17.01 Sanna Marin sd: Arvoisa puhemies! Edustaja Tanukselle voisi todeta sen, että ku-
kaan ei ole viemässä teidän sananvapauttanne. Ei nyt eikä varmasti näitten lainmuutosten
myötä tai niiden jälkeen. Tämä on ehkä hieman erikoinen keskustelu, jonka tähän omassa
puheenvuorossanne liititte.

Ymmärrän sen, että etuoikeutetuista voi tuntua syrjinnältä se, kun asioita korjataan tasa-
arvoiseen suuntaan niiden osalta, jotka ovat olleet ei-etuoikeutetussa asemassa. Eli nyt ol-
laan siirtymässä siihen tilanteeseen, että tämän osalta, vain näiden osalta — nyt ei valitet-
tavasti koko maailmaa saada kerralla kuntoon, mutta tämän avioliittolain ja näiden liitän-
näislakien osalta — ihmisiä kohdellaan tasa-arvoisesti ja yhdenvertaisesti. Voi olla, että se
tuntuu joistakin ihmisistä syrjinnältä, kun heiltä viedään se heidän etuoikeutensa ja ikään
kuin ulotetaan tämä tilanne kaikkiin niin, että tulee tässä suhteessa tasa-arvo.

Mutta edelleen toivon, että tämmöinen mielikuva ei jää tästä keskustelusta nyt millään
tavalla päällimmäiseksi tai edes tietyille ihmisille huoleksi, että tässä nyt jollakin tavalla
oltaisiin murentamassa joidenkin oikeutta avioliittoon, kun tässä ollaan nimenomaan laa-
jentamassa sitä niin, että jokainen on yhdenvertainen. Jokainen pariskunta, joka solmii
avioliiton, on yhdenvertainen.
42



Pöytäkirjan asiakohta PTK 5/2016 vp
Yleiskeskustelu päättyi.

Eduskunta hyväksyi hallituksen esitykseen HE 65/2015 vp sisältyvien 1.-6. lakiehdotuk-
sen sisällön mietinnön mukaisena. Lakiehdotusten ensimmäinen käsittely päättyi.
43


