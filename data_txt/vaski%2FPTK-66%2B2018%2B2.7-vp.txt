















































DEMBC71.tmp.xml


Pöytäkirjan asiakohta PTK 66/2018 vp

 Tarkistettu
4.0

Pöytäkirjan asiakohta 

PTK 66/2018 vp

Täysistunto

Torstai 14.6.2018 klo 16.00—18.54

2.7. Suullinen kysymys susikannan kasvusta (Esko Kiviranta kesk)
Suullinen kysymys SKT 103/2018 vp

Suullinen kyselytunti

Puhemies Paula Risikko: Keskustan eduskuntaryhmän kysymyksen esittää edustaja Ki-
viranta.

Keskustelu

16.51 Esko Kiviranta kesk: Arvoisa puhemies! Luonnonvarakeskuksen viime viikolla
julkaiseman selvityksen mukaan susikanta on Suomessa vahvistunut selvästi. 2018, tämän
vuoden maaliskuussa Suomessa oli yhteensä 20 susilaumaa, kun vastaava luku vuotta
aiemmin oli 14. Erityisen huolestuttavaa ja ongelmallista on susikannan voimakas alueel-
linen keskittyminen Länsi- ja Lounais-Suomeen, missä on nykyisin noin 70 prosenttia kai-
kista maan susista. Susi aiheuttaa huolta lasten koulutielle jatkuvasti. Susi myöskin raate-
lee lampaita ja muita kotieläimiä ja koiria ja muita lemmikkieläimiä. Arvoisa ministeri
Leppä, kysyn teiltä: mihin kiireellisiin toimiin hallitus aikoo ryhtyä susikannan kasvun hil-
litsemiseksi Suomessa?

16.52 Maa- ja metsätalousministeri Jari Leppä (vastauspuheenvuoro): Arvoisa puhe-
mies! Sudet ovat lisääntyneet, kanta on kasvussa, ja pitää huomioida myös se, että tässä
Luonnonvarakeskuksen arviossa susikanta on nyt vuoden ajalla kaikkein pienimmillään.
Tämän arvion päälle tulee kaikki se pentutuotto, jokainen pentu, joka syntyy, ja kun lau-
mat ovat lisääntyneet ja susiparit ovat lisääntyneet, [Naurua] myöskin pentutuotto toden-
näköisesti on lisääntynyt — nyt viittaan edelleen susiin — ja tämän myötä me saamme ensi
syksynä Lukelta arvion pentutuotosta, jonka pohjalta me teemme sitten ratkaisuja sen osal-
ta, mikä niiden poistojen määrä on.

Plus se, että poliisilla on aivan uunituoreet yhtenäiset ohjeet koko maassa siitä, miten
toimitaan näiden häirikkösusien osalta. Korostan jälleen kerran sitä, että sudet eivät kuulu
pihoihin, niiden ei kuulu aiheuttaa ihmisille ja kotieläintuotannolle vaaraa, ja jos aiheutta-
vat, silloin on mekanismi, jolla ne saadaan poistettua. Susi kuuluu suomalaiseen luontoon,
mutta se kuuluu nimenomaan sinne luontoon ja metsiin, ei pihoihin. [Puhemies koputtaa] 

Tässä ovat nämä kaksi väylää, joita edetään.

Kysymyksen käsittely päättyi.


