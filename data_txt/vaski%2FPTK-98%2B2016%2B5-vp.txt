















































DEMC640.tmpSave.xml


Pöytäkirjan asiakohta PTK 98/2016 vp
Pöytäkirjan asiakohta 

PTK 98/2016 vp

Täysistunto

Tiistai 11.10.2016 klo 13.59—18.47

5. Hallituksen esitys eduskunnalle laiksi  kaupallisen kalastuksen vakuutustuesta annetun 
lain muuttamisesta

Hallituksen esitys HE 179/2016 vp

Lähetekeskustelu

Toinen varapuhemies Arto Satonen: Lähetekeskustelua varten esitellään päiväjärjestyk-
sen 5. asia. Puhemiesneuvosto ehdottaa, että asia lähetetään maa- ja metsätalousvaliokun-
taan.

Keskustelu

16.52 Mikaela Nylander r: Värderade talman! Sällan har ett sparkrav varit så dramatiskt
för en hel yrkeskår som det här sparkravet är. Vi talar förstås om en liten summa i statsbud-
geten, men den här summan har dramatiska effekter för det kommersiella fiskets framtid.
Det handlar egentligen om vilka verksamhetsförutsättningar regeringen vill skapa för det
kommersiella fisket. Vi vet att yrkesfisket hela tiden dras med olika problem, som exempel
kan jag nämna skarv, säl, kvoter av olika slag och en ändlös byråkrati. Och då vi beaktar att
20 procent av den fisk som äts i Finland är inhemsk så inser vi att det finns ganska mycket
som borde göras. 

Regeringsprogrammet stipulerar om att skapa förutsättningar för kommersiellt fiske,
men det här förslaget för utvecklingen i helt motsatt riktning. Regeringen skrotar eller av-
vecklar förutsättningarna för kommersiellt fiske. Min fråga till minister Tiilikainen och till
regeringen som helhet lyder som följande: Vi vet att försäkringar inte går att fås på den fria
marknaden. Hur ska yrkesfiskarna kunna arbeta då en enda häftig storm kan förstöra all ut-
rustning? Hur har regeringen tänkt att försäkringen i framtiden ska ordnas? Min andra frå-
ga är: Vill regeringen faktiskt skapa bättre och långsiktiga förutsättningar för kommersiellt
fiske? Om fallet är så här så kan regeringen inte förverkliga detta sparkrav på det föreslag-
na sättet. 

Arvoisa puhemies! Seuraukset tästä säästövaatimuksesta ovat dramaattiset. Hallitus lupaa
hallitusohjelmassaan vahvistaa kaupallisen kalastuksen toimintaedellytyksiä. Tämä esitys
on kuitenkin räikeässä ristiriidassa tämän hyvän tavoitteen kanssa. En ymmärrä, miksi hal-
litus tällä esityksellään haluaa merkittävästi ja huomattavasti heikentää kaupallisen kalas-
tuksen toimintaedellytyksiä, kun päinvastoin meidän kaikkien tavoitteena tulisi olla, että
kotimaisen kalan osuus Suomessa syötävästä kalasta nousisi nykyisestä 20 prosentista.

Puhemies! Arviointi taloudellisista vaikutuksista on puutteellinen: Todetaan vain tyy-
liin, että markkinanäkymät ovat parantumassa. Ei analysoida kaikkia niitä ongelmia tai
 Tarkistettu
4.0



Pöytäkirjan asiakohta PTK 98/2016 vp
haasteita, jotka liittyvät kaupallisen kalastuksen toimintaedellytyksiin. Se lista, arvoisat
kollegat, on pitkä, ja tämä tulisi huomioida myös näissä vaikutusarvioinneissa.

Ministeri Tiilikainen ja hallitus, tiedetään, ettei ole mahdollista saada vakuutuksia va-
pailta markkinoilta. Miten voidaan vaatia, että yksi ammattikunta tekisi töitä ilman, että
pystytään ottamaan tai saamaan asianmukaisia vaakutuksia? Ja toiseksi, jos hallitus todel-
la haluaa parantaa ja vahvistaa kaupallisen kalastuksen toimintaedellytyksiä, niin kuin hal-
litusohjelmassa todetaan, silloin hallituksen ei tulisi toteuttaa tätä leikkausta. Mutta kysy-
mys lieneekin: mitä hallitus oikeasti haluaa kaupallisen kalastuksen kohdalla?

16.58 Maria Tolppanen sd: Arvoisa puhemies! Tässä maassa on enää kourallinen kau-
pallisia kalastajia, entisiä ammattikalastajia, ja tämä hallituksen esitys, mikä nyt on annet-
tu, ehdottomasti heikentää kaupallisten kalastajien toimintamahdollisuuksia ja mahdolli-
suuksia ryhtyä kalastamaan ja uskaltaa lähteä vähän syvemmillekin vesille.

Se on tässä kuitenkin hyvää, siitä on annettava ministerille kiitos, että näistä korvausten
alentamisista on rajattu ulos hyljevahingot. Hyljevahingot ovat todella pahoja Merenkur-
kussa ja Pohjanmaalla. Mutta jos nyt sitten korvauksia pienennetään 90 prosentista 60 pro-
senttiin, se on jo sellainen riski, että se horjuttaa koko tätä ammattikuntaa. Se horjuttaa ko-
konaista ammattihaaraa. Kaupallisia kalastajia on tässä maassa vähän, ja varsinkin niitä,
jotka pystyvät olemaan sitä kokopäiväisesti. Jos heidän täytyy nyt ottaa riski itse siitä, että
työssä tapahtuu jotakin, niin sehän tappaa koko systeemin. Kaikilla muilla ammattikunnil-
la on olemassa vakuutuksensa, ja he pystyvät luottamaan siihen, että jos vahinko sattuu,
niin apua tulee jostakin. Varmasti myöskin ammattikalastajat ottaisivat itse vapailta mark-
kinoilta vakuutuksen, jos sen pystyisi ottamaan, mutta kuten tiedämme, se on täysin mah-
dotonta. Tämä on täysin vastuutonta hallitukselta varsinkin tällaisessa työllisyystilantees-
sa, mikä maassa on, ottaa edellytykset yhdeltä ammattikunnalta harjoittaa ammattiaan ja
jopa työllistää siinä uusia ihmisiä. Se olisi nimittäin äärimmäisen tärkeää, kun äsken pu-
huttiin tuosta oppisopimuskoulutuksesta, että esimerkiksi kalastajaksikin voitaisiin opis-
kella oppisopimuksella — se olisi tyypillinen sellainen ala, ja sinne tarvittaisiin ammatti-
ihmisiä.

17.00 Eeva-Johanna Eloranta sd: Arvoisa puhemies! Kalastusvakuutus on kalatalouden
viimeinen kansallinen tukimuoto, ja siitä aiotaan nyt säästää. Tähän asti tuki on korvannut
rannikkoaluksille, isorysälle tai troolille tapahtuneesta vahingosta 90 prosenttia. Nyt ehdo-
tetaan, että avomerialusten pyydykset jäävät vuodesta 18 lähtien kokonaan tukijärjestel-
män ulkopuolelle. Rannikkokalastuksessa käytettävien alusten, isorysien ja troolien vahin-
goista maksettavaa tukea alennettaisiin 90:stä 70 prosenttiin ja hylkeiden rysäpyydyksille
aiheuttamista vahingoista korvattaisiin edelleen 90 prosenttia. Muille kuin rannikkoaluk-
sille, isorysälle tai troolille tapahtuneesta vahingosta hyvitettäisiin jatkossakin 40 prosent-
tia elikkä saman verran kuin nykyään.

Nämä kyseiset leikkaukset ovat niin rajuja, että ne uhkaavat kaataa näitä korvausasioita
hoitavat kalastusvakuutusyhdistykset, ja samalla monilta kalastajilta loppuvat mahdolli-
suudet elinkeinon harjoittamiseen. Avomerikalastajat eivät enää lainkaan saisi korvausta
myrskyvahingoista eivätkä hylkeiden rikkomista pyydyksistä. Miten tämä kalastajien va-
kuutusturvan romuttaminen, kun nämä vähätkin rahat viedään pois kalatalouden käytän-
nön tasolta, edistää sinisen biotalouden tavoitteita, jotka hallitusohjelmassakin on mainit-
tu? Monilta kalastajilta loppuvat edellytykset elinkeinon harjoittamiseen ihan kokonaan.
2



Pöytäkirjan asiakohta PTK 98/2016 vp
Tässä esityksessä korostetaan vahinkojen ennaltaehkäisyn merkitystä. Ihan varmasti
kaikki kalastajat ovat siihen tähänkin asti pyrkineet, mutta se ei tosiaan aina auta, kun on
vahingoista kysymys.

Toisaalta kotimaisen kalan käyttöä suomalaisten ruokapöydässä olisi varmaan kaikkien
mielestä syytä lisätä, mutta tämä esitys ei kyllä millään tavalla tätä tavoitetta edistä vaan
lyö sitä ihan korvalle.

On muuten todella kurjaa, että vastuuministeri ei ole päässyt tänne paikalle kuulemaan
tätä keskustelua.

17.02 Sari Essayah kd: Arvoisa puhemies! Niin kuin täällä kollegat ovat monella suulla
todenneet, kyllähän tämä on ihan puhdas hallituksen säästöesitys. Tuntuu kummalliselta,
että kun meillä Suomessa ei näitä ammattikalastajia ole kyllä liikaa ja, niin kuin täällä
edustaja Elorantakin hyvin toi esille, kuitenkin meillä koko ajan esimerkiksi ravintosuosi-
tuksissa korostetaan sitä kotimaisen kalan lisäämistä ja toivotaan, että meillä olisi ympäri
vuoden käytettävissä kotimaista kalaa ruokapöydissä, niin tällä tavalla sitten näihin toivei-
siin hallitus on vastaamassa.

Kalastusvakuutusyhdistysten esittämien arvioitten mukaan tämä todellakin tulisi nosta-
maan merkittävästi näitä kalastajilta perittäviä vakuutusmaksuja, kun tämä valtiontuki täs-
tä häviää, ja, niin kuin täällä on sanottu, 80 prosenttia kohdistuisi avomerikalastukseen ja
noin 20 prosenttia rannikkokalastukseen.

Ei kyllä voi ymmärtää, että mitkä muut perusteet tässä oikein on kuin pelkästään puh-
taasti se, että halutaan säästää. Yhdyn tässä kollegojen toiveisiin, että tämän asian kohdalla
kyllä olisi ollut tärkeää, että täällä olisi ollut vastuuministeri huutoonsa vastaamassa.

Keskustelu päättyi.

Asia lähetettiin maa- ja metsätalousvaliokuntaan.
3


