















































DEM1A02.tmp.xml


Pöytäkirjan asiakohta PTK 112/2018 vp
Pöytäkirjan asiakohta 

PTK 112/2018 vp

Täysistunto

Perjantai 9.11.2018 klo 13.00—13.34

3. Hallituksen esitys eduskunnalle laiksi henkilötietojen käsittelystä rikosasioissa ja kansal-
lisen turvallisuuden ylläpitämisen yhteydessä sekä eräiksi siihen liittyviksi laeiksi

Hallituksen esitys HE 31/2018 vp
Valiokunnan mietintö HaVM 14/2018 vp

Toinen käsittely

Puhemies Paula Risikko: Toiseen käsittelyyn esitellään päiväjärjestyksen 3. asia. Nyt
voidaan hyväksyä tai hylätä lakiehdotukset, joiden sisällöstä päätettiin ensimmäisessä kä-
sittelyssä.

Keskustelu

13.01 Päivi Räsänen kd: Arvoisa rouva puhemies! Tämä esitys on nyt jo toisessa käsitte-
lyssä, ja siitä on yksimielinen, erittäin hyvä mietintö, johon itsekin yhdyn. Kiinnitin vain
huomiota siihen, että mietinnössä [Hälinää — Puhemies koputtaa] erityisesti todetaan se
perustuslakivaliokunnan lausunto, jossa todetaan, että poliisilaki on tyypillisesti sellainen
säädös, joka voi herkästi joutua ristiriitaan kansalaisten perusoikeuksien, varsinkin vapaus-
oikeuksien, kannalta. Ja vaikka tässä esityksessä on nyt osittain aika teknisluontoisestikin
tätä direktiiviä pantu toimeen eikä tässä mielestäni ole mitään uusia kansalaisia huolestut-
tavia avauksia, niin kyllähän nämä kysymykset ovat tavattoman paljon olleet nyt viime
päivinä, viime kuukausina eduskunnan keskustelussa. Eli mistä löytyy se tasapaino, että
toisaalta pystytään rikoksia tutkimaan ja ennalta ehkäisemään ja käyttämään henkilötieto-
ja lähtien erilaisista tiedostoista, vaikkapa sormenjälkitiedoista, mutta sitten toisaalta voi-
daan turvata kansalaisten yksityisyyttä ja perusoikeuksia ja heidän vapausoikeuksiaan. 

Tietenkin eilen oli esimerkiksi helpottavaa, että todettiin, että meillä tällä hetkellä on ai-
van riittävät säännökset näiden terveystietojen osalta, joihin poliisilla on pääsy ja tervey-
denhuoltohenkilökunnalla sitten taas ilmoitusoikeus ja ilmoitusvelvollisuus muille viran-
omaisille. Mutta näissä kysymyksissä tarvitsee olla herkkänä ja punnita erilaisia oikeuksia
hyvällä tavalla, niin kuin perustuslakivaliokunta ja valiokunta tässä mietinnössä on jälleen
tehnyt.

13.03 Eero Heinäluoma sd: Arvoisa puhemies! Yhdyn edustaja Räsäsen huoleen siitä,
miten tietosuoja tänä päivänä Suomessa toteutuu. [Hälinää — Puhemies koputtaa] Meillä
on eduskunnassa käsittelyssä monenlaisia hankkeita ja tehtyjä päätöksiä, joissa kaikissa
yhtenä seurauksena on, että kansalaisten tietoja käsitellään yhä enemmän myös viran-
omaispuolella ja tietojen yhteenliitettävyyttä lisätään. Näille kaikille yksittäisille ehdotuk-
sille on hyvät perusteet: rikosasioissa on syyllisten kiinnisaanti tosi tarpeellista, on uhrien
suojelu, on kansallinen turvallisuus. Mutta samalla on kyllä aihetta, kun on hyviä perustei-
 Tarkistettu
4.1



Pöytäkirjan asiakohta PTK 112/2018 vp
ta, pohtia myös sitä, millä tavalla pidämme siitä huolta, ettei synny uutta isoveli valvoo -
yhteiskuntaa. 

Kaikissa tiedoissa on myös väärinkäyttämisen mahdollisuus, niin kuin muun muassa po-
liisirekisterien yhteydessä olemme nähneet. Sen takia toivoisin, että hallitus ottaisi — ny-
kyinen niin kuin tulevakin — vakavasti myös tämän isoveliasian pohdittavaksi jokaisen
tällaisen uudistuksen yhteydessä. Täytyy tehdä huolellinen punninta siitä, että emme huo-
maamattamme luisu sellaiseen yhteiskuntaan, jossa kansalaiset voivat kokea olonsa aika
turvattomaksi. Tämähän ei koske vain viranomaistietoa, vaan me tiedämme, että tämä
sama ilmiö on yksityisellä puolella. On monenlaista arkistointia ja luottokortteihin, kaup-
pojen asiakaskortteihin liittyvää tiedonkeruuta. Sitten me tiedämme sosiaalisen median
valtaisan tiedon määrän ja sen tämän hetken tilanteen, että näitä tietoja yhteen liitetään, jos-
sa ihmisen koko elämä voidaan läpivalaista, jos niitä tietoja väärinkäytetään. Pitäisin pe-
rusteltuna, että yksin sosiaalisen median takia tehtäisiin oma erillinen selvitystyö siitä, mi-
ten kansalaisten tietojen luottamuksellisuus ja heidän yksityiselämänsä voidaan suojata.

13.06 Maria Tolppanen sd: Arvoisa puhemies! Tietosuoja on tietysti hyvä asia, ja se pi-
tää olla ja sen pitääkin suojata tietoja siellä, missä se on tärkeää. On kuitenkin käynyt ilmi,
että tällä lantilla on olemassa toinen puoli. Se toinen puoli on semmoisissa tapauksissa, kun
on kysymyksessä esimerkiksi dementoitunut vanhus, jota hoidetaan sairaalassa, ja esimer-
kiksi hänen tyttärensä haluaisi tietoa siitä, mitä siellä sairaalassa on tapahtunut jonkin ope-
raation jälkeen, kun selkeästi näkee, että jotakin on tapahtunut. Hänpä ei saakaan tietoja
isästään tai äidistään, jollei henkilö itse osaa pyytää niitä tietoja, eli jos dementoitunut tai
muistisairas henkilö ei kykene siihen, omaiset eivät saa tietoja.

Tämä on aikamoinen probleema varsinkin tapauksissa, joissa mahdollisesti on epäiltä-
vissä hoitovirhettä. Siihen ei voida millään tavalla puuttua, jollei saada esimerkiksi leik-
kauksen tietoja tai sen jatkohoidon tietoja, mitä sairaalassa on ollut. Tämä on semmoinen
ongelma, josta minuun on otettu yhteyttä. Ihmiset kysyvät, mistä voi saada. Edunvalvojal-
ta ei saa, koska edunvalvoja hoitaa raha-asioita. Tyttärelle ei voi antaa, koska isä kuitenkin
hengittää ja on elossa, mutta on vaan jo niin sairas, ettei kykene itse niitä papereita sieltä ot-
tamaan eikä tietoa hankkimaan, että sitä voitaisiin viedä eteenpäin.

Toivoisin, että tähän asiaan jossakin kohdassa pystyttäisiin kiinnittämään myös meillä
huomiota, myöntämään tämä asia, että se on näin, ja varomaan kuitenkin sitä, ettemme me
suojelisi itseämme hengiltä, vaan että tarpeelliset tiedot saataisiin tarpeellisille ihmisille.

13.08 Timo Heinonen kok: Arvoisa rouva puhemies! Tietosuoja ja toisaalta tiedonkulku,
tiedonsaanti esimerkiksi rikosten selvittelyn, uhrien suojelun ja vastaavien asioiden yhtey-
dessä on tarpeen, mutta tässä jo kaksi edellistä puheenvuoroa hyvin osoittivat sen, että täs-
sä on puolensa ja puolensa. Niin kuin edustaja Heinäluoma esille toi, aina on mahdollisuus
väärinkäytöksiin. Toisaalta väärinkäytöksiin minun mielestäni tulee puuttua ja olla keinot
puuttua, mutta se, että joku voisi käyttää jotain väärin, eli tehdä rikkeen tai rikoksen, ei toi-
saalta saa olla syy sitten siihen, ettei tehtäisi järjestelmiä, jotka pääsääntöisesti on tarkoi-
tettu esimerkiksi rikosten selvittelyyn taikka uhrin suojeluun tai johonkin muuhun.

Edustaja Tolppanen nosti yhden hyvän arjen esimerkin, sitten taas toisen näkökulman
tähän asiaan. On hyvin mielenkiintoista, miten näillä on puolensa ja puolensa, ja pitää löy-
tää tasapaino tiedonkulun, tiedonsaannin ja sitten toisaalta tietosuojan ja yksilön oikeuk-
sien välillä.
2



Pöytäkirjan asiakohta PTK 112/2018 vp
13.09 Pekka Haavisto vihr: Arvoisa puhemies! Tämä on tärkeää keskustelua, vähän jat-
koa eilisen kyselytunnin teemalle, missä määrin lääkärien on velvollisuus tai heidän halu-
taan luovuttavan esimerkiksi viranomaisille tai poliisille tietoa, missä sitten nämä eettiset
kysymykset tulevat myöskin lääkärin toiminnassa vastaan. Yhdyn edustaja Räsäsen ja
edustaja Heinäluoman huoleen siitä, että tässä on aika lailla kulman takana semmoinen
orwellilainen yhteiskunta, jossa, kun yhdistetään pankkitiedot, tilitiedot, sosiaaliviran-
omaisen tiedot, lääkärien tiedot, saadaan kyllä aukoton järjestelmä, jossa meistä kaikki tie-
detään, mutta myöskin mahdollisuus näiden tietojen väärinkäyttöön on hyvin suuri ja kas-
vaa mielestäni tällaisessa tilanteessa.

Erityisesti olen huolissani lapsia koskevista tiedoista, koska lapsi valmistautuu elämään
ja olisi tärkeää, että kaikki sellainen tieto, joka häntä mustamaalaa tai voi häntä myöhem-
min rasittaa, pysyisi hyvin harvoissa käsissä näissä tilanteissa. Samalla kun korostamme si-
tä, että viranomaisten täytyy voida vaihtaa tietoja ja näin pois päin, minusta on pelottava
sellainen ajatus, että ihminen leimautuu hänestä kerätyn tiedon perusteella tulevaisuudes-
sa.

Edustaja Heinäluoma otti hyvin tärkeän näkökulman vielä, tämän, että ihmiset vapaaeh-
toisestikin sosiaalisen median puolelle syöttävät sellaista tietoa, jota saattavat myöhemmin
katua. Se voi olla haitaksi työn hankinnassa tai muussa tällaisessa. Pitäisi myös olla sellai-
nen oikeusturva, että voi kieltää tiettyjen tietojen julkaisemista ja peruuttaa itseä koskevat
nettitiedot ja tämän tyyppiset, myöskin oikeusturva siltä kannalta, että ihminen voi itse hal-
lita niitä aina senkin jälkeen, kun on jotakin sosiaalisen median puolella julkaissut.

Mielestäni tämä on keskustelu, jota pitäisi käydä. Viranomaisetkaan eivät ole valitetta-
vasti aukottomia, siellä tapahtuu tietovuotoja. Aina kun on annettu jotain uusia valtuuksia,
on myöskin tullut vuotoja, ja siihenkin eduskunnan pitäisi kiinnittää huomiota.

13.11 Ben Zyskowicz kok: Arvoisa rouva puhemies! Tässä on käyty hyvää ja rakentavaa
keskustelua, ja todellakin, kuten edustaja Heinonen totesi, edustajien Heinäluoma ja Tolp-
panen, molempien, puheenvuorot olivat hyviä. Edustaja Heinäluoma toi esiin asian toisen
puolen ja edustaja Tolppanen taas kolikon toisen puolen.

Itse olisin halunnut tuoda esiin esimerkkejä myös siitä, että tieto ei kulje ja tietoa ei saa
luovuttaa tietyissä tilanteissa, joissa se taas olisi perusteltua. Esimerkiksi tällä hetkellä on
sellainen tilanne, että, kuten tiedämme, Euroopan unionin kansalaiset eivät saa oleskella
Suomessa, jos he turvautuvat toistuvasti toimeentulotukeen. Nyt on käytännössä sellainen
tilanne, että esimerkiksi virolaiset, jotka ehkä ovat olleet täällä töissä, jäävät maahamme ja
turvautuvat toistuvasti toimeentulotukeen, eli perusteet sille, että heidän oleskelunsa Suo-
messa lopetettaisiin, ovat olemassa.

Nämä sosiaalityöntekijät, jotka hoitavat heidän toimeentulotukeaan ja maksavat sitä —
tai Kelan virkailijat — näkevät, voi sanoa, päivittäin tällaisia tilanteita, joissa käytetään
väärin meidän systeemejä. Mutta näillä sosiaalipuolen viranomaisilla ei ole oikeutta il-
moittaa maahanmuuttopuolen viranomaisille, esimerkiksi poliiseille, niistä tilanteista, jois-
sa näkevät käytettävän väärin tätä oikeutta oleskella Suomessa ja nostaa toistuvasti toi-
meentulotukea. Siis heillä ei ole oikeutta antaa tätä tietoa viranomaisille. [Eero Heinäluo-
ma: Miksei sitä ole korjattu?] Sen sijaan, jos poliisi kysyy, että onko tämmöinen ja täm-
möinen henkilö siellä jatkuvasti toimeentulotuen asiakkaana, heillä on oikeus sanoa, että
kyllä on. Mutta heillä ei ole oma-aloitteista oikeutta ilmoittaa, jotta asianmukaisesti voitai-
siin toimia tämän sosiaaliturvamme väärinkäytöksen estämiseksi. 
3



Pöytäkirjan asiakohta PTK 112/2018 vp
Toinen esimerkki siitä, mitä tiedonkulkua ei hyväksytä. Jos meillä tapahtuu joku erittäin
törkeä rikos, vaikka raiskaus ja murha, jossain tuolla puistossa nuori nainen raiskataan ja
murhataan, ja sieltä löytyy sormenjälkiä, niin poliisin rekisteristä voidaan katsoa, löytyykö
näille sormenjäljille omistaja, mutta passirekisteristä ei voida katsoa. Eli passirekisterissä
meillä on pikkuhiljaa kaikkien suomalaisten sormenjäljet, ja vaikka sieltä rikospaikalta
löytyisi sormenjäljet, jotka auttaisivat rikoksen selvittämisessä — eivät tietysti itsessään,
yksinään, riitä asian todistamiseksi — niin viranomaiset eivät saa passirekisteristä katsoa
tämän rikospaikalla olleen henkilön sormenjälkiä, vaikka sillä voisi olla aivan ratkaiseva
merkitys tämän iljettävän murhan ja raiskauksen selvittämiseksi. Meidän lainsäädäntöm-
me kieltää sormenjälkien hakemisen sieltä passirekisteristä. 

Tässä pari esimerkkiä toiseen suuntaan. 

13.14 Simon Elo sin: Arvoisa puhemies! Tämä kysymys henkilötietojen käsittelystä ja
yksityisyydensuojasta ei ole millään tavalla yksiselitteinen ja helppo. Tämähän lähti erityi-
sesti liikkeelle, liittyen esimerkiksi kansainväliseen terrorismiin ja rikollisuuteen, siitä, kun
Yhdysvalloissa tapahtui nämä WTC-terroristi-iskut vuonna 2001. Sen jälkeen yhä enene-
vissä määrin tämä on huolestuttanut kansalaisia. Erilaisia vuototapauksia on ollut, joissa
yksittäinen henkilö on katsonut, että on yleisen edun mukaista, että hän vuotaa jotain tie-
toja ulos, ja sitten taas valtiovalta on voinut katsoa, että se on jopa maanpetoksellista toi-
mintaa. Eli tämä on vaikea kysymys myös kansainvälisesti.

Edustaja Heinäluoma nosti esiin sen, että Suomessakin, niin kuin monessa länsimaassa,
yhä enemmän on sääntelyä tähän kysymykseen liittyen. Se pitää toki paikkansa, mutta toi-
saalta yhä enemmän rikollisuus tapahtuu nimenomaan tietoverkoissa, erityisesti tietysti
kansainvälinen rikollisuus, ja siksi toki sitä sääntelyäkin on väistämättä tullut enemmän.

Otan sellaisen asian esille, mikä liittyy kansallisen turvallisuuden ylläpitämiseen. On
tietysti tämä kansainvälinen terrorismi, joka muun muassa maanpuolustustiedotuksen
suunnittelukunnan vuosittaisissa kyselyissä nousee nykyään joka vuosi kolmen kärkeen
siitä, mikä huolestuttaa kansalaisia turvallisuuden osalta. Esimerkiksi Saksassa eri osaval-
tioilla tämän valtavan maan sisäisesti oli ongelmia siinä, miten vaihdetaan tietoja esimer-
kiksi turvapaikanhakijoista, joiden epäiltiin jollain tavalla olevan taipuvaisia tai jopa jo liit-
tyneen johonkin radikaaliin järjestöön. Eli tällaisia ongelmia myös tietojenvaihdossa on, ja
niitä on jopa EU-maiden välillä. Parempaan suuntaan on koko ajan menty, kun tämä pa-
remmin tiedostetaan, mutta tämä on jatkuva haaste sekä Suomelle että kaikille muillekin
läntisille yhteiskunnille, miten tasapainotetaan se, että samaan aikaan pidetään kiinni mei-
dän länsimaisesta oikeusvaltioistamme, joihin kuuluu tiettyjä periaatteita, mitä esimerkik-
si nämä terroristit eivät varmasti kannata, mutta samaan aikaan puolustetaan läntistä oike-
usvaltiota ja meidän kansalaistemme turvallisuutta. Se on ennen kaikkea tämän eduskun-
nan vastuu pystyä tämä tasapaino yhdessä löytämään.

13.16 Mika Kari sd: Arvoisa rouva puhemies! Tämä hallintovaliokunnan mietintö on
hyvä ja perusteltu. Olen siinä itsekin yhtenä asian käsittelyyn osallistuneena. Haluan kui-
tenkin yhtyä näihin hyviin mielipiteisiin, joita täällä on esitetty kansalaisten oikeusturvas-
ta myös henkilötietojen käsittelyn yhteydessä. Viranomaiset tarvitsevat oman tehtävänsä
hoitamiseen viranomaisyhteistyötä ja siihen liittyvää tietojenvaihtoa, mutta haluan tuoda
yhden näkökulman tässä esiin, ja se on näiden tietojen käyttämisen valvonta. 
4



Pöytäkirjan asiakohta PTK 112/2018 vp
Meillä on tietosuojavaltuutettu, joka keskeisenä toimijana näiden henkilötietorekisterei-
den osalta toimii, mutta useammassa eri yhteydessä tietosuojavaltuutetun toimisto on tuo-
nut esiin resurssien riittämättömyyden yhä laajentuvien rekistereiden valvontaan. Näin ol-
len myös tietosuojavaltuutetun resurssit tulee jatkossa tiiviimmin ottaa huomioon silloin,
kun asetetaan uusia rekistereitä, uusia rekisterijärjestelmiä ja niin edelleen. 

Muutama vuosi sitten oli valtakunnan mediassa esillä epäiltyjä tietorekisterivuotoja. Tä-
män johdosta muun muassa hallintovaliokunnassa käytiin pitkä keskustelu. Todettiin, että
rekisterinpitäjänä toimii Poliisihallitus, mutta kun tällainen stipla tuolla poliisitoimessa kä-
vi, että tietoja lähti vuotamaan, niin syylliseksi tästä nostettiin pari poliisimiestä sen sijaan,
että rekisterinpitäjä, Poliisihallitus, olisi ollut ikään kuin tikun nokassa. 

Eilen nähtiin tässä potilastietoasiassa mielenkiintoinen näytelmä eduskunnassa, kun mi-
nisterit totesivat, etteivät olleet kovinkaan tietoisia siitä, mitä ministeriössä lainsäädännön
puolella valmistellaan. Hyvin merkittävä hetki eduskunnan lainsäätämisjärjestyksessä oli
joka tapauksessa kyseessä, koska ei näin laajaa viranomaisten toimivaltuuksien lisäämistä
— ainakin toivon näin — tehdä ilman ministerien tietämystä. 

13.18 Pia Viitanen sd: Arvoisa rouva puhemies! Tähän alkuun täytyy kyllä nyt vähän
ikään kuin jatkoksi tuolle edelliselle puheenvuorolle todeta, että olipa kyllä hämmästyttä-
vä tilanne sinänsä eilen kyselytunnilla, harvoinpa näkee sellaista tilannetta, että pykäliä on
esitelty julkisuudessa ja kumpikaan ministeri, jolle asia kuuluu, ei ollut kyseisistä pykälis-
tä tietoinen eikä niitä nähnytkään. Sinänsä oli hyvä, että saimme vastauksen varsinaiseen
kysymykseemme, että tätä lakia sitten ei hallitus ole tässä muodossa eteenpäin viemässä-
kään. Mutta lienee ymmärrettävää edustajien hämmennys siinä vaiheessa, kun pykälät ovat
julkisuudessa ja ministerit eivät sitten kertoneet mitään asioista tietävänsä.

Mutta, puhemies, ihan tähän asiaan. Täällä ovat erinomaisesti minunkin mielestäni tul-
leet esille nämä kolikon kaksi puolta. On toisaalta ihan hyviä kysymyksiä, mitä edustaja
Zyskowicz täällä esitti, ja olisi ollut ehkä hyvä — jopa niin voisin toivoa — että ministerit
olisivat täällä olleet paikalla kenties niihin vastaamassa ja kertomassa myös siitä, aiotaan-
ko nyt jollain tavalla puuttua näihin asioihin ja epäkohtiin, mitä tuossa tuotiin esiin. Ja toi-
saalta on sitten se toinen puoli kolikosta, mikä on hyvin olennainen ja minkä hienosti edus-
taja Heinäluoma tuossa omassa puheenvuorossaan avasi, tämä tietynlainen yksityisyyden-
suoja tänä päivänä, koska näitä uudistuksia on valtavan paljon, missä enemmän ja enem-
män, perustelluistakin syistä, yksittäisiin tietoihin pääsevät viranomaiset käsiksi. On aivan
aiheellista aina välillä pysähtyä miettimään ja erikseen vielä arvioida kunkin näistä esityk-
sistä vaikutus perinteiseen yksiytyisyydensuojaan. Täällä edustajat Heinäluoma ja Haavis-
to, molemmat, mainitsivat orwellilaisen yhteiskunnan vaarat, ja varmasti jokaista meistä
huolettaa, jos tässä emme mene kyllin määrätietoisesti eteenpäin.

Puhemies! Minusta oli hyvin mielenkiintoista ajatella myös niin, että paitsi että näiden
jokaisen esityksen yhteydessä tämä yksityisyydensuojakysymys erityisesti harkitaan, mie-
titään, tutkitaan sen vaikutukset, niin on myös tämä näkemys siitä, että paitsi että on viran-
omaispuolia, niin sitten on myös tämä yksityisyyspuoli, jossa on sitten nämä kaikki some-
maailman ilmiöt. Jokainen meistä tietää, kuinka valtavasti tietoa meistä sitä kautta kerä-
tään. Edustaja Heinäluoma tuossa aiemmin sanoi, että jo pelkästään tämä some-puoli an-
saitsisi erityisen selvitystyön siitä, mitä kaikkea on meneillään, ja minä olen kyllä täsmäl-
leen samaa mieltä. Minun mielestäni kannattaisi tehdä somesta mutta ehkä yleisemminkin
jonkinlaista kartoitusta, lisäselvitystä kaiken kaikkiaan näistä valtavan isoista ilmiöistä,
5



Pöytäkirjan asiakohta PTK 112/2018 vp
mitkä tähän liittyvät ja tänä päivänä ovat meillä aivan uudenlaisessa maailmassa tapetilla,
kun siirrymme enemmän ja enemmän digitaaliseen aikaan ja kaikkeen tähän maailmaan,
minkä erilaisuuden tiedämme siihen nähden, mitä maailma oli joskus muutama kymme-
nen vuotta sitten. Ja siksi toivoisin, että hallitus ehkä ottaisi koppia tästäkin keskustelusta,
mitä täällä tänään käydään.

Puhemies Paula Risikko:  No niin, jatketaan vielä jonkin aikaa. Joudumme varmasti kes-
keyttämään tämän asiakohdan käsittelyn, ja sen johdosta myöskin poistamme asiakohdan
4. Mutta mennään jonkin aikaa.

13.22 Leena Meri ps: Arvoisa puhemies! Hyviä puheenvuoroja. Tuosta oikeastaan täy-
dentäisin, itse kun olen maistraatissa holhoustoimen edunvalvonta-asioita hoitanut vuosia,
että edunvalvojan määräämisen voi laajentaa myös henkilöä koskeviin asioihin, eli jos täl-
lainen tilanne on jollakin vireillä, niin ottakaa yhteys maistraattiin ja pyytäkää sitä mää-
räyksen laajennusta. Silloin voi myös saada terveystiedot haltuunsa. Se määräyksen laajen-
nus haetaan tuomioistuimesta.

Huomaan, että monilla on jäänyt huomaamatta, että 1.1.2007 eli yli 10 vuotta sitten
meillä tuli voimaan laki edunvalvontavaltuutuksesta, jolla voi etukäteen kukin itse määrä-
tä terveydenhoidosta, kun oma toimintakyky menee, ja omaisuudenhoidosta ja jopa siitä,
kuka näitä asioita hoitaa täysin laillisesti. Elikkä kaikille täälläkin salissa olijoille muistut-
taisin, että siltä varalta, jos joutuu onnettomuuteen tai sairastuu, jokaisen olisi hyvä tehdä
edunvalvontavaltuutus, mikäli haluaa itse jo hyvissä hengen ja ruumiin voimissa päättää,
miten asioita hoidetaan ja kuka niitä hoitaa, eikä jättää sitä pelkästään viranomaisten pää-
tettäväksi.

Edustaja Zyskowicz otti esille sen, että viranomaisille ei ole oikeus luovuttaa tietoja
eteenpäin liittyen täällä laillisesti tai laittomasti olevien henkilöiden mahdollisiin väärin-
käytöksiin. Minun tietooni on tullut sellainen asia, josta muutama vuosi sitten mainitsin
ministeri Mattilallekin, mutta asia ei ole mihinkään edennyt. Elikkä lastensuojelun yksi-
köissä on henkilöitä, jotka ovat esittäytyneet täysi-ikäisiksi ja ovat siellä lastensuojelun
hoidossa alaikäisten kanssa, ja lääkärin tietoon on tullut — he ovat halunneet tarkistaa
asian — se, että henkilö onkin täysi-ikäinen. Tätä tietoa ei ole saanut luovuttaa eteenpäin,
koska se on selvinnyt terveystarkastuksen yhteydessä.

Minusta se olisi aika merkittävä tieto muun muassa Maahanmuuttovirastolle muidenkin
lasten tulevaisuutta ajatellen, että esimerkiksi lastensuojeluyksiköissä voi olla alaikäisten
seassa täysi-ikäisiä henkilöitä. Mietitään nyt monenlaisia tapauksia, joita tässä ei varmaan
nyt tarvitse ääneen kerrata.

Itse asiassa, kun tässä on niin paljon näitä asioita ja meillä on nyt perustuslakivaliokun-
nassa sotilastiedustelua koskevat lait ja siviilitiedustelua koskeva lainsäädäntö sekä valio-
kunnan perustaminen ja työjärjestyksen muutos ja monia muita lainsäädäntöjä, mitkä si-
vuavat julkisuutta ja salaisuutta, kuten esimerkiksi ihan tämä julkisten työvoima- ja yritys-
palveluiden siirtyminen yksityisille ja siellä tiedon liikkuminen, arkaluontoisen tiedon liik-
kuminen, niin olisikohan meidän eduskunnassa nyt syytä pitää tietosuojaoikeuksia koske-
va yleiskeskustelu? Tämä on niin valtavan laaja asia, että mielellään kävisi tästä keskuste-
lua. Tämä on nyt niin pirstaloitunut.
6



Pöytäkirjan asiakohta PTK 112/2018 vp
13.25 Markku Rossi kesk: Arvoisa rouva puhemies! Jatkan tuosta edustaja Meren pu-
heenvuorosta siltä osin, että tietyllä lailla tuohon ajatukseen voi yhtyä ja kannattaa sitä,
mutta näkisin myös, että meillä kyllä pitäisi koko Suomessa järjestää kansalaisten tietosuo-
jakurssi tai -koulutus, koska näyttää olevan niin, että tänä päivänä, kun tietoa kootaan ja ke-
rätään, kansalaiset hyvin helposti sitä myös antavat. Huomaamatta eri kohteisiin laitetaan
hyvinkin yksityiskohtaisia tietoja, joita voidaan sitten yhdistelemällä ehkä vähän väärin-
kin käyttää. Joissakin tapauksissa myös rikolliset sitten pääsevät näihin helpommin mu-
kaan. Täällä mainittu some- ja nettimaailma tekee juuri sen, että vastataan kaikenlaisiin ky-
symyksiin eikä ajatella, mikä se lopputulema on. Eli tarvittaisiin sitten kyllä opastusta ihan
kansalaisten perustaitoihin, varmaan itse kullekin meistä.

Arvoisa puhemies! Tässä tietosuojakysymyksessä silloin, kun puhutaan rikosoikeudes-
ta ja rikoksiin liittyvistä kysymyksistä, puhumattakaan kansalliseen turvallisuuteen liitty-
vistä kysymyksistä, on aina oltava omat asteikkonsa, millä mennään eteenpäin. Mielestäni
perustuslakivaliokunnan käsittely on sikäli tässä asiassa huojentava, että asia voidaan kä-
sitellä tavallisen lain säätämisjärjestyksessä, mikä kertoo silloin jo suurin piirtein, ainakin
meille lainsäätäjille, missä tämän asian kohdalla mennään.

Tässä tietosuojassa on aina, kuten täälläkin on todettu jo, vähintään ne kaksi puolta. Hy-
vin helposti käy myös niin, että kun yksityisyydestä — tai tietosuojasta paremmin sanottu-
na — pidetään tarkasti huolta ja kiinni, niin se johtaa sitten myös ongelmiin. Enkä voi olla
toistamatta ajatusta, näkökulmaa ja tietoa, jonka olen tässä salissa todennut aiemminkin ja
joka liittyy niinkin yksinkertaiseen asiaan kuin veteraanien kotiin vietäviin kuntoutuspal-
veluihin: Kela antaa tänä päivänä kunnille tiedot veteraanista nimeltä ja sosiaaliturvatun-
nuksen osalta mutta ei osoitetietoa. Se on tämän tietosuojan takana jostakin syystä, jolloin
byrokratia tavallaan vaikeuttaa tämän tietosuojan myötä näiden kotiin vietävien palvelu-
jen todellista toteutumista. Tässä mielessä ainakin voi sanoa, että tässä kohtaa tietosuojas-
sa ei ole niin sanottua kuuluisaa maalaisjärkeä noudatettu.

Puhemies Paula Risikko: Koska aikataulupaineet ovat kovat, myönnän ainoastaan vas-
tauspuheenvuorot näille neljälle henkilölle, jotka täällä ovat listalla. — Te voitte sitten jät-
tää toki puheenvuoropyynnöt.

13.27 Ritva Elomaa ps (vastauspuheenvuoro): Arvoisa puhemies! Täällä on ollut hyvää
keskustelua tietojen suojasta ja luovuttamisesta, ja siinä on tosiaan ne kaksi puolta. Heinä-
luoma ja Haavisto nostivat esiin somessa olevat tiedot, ja se on todella hankalaa, että niitä
voidaan käyttää väärin. Kansainvälinen turvallisuus huolestuttaa, Meri ja Zyskowicz nos-
tivat sen esille, ja samoin veteraanien tiedot, mitkä Rossi nosti äsken esille.

Kaksi asiaa:
Nimittäin jos suojataan liian paljon tietoa, niin se on todella hankalaa, ja siitä on hyvä

esimerkki se, että äitini kuoli hoitovirheeseen 2004. Tyttärelle ei annettu seuraavana päi-
vänä tietoa, onko tälle tehty määrätty toimenpide. Sitä tietoa en saanut edes hoitaja-ammat-
tini puolesta enkä tyttärenä, ja se oli hankalaa. Olisi tarvinnut sitten vetää sairaala tai hoi-
tavat henkilöt oikeuteen, ja se oli turhaa, eihän äitiä saa enää takaisin.

Ja toinen on se, että maistraatin [Puhemies koputtaa] pitäisi esittää taloyhtiölle, ketkä
asuvat esimerkiksi kerrostalossa, mitä porukkaa siellä asuu. [Puhemies koputtaa] Nyt on
lakialoite tehty, perussuomalaiset ovat saaneet siitä paljon palautetta, ja sen lakialoitteen
olen jo jättänyt käsiteltäväksi.
7



Pöytäkirjan asiakohta PTK 112/2018 vp
13.29 Jyrki Kasvi vihr (vastauspuheenvuoro): Arvoisa puhemies! Tietojenvaihtoanalyy-
si avaa mahdollisuuden palveluiden kehittämiselle, jopa aivan uudentyyppisten palvelui-
den luomiselle. Mutta me emme saa kuitenkaan unohtaa sitä, että samainen teknologia
mahdollistaa myös aivan uudentyyppiset väärinkäytökset. Siksi tämän toiminnan valvon-
ta, seuranta ja ohjeistus ovat niin tärkeitä. Hyvä esimerkki siitä, miten haastavaa se ohjeis-
tus on, on se, että meillä on nyt ylintä poliisijohtoa oikeudessa siksi, että he eivät ole ym-
märtäneet itse valmistelemaansa ohjeistusta ja lainsäädäntöä.

Me emme saa myöskään unohtaa sitä, että turvallisuus ja yksityisyys ovat molemmat pe-
rustuslaissa suojattuja perusoikeuksia. Ne eivät ole toinen toiselle alisteisia, vaan ne ovat
molemmat yhtä tärkeitä, ja meidän on löydettävä se tasapaino.

Ja lopuksi: tosiaankin edustaja Meren ehdotus ajankohtaiskeskustelusta on tosi hyvä,
koska meiltä puuttuu kokonaistarkastelu siitä, minkälaisen kokonaisuuden yksittäiset laki-
esitykset tästä asiasta muodostavat, esimerkiksi tilitietojen avaaminen viranomaiselle —
eilen puhuttiin terveystiedoista ja niin edelleen — niin että kannatan tätä esitystä kyllä.

13.30 Reijo Hongisto sin (vastauspuheenvuoro): Arvoisa puhemies! Tässä on käytetty
hyviä puheenvuoroa ja puhuttu tiedon kohteen oikeusturvasta. Edustaja Zyskowicz käytti
hyvän puheenvuoron kertoessaan näistä esimerkeistä, missä voi olla hyötyä viranomaisten
tiedon vaihtamisesta. Yhdyn Zyskowiczin ajatukseen siinä, että mielestäni tätä lakia pitäi-
si nähdä mahdollisuutena eikä uhkana, ja kun puhutaan kansalaisten oikeusturvasta, niin
on aina syytä tarkastella nyt sitä, puhutaanko sen henkilön oikeusturvasta, jonka tiedoista
puhutaan, vai puhutaanko sen henkilön oikeusturvasta, joka tätä tietoa välittämällä voitai-
siin pelastaa. Kolikolla on, niin kuin on todettu, kaksi puolta. Minä tietysti viranomaistaus-
taisena näen kyllä, että viranomaisten keskinäisen tiedon vaihtaminen ei ole ongelmana,
vaan se on mahdollisuus ja se on rikkaus, se on mahdollisuus estää mahdollisia oikeuden-
loukkauksia ja jopa terroritekoja. 

Lopuksi vielä se, että tietovuotoa tapahtuu tässäkin talossa. Sitä tuskin koskaan voidaan
estää tai välttää.

13.31 Päivi Räsänen kd (vastauspuheenvuoro): Rouva puhemies! Edustaja Zyskowicz
nosti kaksi esimerkkiä esiin, joista olen hänen kanssaan samaa mieltä. Haluan vain kertoa,
että viime vaalikaudella yritin viedä eteenpäin sitä, että sormenjälkitietoja passirekisteris-
sä olisi juuri vakavien rikosten tutkinnassa voitu hyödyntää, mutta se törmäsi yksinkertai-
sesti perustuslakivaliokuntaan, joka katsoi, että näiden tietojen käyttäminen ei ole mahdol-
lista vakavienkaan rikosten torjunnassa, koska se merkitsee puuttumista yksityiselämän ja
henkilötietojen suojaan. Eli perustuslakivaliokunta on ottanut hyvin selkeän kannan tässä
kysymyksessä. Tosin sormenjälkirekisteriä voidaan käyttää esimerkiksi vainajan tunnista-
misessa, ja sitä on tehtykin, mutta itse kyllä ajattelen, että nimenomaan näissä vakavissa ri-
koksissa, joita edustaja Zyskowicz kuvasi, pitäisi voida käyttää myös sormenjälkitietoja.

Keskustelu ja asian käsittely keskeytettiin.
8


