















































DEM97F6.tmp.xml


Pöytäkirjan asiakohta PTK 66/2017 vp
Pöytäkirjan asiakohta 

PTK 66/2017 vp

Täysistunto

Torstai 8.6.2017 klo 16.01—19.46

4. Euroopan turvallisuus- ja yhteistyöjärjestön Suomen valtuuskunnan kertomus Etyjin 
parlamentaarisen yleiskokouksen toiminnasta vuonna 2016

Kertomus K 2/2017 vp
Valiokunnan mietintö UaVM 3/2017 vp

Ainoa käsittely

Toinen varapuhemies Arto Satonen: Ainoaan käsittelyyn esitellään päiväjärjestyksen 4.
asia. Käsittelyn pohjana on ulkoasiainvaliokunnan mietintö UaVM 3/2017 vp.

Tämän asian yhteydessä voidaan esitellä myös päiväjärjestyksen 5. asia ja keskustelu
sallitaan myös tästä asiasta.

Keskustelu

17.01 Matti Vanhanen kesk (esittelypuheenvuoro): Arvoisa puhemies! Euroopan turval-
lisuus- ja yhteistyöjärjestön Suomen valtuuskunnan vuoden 16 toimintakertomuksen käsit-
telyn yhteydessä ulkoasiainvaliokunta korosti Etyjin merkitystä tärkeänä ja tarpeellisena
kehyksenä Euroopan vakauden ja turvallisuuden vahvistamiseksi. Myös Etyjin periaatteet
yhdessä YK:n peruskirjan kanssa muodostavat edelleen Euroopan turvallisuuden peruspi-
larin ja normatiivisen pohjan. Etyjin parlamentaarisen yleiskokouksen agendaa hallitsi ker-
tomusvuonna edelleen Ukrainan kriisi ja Venäjän toiminnan aiheuttama vakava isku Ety-
jin edustamalle yhteistyövaraisen turvallisuuden mallille. 

Ulkoasiainvaliokunta korostaa Ukrainan kriisin hoidossa rakentavan vuoropuhelun tär-
keyttä kaikkien osapuolen kesken ja piti myönteisinä Suomen valtuuskunnan pyrkimyksiä
parlamentaarisen yhteistyön tiivistämiseen konfliktin ratkaisupyrkimyksissä, vaikka käy-
tännössä tehtävä on osoittautunutkin varsin haasteelliseksi. Myös Ilkka Kanervan työssä
yleiskokouksen puheenjohtajana painottui vahvasti Ukrainan kriisi. Pyrkimys Minskin so-
pimuksen toimeenpanon edistämiseen aktiivisen vuoropuhelun kautta Ukrainan ja Venä-
jän korkeimman johdon kanssa oli tärkeää. Dialogin ja vuoropuhelun ohella ulkoasiainva-
liokunta korostaa Etyjin työssä järjestön kenttämissioiden tärkeyttä. Ukrainan osalta valio-
kunta totesi huolestuneensa mission henkilöstön turvallisuusriskien lisääntymisestä. On
tärkeää, että asiaan kiinnitetään riittävästi huomiota asiantuntijoiden turvallisten ja toimi-
vien työskentelyolosuhteiden varmistamiseksi. 

Valiokunta piti myös hyvänä, että Suomen valtuuskunta panosti kertomusvuonna Etyjin
rauhanvälityskapasiteetin kehittämiseen. Suomella on tällä saralla kansainvälisesti tunnus-
tettua pääomaa ja annettavaa, ja on luontevaa hyödyntää sitä myös Etyjin piirissä. Myös
tässä edustaja Ilkka Kanervan valitseminen yleiskokouksen rauhanvälityserityisedustajak-
si tuki hyvin tätä työtä. Etyjin rauhanvälitystoimintaa kehittämällä voidaan muun muassa
 Tarkistettu
4.1



Pöytäkirjan asiakohta PTK 66/2017 vp
pyrkiä löytämään keinoja pitkittyneiden konfliktien ratkaisemisen edistämiseen Vuoristo-
Karabahissa, Transnistriassa, Etelä-Ossetiassa ja Aasiassa. 

Arvoisa puhemies! Yhtenä Etyjin tärkeistä perinteisistä tehtävistä valiokunta painottaa
aiempien vuosien tapaan myös vaalitarkkailun merkitystä. Kertomusvuonna yleiskokous
tarkkaili useita kansainvälisestikin merkittäviä parlamenttivaaleja, muun muassa Valko-
Venäjällä ja Venäjällä, sekä presidentinvaaleja USA:ssa. Suomen Etyj-valtuuskunnan ak-
tiivinen osallistuminen vaalitarkkailumissioihin ja vaalitarkkailun seurantatyön kehittämi-
seen on tärkeää jatkossakin.

Arvoisa puhemies! Ulkoasiainvaliokunta nostaa esiin myös NB8:n eli Pohjolan maiden
ja Baltian maiden yhteistyön sekä Etyjin kohdalla että myös Euroopan neuvoston työsken-
telyn kohdalla. Tämän yhteistyön vakiintumista Etyjin piirissä tervehditään ilolla. Yhdes-
sä toimien NB8-maat voivat vahvistaa vaikutustaan järjestön laajaan toimintakenttään
kuuluvissa kansainvälisissä kysymyksissä.

Arvoisa puhemies! Euroopan neuvoston Suomen valtuuskunnan toimintakertomus te-
kee osaltaan tunnetuksi neuvoston tärkeää työtä ihmisoikeuksien, demokratian ja oikeus-
valtioperiaatteen turvaamiseksi ja kehittämiseksi. Käsitellessään Suomen valtuuskunnan
toimintakertomusta viime vuodelta ulkoasiainvaliokunta korosti järjestön merkitystä ja pe-
rustehtävien tärkeyttä erityisesti nyt, kun oikeusvaltiokehitys, sananvapaus ja muut järjes-
tön perusarvot ja periaatteet ovat haastettuina myös vakiintuneissa demokratioissa. 

Erityisesti Turkin tilanne kehittyi huolestuttavaan suuntaan vuoden 16 aikana. Ulko-
asiainvaliokunta yhtyy niihin Euroopan neuvostossa esitettyihin vakaviin huoliin, jotka
liittyvät Turkin lisääntyneisiin rajoituksiin sanan- ja kokoontumisvapauksien osalta, oi-
keuslaitoksen riippumattomuuden vähentymiseen sekä kurdeihin kohdistuneisiin väkival-
taisuuksiin. Ulkoasiainvaliokunta erityisesti painottaa myös parlamentaarikkojen koske-
mattomuuden poistamista ja heihin kohdistuneita pidätyksiä erittäin ongelmallisina. 

Oikeusvaltiokehityksen tukemiseksi Euroopan neuvoston jäsenmaissa valiokunta pai-
nottaa järjestön monitorointikomitean työn merkitystä. Kertomusvuonna oikeusvaltiokehi-
tys muun muassa Puolassa johti siihen, että maa nostettiin monitorointikomitean työlistal-
le. UaV korostaa, että nyt on pyrittävä komitean ja Puolan kuten myös muiden seurannassa
olevien jäsenmaiden tiiviillä yhteistyöllä siihen, että oikeusvaltiokehitys saadaan takaisin
oikeille raiteille. Valiokunta pitää hyvänä, että Suomen valtuuskunnan jäsenet ovat olleet
aktiivisia monitorointikomitean työssä.

Valiokunta pitää huolestuttavana kehityssuuntaa, jossa Euroopan neuvoston jäsenvalti-
oiden velvoitteiden täyttäminen on puutteellista yhä useampien jäsenvaltioiden taholta.
Järjestön periaatteiden ja päätösten kyseenalaistaminen ja järjestön toiminnan hankaloitta-
minen vaativat pohtimaan järjestön toimintaedellytyksiä. Tärkeä osa monitorointia ja yli-
päätään Euroopan neuvoston työtä on vaalien tarkkailu, ja on hyvä, että tämä työ jatkui
myös kertomusvuonna aktiivisesti. Se on harmillista, että yleiskokous ei saanut kutsua
tarkkailla Venäjän duuman vaaleja. Tämä on yksi osoitus Euroopan neuvoston ja Venäjän
välisten suhteiden lukkiutuneesta tilanteesta, ja on vaikea nähdä suhteiden normalisoitu-
mista niin kauan kuin Ukrainan kriisiin ei löydy poliittista ratkaisua.

Arvoisa puhemies! Ulkoasiainvaliokunta haluaa kiinnittää huomion myös Euroopan
neuvoston työhön naisiin kohdistuvan väkivallan ehkäisemiseksi ja lopettamiseksi. On hy-
vä, että tämä tärkeä aihe oli yksi yleiskokouksen vuoden 16 kärkiteema. Erityisesti Istan-
bulin sopimuksen merkitys on asiassa suuri, ja on tärkeää, että sopimuksen täytäntöönpa-
noa jatketaan ja laajennetaan. 
2



Pöytäkirjan asiakohta PTK 66/2017 vp
17.08 Aila Paloniemi kesk: Arvoisa puhemies! Ukrainan kriisi ja Venäjän toiminnan ai-
heuttama isku Etyjin periaatteille leimasivat tunnetusti viime vuoden toimintaa. Koska
merkittävää myönteistä edistystä ei ole tapahtunut, nämä samat aiheet ovat esillä myös tä-
män vuoden istunnossa, joka järjestetään muutaman viikon kuluttua Valko-Venäjän pää-
kaupungissa Minskissä. Päätöslauselmaluonnokset ja jäsenehdotukset lisäaiheeksi antavat
jo osviittaa siitä, että keskustelu Ukrainan kriisistä ja Etyj-periaatteiden kunnioittamisesta
jatkuu. Samoin Valko-Venäjän demokratian tila ja sen heikkoudet ovat keskustelussa esil-
lä. Samalla kokous Minskissä antaa meille oivallisen tilaisuuden tutustua paikan päällä
oloihin Valko-Venäjällä. On hyvä muistaa, että Valko-Venäjä on vain puolentoista tunnin
lennon päässä Helsingistä — eli lähialuettamme.

Etyjin eräs erityispiirre on sen ennaltaehkäisevä toiminta ja kriisien rauhanomaisen rat-
kaisu löytäminen. Konfliktien ja kriisien määrä on lisääntynyt, ja niiden luonne on moni-
mutkaistunut. Kovan turvallisuuden keinot pitkittyneiden kriisien hallinnassa ovat tuotta-
neet heikosti tuloksia, ja samalla ne ovat aiheuttaneet suurta inhimillistä kärsimystä ja jän-
nitteitä. Tarvitaan siis uudenlaisia keinoja vastata tämän päivän kriiseihin. Tästä syystä
Suomen valtuuskunta jo vuonna 2014 teki aloitteen rauhanvälitystoiminnan laajentamises-
ta parlamentaarisella ulottuvuudella. Tämän aloitteen ja päätöslauselman tuloksena yleis-
kokouksessa toimii nyt rauhanvälityksen erityisedustaja Ilkka Kanerva. Suomen valtuus-
kunta luonnollisesti antaa täyden tuen Kanervan toiminnalle. Yhteinen käsityksemme on,
että toteutuessaan rauhanvälitys vie kohti vakaampaa ja rauhanomaisempaa kansainvälistä
kanssakäymistä.

Rauhanvälitys on sekä ennaltaehkäisevä väline että myös keino löytää ratkaisuehdotuk-
sia meneillään oleviin kriiseihin. Tämän lisäksi tasa-arvo ja naisten osallistaminen ovat
teemoja, joita itsekin olen pitänyt esillä omissa puheenvuoroissani eri tilanteissa. Toinen
merkittävä asia, jossa todellakin toivon nähtävän edistystä, on naisten osallistuminen rau-
hanvälitykseen, kuten kyselytunnillakin keskustelimme. Tällä hetkellä naisia on vain viiti-
sen prosenttia rauhanneuvottelijoista, ja naisia tarvitaan ilman muuta enemmän kansainvä-
lisiin rauhanvälitystehtäviin ja itse rauhanneuvotteluihin. Naisilla on osaamista, ja naiset
ovat ratkaisijan asemassa monta kertaa myös terrorismin ehkäisyssä, kuten ulkoministeri
Soini totesi. Etyjin yleiskokouksen rauhanvälityksen erityisedustaja Ilkka Kanerva on yh-
dessä yleiskokouksen kanadalaisen tasa-arvon erityisedustajan Hedy Fryn kanssa valmis-
tellut Etyjin parlamentaarisen yleiskokouksen lisäaihe-ehdotuksen osallistavasta naiset
huomioivasta rauhanvälityksestä. Tämä on tärkeä askel osallistavan rauhanvälityksen edis-
tämisessä Etyjissä.

Yleisemmällä tasolla on tärkeätä keskustella siitä, miten naisia voitaisiin rohkaista mu-
kaan politiikkaan. Olen itse aikaisemmin ehdottanut ajatusta, että Etyjin parlamentaari-
seen yleiskokoukseen perustettaisiin naisverkosto, hieman samaan tyyliin kuin Suomen
eduskunnan naisverkosto. Verkoston tavoitteena olisi edistää tasa-arvoa ja tuoda naisnäkö-
kulmaa yleiskokouksen päätöksiin. Verkosto voisi järjestää seminaareja, vierailuja, tapaa-
misia, tehdä ehdotuksia, valmistella kannanottoja ja pitää yhteyttä muiden parlamenttien-
välisten kansainvälisten järjestöjen naisedustajiin.

Ulkoasiainvaliokunta on todennut Pohjoismaiden ja Baltian maiden yhteistyön vakiin-
tumisen ja tiivistymisen erittäin myönteisenä asiana. Valtuuskuntamme yhtyy tähän näke-
mykseen. Lisäyksenä voin todeta, että yhteydenpitoa ja mielipiteidenvaihtoa on tärkeätä
käydä käydä myös muiden like-minded-maiden kanssa eli sellaisten maiden kanssa, joiden
kanssa Suomella on yhteisiä hankkeita muillakin kansainvälisillä foorumeilla. Tällaisen
3



Pöytäkirjan asiakohta PTK 66/2017 vp
synergiaedun hakemista on mielestämme syytä harrastaa myös muiden eduskunnassa toi-
mivien kansainvälisten valtuuskuntien kanssa.

Ulkoasiainvaliokunta on mietinnössä nostanut esille vaalitarkkailun. Etyjin Suomen
valtuuskunta aikoo myös jatkossa panostaa kansainväliseen vaalitarkkailuun, ja tämä ta-
pahtuu enenevässä määrin yhteistyössä muun muassa Euroopan neuvoston parlamentaari-
sen yleiskokouksen Suomen valtuuskunnan kanssa.

Etyjin parlamentaarisen yleiskokouksen merkitys korostuu, kun katsomme maailmanti-
lannetta tällä hetkellä. Parlamentaarinen vuoropuhelu ja diplomatia lisäävät ymmärrystä
eri näkökulmia kohtaan ja voivat parhaassa tapauksessa avata diplomaattisia solmuja ja
edesauttaa myönteistä kehitystä. Mutta se kuitenkin edellyttää, että pidämme kiinni yhtei-
sesti sovitusta arvopohjasta ja myös toimimme kaikki sen mukaisesti.

Toinen varapuhemies Arto Satonen: Myönnän nyt 2 minuutin vastauspuheenvuoron Eu-
roopan neuvoston Suomen valtuuskunnan puheenjohtajalle edustaja Guzeninalle.

17.13 Maria Guzenina sd (vastauspuheenvuoro): Arvoisa puhemies! Kiitos tästä mah-
dollisuudesta pitää tämä lyhyt puheenvuoro jo tässä yhteydessä. Sitten seuraavassa asia-
kohdassa käyn tarkemmin läpi tätä meidän Euroopan neuvoston Suomen valtuuskunnan
toimintakertomusta.

Todellakin jo tässä yhteydessä suuri kiitos siitä, että ulkoasiainvaliokunta on halunnut
uudistaa kansainvälisten valtuuskuntien kertomusten käsittelyä järjestämällä Euroopan
neuvoston, Etyjin ja Pohjoismaiden neuvoston kertomusten kuuleminen samanaikaisesti
tuolla valiokunnassa. Tämä edistää tiedonvaihtoa valtuuskuntien suunnasta ulkoasiainva-
liokunnan suuntaan mutta myöskin valtuuskuntien kesken. Euroopan neuvoston valtuus-
kunta yhtyy tähän tavoitteeseen ja voi todeta, että tietoa Euroopan neuvoston yleiskokouk-
sen täysistunnoista, jotka ovat neljä kertaa vuodessa, toimitetaan jo nykyisellään ulko-
asiainvaliokunnalle sekä ennen että istuntojen jälkeen. Tällainen valiokunnan ja valtuus-
kuntien välinen dialogi on äärimmäisen tärkeää, jotta me pysymme täällä perillä myöskin
ajankohtaisista asioista, joita käsitellään näiden toimintakertomusten yhteydessä.

Euroopan neuvostossa tällä hetkellä puhuttavat, aivan niin kuin Etyjin puolella, Turkin
tilanne, eurooppalainen yleistilanne, pakolaiskriisi, tyttöjen ja naisten oikeudet, myöskin
Venäjän tilanne. Venäjähän ei ole osallistunut yleiskokouksen istuntoihin tämän Ukrainan
kriisin johdosta. Alun perin itse lähtivät pois, ja sen jälkeen myöskin annettiin sanktioita
niin, että tällä hetkellä he eivät todellakaan tähän yleiskokouksen istuntoon osallistu, missä
siis keskustelua käyvät maiden parlamentaarikot keskenään. Ja on todella tärkeää, että jol-
lain tasolla kuitenkin meillä säilyy tämä dialogi maiden välillä myöskin niiden maiden
kohdalla, joissa koemme, että esimerkiksi Euroopan neuvoston arvot ja peruspilarit eivät
toteudu täysimääräisenä. Tämä pätee niin ikään Turkkiin ja vaikkapa Unkariin ja Puolaan.
On todella tärkeää, että hekin joutuvat kuulemaan, mitä muu Eurooppa on mieltä siitä, mitä
heidän maidensa sisällä tapahtuu.

17.16 Pauli Kiuru kok: Arvoisa herra puhemies! Euroopan turvallisuus- ja yhteistyöjär-
jestön arvoissa ja toiminnassa korostuvat turvallisuus, ihmisoikeudet, demokratia ja sanan-
vapaus. Haluan itse korostaa myös ympäristökysymyksiä, jotka tulevat tässä kertomukses-
sa jossain määrin näkyviin. Ympäristökysymykset, Pariisin ilmastosopimus ja USA:n roo-
4



Pöytäkirjan asiakohta PTK 66/2017 vp
li ovat nousseet keskusteluun entistä enemmän. Ympäristökysymykset ovat myös yhtey-
dessä pakolaisuuteen ja sitä kautta muun muassa turvallisuuteen ja ihmisoikeuksiin.

Ukrainan kriisi pysyy agendalla edelleen, valitettavasti. Etyj tarjoaa vuoropuhelulle
alustan, tekee siinä suhteessa merkittävää työtä.

Vaalitarkkailun merkitys on Etyjin työssä iso. Vapaat vaalit ovat demokratian peruski-
vi. Vaaleihin liittyy uhkia, kasvavia uhkia, esimerkiksi disinformaation käyttö, entistä ag-
gressiivisempi puhetapa, viestintävälineitten suoranainen väärinkäyttö, joka myös osittain
tässä kertomuksessa näkyy.

Haluan itse kaikissa mahdollisissa tilaisuuksissa, kuten tässäkin, korostaa toimittajien
aseman turvaamista. He tekevät tärkeää työtä. Heidän tehtävänsä on välittää oikeaa tietoa
kriisipesäkkeistä, ja kaikki se, mikä vaarantaa toimittajan työn, on tuomittavaa.

Naisten roolin edustaja Paloniemi puheenjohtajana toi esille. Meillä on erinomaista työ-
tä rauhanvälityksessä: edustaja Haavisto, presidentti Ahtisaari, muutaman nimen mainitak-
seni. Mukaan mahtuu tulevaisuudessa myös vahvoja rauhanvälittäjänaisia Suomesta.

17.18 Timo Heinonen kok: Arvoisa herra puhemies! Etyjin merkitys korostuu aina erityi-
sesti tällaisina haasteellisina ja vaikeina aikoina. Maallamme on ollut merkittävä rooli rau-
han rakentamisessa ja Etyjissä laajemminkin, ja toivottavasti tuo rooli on tulevaisuudessa-
kin vähintäänkin yhtä vahva kuin nyt ja toivottavasti vahvempikin. 

Ukrainan kriisistä on tässä muutamissa puheenvuoroissa todettu, että ulkoasiainvalio-
kunta piti tärkeänä vuoropuhelua kriisin ratkaisemisessa. Tietysti täytyy todeta, että kyllä
sen kriisin ratkaisun avaimet ovat Venäjän käsissä, joka vuonna 2014 valtasi Krimin toi-
selta itsenäiseltä maalta, ja tämä on tietysti tämän lopullisen ratkaisun avain, että Venäjä
kunnioittaa itsenäisen valtion asemaa. Tietysti huolestuttava uutinen Ukrainasta oli sekin,
että myös Etyjin amerikkalaistarkkailija kuoli siellä tapahtumissa. Tämäntapaiset uutiset
tietysti ovat huolestuttavia. 

Arvoisa puhemies! Toinen huoli koskee Turkkia. Turkin sisäinen tilanne on ongelmai-
nen, ja tietysti pitää pystyä tukemaan sitä, että kehitys olisi mieluumminkin toiseen suun-
taan kuin siihen, mihin Erdogan on sitä nyt tällä hetkellä viemässä. Turkilla on kuitenkin
myös merkittävä rooli Daeshin näkökulmasta ja pakolaiskriisinkin näkökulmasta, ja sen ta-
kia on tärkeää vahvistaa vuoropuhelua Turkin kanssa ja pyrkiä löytämään sellaista tietä,
joka vahvistaisi Turkkia mieluumminkin länsimaisena demokratiana kuin sillä tiellä, mi-
hin maa tällä hetkellä valitettavasti on menossa.

17.20 Antero Laukkanen kd: Arvoisa herra puhemies! Suomen rooli Euroopan turvalli-
suus- ja yhteistyöjärjestössä on merkittävä. Se on rakentava keskustelija, aktiivinen toimi-
ja ja luotettu kumppani, jolla on selkeästi vaikutusta. Jos Euroopan alueella seurattaisiin
Suomen tapaa toimia, olisi maailma huomattavasti turvallisempi paikka. Maailma ei tällä
hetkellä ole niin vakaa kuin me kaikki haluaisimme. Siksi tarvitsemme suomalaista va-
kautta ja osaamista rauhan rakentajana. 

Suomella on etuoikeus, että se on voinut näihin tehtäviin valita ja osoittaa henkilöitä,
joilla on pitkä parlamentaarinen kokemus ja kansainvälinen näkemys, niin kuin edustaja
Kanervalla ja nyt sitten myös edustaja Paloniemellä. 

Ulkoasiainvaliokunta oikein toteaakin, että rauhanvälityksen merkitys Suomen ulkopo-
litiikan yhtenä painopistealueena on kasvanut, ja pitää hyvänä, että Suomen valtuuskunta
5



Pöytäkirjan asiakohta PTK 66/2017 vp
on kertomusvuonna panostanut myös Etyjissä järjestön rauhanvälityskapasiteetin kehittä-
miseen.

Tulin viime yönä Israelista, missä on edelleen tämä Lähi-idän hyvin merkittävä tulehtu-
nut tilanne, ja näkisin, että Suomella voisi olla merkittävämpi ja painavampi rooli Lähi-
idän konflikteissa ja siinä keskustelussa, joka siellä on hyvin tulehtunut. Suomi on tunne-
tusti ollut Israelin ystävä aina, meillä on valtava kansalaisjärjestöjen verkosto, jotka toimi-
vat aktiivisesti niin täällä Suomessa kuin Israelissakin. 

Arvoisa puhemies! Tässä heitänkin vähän palloa Etyjille ja siinä toimijoille miettimään,
mikä voisi olla Suomen rakentava rooli Lähi-idässä.

17.22 Eero Heinäluoma sd: Arvoisa puhemies! Etyjhän on meidän suomalaisten lapsi.
Se on ollut kansainvälisessä yhteistyössä ja valtioiden välisessä suhteiden rakentamisessa
todella merkittävässä roolissa 70-luvulta eteenpäin. Meillä on kaikki syyt olla tästä ylpeitä
ja suomalaisina, niin poliitikkoina kuin kansalaisinakin, satsata tämän yhteistyön tulevai-
suuteen.

Etyj edustaa pyrkimystä ratkaista riidat ja erimielisyydet rauhanomaisella tavalla, sa-
malla kun se edustaa myös sitoutumista demokraattisiin arvoihin ja näihin arvoihin kuulu-
vaan kansanvaltaan, vapaisiin ja rehellisiin vaaleihin. Etyjin toiminta myös vaalitarkkai-
lussa on todella tärkeä asia, jotta ylläpidetään korkeata normistoa ja varmistetaan, että
kaikki Etyjin maat käyttäytyvät perusoikeuksia kunnioittaen myös vaaleissa. Samalla kun
tiedämme tämän järjestön hienon historian ja myös sen merkittävän työn, jota parlamen-
taarikot ovat tehneet Etyjin toiminnan hyväksi, joudumme toteamaan, että viime vuodet
ovat olleet kyllä aika vaikeita. Etyj on ollut tilanteessa, jossa sen on ollut vaikea toimia
konflikteissa ja vaikea tehdä sitä työtään, jota varten se osaltaan perustettiin vuonna 75
täällä Helsingissä — tämä liittyy myös Ukrainan kriisiin ja tämän kriisin ratkaisuun. Ja me
olemme nähneet myös vaalitarkkailussa taka-askeleita. Tiedämme, että vuosi sitten pidet-
ty Etyjin parlamentaarinen yleiskokous täällä Helsingissä jäi kovin vajaaksi eikä kyennyt
täyttämään tätä todellisen vuoropuhelun välinettä.

Nyt meillä on Suomesta ehdokkaana Etyjin uudeksi pääsihteeriksi meidän kaikkien ar-
vostama kokenut parlamentaarikko — myös Etyj-asioissa — edustaja Kanerva. Täytyy sa-
noa, että edustaja Kanerva hoiti erinomaisen hyvin Etyjin presidentin tehtäviä vaikeissa
oloissa. Pidänkin tärkeänä, että me Suomessa yli puoluerajojen voimme tukea tätä Etyjin
pääsihteerihanketta, ja toivon, että tästä olisi laaja yhteisymmärrys eri poliittisissa ryhmis-
sä.

17.24 Susanna Huovinen sd: Arvoisa puhemies! Kun puhemies sallii keskustelun mo-
lemmista mietinnöistä tässä samassa yhteydessä, niin haluan puhua hieman molempien
valtuuskuntien työstä ja erityisesti näiden kahden yhteistyöstä, enkä niinkään nyt mene
näihin asioihin, jotka sinänsä ovat molempien valtuuskuntien työssä erittäin tärkeitä ja kes-
keisiä.

Haluan minäkin osoittaa kiitokseni kaikille niille tässä eduskunnassa toimiville edusta-
jille, jotka toimivat myöskin näissä kansainvälisissä tehtävissä. Mielestäni tämä on asia, jo-
hon meidän pitäisi kiinnittää enenevästi huomiota. Olen hieman huolissani siitä, että mo-
nesti kansanedustajat kokevat nämä kansainväliset, välillä hieman reissuamistakin vaati-
vat tehtävät ikään kuin lisätyönä, kun ne ovat pikemminkin sitä ihan oikeaa työtä, jota mei-
6



Pöytäkirjan asiakohta PTK 66/2017 vp
dän myös kuuluu täällä tehdä. Koen, että kaikki ne edustajat, jotka omaa aikaansa ja asian-
tuntemustaan näille asioille antavat, ansaitsevat kyllä kiitokset koko eduskunnan puolesta.

Arvoisa puhemies! Haluaisin todeta myös sen, että tälle kansainväliselle parlamenttien
väliselle yhteistyölle on tilausta kyllä nyt enemmän kuin koskaan. Olemme hyvin epävar-
massa, epävakaassa maailmanpoliittisessakin tilanteessa, ja myös meidän oman maan-
osamme alueella on lukuisia konflikteja tai erimielisyyksiä käynnissä, ja tähän me tarvit-
semme yhteistyötä. On nimittäin paljon helpompi aloittaa riitoja, osoittaa sormella, syyt-
tää toista, kun ei tunne, ei tiedä erilaisten asioiden, erilaisten kulttuurien ja poliitikkojen
taustoja. Kun lisäämme tätä ymmärrystä, yhteistyö on helpompaa ja todennäköisesti pys-
tymme ennakoimaan ja ennalta ehkäisemään kriisejä.

Puhemies! Ihan lopuksi haluan vain todeta, että mielestäni valtuuskuntien välistä yhteis-
työtä tulee edelleenkin tiivistää, ja hyvä että sitä tehdään, mutta myös muuta työtä edus-
kunnan sisällä. Toivon, että eduskunnan kansainvälisten asioiden foorumi, joka näitä asioi-
ta pohtii, ottaa yhteyden myös ministeriöihin päin, jotta myös ministeriöissä nähdään [Pu-
hemies koputtaa] tämä tärkeä työ, jota eduskunnan valtuuskunnissa tehdään.

17.27 Ilkka Kanerva kok: Herra puhemies! Edustaja Heinäluoma taisi omassa puheen-
vuorossaan viitata siihen, että Etyj on kohdannut aika vaikean vaiheen, kuten koko kan-
sainvälinen tilanne tietysti kertoo monin eri tavoin. Yhdyn arvioon.

Yhdyn myös siihen arvioon, että päätöksenteon ikään kuin työkalupakki tahtoo valitet-
tavasti osoittautua liian monta kertaa vähän huonosti varustetuksi, ja sen vuoksi pitää miet-
tiä todella aktiivisesti edelleen, eikä pidä antaa periksi, sitä kysymystä, millä tavoin kan-
sainvälisten järjestöjen tehokkuutta päätöksenteossa ja ennen muuta niiden vaikuttavuutta
voitaisiin parantaa. Tätä työtä on tehty Etyjissä viime vuosina aika paljon monissa eri yh-
teyksissä, niin parlamentaarisella tasolla kuin hallitusten väliselläkin tasolla, mutta valit-
taen on todettava, että tulokset eivät juuri tästä kansainvälisen tilanteen jännitteisyydestä
johtuen ole sellaisia, mitä voisi kohtuudella toivoa ja odottaa. Mallien puutteesta ei ole ky-
symys — kysymys on, niin kuin kaikki hyvin ymmärtävät, enemmänkin poliittisen tahdon
puuttumisesta, siitä, mikä heijastuu meidän turvallisuusasetelmiimme.

Olemme kuitenkin eräässä suhteessa suomalaisina erityisasemassa. Parhaiten tunnen
Etyjin, en niinkään Euroopan neuvostoa ja muita toimielimiä, ja meillä suomalaisilla on
erityispiirre, joka selvästikin saa huomiota ja arvostusta osakseen, ja se on ehkä minullekin
hiukan yllättäen noussut asiaksi, jota en halua olla tässä yhteydessä eduskunnan edessä ko-
rostamatta, ja se on laajan turvallisuuden käsite. Meidän on aika vaikea — jos vähääkään
syväanalysoidaan eri kriisejä, konflikteja, ongelmia — väittää, että vain yksi seikka koko-
naan selittäisi kansainvälisten ongelmien perusluonteen. Useimmin nämä konfliktit synty-
vät valitettavan laajaltakin pohjalta asioiden yhteennivoutumisen kautta. Ja näin muodoin
se laajan turvallisuuden filosofia, jota ehkä meidän täällä Suomessakin kannattaisi hieman
avata, on sellainen ikään kuin vientituote, joka syntyi — edustaja Heinäluoma taisi siihen
viitata — jo vuonna 75 silloisen Etykin syntymisen myötä. Se palveli silloin Suomen kan-
sallistakin etua, mutta se toi sellaiset periaatteet kansainvälisen politiikan näyttämölle, joi-
ta on pääsääntöisesti haluttu kunnioittaa, ja nyt ollaan vaiheessa, jossa niitä haastetaan. Ai-
van vastaavalla tavalla kuin tuolloinen kolmen korin, kymmenen periaatteen kooste siitä,
minkälaisia, sanoisiko, liikennesääntöjä kansainvälisessä politiikassa pitää noudattaa, niin
aivan vastaavalla tavalla tässä vuosien myötä laajan turvallisuuden käsite voi olla sellainen
7



Pöytäkirjan asiakohta PTK 66/2017 vp
malli, joka otetaan ikään kuin uuden tason tarkastelukulmana kansainvälisten kriisien rat-
kaisemisessa. 

Nostan tässä yhteydessä Suomen valtuuskunnan toiminnan tuolla parlamentaarisella
puolella esille, ja voin nykyisenä valtuuskunnan jäsenenä sanoa, että edustaja Paloniemen
johdolla tapahtuva työ Etyjin PA:ssa ansaitsee kaiken tuen ja kunnioituksen, sillä hän ottaa
kantaa hyvin rohkeasti ja aloitteellisesti keskusteluihin ja eri tematiikan selvittelyihin joh-
tamallaan valtuuskunnalla, samoin kuin vaalitarkkailun toteuttamiseen eri puolilla Etyjin
toimialuetta.

On tärkeää, että Suomi pitää paikkansa ja on aktiivinen ja aloitteellinen näissä asioissa,
sillä tosiasiassa Etyjkin on, kuten Euroopan neuvostokin, dialogin ja diplomatian foorumi.
Me emme ole sotilaallinen toimija, vaan etsimme rauhanomaisia, vuorovaikutukseen yh-
teistä ymmärrystä etsiviä malleja kansainvälisten ongelmien hoitamiseksi, ja tässä mieles-
sä Etyj, niin kuin Euroopan neuvosto, on tärkeä myöskin vaikeissa sotilaallisissa asioissa,
jonka kaltainen on esimerkiksi Ukrainassa tällä haavaa edessämme. 

Täällä viitattiin Lähi-itään. Lähi-idän kriisien luonne, jos mahdollista, on vielä vaikeam-
pi ja syvempi kuin mitä me näemme pitkittyneiden konfliktien prosesseissa ympäri Eu-
rooppaa tänä päivänä. Mutta tämä on sellainen alue maantieteellisesti, joka ei suoranaisesti
ole Etyjin jäsenvaltioiden aluetta, siitä huolimatta että Lähi-idän maita on tarkkailijoina
Etyjissä. Etyj on pohjoisen pallonpuoliskon ylivoimaisesti laajin turvallisuusjärjestö, mut-
ta Lähi-itä ei suoraan ole ikään kuin Etyjin kohteena, ja sen vuoksi tietysti tässä täytyy olla
hiukan varovainen ennen kuin ottaa kantaa niin, että "kyllä, kyllä me tulemme tämän asian
osalta toimimaan tarkasti". 

Eräs yksittäinen seikka, johon haluan tässä... — En tiedä, herra puhemies, kuinka paljon
tässä on ylipäätään aikaa käytettävissä.

Toinen varapuhemies Arto Satonen:  10 minuuttia.

Haluan erään seikan tässä tuoda esille sen vuoksi, että vaalitarkkailusta on monissa yh-
teyksissä puhuttu. Vaalit vaikkapa Yhdysvalloissa ja vaalit vaikkapa Venäjällä eivät ole
yksi yhteen verrattavissa. Ei ole olemassa sellaista aivan absoluuttista mittatikkua, joka
kertoisi, miten vaalit ovat toisiinsa punnittavissa. On hyvin tärkeää, että kun vaaleja arvi-
oidaan, niitä kyetään kehittämään Etyjin luoman standardin pohjalta ja viemään kehitystä
eteenpäin, koska jos Etyj ei kykene vaaleissa tarkkailemaan ja tekemään omia arvioitaan,
on luonnollisesti selvä, että houkutus huonoon käyttäytymiseen vaalien yhteydessä sel-
keästi lisääntyy. Kansainvälisen yhteisön läsnäolo vaaleissa on erittäin tärkeää. Mutta se,
minkä huomaamme — ja toivon, että se otettaisiin Suomessakin lukuun — mikä yhdistää
tällä hetkellä keskeisiä havaintoja — kahdet viimeiset vaalit, joita olen ollut vetämässä Ve-
näjällä, ja Yhdysvaltain presidentinvaaleja Etyjin puitteissa seuraamassa — yhtä lailla Yh-
dysvalloissa kuin Venäjällä: varoituksen sana siitä, mihin nettien kautta tapahtuva äänes-
tysprosessi on pahimmillaan johtamassa. Toivon, että Suomessa — vaikka olemme tekno-
logian edistyneimpiä maita maailmassa — vakavasti otetaan huomioon ne riskit, joita säh-
köinen äänestysjärjestelmä, missä tahansa päin maapalloa ollaankaan, käytännössä demo-
kratian toteutumiselle merkitsee. Se on jo tänä päivänä konkreettisesti nähtävissä, Etyj
kiinnittää siihen valtavasti huomiota. Ja toivon, että tässä suhteessa vanhan koulun oppi-
laat saavat sanansa kuuluviin niin, että vaalijärjestelmä, jonka demokraattinen pohja tietys-
ti on vaalisalaisuudessa ja vaalien oikeellisuudessa, voisi sillä tavalla toteutua, ettei ah-
8



Pöytäkirjan asiakohta PTK 66/2017 vp
maista sellaista palaa, joka tarjoaa vaalien tuhoamiselle ja niitten periaatteitten vakaville
loukkaamisille mahdollisuuden, ettei siihen ikään kuin suuressa innossamme mentäisi,
vaan turvauduttaisiin sellaiseen järjestelmään, joka on todettu toimivaksi, kestäväksi ja jo-
hon kaikki osapuolet voivat luottaa.

17.36 Pekka Haavisto vihr: Arvoisa puhemies! Tässä edustaja Kanervan hyvän linjapu-
heen jälkeen on mahdollista ja ilo tietysti yhtyä hänen sanomaansa. Jos tämä sali yksin
päättäisi Etyjin tulevasta pääsihteeristä, niin luulen, että tulos olisi hyvin yksimielinen
edustaja Kanervan eduksi. On ilo häntä kannattaa ja kannustaa tähän tärkeään vaaliin.

Olisin muutamaan asiaan kiinnittänyt huomiota tässä kertomuksessa ja sen käsittelyssä
— ja ehkä ylipäätään parlamentarismin merkitykseen nyt Euroopassa. Täällä on mainittu
ongelmallisia alueita, Turkin tilanne, Venäjän tilanne ja näin edespäin. Minusta on hirveän
tärkeää, että sekä Euroopan neuvoston että Etyjin parlamentaarisen yleiskokouksen puit-
teissa me puhumme parlamentarismin puolesta, monipuoluejärjestelmän puolesta, joka yl-
lättäen näyttää meidänkin alueellamme olevan siellä täällä uhattuna. Suomella on tässä pal-
jon tarjottavaa, hyvä suomalainen malli, myöskin tasa-arvon osalta, kuten tässä on aikai-
semmin todettu.

Kysymyksessä, millä tavalla parlamentaarikkojen toimintaa sitten pitäisi rajoittaa näis-
sä organisaatioissa tai joskus estää heidän osallistumistaan, olen hyvin konservatiivi. Jos
katsoo Suomen perustuslakia jo sieltä Ruotsin vallan ajalta, niin meillä on ollut periaate,
että kansanedustajaa ei voi estää osallistumasta valtiopäiville. Luen tähän valtiopäiville
osallistumiseen myös tämän yleiskokousten toiminnan, ja siinä mielessä tärkeätä on, että
se tarjoaa keskustelufoorumin näille eri toimijoille, aidon keskustelun foorumin myöskin
niille toimijoille, joita aika ajoin kritisoidaan. Viittaan tässä edustaja Guzeninan puheen-
vuoroon.

Olisin sitten, arvoisa puhemies, vielä nostanut esiin yhden alueen, jota tässä ei ole mai-
nittu, ja se on Balkan. Etyjin parlamentaarinen yleiskokous kokoontui Makedoniassa.
Meillä oli siellä hyvä kokous, mutta siellä käsittelyssä nousi kyllä hyvin esiin maan sisäi-
set ongelmat ja koko Balkanin eräänlainen potentiaalinen konfliktipesäke edelleen. Ottai-
sin esiin myöskin Kosovon tilanteen ja Kosovon vahvistamisen osaksi kansainvälistä yh-
teisöä tässä yhteydessä. Se on haaste sekä Etyjille että Euroopan neuvostolle, että voimme
tämän hyväksyä.

Tiedän, puhemies, että aika on täältä puhuttuna rajallinen, mutta jos sallitte vielä viimei-
sen asian, jonka ottaisin tässä yhteydessä esiin. Meillä on ehkä joillakin Etyjistä usein sel-
lainen hyvin vanhanaikainenkin kuva, että se stabiloi jollain tavalla Euroopan kahtiajaon
tai kylmän sodan, mutta tosiasiassa Etykin kolmas kori silloin vuonna 75 pani liikkeelle
Keski- ja Itä-Euroopassa Helsinki-ryhmät, ihmisoikeuskeskustelun ja itse asiassa suuren
muutoksen, jonka tulokset sitten näemme tämmöisenä laajemman Euroopan projektina.

17.39 Maria Guzenina sd: Arvoisa puhemies! Kyllä se näin on, että Suomi on ollut eu-
rooppalaisena vaikuttajana kokoaan suurempi niin Etyjissä kuin Euroopan neuvostossa.
Euroopan neuvoston monitorointikomiteahan kokoontui pari viikkoa sitten täällä Helsin-
gissä Pikkuparlamentin auditoriossa, ja siinä yhteydessä pidettiin seminaari, jossa presi-
dentti Halonen piti keynote-puheenvuoron. Hän nosti esille sen ison huolen, joka kaikkial-
la Euroopassa jaetaan ainakin niiden keskuudessa, jotka vielä uskovat oikeusvaltioperiaat-
teeseen, demokratiaan ja ihmisoikeuksiin. Se hänen huolensa ja kaikkien muiden huoli sii-
9



Pöytäkirjan asiakohta PTK 66/2017 vp
nä salissa liittyi siihen, että oikeusvaltioperiaate, demokratia ja ihmisoikeudet käsitetään
niin kovin eri tavalla tällä hetkellä esimerkiksi Euroopan neuvoston 47:ssä jäsenmaassa,
mistä kertoo paljon se, että nyt kuukausi sitten pidetyssä yleiskokouksen istunnossa Stras-
bourgissa Euroopan neuvosto päätti äänin 113—45 palauttaa Turkin monitoroinnin koh-
teeksi. Tämä monitorointijärjestelmähän on itse asiassa presidentti Halosen alulle laitta-
ma, sen takia sitä kutsutaankin Halonen Orderiksi, ja tähän viittasin siinäkin, että olemme
päässeet vaikuttamaan hyvinkin paljon tähän eurooppalaiseen kehitykseen toimimalla
näissä kansainvälisissä yhteistyöelimissä.

Vielä haluan todeta, että edustaja Haavisto nosti erittäin tärkeän kysymyksen. Se on
tämä Balkanin tilanne. Vaikka se ei ole tällä hetkellä niin kovasti uutisotsikoissa, siellä ti-
lanne ei ole lainkaan selkeä. Olen itse Serbian maaraportööri ja matkustan sinne heinä-
kuussa kahdeksi viikoksi. Tässä Kosovon tilanteessa, serbien ja kosovolaisten välisessä
konfliktissa, on iso riski, että tilanne siitä kohtuullisen stabiilista, mikä se tällä hetkellä on,
tulee heikkenemään. Kun Euroopan rajojen sisällä tapahtuu tällaista kehitystä sen lisäksi,
että meillä on Puola, Unkari ja tuolla rajan vieressä vielä Turkki ja Venäjä sitten tässä mei-
dän rajanaapurina ja pakolaiskriisi, joka painaa päälle, [Puhemies koputtaa] ja erilaiset kä-
sitykset oikeusvaltioperiaatteesta, demokratiasta ja ihmisoikeuksista, niin kyllä me olem-
me aika isojen haasteiden edessä.

17.42 Seppo Kääriäinen kesk: Herra puhemies! Etyj, tuo rauhan ja ihmisoikeuksien ja
demokratian järjestö, on tietysti meille suomalaisille likeinen, Etykin 1975 perusteella ja
monien siitä johtuvien muistojen ja näyttöjen perusteella erittäin likeinen. Sen vahvuus
varmastikin on ollut sen laajapohjaisuudessa, ja se lienee niitä harvoja yhteisöjä, jotka ovat
saaneet ja voivat saada jotakin aikaan tämän viheliäisen Ukrainan ongelmankin hallitsemi-
sessa ja kenties joskus myös ratkaisemisessa. Niitä yhteisöjä ei kovin monia tässä maail-
massa ole. 

Se on ollut hienoa, että suomalainen osaaminen on saanut käyttöä tässä rauhanvälitys-
prosessissa, joka tulee jatkumaan. Se ei ole mikään helppo prosessi. Se on juuri niin kuin
edustaja Kanerva tuossa hyvässä analyysissaan kertoi: elämme vaikeita aikoja myös sen ta-
kia, että ongelmat ovat tavattoman monimutkaisia ja ne kertyvät historian saatossa, kietou-
tuvat toisiinsa ja pahenevat. Itse asiassa niitten aukaiseminen vaatii kyllä kärsivällisyyttä ja
todella rauhanvälitysosaamista, Etyjin kaltaistakin osaamista.

Täällä on annettu tunnustusta Suomen Etyj-valtuuskunnan toiminnalle, nykyvaltuus-
kunnalle ja myös valtuuskunnalle varhemmilta ajoilta. Tähän on hyvin helppo yhtyä, ja
meidän täytyy yhtyä, ja muutenkin olen sitä mieltä, että meidän eduskunnassa täytyisi näis-
sä asioissa olla vähän tomerampia ja vähän aktiivisempia ja aktivoitua.

Haluan liittyä siihen kööriin, joka haluaa, että Etyj-konkari Ilkka Kanerva voitaisiin saa-
da Etyjin pääsihteerin tehtäviin. Se olisi Etyjille erittäin arvokas valinta.

17.44 Aila Paloniemi kesk: Arvoisa puhemies! Vaalitarkkailu on oleellinen osa Etyjin
yleiskokouksen toimintaa, kuten täällä on moneen kertaan todettu. Tarkkailuraporteista
käy ilmi niin myönteinen demokratiakehitys kuin demokratiakäsitteeseen liittyvät laajem-
matkin ongelmat. Vaalitoimituksen merkitys demokratian mittarina on mielestäni sisäistet-
ty hyvin Etyjin jäsenmaissa. Vaalilainsäädäntöä on tarkistettu ja äänestäjillä on valinnan-
varaa. Mutta kysymys kuuluu: Onko hyvä vaalilainsäädäntö aina tae siitä, että oikeusval-
10



Pöytäkirjan asiakohta PTK 66/2017 vp
tioperiaate toteutuu? Onko monipuoluejärjestelmä tae vaihtoehdoista? Miten vallassa ole-
vat tahot ja puolueet toimivat? Entä miten taloudelliset seikat vaikuttavat?

Tällä puheenvuorolla haluan sanoa, että on erittäin paljon avoimia kysymyksiä, joihin
pitäisi paneutua. Ja aivan oman haasteensa muodostavat tietenkin kansanäänestykset, ku-
ten viimeksi Turkin kohdalla.

17.45 Pauli Kiuru kok: Arvoisa puhemies! Edustaja Kanerva otti kokeneen valtiomie-
hen jykevällä puheella kantaa sähköiseen äänestykseen, ja tämä on asia, joka on myös täs-
sä salissa aikaisemmin ollut jonkin verran esillä. Se on ollut esillä kansainvälisillä fooru-
meilla eri vaaleissa kasvavassa määrin. Digitaalisuus on mahdollisuus, se on mahdollisuus
Suomelle, mutta kaikki, mikä on mahdollista, ei ole kuitenkaan aina tarpeellista. Äänestys-
aktiivisuus ja äänestysaktiivisuuden pieneneminen ei uskoakseni ole etupäässä tekninen
kysymys, tekninen ongelma, joka voidaan ratkaista digitaalisin keinoin. Kysymys on jos-
tain syvemmälle menevästä. Sinänsä digitaalista äänestämistä vastaan minulla ei ole mi-
tään, mutta siihen liittyy nähdäkseni niin paljon merkittäviä riskejä, jotka eivät ole tasapai-
nossa mahdolliseen saavutettuun etuun nähden. Pelkkä epäilys siitä, että ulkopuolinen on
päässyt manipuloimaan vaalitulosta, on niin iso asia, joka aiheuttaa epävarmuutta, että sitä
riskiä ei kerta kaikkiaan kannata eikä pidä ottaa. Lisäksi päälle tulevat kysymykset siitä,
miten tarkistetaan henkilön identiteetti, onko siellä taustalla muita henkilöitä painostamas-
sa tai vaikuttamassa tavalla, joka ei vastaa sitä näkemystä, mikä vaaleihin meidän näke-
myksen mukaan pitäisi kuulua. Esimerkiksi otan nyt vaalisalaisuuden.

17.47 Matti Vanhanen kesk: Arvoisa puhemies! Minusta edustaja Kanervan ja Kiurun
esiin nostama sähköinen äänestys, miten siihen suhtaudutaan, sopii myös keskustelunai-
heena näitten molempien järjestöjen yleiskokouksiin. Kyllähän on nähtävissä jossain mää-
rin, että on tämmöistä pientä kilpailua valtioiden välillä siitä, kuka on ikään kuin edisty-
nein ja nykyaikaisin tämän digitaalisuuden esillä pitämisessä, ja sähköinen äänestäminen
on välillä symboli tälle.

Puheenvuoron pyysin siihen asiaan, että oikeastaan näitten molempien järjestöjen mer-
kitys syntyy vain siitä, että ne järjestöt ovat tunnustettuja, niille syntyy semmoinen aukto-
riteetti, että niiden edustamat yhteisesti sovitut ihmisoikeudet Euroopan neuvoston puolel-
la ja erityisesti nämä turvallisuuden perusperiaatteet Eyjin puolella vakiintuvat, ovat niin
syvällä, että niitä vastaan toimimisesta tulee yleinen moralisointi vastaan. Suuren yleisön
kannalta ehkä molempien järjestöjen kohdalla on vähän se ongelma, että niitä tunnetaan
aika heikosti. Niiden välistä suhdetta tai niiden välisiä erojakaan ei oikein kunnolla tunne-
ta. Yleiskokouksethan eivät ole kauhean operatiivisia, vaan kyllä ne operatiiviset toimet
ovat sitten pääasiassa hallitusten välistä toimintaa, eri viranomaisten välistä toimintaa.
Mutta ehkä meidän Suomessakin pitäisi pieneltä osaltamme pyrkiä etenkin selkiyttämään
näiden tehtäviä, mikä näitten parlamentaaristen yleiskokousten rooli näiden järjestöjen toi-
minnassa on. Ja tavoitteenhan täytyy niissä järjestöissä olla se, että parlamentaarikkojen
pitkäjänteinen, johdonmukainen yhteistyö muodostuu niin vahvaksi, että jos jossain maas-
sa sisäisesti tulee ikään kuin ristivetoa ja painetta sitä kohtaan, että näitten elinten periaat-
teita vastaan rikotaan, niin syntyy automaattisesti vastavoima ja vastareaktio myös tähän
Euroopan neuvoston ja Etyjin toimintaan osallistuvien taholta.
11



Pöytäkirjan asiakohta PTK 66/2017 vp
17.49 Maria Guzenina sd: Arvoisa puhemies! Suomihan tunnetaan maailmalla hyvin
maltillisena ja kokonaisvaltaisesti ajattelevana toimijana, ja tämä on ehdottomasti meidän
etumme. Haluan tässä yhteydessä mainita, että Suomi tulee toimimaan Euroopan neuvos-
ton puheenjohtajana marraskuusta 2018 toukokuuhun 2019. Siinä on ehkä sitten mahdol-
lisuus tehdä tunnetuksi paitsi Euroopan neuvoston toimintaa myöskin Etyjin toimintaa,
koska näiden järjestöjen yhteistyö on äärimmäisen tärkeää. 

Jo sitä ennen, kun nyt yleiskokouksen kesäkuun istunnossa on jälleen paljon tärkeitä
asioita agendalla, haluan nostaa sen, että siellä on yksi päivä kokonaan nimetty pakolais-
kriisille ja maahanmuuton haasteille. Silloin käsittelyssä on myöskin meidän edustaja Huo-
visen kotouttamista käsittelevä raportti. Hän on tehnyt aivan valtavan työn, matkustanut
ympäri Eurooppaa, ottanut selvää asioista. Hänen raporttinsa on todellakin siellä käsitte-
lyssä ja nyt jo etupainotteisesti on saanut paljon kiitosta.

Vielä lopuksi, puhemies, tämä Etyjin pääsihteerin tehtävä: niin kyllä se näin on, uskon,
että puhun koko Euroopan neuvoston Suomen valtuuskunnan puolesta, että edustaja Ka-
nerva olisi siihen ehdottomasti kaikista maailman ihmisistä paras henkilö. [Naurua —
Timo Heinonen: Pitäisi valita nyt täällä!]

17.50 Eero Heinäluoma sd: Arvoisa puhemies! Pyysin vielä toisen puheenvuoron sen
jälkeen, kun edustaja Kanerva selvitti näitä omia vaalitarkkailuun liittyviä kokemuksiaan.
Kanervan havainto näistä sähköisen äänestämisen mahdollisista ongelmista on kyllä otet-
tava hyvin vakavasti. Meillä oli viime viikolla täällä vieraana Yhdysvalloista useampikin
senaattori. Edustaja Vanhasen kanssa saatoimme olla mukana heidän kanssaan keskuste-
lussa. Täytyy sanoa, että oli kyllä aika lailla, etten sanoisi, järkyttävää huomata, että maa-
ilman vahvin valtio, Yhdysvallat, joutuu pohtimaan sellaista asiaa kuin ovatko heidän vaa-
lijärjestelmänsä ulkoisille vaikutteille alttiita. Kun kaikki on kuitenkin demokratiassa kiin-
ni luotettavuudesta, siitä uskosta, että ihminen äänestäessään vaikuttaa samalla painoarvol-
la kuin joku toinen, että sitä järjestelmää ei sisältä eikä ulkoa mitenkään sorkita, tämä ame-
rikkalaisten huoli ja heidän kertomansa esimerkit siitä, mitä on tapahtunut, laittavat kyllä
miettimään. On tavattoman tärkeätä, että meidän vaalimme pidetään järjestäytyneellä ta-
valla ja säilytetään luottamus kansanvallan toimivuuteen. 

Tällä pohdiskelulla on sitten kyllä muitakin seurausvaikutuksia, jos sanotaan, että en-
simmäinen on se, että on syytä miettiä, onko järkeä lähteä kaikkiin innostuksiin. Niin kuin
täällä edustaja Kiuru oikein sanoi, niin kaikki se, mikä on mahdollista, ei välttämättä ole
tarpeellista tai, lisäisin, järkevää. Se on yksi asia, mutta sitten on tässä toinenkin asia, että
kyllä meidän täytyy vähän katsoa sitä myös, kuinka innokkaasti me näitä valtiollisen elä-
män kivijalkoja, niiden paikkoja heittelemme. Tämä liittyy esimerkiksi kysymykseen sii-
tä, onko järkevää ryhtyä siirtämään eduskuntavaalien paikkaa ja yhdistämään niitä väliai-
kaisesti joihinkin muihin vaaleihin, kuten nyt on ajateltu Eurooppa-vaaleihin. [Puhemies
koputtaa] 

Jatkan vielä hyvin lyhyesti. Sitten toinen asia, joka liittyy tähän kysymykseen näistä
maakuntavaaleista: Kyllä tätäkin näkökohtaa, suositusta Euroopan neuvostolta, että vuosi
ennen pitäisi olla uuden lainsäädännön valmis, meidän pitää ehkä ihan aikuisen oikeasti
miettiä. Kun näistä standardeista luovutaan, niin meidän puhevaltamme sanoa muille nor-
meja tulee heikkenemään. 
12



Pöytäkirjan asiakohta PTK 66/2017 vp
17.53 Timo Heinonen kok: Arvoisa herra puhemies! Tuohon vaalitarkkailun osuuteen,
jonka edustaja Kanerva esille nosti ja lähinnä tämän sähköisen äänestämisen, halusin sen
takia itsekin osallistua, kun muistan tässä salissa itse aikanani kannattaneeni sähköistä ää-
nestämistä. Oma lähestymiskulmani oli silloin nimenomaan huoli siitä, että meillä äänes-
tysaktiivisuus on laskenut, ja oman näkemykseni mukaan äänestäminen pitäisi tehdä entis-
tä helpommaksi. Itse uskon siihen, että on toki erotettava kaksi eri asiaa, sähköinen äänes-
täminen, jota Suomessa on jo kokeiltukin, missä siis äänestäjän pitää mennä fyysisesti pai-
kalle ja vain nopeutetaan laskemista, ääntenlaskentaa, ja sitten toisena se malli, missä ne-
tissä äänestäminen on mahdollista, jota Viro esimerkiksi on käyttänyt. Nimenomaan tähän
nettiäänestämiseen liittyy näitä vaikuttamismahdollisuuksia mutta myös sähköiseen äänes-
tämiseen laajemminkin. 

Jos ajattelee sitä huolta, että meillä ääntenlasku kestäisi kauan, jos katsotaan nyt, millä
tavalla esimerkiksi viime kunnallisvaaleissa vaalitulos Suomessa saatiin valmiiksi, niin ei
se ole meidän isoin ongelmamme. Ne vaalitulokset saadaan käytännössä kaikki jo sen illan
aikana vahvistettua sataprosenttiseen ääntenlaskuun. Isoin haaste meillä on se, millä taval-
la saisimme nuoria äänestämään. Sen takia äänestämistä pitää meillä helpottaa, mutta nyt
haluan sanoa sen, että olen itse näiden viime vuosien tapahtumien jälkeen tullut siihen joh-
topäätökseen, että meidän ei ole missään tapauksessa syytä mennä ainakaan tähän nettiää-
nestämiseen vaan näitä keinoja täytyy etsiä muuta kautta. 

17.55 Ilkka Kanerva kok: Arvoisa herra puhemies! Otan esiin kolme ainakin minun
asiantuntemukseeni vedoten sellaista asiantuntijaa, joita kuuntelen näissä sähköiseen ää-
nestämiseen liittyvissä yhteyksissä. Ensimmäinen on F-Securen tutkimusjohtaja Hyppö-
nen, toinen on kyberasiantuntemuksellaan paljon julkisuudessa oleva Jarno Limnéll, ja
kolmas, jonka mielipiteitä olen tottunut kuulemaan ja sitä kautta luottamus on kasvanut, on
kansanedustaja Kasvi. He ovat kaikki hyvin kaukana toinen toisistaan sinänsä, mutta heillä
on yksi yhteinen piirre, ja se on se, että heillä on poikkeuksellisen voimakas varoitus tästä
sähköiseen äänestämiseen siirtymisen järjestelmästä, kaikilla heillä. Ja he ovat kuitenkin
Suomessa henkilöitä, joita on vaikea ohittaa asiantuntijuudessa, kun puhutaan tämänkaltai-
sista asioista.

Vaalitarkkailuhan on hyvin laaja käsite. Siinä pitäisi katsoa äänestäjärekisterit, vaali-
lainsäädäntö kaiken kaikkiaan, vaalirahoitus, ymmärrettävästi median rooli kaikessa tässä.
Eli siinä on paljon asioita, jotka muodostavat sen kokonaisuuden, ei itse vaalitapahtuma, ja
sen vuoksi tietysti tämä prosessi aina vaalien tarkkailussa on hyvin tärkeä, kuinka sen kans-
sa eletään ja kuinka sen kanssa toimitaan.

Yhdyn siihen — oliko se edustaja Vanhanen, joka puhui siitä — mikä ero on parlamen-
taarisella toiminnalla ja hallitusten välisellä toiminnalla. Havainto on täysin oikea ja perus-
teltu, se on luonnollisesti näin. Mutta sitä parlamentaarisen työn vaikuttavuutta lisää se,
mikäli sen työskentelyn agenda on koko lailla sama kuin niiden asioiden käsittely, mitä
hallitusten välisellä foorumilla kulloinkin läpikäydään. Parlamentaarinen puoli ei voi olla
pelkkä draiveri, kuljettajan paikalla toimiva osuus, mutta se voi huomattavasti antaa raa-
meja sille työlle, [Puhemies koputtaa] jota hallitusten välisessä toiminnassa käsitellään. 

17.57 Hannu Hoskonen kesk: Arvoisa puhemies! Euroopan turvallisuus- ja yhteistyöjär-
jestön Suomen valtuuskunnan kertomus Etyjin parlamentaarisen yleiskokouksen toimin-
13



Pöytäkirjan asiakohta PTK 66/2017 vp
nasta vuonna 2016 on todellakin arvokas asiakirja, ja vaikka joku ehkä sitä lukiessaan
miettii, että onko se tärkeä paperi, niin minun mielestäni se on äärimmäisen tärkeä paperi.

Muistan, kun vuonna 1975 tuossa Mannerheimintien toisella puolella pidettiin Etykin
huippukokousta, jossa maailman johtajat olivat koolla. Kukapa silloin olisi arvannut sen
kokouksen seurauksia ja mihin se johtikaan. Mikä tekijä siinä oli tärkeä? Tärkeäähän oli
tietenkin, että kansakunnat saatetaan yhteen rauhanomaisessa merkityksessä ja tehdään so-
pimuksia, jotta edistetään rauhaa ja sitä kansojen välistä vuorovaikutusta, jota nyt tällä het-
kellä tämä parlamentaarinen valtuuskunta Suomen puolesta tekee.

Olen todella iloinen siitä, että suomalaiset tässä valtuuskunnassa ovat hyvin näkyvissä
rooleissa, kuten edustaja Ilkka Kanerva omalta osaltaan vahvasti on tehnyt. Toivotaan, että
näissä merkeissä suomalaiset saavat yhä merkittävämpiä asemia, koska ne kokoukset, mis-
sä eri maiden parlamentaarikot kohtaavat, keskustelevat keskenään ja vaihtavat mielipitei-
tä, varmasti edistävät demokratiaa ja varmasti edistävät sitä avoimuutta, mikä kuitenkin
sitten loppujen lopuksi murtaa ne tunkkaiset muurit, joita joissakin valtioissa vielä tälläkin
mantereella on, sellaisia käytäntöjä, jotka eivät sovi demokratiaan, ja niitä pitää tietenkin
aina vastustaa. Tällaiset parlamentaariset yleiskokoukset ja siellä tapahtuva mielipidevaih-
to ja se julkisuus, minkä se kyseinen toimija siellä kussakin maassa aikanaan aina saa, ovat
äärimmäisen arvokkaita, koska ne torjuvat nimenomaan sitä sodan mahdollisuutta, kriisi-
en mahdollisuutta ja edistävät sitä, että ihmisarvosta pidetään aina kiinni.

Demokraattisessa järjestelmässä on tärkeää avoimuus, vapaa tiedonvälitys ja se, että tie-
dotusvälineet saavat toimia vapaasti niin, että ihmisillä on mahdollisuus muodostaa oma
mielipiteensä sen perusteella, että vapaa lehdistö ja vapaa media kertovat tapahtumista sel-
laisina kuin ne ovat.

Keskustelu päättyi.

Eduskunta hyväksyi valiokunnan ehdotuksen kannanotoksi kertomuksen K 2/2017 vp joh-
dosta. Asian käsittely päättyi.
14


