















































DEM4407.tmpSave.xml


Pöytäkirjan asiakohta PTK 14/2017 vp
Pöytäkirjan asiakohta 

PTK 14/2017 vp

Täysistunto

Tiistai 28.2.2017 klo 14.02—15.45

9. Lakialoite laiksi Suomen perustuslain 49 §:n ja eduskunnan päätökseksi eduskunnan 
työjärjestyksen 54 §:n muuttamisesta

Lakialoite LA 3/2017 vp Jari Myllykoski vas ym.

Lähetekeskustelu

Ensimmäinen varapuhemies Mauri Pekkarinen: Lähetekeskustelua varten esitellään
päiväjärjestyksen 9. asia. Puhemiesneuvosto ehdottaa, että asia lähetetään perustuslakiva-
liokuntaan.

Keskustelu

15.30 Jari Myllykoski vas (esittelypuheenvuoro): Arvoisa herra puhemies! Lakialoite
laiksi Suomen perustuslain 49 §:n ja eduskunnan päätökseksi eduskunnan työjärjestyksen
54 §:n muuttamisesta.

Lakialoitteen pääasiallinen sisältö on se, että kansalaislakialoite tulee aina käsitellä ar-
vokkaasti ja sille pitää antaa se mahdollisuus, joka edistää kansalaisten sitoutumista poli-
tiikkaan, ja näin ollen olen sitä mieltä, että vaikka eduskunta vaihtuu, niin kansa ei vaihdu.
On tärkeää, että kansalaislakialoitteilla ollaan haluttu edistää sitä, että kansalaiset voivat
nostaa esiin poliittisia avauksia puolue- ja muut rajat ylittävällä tavalla. Tämä vahvistaa
kansalaisten yhteenkuuluvuuden tunnetta ja poliittista aktiivisuutta, millä on yhteiskunnal-
le suuri positiivinen merkitys. Internetin ja sosiaalisen median ansiosta kansalaisaloittee-
seen on mahdollista saada suuri määrä allekirjoituksia, vaikka takana ei olisikaan suurta
järjestökoneistoa työntekijöineen ja tiedotuskanavineen. Kansalaislakialoitteiden arvokas
käsittely sekä vahvistaa kansalaisten suoria vaikutusmahdollisuuksia että korostaa edus-
kunnan roolia lakia säätävänä elimenä. Tähän mennessä eduskunta on käsitellyt 13 laki-
aloitetta, joista on yksi hyväksytty eli tasa-arvoinen avioliittolaki.

Yhtään kansalaislakialoitetta ei tähän mennessä ole rauennut siksi, että vaalikausi olisi
ehtinyt loppua ennen sen käsittelyä. Tämä toki on tarkoittanut sitä, että kansalaislakialoit-
teita valmistelevat tahot ovat ymmärtäneet, että aloitteiden eduskuntaan jättäminen tapah-
tuu vaalikausien alussa, mikä sinällään tuo tietysti eduskuntaan omaa käsittelypainettaan.
Siltä osin katson, että lakialoite siitä, että kansalaisaloite ei raukea eduskuntavaalikauden
aikana, on perusteltu. Jos kansalaisaloite olisi jätetty vaikkapa viime viikolla ja olisimme
ennenaikaisissa vaaleissa, tämä tarkoittaa sitä, tämä aloite raukeaisi. Ja mielestäni sellai-
nen mahdollisuus pitää poissulkea, sillä kansa on puhunut enkä usko, että aloitteen allekir-
joittajat peruisivat päätöstään uuden eduskunnan myötä, vaikkapa poliittisten valtasuhtei-
den muutoksessa, vetäisivät sen pois, vaan he ovat lähteneet siihen omasta tahdostaan ja
näkevät väkevänä oman näkemyksensä, että lakia pitää jollakin tavoin muuttaa. Siksi, ar-
voisa puhemies, onkin perusteltua käydä tätä keskustelua juuri nyt, kun kansalaislakialoit-
 Tarkistettu
4.1



Pöytäkirjan asiakohta PTK 14/2017 vp
teista keskustelu käy niin sanotusti kuumana sekä kansanedustajien että myös kansalaisten
keskuudessa.

Yhdistän tähän nyt, arvoisa puhemies, hieman toistakin näkemystä, siihen liittyen, kuin-
ka kansalaislakia olisi hyvä eduskunnassa käsitellä. Mielestäni puhemiehen olisi — virka-
miehistönsä avulla — hyvä arvioida, kun kansalaislakialoite jätetään eduskuntaan, ratkais-
ta jo siinä vaiheessa, onko kansalaislakialoite mahdollisesti Suomen kansainvälisten ih-
misoikeussopimusten vastainen, ja tällöin tätä lakialoitetta ei lähetettäisi edes valiokunnan
käsittelyyn. Mutta mikäli puhemiehistö on tämän ratkaisun tehnyt, että tällaisia sitoumuk-
sen vastaisia piirteitä ei tässä lakialoitteessa olisi, niin se menisi valiokunnalle niin kuin sit-
ten täällä päätetään. Valiokunta kuitenkin käyttäisi harkintaansa jo siinä vaiheessa, punta-
roiden, onko tässä perustuslaillisia ongelmia, ja ennen kuin aloitetta aloitetaan käsittele-
mään, valiokunta kysyisi asiaa perustuslakivaliokunnalta — jos tämmöisiä piirteitä on, että
siinä voisi olla perustuslaillisia ongelmia — ja tämän perustuslakivaliokunnan lausunnon
jälkeen valiokunta sitten päättää, lähdetäänkö tätä käymään läpi tuon viime eduskunnan
käytännön mukaan, joka on hyvä, eli tällaisilla julkisilla kuulemisilla. Eli jos ei ole perus-
tuslaillisia esteitä, niin tehtäisiin päätös, että lakia lähdetään valmistelemaan, ja sitoudut-
taisiin tavallaan siihen, että mietintö tuodaan joko hylkäävänä tai kannatettavana.

Arvoisa puhemies! Näillä sanoilla — tälle "runsaalle" kansanedustajajoukolle — olen
käyttänyt puheenvuoron.

15.36 Antti Kurvinen kesk: Herra puhemies! Edustaja Myllykoski on tehnyt aivan an-
siokkaan lakialoitteen, ja myös ansiokkaita ovat ne muut allekirjoitukset, mitkä siinä ovat.
Tämä on ihan harkitsemisen arvoinen ehdotus, että nämä kansalaisaloitteet eivät raukeaisi,
kun vaalikausi päättyy, vaan voitaisiin sitten seuraavilla valtiopäivillä vaaleista huolimat-
ta, kun tosiaan, niin kuin on todettu, kansa ei vaihdu, jatkaa aloitteen käsittelyä.

Itse kuitenkin näen, että tämä tuore kansalaisaloitejärjestelmä, mikä tällä vuosikymme-
nellä on tuotu täydentämään — "täydentämään" on minusta tärkeä huomio — meidän
edustuksellista demokratiaamme, vaatisi laajempaakin uudistamista ja korjaamista. Siellä
on ilmennyt nyt monia epäkohtia tässä ihan viimeisen parin vuoden aikana tällä vaalikau-
della, esimerkiksi tämä ilmiö, että tehdään vasta-aloitteita aiemmin tehdyistä, aiemmin hy-
väksytyistä kansalaisaloitteista. Lisäksi on ilmennyt selkeitä puutteita näiden kansalaisa-
loitteiden laadussa.

Otanpa esimerkiksi tämän ulkomaalaisen rikoksentekijän karkottamisaloitteen. Siinä se
aloite oli niin huonolaatuinen, että jos se olisi hyväksytty, se olisi johtanut eri lopputulok-
seen kuin mitä aloitteella tarkoitettiin. Ei ole varmaan kovin järkevää, että sellaista täällä
eduskunnassa pitkällisesti käsitellään.

Lisäksi toivoisin, että harkittaisiin allekirjoitusten määrää. Tällä hetkellähän se on
50 000 allekirjoitusta. Jos me ajattelemme, että 100 kansanedustajan allekirjoittama aloite
saa mittavan käsittelyn tässä talossa, niin jos yksi kansanedustaja on saanut noin 5 000 ään-
tä, niin kuin monessa vaalipiirissä on, niin silloinhan 100 kansanedustajan allekirjoittamal-
la aloitteella on 500 000 ihmistä takana ja 50 000 allekirjoittajan taustalla olisi sitten vain
10 kansanedustajaa. Ehkä pitäisi miettiä myös sitä, voisiko se keräysaika olla vähän lyhy-
empi.

Arvoisa puhemies! Toivonkin, että pikaisesti puolueet ja eduskuntaryhmät [Puhemies
koputtaa] ryhtyvät parlamentaariselta pohjalta pohtimaan, miten tätä kansalaisaloitejärjes-
telmää uudistetaan kokonaisuudessaan.
2



Pöytäkirjan asiakohta PTK 14/2017 vp
15.38 Markku Pakkanen kesk: Arvoisa puhemies! Itsekin haluan kiittää edustaja Mylly-
koskea hyvästä aloitteesta ja nostaa nämä tässä äsken kuullut edustaja Kurvisen puheen-
vuorossa olleet asiat kansalaisaloitteen mielekkyydestä: ovatko nämä vasta-aloitteet ja
tämä allekirjoittaneiden määrä järkeviä. Itse ajattelen niin, että nyt näyttää siltä, että se
muutama vuosi sitten tehty kansalaisaloitemahdollisuus ei oikein toimi niin kuin oli tarkoi-
tettu, ja siksi katsoisinkin, että tässä allekirjoittaneiden määrässä tai siinä, miten niitä ni-
miä kirjoitellaan tänä päivänä, olisi vähän tarkentamista. Tuo sähköinen allekirjoitus ynnä
muut ovat kovin helppoja vastatoimenpiteitä, ja siksi toivonkin, että täällä talossa ei aleta
pelkästään kansalaisaloitteiden pohjalta tekemään lainsäädäntötyötä. Mutta itse asiassa tuo
edustaja Myllykosken aloite sinällänsä on hyvä kyllä pohjaesityksenä.

15.39 Jari Myllykoski vas: Arvoisa herra puhemies! Kiitoksia edellä käytetyistä puheen-
vuoroista. Minun mielestäni on tähdellistä nyt, vaikka se ei juuri tähän suoranaisesti liity-
kään, että tällä kaudella kansanedustajat ovat pikavippien korkokaton osalta keränneet yli
130 allekirjoittajaa ja välillisesti he edustavat yli 800 000 Suomen kansalaista. Onkin ta-
vallaan tämän oman työn arvolle hieman ristiriitainen tunnelma siitä, että kun on yli
800 000 allekirjoittajaa välillisesti, niin aloite on valiokunnassa ja joko valiokunta sitten
toteaa siitä jotakin tai on toteamatta yhtään mitään. Nämä ovat murheellisia näytelmiä, että
yli 100 allekirjoittajan aloitteisiin valiokunta ei totea mitään. Se on minun mielestäni edus-
kunnan arvovallan ja kansanedustajien aktiivisuuden osalta ristiriitainen tilanne siihen
nähden, että siihen on sitoutunut niin moni. Valiokuntien pitäisi kyllä myös omaa toimin-
taansa ryydittää niin, että kolmen kuukauden kuluessa valiokunta ilmoittaisi kansanedus-
tajalle, mitä toimenpiteitä tälle lakialoitteelle tehdään: että joko se ei etene tai sitten, että se
on lähetetty ministeriöön. Se olisi vähintä, mitä voitaisiin tehdä kansanedustajille, jotka
ovat 100 allekirjoittajaa saaneet, se, että tämmöinen käsittely valiokunnassa tulisi, ettei se
vain ole siellä jossakin ja sitten todetaan aikojen takaa, että kiitos ja näkemiin, mitään ei ta-
pahtunut, ja kansanedustajan oma aktiivisuus jää tavallaan toteamatta.

Mutta, arvoisa puhemies, toivon, että tämä voisi olla yksi signaali oikeusministeriöön,
että kansalaislakia ruvettaisiin katsomaan uudelleen ja näitä keskustelussa esille tuotuja
asioita voitaisiin käsitellä.

15.41 Antti Kurvinen kesk: Herra puhemies! Minusta tämä on erittäin arvokasta keskus-
telua, vaikka meitä ei täällä aivan valtaisa joukko parlamentaarikkoja paikalla olekaan.
Tässä ollaan ihan ydinasioitten äärellä. Kyllähän kuitenkin meidän perustuslakimme läh-
tee edelleen liikkeelle siitä, että ensisijainen ylimmän vallan ja lainsäädäntövallan käyttäjä
on tämä sali, eduskunta, johonka valitaan 200 edustajaa eri vaalipiireistä, ja me olemme se
joukko, joka edustaa kansan kulloistakin tahtoa. Nyt ehkä muutaman vuoden aikana on
syntynyt vähän sellainen kulttuurikin liittyen tähän someaikaan ja netti-ilmiöihin, että tun-
tuu, että monesta kansalaisesta kansalaisaloitteet ovat sellainen pääasiallinen tapa muuttaa
lainsäädäntöä ja viedä asioita eteenpäin. Eihän sen niin pitäisi olla.

Kansalaisaloitejärjestelmä on ihan hyvä täydentävänä, mutta ei ole minusta terve kehi-
tys, jos kaikista asioista ryhdytään laatimaan kansalaisaloitteita. Kyllä minusta ennen kaik-
kea pitää edelleenkin vaikuttaa puolueiden kautta, ja siinä kaikilla puolueilla, niin edus-
kuntapuolueilla kuin eduskunnan ulkopuolisilla puolueilla, on selkeästi peiliin katsomisen
paikka, minkä takia näitä aloitteita, joita nyt on kansalaisaloitteenakin tuotu tänne taloon,
ei ole viety eteenpäin puolueissa, vaikka puoluekokousaloitteina.
3



Pöytäkirjan asiakohta PTK 14/2017 vp
Pidän, arvoisa puhemies, omalta kannaltani henkilökohtaisesti vähän outona sitä, jos
kansanedustajat tai Euroopan parlamentin jäsenet hyvin voimakkaasti osallistuvat kansa-
laisaloitekeräyksiin. Se ei tietenkään ole kiellettyä, eikä sitä minusta tarvitse erikseen laki-
sääteisesti kieltää, mutta tämän meidän järjestelmämme jäntevyyden ja, voisiko sanoa, ko-
herenssin kannalta ei ole kovin järkevää, että me, joilla on mahdollisuus toimia parlamen-
taarisesti, menemme sinne vapaan kansalaistoiminnan vyöhykkeelle.

Loppuun haluan todeta, että olen edustaja Myllykosken kanssa samaa mieltä siitä, että
kyllä tätä edustajien aloitteitten käsittelyä valiokunnissa pitää terhakoittaa, ja kyllä pitää li-
sätä [Puhemies koputtaa] edustajien mahdollisuutta vaikuttaa niin talousarvioon [Puhe-
mies koputtaa] kuin lainsäädäntöön.

15.43 Jari Myllykoski vas: Arvoisa herra puhemies! En halua pitkittää keskustelua, mut-
ta viestinä sinne puhemiehistölle ja ehkä pääsihteerillekin täältä salista käsin: Uskoisin,
että kun lakialoite joskus tuntuu — ja itsekin on siihen ehkä syyllistynyt — niin hirvittävän
hyvältä ajatukselta, niin valiokuntien rooli kansanedustajien tekemien lakialoitteiden kä-
sittelyssä niin, että niistä tehdään päätöksiä, voisi ehkä, jos ilkeästi sanotaan, tehtailua hie-
man hillitä, jos kansanedustaja tietoisesti altistaa itsensä sille, että tämä lakialoite käsitel-
lään valiokunnassa ja siihen kommentoidaan jotakin. Varmasti tässä olisi yksi semmoinen
kanava, että tämä kansanedustajien lakialoitteitten tekeminen saisi ehkä omaa arvokkuut-
taan lisää, kun kansanedustaja tietää, että tästä tehdään päätös, joka sitten julkaistaan edus-
kunnassa. Tällöin olisi ehkä vastuullisempaa ajattelua, minkälaisia lakiehdotuksia teh-
dään, ettei sitä tehdä vain julkisuuden tavoittelun vuoksi, vaan että siellä on todellinen tah-
to muuttaa suomalaista lainsäädäntöä joko niin, että omat taustaryhmät ovat lähestyneet,
tai niin, että omat äänestäjät haluavat, että näin toimitaan, jolloin tähän saataisiin ehkä sem-
moista ryhdikkyyttä lisää.

Keskustelu päättyi.

Asia lähetettiin perustuslakivaliokuntaan.
4


