















































DEM2EF4.tmpSave.xml


Pöytäkirjan asiakohta PTK 106/2016 vp
Pöytäkirjan asiakohta 

PTK 106/2016 vp

Täysistunto

Tiistai 25.10.2016 klo 14.04—20.39

11. Hallituksen esitys eduskunnalle laeiksi perustulokokeilusta sekä  tuloverolain 92 §:n ja 
ennakkoperintälain 17 §:n väliaikaisesta muuttamisesta

Hallituksen esitys HE 215/2016 vp

Lähetekeskustelu

Puhemies Maria Lohela: Lähetekeskustelua varten esitellään päiväjärjestyksen 11. asia.
Puhemiesneuvosto ehdottaa, että asia lähetetään sosiaali- ja terveysvaliokuntaan, jolle pe-
rustuslakivaliokunnan, valtiovarainvaliokunnan ja työelämä- ja tasa-arvovaliokunnan on
annettava lausunto.

Sitten siirrytään keskusteluun, jossa ensimmäisenä ministeri Mattila ja sitten ministeri
Vehviläinen.

Keskustelu

16.14 Sosiaali- ja terveysministeri Pirkko Mattila (esittelypuheenvuoro): Arvoisa rou-
va puhemies! Tällä esityksellä toteutetaan perustulokokeilun niin sanottu ensimmäinen
vaihe. Käynnistettävän perustulokokeilun ensisijainen tavoite liittyy työllisyyden edistä-
miseen. Kokeilun tavoitteena on saada seurantatutkimukseen perustuva vastaus siihen,
edistääkö perustulo työllistymistä.

Perustulokokeilun kohdejoukkoon eivät kuulu sellaiset ryhmät, joiden työllisyystilan-
teen parantamista perustulolla ei tavoitella, kuten vanhuuseläkkeellä olevat. Perustulon
kohdejoukkona olisivat Kansaneläkelaitoksen maksamien työttömyysetuuksien, peruspäi-
värahan ja työmarkkinatuen, saajat. Heistä poimittaisiin satunnaisotannalla 2 000 hengen
kokeiluryhmä. Perustulon vaikutuksia arvioitaessa kokeiluryhmää verrattaisiin verrokki-
ryhmään, joka koostuisi niistä kohdejoukkoon kuuluvista, jotka eivät saa perustuloa.

Perustulon maksaisi Kansaneläkelaitos. Perustulon tasoksi esitetään 560 euroa kuukau-
dessa, ja se olisi saajalleen verovapaata tuloa. Tämä vastaa työmarkkinatuen ja peruspäi-
värahan nykyistä nettotasoa.

Perustulokokeilun ensimmäisessä vaiheessa on jouduttu ratkaisemaan perustulon yh-
teensovittaminen erilaisten muiden etuuksien kanssa. Tämä tehtävä on ollut huomattavan
suuri.

Lisäksi, jotta kokeilu päästään aloittamaan suunnitellussa aikataulussa, ei verojärjestel-
mään ole ollut mahdollista tehdä muutoksia näin lyhyessä ajassa. Tästä johtuen perustuloa
esitetään verottomaksi etuudeksi.

Perustuloa selvittävän tutkijaryhmän työ jatkuu vielä, ja se antaa loppuraporttinsa ensi
kuussa. Tämän jälkeen hallitus päättää kokeilun jatkosta, niin sanotusta toisesta vaiheesta,
joka voitaisiin aloittaa vuoden 2018 alusta. Sen yhteydessä on mahdollista muun muassa
 Tarkistettu
4.0



Pöytäkirjan asiakohta PTK 106/2016 vp
tarkastella erilaisia veroratkaisuja, joita ei tämän tiiviissä aikataulussa toteutettavan kokei-
lun ensimmäisen vaiheen yhteydessä ole ollut mahdollista toteuttaa. 

Esitys perustulokokeilun aloittamisesta on ainutlaatuinen kansainvälisestikin tarkastel-
tuna. Kokeilun avulla on mahdollista saada paitsi arvokasta näyttöä perustulosta ja sen vai-
kutuksista myös tietoa pirstaleisen sosiaaliturvajärjestelmämme kehittämiseksi.

Puhemies Maria Lohela: Ministeri Vehviläinen. Riittäneekö 3 minuuttia?

16.17 Kunta- ja uudistusministeri Anu Vehviläinen  (esittelypuheenvuoro):  Arvoisa
puhemies! Tämän puheenvuoron käytän lyhyesti tässä kokeilukulttuurista vastaavana mi-
nisterinä ja totean ensinnäkin, että eilen hallituksen strategiaistunnossa kävimme jonkin-
mittaisen keskustelun näistä kokeiluista ja siinä yhteydessä siitä kunnianhimon tasosta,
mitä hallituksella kokeiluihin kaiken kaikkiaan on. Katsoimme hallituksen piirissä, että
varsinkin niihin kokeiluihin, jotka ovat täällä hallitusohjelmassa mainittuja, niin sanotusti
strategisia kokeiluja, pitää saada mukaan tutkimuksellinen ote, joka juuri tässä perustulo-
kokeilussa kaiken kaikkiaan on. Haluan todeta myös sen, että tämä perustulokokeilu on tie-
tysti kaikista vaateliain näistä hallituksen kokeiluista. Muita kokeiluita, joita hallitusohjel-
maan on kirjoitettu ja joita ollaan käynnistämässä ja tullaan käynnistämään, on muun
muassa palvelusetelikokeilu, joka liittyy myös tämän soten eteenpäinvientiin aikataulus-
saan 2019. Lisäksi on olemassa kielikokeiluja ja sitten palvelualoitekokeilu, ja se on vasta
alkutekijöissään, mutta aiomme saada sen myös ensi vuonna liikkeelle kaiken kaikkiaan.

Arvoisa puhemies! Kuten tässä jo edellä ministeri Mattila toi esille, tämä kokeilu tässä
vaiheessa keskittyy nimenomaan siihen, miten voidaan löytää kannusteita sosiaaliturvan,
eli tässä tapauksessa työttömyysetuuksien, ja työtulojen yhteensovitukselle, sosiaaliturvan
ja työn vastaanottamisen yhteensovitukselle. Me kaikki tiedämme, että tämä on ollut yksi
iso kysymys viime vuosien aikana, itse asiassa erittäin pitkään. Kaikki puolueet ovat kan-
taneet siitä huolta, miten voitaisiin purkaa näitä kannustinloukkuja, joita meillä todellakin
on paljon. Meillä on myös ollut työryhmää työryhmän perään, jokainen hallitus on halun-
nut purkaa kannustinloukkuja, on kehitetty osallistavaa sosiaaliturvaa, ja myös moni puo-
lue on ilmoittanut kannattavansa jonkinlaista perustulomallia tai negatiivista tuloveroa.
Nyt sitten Sipilän hallitus on ensimmäinen, joka tässä lähtee liikkeelle.

Haluan tässä puheenvuorossani ottaa myös esille kansallisen tulorekisterin, joka teille
myös lienee tuttu. Eli vuosi sitten päätimme tämän vuoden budjetin yhteydessä Verohal-
linnon yhteyteen tulevasta kansallisesta tulorekisteristä, jota Verohallinto käytännön to-
teuttajana lähtee laatimaan ja tekemään. Se tarkoittaa sitä, että se on reaaliaikainen tulore-
kisteri, jossa työtulot, sosiaalietuudet ja verotus voidaan paremmin yhteensovittaa. Sen jäl-
keen poistuu tarve muutosverokorteille, ja jokainen ymmärtää, että niissä oloissa, kun
meillä on kansallinen tulorekisteri käytössä, on totta kai paljon yksinkertaisempaa myös
toteuttaa perustulon erilaisia malleja tai negatiivista tuloverotusta.

Arvoisa puhemies! Näen, että tämä perustulokokeilu, jonka ensimmäinen vaihe käyn-
nistyy ensi vuoden alussa, on tietynlainen tämmöinen alku tai silta kehitteillä olevaan
2020-luvun uuteen sosiaaliturvaan, joka huomioi paremmin silpputyön ja sen, että ihmi-
nen tarvitsee tänä päivänä ja tulevaisuudessa yhä enemmän erilaisia tulonlähteitä, joista
oma tulonmuodostus muodostuu.
2



Pöytäkirjan asiakohta PTK 106/2016 vp
Puhemies Maria Lohela: Ennen mahdollista debattia käydään puhujalistalta edustajien
Zyskowicz, Parviainen, Mäkipää, Kalmari, Räsänen ja Kontula puheenvuorot.

16.20 Ben Zyskowicz kok: Arvoisa rouva puhemies! Arvoisat kansanedustaja! Puhun en-
sin muutaman ajatukseni yleisesti tästä niin sanotusta perustulosta ja sitten hallituksen esit-
tämästä perustulokokeilusta.

Mitä perustuloon tulee, niin sillähän on erittäin laaja kannatus kansalaisten keskuudessa
ja, kuten ministeri Vehviläinen tässä totesi, myös eri puolueiden keskuudessa. Tämä laaja
kannatus perustulolle perustuu mielestäni siihen, että se on yleiskäsite, johon jokainen taho
voi projisoida omat toiveensa ja unelmansa oikeudenmukaisesta ja kannustavasta sosiaali-
turvajärjestelmästä.

Mitä perustulolta odotetaan? Odotetaan, että se poistaa köyhyyden. Odotetaan, että se
poistaa turhan byrokratian. Odotetaan, että työnteko on aina kannattavaa. Li Andersson
odottaa, että voi vaatia suurempia palkkoja, Björn Wahlroos odottaa, että voi maksaa pie-
nempiä palkkoja, ja kaikki tämä tehdään niin, että se ei maksa yhtään nykyistä enempää.
Itse näen, että perustulo on yleiskäsite, eräänlaista unelmahöttöä, josta jokainen voi siis
muotoilla omat ihanteensa. A2:n palkka- ja työillassa joku osallistuja sanoikin, että perus-
tulo on käsitteenä yhtä tarkka kuin esimerkiksi käsite "sosiaaliturva".

En siis henkilökohtaisesti usko, että on luotavissa perustulomalli, joka yhdistää kaikki
harkinnanvaraiset ja muut sosiaaliturvaetuudet, joka täyttää kaikki nämä tavoitteet ja joka
ei maksa yhtään nykyistä sosiaaliturvajärjestelmää enempää. Itse asiassa ajattelen, että pe-
rustulo käsitteenä on verrattavissa Tenavat-sarjakuvan Suureen kurpitsaan, jota innolla
Eppu ja muut odottivat: Suuri kurpitsa tulee ja ratkaisee kaikki ongelmat. Itse asiassa hal-
lituskaan ei oikein usko perustuloon, vaikka esittää nyt sitä kokeiltavaksi. Sivulla 6 halli-
tus kirjoittaa näin: "Todellinen perustulo, joka korvaisi olemassa olevia ansiosidonnaisia
etuuksia, ei ole yhteiskuntapoliittisesti tai taloudellisesti mahdollinen."

Jos kuitenkin ajatellaan, että tulevaisuudessa meillä olisi jonkinnäköinen perustulo tai
perustuloajattelun pohjalta uudistettu sosiaaliturvajärjestelmä, niin itse uskon, että se voisi
pohjata lähinnä tähän negatiivisen tuloveron ajatukseen tilanteessa, jossa meillä olisi, vuo-
desta 2019 ymmärtääkseni, käytettävissä ministeri Vehviläisen mainitsema ajantasainen
tulorekisteri. Tosin filosofisesti itse olen lämpimämpi osallistavan sosiaaliturvan kannatta-
ja eli kannatan sellaista ajatusta, että ihmiselle, joka on ollut pitkään työtä vaille mutta on
työkykyinen, työikäinen, aina tarjottaisiin mahdollisuus tehdä jotain merkityksellistä työ-
toimintaa, joka olisi merkityksellistä hänelle itselleen mutta myös koko yhteiskunnan kan-
nalta. Mutta voi olla, että tämä osallistava sosiaaliturva ainakin osan perustulon kannatta-
jien mielestä on täysin päinvastaiseen filosofiaan perustuva ajatus kuin niin sanottu perus-
tulo.

Mitä sitten tähän hallituksen nyt esittämään kokeiluun tulee, ne monet ongelmat, jotka
perustulon yleiskäsitteen alle muodostuvat, tulevat näkymään hyvin tässä keskustelussa,
jossa ennustan, että moni perustulon vahva ja vakaa kannattaja tulee kuitenkin arvostele-
maan tätä kokeilua, sanomaan, että väärin kokeiltu. Ja minäkin olen sitä mieltä, että ei tämä
oikeastaan ole mikään perustulokokeilu. Montako eri sosiaaliturvaa tämä perustulo kor-
vaa? Mitä sosiaaliturvaetuuksia yhdistetään nyt perustuloksi? Ei, ei yhdistetä mitään
useimpia sosiaaliturvaetuuksia. Tässä kokeilussa perustyöttömyyskorvaus, siis perustyöt-
tömyyskorvaus, peruspäiväraha tai työmarkkinatuki, korvataan uudella korvauksella, jon-
ka nimi on "perustulo" ja johon liittyvät tietyt eri edellytykset. Mutta tässä kokeilussa ei —
3



Pöytäkirjan asiakohta PTK 106/2016 vp
toisin kuin esimerkiksi hallituksen esityksessä selostetussa Englannin mallissa, ja siinä oli
joku toinenkin malli — yhdistetä mitään eri sosiaaliturvamuotoja yhden perustuloksi kut-
sutun käsitteen alle. Tämä on ensimmäinen kommentti.

Toinen kommentti on tietysti se, kuinka realistinen tämä malli olisi. Eri asiantuntijat
ovat arvioineet, että jos tämä nyt esitetty malli skaalattaisiin koko väestön tasolle, niin kus-
tannukset olisivat 10—15 miljardia euroa vuodessa nykyisiä kustannuksia enemmän. Mis-
tä tässä kokeilussa sitten on kyse, kokeilussa, jossa perustulo ei siis korvaa esimerkiksi asu-
mistukea tai jossa perustulo ei siis korvaa esimerkiksi toimeentulotukea, puhumattakaan
muista etuisuuksista?

Minun mielestäni tässä kokeilussa on kyse pitkäaikaistyöttömien kannustinkokeilusta.
Meillä muodostetaan kaksi ryhmää, kokeilun piirissä oleva ryhmä ja verrokkiryhmä. Ko-
keilun piirissä olevalle 2 000 pitkäaikaistyöttömälle annetaan nykyisen perustyöttömyys-
turvan sijaan perustuloksi kutsuttu, sanotaan nyt työttömyysturva, joka ei lähde pois eikä
myöskään pienene, vaikka asianomainen työllistyisi. Tähän liittyy myös se, että
asianomaisella ei ole velvollisuutta osallistua työvoimapoliittisiin toimenpiteisiin, eivätkä
häntä uhkaa näin ollen mitkään karenssit, ellei hän osallistu. Sitten meillä on toinen ryhmä,
verrokkiryhmä, 2 000 pitkäaikaistyötöntä, jotka saavat nykyisen työttömyyskorvauksen eli
peruspäivärahan tai työmarkkinatuen, ja heillä on se tilanne, mikä nykyisin on, että jos he
työllistyvät, niin silloin heiltä sulaa pois työttömyyskorvaus.

Nyt sitten kysytään ja kokeillaan, kummat työllistyvät paremmin: nekö, jotka saavat pi-
tää työttömyyskorvauksensa työllistyessään, vai ne, jotka eivät saa pitää työttömyyskorva-
usta työllistyessään? Ja tätä kokeilua ja sen tuloksia nyt sitten kuulemma ulkomaita myö-
ten odotetaan suurella innostuksella. No, minä voin nyt etukäteen sanoa näin julkisesti, että
aivan varmasti kokeilun tulos on se, että ne, jotka saavat pitää työttömyyskorvauksensa
työllistyessään, työllistyvät paremmin kuin ne, jotka eivät saa pitää työttömyyskorvausta
työllistyessään. Tämän tuloksen uskallan ennustaa jo nyt.

Totta kai kyse on pitkäaikaistyöttömistä, vaikeasti työllistyvistä ihmisistä, on alueellisia
eroja, on myös eroja sen suhteen, sulaako siinä pois mahdollinen asumistuki, sulaako pois
mahdollinen toimeentulotuki, mutta näillä reunaehdoillakin uskallan väittää, että kokeilun
tulos on se, että kun ihminen saa pitää työttömyyskorvauksensa, vaikka hän ottaa vastaan
silpputyötä, epävarmaa työtä, osa-aikatyötä, määräaikaista työtä, niin hän työllistyy pa-
remmin kuin sellainen tavallinen työtön, joka ei voi ottaa näitä töitä vastaan ilman, että se
vaikuttaa hänen työttömyyskorvaukseensa. Eli tämä on tämä kokeilun lopputulos. Uskal-
lan näin ennustaa.

Mitä hyvää tässä sitten on? No, totta kai on hyvä, että tätä nyt kokeillaan, saadaan tar-
kempia tieteellisiä arvioita näistä vaikutusten määristä, ja hyvää on se, että näin osoitetaan
jokaiselle, että työnteon kannustimilla on vaikutusta ihmisen työllistymiseen. Eli te, perus-
tulouskovaiset, jotka arvostelette työttömyysturvan muutoksia sanomalla, että eihän työt-
tömyysturvan muuttaminen luo yhtään uutta työpaikkaa, ei luokaan, mutta ei perustulon-
kaan kokeileminen luo yhtään uutta työpaikkaa, ja kuitenkin tulette näkemään, että ne ih-
miset, jotka työllistyessään saavat pitää työttömyyskorvauksensa, jota työttömyyskorvaus-
ta nyt siis kutsutaan perustuloksi, työllistyvät paremmin kuin verrokkiryhmän työttömät,
joiden työttömyyskorvaus luonnollisesti lähtee, jos he saavat työtä.

Eli tämä hyvä asia tulee tässä nyt kaikille osoitetuksi, ettei edustaja Lindtmanin eikä
edustaja Alanko-Kahiluodon eikä kenenkään tarvitse enää sanoa, että eihän se luo yhtään
4



Pöytäkirjan asiakohta PTK 106/2016 vp
uutta työpaikkaa, kun työttömyysturvaa muutetaan. Eli työttömän henkilön kannustimilla
on merkitystä hänen työllistymiseensä, ja tämä tulee tässä kokeilussa todistetuksi.

16.30 Olli-Poika Parviainen vihr: Arvoisat herra ja rouva puhemies! On virkistävää
käyttää hallituksen esityksestä ehkä optimistisempi puheenvuoro kuin hallituspuolueen ja
kokoomuksen edustaja Zyskowicz äsken, mutta toki minullakin on tässä eri näkökulmia.

Tämä osittaisen perustulon kokeilun ensimmäinen vaihe — vaikka, edustaja Zysko-
wicz, tässä ei puhuta nyt perustulosta sanan kaikkein laajimmassa merkityksessä — mer-
kitsee siitä huolimatta mielestäni suurta askelta paitsi kokeilukulttuurille Suomessa myös
meidän sosiaaliturvamme uudistamisessa. Ainakin tämä avaa mahdollisuuksia. Tämä kan-
sallinen perustulokokeilu on saavuttanut jo nyt aika paljon myönteistä huomiota maailmal-
la, ja sitä odotetaan kovasti. Myös tutkijat ovat siitä kiinnostuneita. Hallituksen vastuulla
onkin nyt huolehtia siitä, että tämä kokeilu vastaisi niihin odotuksiin, joita sille on asetettu.
Se ei ole ihan helppoa, kuten tulen kohta kertomaan.

Ajan myötä suomalaisesta sosiaaliturvasta on muodostunut melko monimutkainen tilk-
kutäkki, jossa luoviminen on monille meistä valitettavan kuormittavaa ja vaikeaa ja lisäksi
byrokratia on aika suurta. Tämä monimutkaisuus aiheuttaa niin sosiaaliturvan saajille kuin
sitä myöntävillekin tahoille aikamoisia haasteita. Kannustinloukkuihin juuttumisen lisäksi
esimerkiksi sosiaaliturvan alikäyttö on Suomessa ihan todellinen ongelma. Tukien hake-
minen koetaan usein niin hankalaksi, että moni jättää heille kuuluvat etuudet hakematta,
minkä seurauksena yhteiskunnalle syntyy muita kustannuksia, kun ihmiset voivat huo-
nommin. Usein tuet jäävätkin hakematta kaikkein heikoimmassa asemassa olevilta, ja he
kärsivät usein esimerkiksi köyhyydestä ja muista taloudellisista vaikeuksista muutenkin
muita enemmän. Näihin ja moniin muihin kysymyksiin tämäkin perustulomalli voi tarjota
joitakin ratkaisuja. Kantava ajatushan ylipäätään perustulon taustalla ei ole ehkä mielestä-
ni se unelmahöttö, johon edustaja Zyskowicz viittasi, vaan se, että määritellään, että käy-
tössä olisi tällainen universaali, ehdoitta maksettava sosiaalietuus. Se on filosofisesti hy-
vin erilainen kuin se keppiin perustuva järjestelmä, jota Suomessa ainakin viime aikoina on
pidetty enemmän esillä.

Perustulo mahdollistaa yksilölle siis enemmän valinnanvaraa ja päätösvaltaa omiin
asioihinsa. Se kannustaa työntekoon ja tekee erilaisiin elämäntilanteisiin sopeutumisen ja
niiden välillä liikkumisen helpommaksi yksilölle. Ensi vuoden alusta käynnistyvän kokei-
lun tehtävänä onkin oletettavasti osoittaa perustulon arvo aktiivisten ihmisten elämänpol-
kujen mahdollistajana ja turvana sellaisissa muutoksissa, joita saattaa tulla vastaan. Kont-
rollin sijaan avainasemassa on siis positiivinen tulevaisuususko ja luottamus yksilöihin.
Aivan kuten veroilmoitusten täyttämisessä on siirrytty hyvin kokemuksin paperiruljanssis-
ta luottamukseen pohjaavaan ilmoitusmenettelyyn, mielestäni on kypsä aika kokeilla täl-
laista menettelyä myös osana meidän turvaverkkoamme. Siksi olenkin iloinen siitä, että
hallitus on ottanut aktiivisen roolin perustulokeskustelussa.

Toki tämä ensimmäinen vaihe on monin osin haasteellinen tässä kokeilussa. Kokeilu
vaikuttaa näet laaditun erittäin tiukan budjetin ja erittäin tiukan aikataulun tilanteessa, jos-
sa tämän kokeilun laajuus ja otanta jäävät toivottua pienemmiksi. Se, että mukaan otetaan
nyt vain 2 000 työtöntä, on aika vähän. Esimerkiksi hankkeen esiselvityksessä esitettiin
mahdollisuuksia kokeilla perustuloa useammalla erisuuruisella etuus- ja verotasolla.
Koeryhmänkin oli tarkoitus koostua satunnaistamalla valituista pienituloisista kotitalouk-
sista, työttömistä, työllisistä, itsensätyöllistäjistä, mikroyrittäjistä, pätkätyöläisistä, silppu-
5



Pöytäkirjan asiakohta PTK 106/2016 vp
työläisistä. Nämä kaikki olisivat ryhmiä, joille perustulon vaikutuksista todennäköisesti
koituisi enemmän ja suuria hyötyjä. Siksi on valitettavaa, että tämän tiukan raamin puit-
teissa laaditun kokeilun vuoksi osallistujat on nyt rajattu vain työttömiin — toki sekin on
tärkeä ryhmä. Onneksi kuitenkin esityksessä todetaan, että kokeilua voidaan myös laajen-
taa myöhemmin.

Me olemme vihreiden vaihtoehtobudjetissa, arvoisa puhemies, esittäneet perustuloko-
keilulle sekä lisäaikaa että -rahoitusta. Me esitimme kokeilun laajentamista kaksivuotises-
ta kolmivuotiseksi ja rahoitusta lisää 10 miljoonaa euroa per vuosi. Ei vielä tähtiä taivaalta
tässäkään tapauksessa, mutta hiukan suuremmalla vaihteella etenevää kokeilua kuitenkin.
Tällä meidän lisäyksellämme kokeilujoukkoa olisi voinut kasvattaa 3 500:aan ja ottaa mu-
kaan muun muassa itsensätyöllistäjiä ja pienituloisia palkansaajia. Lisäksi me ehdotamme
verotuselementin mukaan ottamista — tähän ministerikin viittasi alustuksessaan, että se ei
ole tässä mallissa mukana. Verotuselementin ja siihen liittyvien eri mallien kokeilu edel-
lyttäisi sitä toimivaa tulorekisteriä, josta ministeri Vehviläinenkin täällä jo puhui, ja toi-
von, että tämä saadaan Suomessa käyttöön mahdollisimman nopeasti. Se, että verotusele-
menttiä ei ole mukana tässä kokeilussa, aiheuttaa nyt sen, ettei kokeiltavaa perustuloa voi-
da sellaisenaan mielestäni pitää toteutuskelpoisena koko väestön osalta, ja tähän edustaja
Zyskowiczkin puheessaan viittasi. Olen tästä samaa mieltä, eli tällaisenaan, koko väestöön
laajennettuna, tämä sama malli olisi todennäköisesti todella kallis, jopa 10—15 miljardia,
ja sen käyttöön ottaminen tässä kansantaloudellisessa tilanteessa olisi enemmän kuin vai-
keaa. Siksikään kokeilulta ei ehkä pidä odottaa nyt myöskään ihmeitä, mutta lähdetään sii-
tä, että tällä on mahdollisuuksia tuottaa uusia näkökulmia meidän sosiaaliturvakeskuste-
luumme.

Arvoisa puhemies! Tämä osittainen perustulomalli on siis hyvä askel, mutta osin tynkä.
Koeasetelmasta välittyy ajatus siitä, että perustulolla yritettäisiin vain saada työttömät työl-
lisiksi. Kysymys on kuitenkin laajemmasta asiasta, kuten sanoin. Kokeilu ei huomioi mie-
lestäni riittävästi työelämän monimuotoistumista, joka tekee siirtymät työn ja työttömyy-
den välillä joustavammiksi, ja jos koeasetelman rajallisuutta ei loppuselvityksessä ja siitä
käytävässä keskustelussa ymmärretä oikein, niin minä näen riskin siinä, että meille tulee
vaaraksi perustulon hahmottaminen vain vaihtoehdoksi työttömyysetuuksille. Siksikin oli-
si myös tärkeää selvittää, voidaanko perustulon avulla vähentää köyhyyttä ja väliinputoa-
mista, vähentää sosiaalietuuksia, verotuksiin liittyvää byrokratiaa ja kannustaa työntekoon
laajemminkin. Mutkia on nyt suoristettu tässä kokeilussa aika kovalla kädellä, ja on hyvä
tiedostaa, että vaikka perustulo on mahdollisuus selkeyttää ja ratkaista ongelmia, ei se yk-
sistään ole autuaaksi tekevä ratkaisu kaikkeen. Perustulon suhde taas sitä täydentäviin tu-
kiin esimerkiksi asumisen osalta pitäisi arvioida huolella. Lisäksi esimerkiksi perustulon
tasa-arvovaikutusten arviointi pitäisi tehdä erittäin tarkasti. On aivan olennaista tietää, mi-
ten kokeilu vaikuttaa esimerkiksi pienten lasten vanhempien kotona olemiseen tai työllis-
tymisen mahdollisuuksiin, ja ehkä yleisellä tasolla, vielä laajemmin katsottuna, perustulo-
kokeilu pitäisi mielestäni nähdä osana poliittisen kulttuurin muutosta, jossa politiikan uu-
distukset ylipäätään perustuvat mahdollisimman vahvaan tutkimukselliseen näyttöön ja
käytännölliseen käytännön kokeiluun. Tästä hallitukselle kiitos, että tätä tietä viedään
eteenpäin. Hallituksen omassa esityksessä todetaan, että kokeilun merkittävimmät yhteis-
kunnalliset vaikutukset olisivat välillisiä ja näkyisivät siinä, mihin suuntaan keskustelu
Suomen sosiaaliturvajärjestelmän tulevaisuudesta tulevina vuosina kehittyy. Meidän teh-
6



Pöytäkirjan asiakohta PTK 106/2016 vp
tävämme on pitää huolta siitä, että kokeilu tarjoaa meille uudistuksen avaimia eikä sulje
ovia.

Arvoisa puhemies! Työn murros esimerkiksi tulee muokkaamaan niin voimakkaasti
meidän mahdollisuuksiamme elää arkeamme, että näitä kokeiluja tarvitaan. Otetaan ne
murrokset etunojassa vastaan ja toteutetaan tällaiset kokeilut mahdollisimman hyvin, mut-
ta varaudutaan myös laajentamaan näitä kokeiluja ja hyödyntämään aidosti niitä tuloksia,
joita tästä saamme.

16.39 Lea Mäkipää ps: Arvoisa puhemies! Suomen talouden kannalta tärkein tavoite on
työllisyyden nostaminen; se on myös tämän perustulokokeilun ensisijainen tavoite. Työn
— minkä tahansa työn — vastaanottaminen ei saa hankaloittaa työnhakijan arkea, ja työn
tekemisen on oltava aina kannattavaa. Perustulomallista on puhuttu jo vuosia, mutta jos-
tain syystä edellisten hallitusten aikana sitä ei olla saatu vielä kokeiluasteelle. Tämä halli-
tus on ensimmäinen, joka lähtee konkreettisesti toteuttamaan hallitusohjelman mukaista
perustulokokeilua Suomessa — kiitos siitä. Kokeilulla pyritään selvittämään ensisijaisesti,
voidaanko perustulon avulla kannustaa työntekoon julkistaloudellisesti kestävällä tavalla
mutta myös vähentää köyhyyttä ja väliinputoamista sekä vähentää sosiaalietuuksiin ja ve-
rotukseen liittyvää byrokratiaa.

Nykyinen sosiaaliturvajärjestelmä koostuu useista rinnakkaisista etuuksista ja voi ai-
heuttaa edunsaajille sekä taloudellisia että byrokratiasta aiheutuvia kannustinloukkuja vas-
taanottaa etenkin osa- tai lyhytaikaista työtä. Lyhyet ja pienipalkkaiset työjaksot voivat tie-
tyissä tilanteissa aiheuttaa sen, että sosiaaliturvaetuuksia saavan yksilön käytettävissä ole-
vat tulot kasvavat vain vähän tai eivät lainkaan ansiotyön tekemisen seurauksena, kun an-
saitut eurot ovat sekä veronalaista tuloa että vähentävät henkilölle maksettavia sosiaalitur-
vaetuuksia. Näillä niin kutsutuilla taloudellisilla kannustinloukuilla tarkoitetaan tilannetta,
jolloin henkilön ei ole taloudellisesti kannattavaa työllistyä tai lisätä työntekoa. Tarvehar-
kintaan perustuva sosiaaliturvajärjestelmä edellyttää etuuksien saajilta selvitykset mahdol-
lisista työtuloista, ja tämä aiheuttaa viiveitä ja katkoksia etuuksien maksatukseen. Nämä
niin kutsutut byrokratialoukut voivat omalta osaltaan estää ennen muuta osa- ja lyhytaikai-
sen työn vastaanottamisen.

Perustulokokeilun esiselvityksen toteuttanut tutkimusryhmä päätyi suosittelemaan ra-
portissaan osittaista perustuloa kokeilun suunnittelun lähtökohdaksi. Tämä on realistisin
vaihtoehto, joka korvaa nykyiset perusturvaetuudet minimitason asettuessa noin 560 eu-
roon. Tämä on semmoinen suppea otos, 2 000:ta henkilöä koskeva ryhmä, ja on sanottu,
että tämä on esikokeilu ja sitten voidaan jatkossa katsoa, mitä tälle hankkeelle tehdään. Ja
niin kuin täällä on moneen kertaan sanottu, jos tämä koko perustulo otettaisiin käyttöön,
niin se maksaisi maltaita — tämänhetkinen perustulo nyt on 20 miljoonaa euroa.

Esityksessä on hyvin perusteltu, miksi kokeilu- ja verrokkiryhmät valitaan satunnaista-
malla. Kokeiluun osallistuminen on pakollista, jotta kokeilusta saatavat tulokset eivät olisi
vääristyneitä. Vapaaehtoisuuteen perustuvalla otannalla ei ole mahdollista tuottaa luotetta-
via tuloksia. Näin kaikki kokeilun aikana havaittavat erot ryhmien keskimääräisissä työlli-
syysasteissa johtuvat perustulosta. Riittävällä kokeiluryhmän ja kaikilta mahdollisilta ta-
voiltaan sitä vastaavan verrokkiryhmän avulla voidaan tehdä mahdollisimman luotettavia
arvioita perustulon vaikutuksista eri väestöryhmiin ja kokonaisarvio myös mahdollisen
valtakunnallisen käyttöönoton kustannuksista.
7



Pöytäkirjan asiakohta PTK 106/2016 vp
Arvoisa puhemies! Perustulokokeilu on osa hallituksen tavoittelemaa kokeilukulttuurin
toteuttamista. Kokeilut ovat yhteiskunnan kehittämisen työkalu, jonka avulla saadaan käy-
tännön tietoa siitä, mikä toimii ja mikä ei. Koska perustulokokeilua voidaan pitää eräänlai-
sena ennakkotapauksena laajamittaisesta kenttäkokeesta, sen onnistuminen tulisi väistä-
mättä vaikuttamaan myös siihen, missä määrin kokeilukulttuuria voitaisiin jatkossa edis-
tää. Tämä kokeilu on ainutlaatuinen kansainvälisessäkin tarkastelussa, ja siitä saatavat tu-
lokset heijastuisivat ja ovat jo heijastuneet myös muissa maissa käytäviin keskusteluihin.

16.43 Anne Kalmari kesk: Arvoisa herra puhemies! Itse olen ollut vähän nihkeä silloin,
kun perustulosta on puhuttu, mutta sitä parempi minun mielestäni on tämäntyyppinen ko-
keilu, jolla näemme ne tulokset. Totta kai tämä on osittainen perustulokokeilu ja on kaikki
ne ladatut odotukset esimerkiksi siihen, että kun sosiaaliturva haetaan pienissä palasissa,
erittäin sirpaleisena, se aiheuttaa nöyryyttämistä hakijalle ja valtavasti työtä, aiheuttaa sitä,
että kaikkea sitä tukea, mitä kuuluu saada, ei välttämättä saa, ja se aiheuttaa myöskin val-
tavan virkamiesarmeijan tekemään näitä päätöksiä, joskin sähköiset järjestelmät ovat edes-
auttaneet vähän tuottavuutta tälläkin puolella. Nyt kun tämä on osittainen perustulokokei-
lu, emme tästä asiasta saa varmastikaan tutkimusnäyttöä mutta tulemme saamaan tutki-
musnäyttöä siitä, miten työttömien työllistymiseen tämä asia vaikuttaa. Tietenkin on tosi-
asia, että jos sinne taustalle jää tämä kannustin ja se ei muutu, ottipa töitä vastaan tai ei ot-
tanut, niin aika todennäköistä on se, että työtä on helpompi ottaa vastaan. Mutta tämäkin on
tulos, se on fakta, jota voimme sitten käyttää muussa päätöksenteossa hyväksi.

Itse asiassa mietin, että tässä on vähän samantyyppistä ajattelua kuin silloin, kun keskus-
ta halusi tuoda aikoinaan takuueläkkeen ja sen sai lainsäädäntöön. Tässähän on tällainen
työttömän takuuperustulo, joka olisi sitten kaikille sama, tulisi ilman nöyryyttäviä hakemi-
sia, ja siitä voidaan olla sitten eri mieltä, olisiko tämä pitänyt (Puhemies koputtaa) laajen-
taa kaikkeen mahdolliseen toimeentuloon ja erilaisille väestöryhmille. Valitettavasti tähän
ei nyt ollut mahdollista lähteä (Puhemies koputtaa) sekä rahanpuutteen että muiden oheis-
tekijöiden vuoksi, mutta tälläkin on merkitystä. Hyvä, että kokeillaan.

16.46 Joona Räsänen sd: Arvoisa puhemies! Sosiaaliturvan uudistaminen on erittäin
kannatettavaa. Me kaikki tiedämme, että meidän nykyinen sosiaaliturvajärjestelmä on hy-
vin tilkkutäkkimäinen. Se aiheuttaa erilaisissa tilanteissa erilaisia kannustinloukkuja, sii-
hen liittyy valtavan paljon byrokratiaa ja niin edelleen. On hienoa, että askel askeleelta
Suomessakin liikuttaisiin kohti hieman yksinkertaisempaa sosiaaliturvaa. Sosiaaliturvan
uudistamisessa niin kuin kaikessa muussakin uudistamisessa on minusta hienoa, että halli-
tus on lähtenyt myös edistämään tätä kokeilukulttuuria. On toivottavaa, että Suomessakin
tämä laajentuisi koskemaan myös muita asioita ja kokeiluiden kautta voidaan sitten oppia
erilaisia asioita ja soveltaa niitä päätöksentekoon.

Mutta sitten tullaankin siihen, että mitäs tässä nyt ollaan kokeilemassa. Tässä perustulo-
kokeilussahan kokeillaan työttömyysturvan 560 euron suojaosaa, siis sitä, että kun ihmi-
nen pääsee töihin, niin hän saa pitää 560 euroa. Siinä syntyvätkin sitten jo ensimmäiset
metkat tilanteet, kun viereisellä sorvilla kaveri saa kyllä samaa palkkaa mutta toinen kave-
ri saa siihen päälle vielä verotonta tuloa 560 euroa. Luulisi, että se toinenkin sorvilla istuva
kyselee hieman, että mikäs tämä tämmöinen kokeilu on, että tässähän olisi metkaa olla mu-
kana. Kun tämä on se lähtökohta, niin silloin tullaan juuri siihen suurimpaan kritiikin ai-
heeseen, mikä täällä tuli jo esille, juuri siihen, että tätä ei millään tavalla pystyttäisi sovel-
8



Pöytäkirjan asiakohta PTK 106/2016 vp
tamaan koko väestöön. On aivan selvää, että tällainen järjestelmä, mikä maksaisi asiantun-
tijoiden arvioiden mukaan 10—15 miljardia euroa, on sellainen järjestelmä, mitä kuuna
päivänä Suomessa ei ole varaa toteuttaa. Silloin täytyy kysyä, että kun lähtökohtaisesti
olemme kokeilemassa jo järjestelmää, mitä me emme voi tuoda käytäntöön koskemaan jo-
kaista suomalaista, niin minkä ihmeen takia sitä kokeillaan. Tiedän, että siihen on monia
muita syitä. Täällä perustellaan, että halutaan kokeilla osittaista perustuloa ja tästäkin saa-
daan tiettyä yhteiskunnallisesti validia näyttöä, mutta silti on se peruskysymys, eikö aina
kannata kokeilla sellaista, mikä olisi sitten mahdollista viedä täytäntöön.

Toinen suuri kritiikin aihe koskee myös tätä verotuksen puuttumista tästä. Ihan ymmär-
rettävistä syistä tähän ei voida yhdistää nyt sitten verotuselementtiä ja sitä, miten verotus
sitten leikkaisi tätä ylimääräistä tuloa pois, mutta on päivänselvää, että sellainen järjestel-
mä, missä me vain verotonta tukea annamme jokaiselle riippumatta siitä, työllistyykö hän
vai ei, ei noudata myöskään sitä periaatetta, mikä käsittääkseni täällä on ollut myös perus-
tulon kannattajien suurin argumentti, että se leikkaantuu sitten tulojen kasvaessa pois. Sii-
henhän tämän järjestelmän koko taloudellinen kantokyky perustuu, että niiltä, jotka sitä tu-
kea eivät tarvitse, se leikkaantuu verotuksen kautta pois. Nythän näin ei tapahdu. Nythän
ainoastaan se jää näille ihmisille riippumatta sitten siitä, saavatko he vaikka pienipalkkai-
sen työn tai joku vaikka isompipalkkaisenkin työn, niin että edelleen valtio antaa heille 560
euroa sitten vastikkeetonta ja verotonta tuloa joka kuukausi. Näiltä osin kyllä perustulon
ideasta ollaan nyt aika kauaksi tässä kokeilussa päädytty.

Siksipä tulen nyt siihen viimeiseen asiaan, ja se on se, eikö nyt kannattaisi tässä asiassa
hieman odottaa, jotta tämä kansallinen tulorekisteri saadaan toimimaan, jolloin voisimme
tätäkin kokeilua kokeilla niin, että tässä on tämä verotuselementti mukana. Näin tärkeässä
asiassa en ymmärrä, miksi ihmeessä pitää alkaa hosumaan. Ymmärrän, että tässä on tietty-
jä poliittisia intohimoja, tästä hallitus saa varmaan omat irtopisteensä ja tätä on kivaa var-
maan kansainvälisille vieraille kyllä kertoa, että meillä on tämmöinen edistyksellinen ko-
keilu, mutta näin tärkeää asiaa ei kannata näin vaillinaisella kokeilulla pilata.

Eli jos haluaisimme, että tästäkin saisimme validia tietoa ja tuloksia, mitä voisimme sit-
ten hyödyntää sosiaaliturvan uudistamiseen, niin tämä kokeilu kannattaisi miettiä kunnol-
la. Varmaan henkilörajauskin olisi silloin toisenlainen, koskisi erilaisia ryhmiä, ja tämä
tuen muoto olisi varmaan toisentyyppinen, ja siinä olisi tämä verotuselementti mukana, ja
siksipä toivoisinkin, että hallitus vielä kertaalleen tätä kokeilua miettisi ja ehkä siirtäisi sen
toteutettavaksi siinä vaiheessa, kun tämä kansallinen tulorekisterikin saadaan voimaan.

Ensimmäinen varapuhemies Mauri Pekkarinen: Myönnän vielä puheenvuoron edusta-
ja Kontulalle, ja sen jälkeen käymme lyhyen debatin, siihen tarvetta näyttää ilmentyneen.

16.51 Anna Kontula vas: Arvoisa puhemies! Osittainen perustulokokeiluhan tämä on sa-
massa mielessä kuin haarukka on osittainen ateria. Että ei mene ihan kohdalleen, mutta ei
nyt kokonaan aivan eri asiasta puhuta. Se ei silti tarkoita, että tämä olisi huono kokeilu.
Tämä on vain väärin nimetty.

Kokeilun tavoitteena on vähentää työnteon kannustinloukkuja työttömyysturvassa, ja
erona esimerkiksi suojaosaan on se, että tämä raha ei vain jää ihmiselle käteen silloin, kun
hän työllistyy, vaan häneltä poistuu myös pelko siitä, että hän jää täysin tyhjän päälle, saa
jonkun sanktion silloin, jos hän menee työllistymään jollakin väärällä tavalla tai täyttää
jonkun väärän paperin väärässä paikassa. Se mielivalta, mikä on ihan keskeinen osa mei-
9



Pöytäkirjan asiakohta PTK 106/2016 vp
dän nykyistä työttömyysturvajärjestelmää ja ehkä vaikein osa sen byrokratialoukkua, pois-
tuu tässä. Se on minusta iso edistysaskel suhteessa nykyiseen suojaosajärjestelmään, ja jo
pelkästään sen takia minun mielestäni tätä kannattaa kokeilla.

Sen lisäksi tämä on erittäin hyvin laadittu kokeilu, kunhan sitä ei kutsuta perustuloko-
keiluksi. Tähän on laadittu huolellinen seuranta. Tämä on harkittu ja koottu nätisti, eikä mi-
nulla ole pahaa sanaa sanottavana tästä toteutuksesta. Tekijät ovat tehneet sen, mitä niillä
rahoilla, niillä reunaehdoilla, niillä kysymyksenasetteluilla, jotka heille on annettu, on ol-
lut mahdollista tehdä.

No, minkä takia kysymys ei kuitenkaan ole perustulosta? Perustulohan, vaikka onkin
abstrakti käsite, ei ole mielivaltainen käsite, ei ole käsite, joka tarkoittaa aivan mitä tahan-
sa, vaan viime vuosikymmeninä käydyn perustulokeskustelun aikana perustulolle on va-
kiintunut tiettyjä tunnusmerkkejä, joita ei tässä nimenomaisessa kokeilussa testata millään
lailla. Yksi näistä tunnusmerkeistä on se, että verotusjärjestelmä jollakin lailla on kytkök-
sissä siihen perustuloon, niin kuin tässä jo edellinen puhuja toi esiin.

Toinen ihan keskeinen asia on, että perustulon perusidea ei ole suinkaan kohdentua työt-
tömille tai jollekin muulle ryhmälle vaan katsoa tällaisten modernien teollisten yhteiskun-
tien synnyttämien kategorioiden ylitse, katsoa sellaiseen aikaan, jossa meillä ei ole enää
erikseen kategoriaa "työtön", vaan meillä on ihmisiä, joidenka hallinnollinen status vaih-
telee sen verran nopeasti, että tällaisissa kategorisoinneissa ei ole mitään järkeä. Se on se,
mitä kohti me olemme menossa, ja sen takia kokeilun keskittäminen tiettyyn hallinnolli-
seen kategoriaan on pikemminkin taaksepäin kuin eteenpäin katsomista, pikemminkin
vanhaa järjestelmää kuin sitä, mitä on perustulokeskustelussa mielletty perustulolle tyypil-
liseksi.

Toinen asia, mikä tästä puuttuu, on varmuuspääoma: ajatus siitä, että minä voin aina ja
kaikissa tilanteissa suunnitella elämääni eteenpäin niin, että minä tiedän, että ainakin se
ihan minimi tulee minulle käteen. No, tässä uudistuksessa näin onkin sen kahden vuoden
ajalta, mutta kaksi vuotta on verraten lyhyt aika kokeilla sellaista muutosta, jonka pitäisi
vaikuttaa mentaalisesti siihen, millaisia valintoja me teemme elämämme aikana pitkällä
tähtäyksellä. Ja tältäkin osin vaikutukset, mitä tällä kokeilulla voidaan selvittää perustulon
suhteen, jäävät todennäköisesti vajaiksi. Se, kuinka varmana ihminen pitää sen minimipe-
rusturvan olemassaoloa, vaikuttaa muun muassa semmoisiin asioihin kuin millaisia riskejä
hän uskaltaa ottaa suhteessa omaan työllistymiseensä tai uskaltaako hän esimerkiksi lähteä
perustamaan yritystä sellaiselle yritysidealle, joka ei ole täysin muotoutunut tai josta on
vaikea ennakoida, kannattaako se vaiko ei, uskaltaako hän lähteä etsimään töitä ulkomailta
ja jättää sen ympäristön ja ne toimintamallit, joissa hän tietää tällä hetkellä selviävänsä. Tä-
hän varmuuspääomaan näin lyhyellä kokeilulla ei päästä käsiksi.

Ehkä isoin ongelma suhteessa byrokratialoukkuihin on se, että tämä uudistus ei puutu
millään lailla toimeentulotuen myöntämisen ehtoihin. Ja jos me nyt oletamme, että suurin
osa, tai ainakin suuri osa, kokeiluun valikoituvista ihmisistä elää kotitalouksissa ja toi-
meentulotuki myönnetään kotitalouskohtaisesti, niin silloin tulee olemaan varmasti niin,
että merkittävä osa kohdejoukosta on sellaisia henkilöitä, jotka saavat toimeentulotukea
muodossa tai toisessa. Ja toimeentulotukihan on siis byrokratialoukkujen byrokratialouk-
ku. Niin kauan kuin siinä jokainen ansaittu euro viedään ihmiseltä pois, niin myös se euro-
määräinen kannustinloukku siinä säilyy ja niiden ihmisten toiminnassa, jotka ovat toi-
meentulotuen piirissä, tuskin tapahtuu merkittävää muutosta.
10



Pöytäkirjan asiakohta PTK 106/2016 vp
Iso, erillinen ongelma on vielä sitten se, että perustuloon liittyy monia yhteisöllisiä lu-
pauksia. — Mutta koska puhemies tuolla koputtelee minun takanani, niin minä käytän täs-
tä ehkä ihan erillisen puheenvuoron, se on niin iso asiakokonaisuus. (Ben Zyskowicz: Ei,
ei, hyvä puhe! Jatka vain!) — Okei, no minä jatkan vielä tämän asian.

Ensimmäinen varapuhemies Mauri Pekkarinen: Edustaja, en kyllä nyt koputellut, te
voitte jatkaa halutessanne aina sinne 10 minuuttiin saakka.

Kiitos. — Perustuloa siinä keskustelussa, mitä viimeisinä vuosina on käyty, ei ole aja-
teltu pelkästään yksilön tulona, vaan sillä on ajateltu olevan merkittäviä yhteisöllisiä vai-
kutuksia. Ne harvat perustulokokeilut, joita me tiedämme maailmalta, ovat yleensä tuotta-
neet nimenomaan yhteisöllistä vilkastumista, yhteisöllisiä taloudellisia toimintamalleja,
yhteisöllisiä ratkaisuja, ainakin osittain. Mutta nyt kun me toteutamme tämän kokeilun sii-
tä lähtökohdasta, että me nappaamme yksittäisiä ihmisiä ympäri Suomen ja annamme heil-
le tämän rahan, niin ei synny mitään yhteisöä, jossa voisi jotain uudenlaista käyttäytymistä
tapahtua. Ja mikäli perustulolla olisi tällainen vaikutus, niin ainakaan tämän kokeilun pe-
rusteella me emme saa siitä mitään tietoa.

Mitä ne vaikutukset sitten voisivat olla? Minä itse oletan — ja tämä ei ole kauhean va-
kiintunut skenaario — Suomen oloja tarkasteltuani ja tutkittuani, että esimerkiksi ihmisten
halu hoivata läheisiään tulisi tuottamaan sen, että perustulon olosuhteissa hoivapaine jul-
kiselle sektorille tulisi vähenemään. Esimerkiksi kun meillä väestö vanhenee, niin sisaruk-
set voisivat sopia keskenään erilaisista järjestelyistä oman vanhenevan vanhempansa hoi-
tamiseksi niin, että häntä ei tarvitsisi laittaa laitokseen tai ei ainakaan niin varhaisessa vai-
heessa kuin silloin, jos vastaavaa joustoa oman työmarkkina-aseman takia ei ole. Ja tällä
taas on totta kai myös kansantaloudellisia seurauksia. Minä en tiedä, pitääkö tämä skenaa-
rio paikkansa, kävisikö näin, mutta en minä sitä ehkä koskaan saa tietääkään, en ainakaan
tämän perustulokokeilun myötä, koska ei sitä ole missään tutkittu.

Toisaalta ihan oleellisesti minä uskoisin, että tämä vaikuttaa siihen, mitenkä me ymmär-
rämme työn käsitteen. Me tiedämme jo nykyisellään, että sen virallisen talouden päälle
Suomessa tehdään vuosittain noin 60 prossaa bkt:sta epävirallista, palkatonta työtä. Ja jot-
ta me voimme arvioida arvonmuodostusta jossakin kansantaloudessa, tämä osuus pitää eh-
dottomasti pystyä laskemaan siihen mukaan, arvioimaan, mitä tällä sektorilla tapahtuu, jot-
ta me voimme nähdä, mitkä jonkun uudistuksen vaikutukset ovat.

Minun keskeinen kysymykseni esittelevälle ministerille onkin: miten tässä nykyisessä
kokeilussa on huomioitu tämän kokeilun mahdolliset vaikutukset uusiin liiketoimintamal-
leihin ja ruohonjuuritason taloudelliseen toimeliaisuuteen, ja miten tätä havainnoidaan?
Minä en suoraan löytänyt tästä lakiesityksestä, miten se tapahtuu, ja kuitenkin minä itse
epäilen, että esimerkiksi jakamistalouden piirissä on mahdollista syntyä aika paljon sellais-
ta pöhinää, josta olisi hyvä saada tietoa.

Ensimmäinen varapuhemies Mauri Pekkarinen: Käydäänpä pieni debatti. Pyydän nyt
niitä edustajia, jotka haluavat käyttää vastauspuheenvuoron, nousemaan ylös ja paina-
maan V-painiketta. Ja tässä keskustelussa myöskin sitten ministeri saa puheenvuoron.

17.02 Mikko Kärnä kesk (vastauspuheenvuoro): Arvoisa herra puhemies! Tässä on esi-
tetty puheenvuoroissa paljon kritiikkiä tätä kokeilumallia kohtaan, ja edustaja Zyskowicz
11



Pöytäkirjan asiakohta PTK 106/2016 vp
meni kritiikissään niin pitkälle, että hän väitti, ettei hallitus itse uskoisi tähän nyt käsillä
olevaan esitykseen. Olen eri mieltä ja tulkitsen tätä esitystä eri tavalla. Tässä on nimen-
omaan kyse osittaisesta perustulokokeilusta, jonka on katsottu olevan kaikista paras lähtö-
kohta tämän kokeilun toteuttamiselle.

Edustaja Zyskowiczin puheenvuorosta paistaa itse asiassa läpi pelko, pelko siitä, että
tämä kokeilu tuottaisi sellaisia tuloksia, jotka puoltaisivat perustulon käyttöönottoa tässä
maassa. Itse ainakin lähden siitä, että mennään avoimin mielin, kokeillaan ja katsotaan ja
tutkitaan ennen kuin hutkitaan. Ja on hyvä myös pitää mielessä se, että useat tutkijat ovat
todenneet, että tällä saadaan hyvää tutkimusdataa käyttöön tulevan päätöksenteon pohjak-
si.

17.03 Anneli Kiljunen sd (vastauspuheenvuoro): Arvoisa herra puhemies! Perustuloko-
keilu sinällään on kannatettava. Kokeilun asettelu ei kuitenkaan valitettavasti ole uskotta-
va eikä vaikuttava. Näin ajattelevat myös monet asiantuntijat. Perustelut ovat olleet muun
muassa budjetin rajallisuus, 2 000 henkilön otoksen pienuus, joka kohdistuu työttömiin,
verotuksen puuttuminen, ja kuten täällä on mainittu: jos sitä laajennettaisiin kokonaisuu-
dessaan, niin kokonaiskustannukset saattaisivat olla jopa 15 miljardia euroa.

Nyt hallitus valmistelee tulorekisteriä, ja henkilökohtaisesti uskon vahvasti tähän tulo-
rekisteriin ja sen tuomiin mahdollisuuksiin. Se antaa meille vahvan työkalun työn ja sosi-
aaliturvan sekä verotuksen yhteensovittamiseen. Nyt kysynkin ministeriltä, että kun tämä
antaisi meille paremmat mahdollisuudet kokeilla aidosti perustulokokeilua ja sen perim-
mäisiä tavoitteita, (Puhemies koputtaa) niin mitä tulee tähän Joona Räsäsen esittämään ta-
voitteeseen, niin näettekö sen, että olisiko järkevää kuitenkin odottaa sitä todellista tilan-
netta, että me voisimme aidosti tehdä kokeilua tämän perustulon pohjalta.

17.04 Laura Huhtasaari ps (vastauspuheenvuoro): Arvoisa puhemies! Koskaan ei pääs-
tä kokeilemaan, jos aina pitää kokeilla paremmin. Mistä sitä tietää, jos ei ole koskaan ko-
keiltu? Poliitikkojen tehtävähän on tarkastella erilaisia vaihtoehtoja, ja nyt tämä osittainen
perustulo pääsee teoriasta testaukseen.

Perustulokokeilun tavoitteena on toteuttaa kokeilu, jonka perusteella voidaan arvioida
tieteellisesti ja luotettavasti, voidaanko perustulon avulla uudistaa sosiaaliturvaa siten, että
työn tekemiseen liittyvät kannustinloukut vähenisivät. Näiden työllisyysvaikutusten olete-
taan syntyvän kahta kautta: rahallinen kannustus ja sitten tämä työn vastaanottaminen
myös näissä lyhytaikaisissa suhteissa ilman sosiaaliturvan hakemiseen ja myöntämiseen
liittyvää byrokratiaa. Kysyisinkin vielä ministeriltä: minkälainen näppituntuma on, miten
tämä voisi vaikuttaa esimerkiksi (Puhemies koputtaa) harmaaseen talouteen?

17.05 Ben Zyskowicz kok (vastauspuheenvuoro): Arvoisa herra puhemies! Kiitän hyvis-
tä puheenvuoroista, joita täällä on pidetty. Varsinkin pöntöstä pidetyt perusteelliset pu-
heenvuorot olivat mielestäni kaikki hyviä. Puheenvuorojen perusteella voi sanoa, että täs-
sä mielestäni kävi niin kuin sanoin, eli jokainen projisoi tähän perustulon käsitteeseen omia
unelmiaan ja näkemyksiään siitä, millainen on hyvä, oikeudenmukainen ja kannustava so-
siaaliturva. Yhtä mieltä on oltu myös siitä, että tämä ei ole perustulokokeilu — näin ym-
märtäisin — vaan tämä on lähinnä pitkäaikaistyöttömien kannustinkokeilu. Ja tämän hal-
litus sanoo muun muassa täällä sivulla 6 omassa esityksessään.
12



Pöytäkirjan asiakohta PTK 106/2016 vp
Edustaja Kärnä, en ole väittänyt, että hallitus ei uskoisi tähän kokeiluun. (Outi Alanko-
Kahiluoto: Olette!) Sen sijaan olen väittänyt ja väitän nytkin, että tämä on lähinnä pitkäai-
kaistyöttömien kannustinkokeilu ja se varsinainen perustulo jää edelleen tällaiseksi unel-
mahötöksi, mitä se on tähänkin saakka ollut.

17.06 Outi Alanko-Kahiluoto vihr (vastauspuheenvuoro): Edustaja Zyskowicz on kyllä
nyt aivan täysin väärässä. Nimenomaan tämä perustulokokeilu, jota hallitus esittää, on näi-
den työttömien vähimmäisturvan suuruinen, joka on se malli, jota on esitetty esimerkiksi
tässä kansalaisaloitteessa perustulosta viime hallituskaudella.

Mutta se, mistä hallitusta on syytä moittia, on se, että tähän esitykseen ei sisälly vero-
elementtiä. Se tekee hallituksen esityksestä unelmahöttöä. Jos te olisitte sisällyttäneet tä-
hän veroelementin, silloin meillä olisi käsillä kokeilu, joka on useimpien perustuloesitys-
ten mukainen mutta joka olisi lisäksi realistinen ja toteutettavissa myöhemmin koko maas-
sa. Sen vuoksi vihreät ovat esittäneet, että seuraavassa vaiheessa olisi syytä laajentaa koh-
deryhmää niin, että saataisiin mukaan myös yksinyrittäjiä, itsensätyöllistäviä, silpputyön-
tekijöitä ja niin edelleen ja myöskin tämä aivan olennainen veroelementti. Kysynkin nyt
paikalla olevalta (Puhemies koputtaa) ministeriltä: katsotteko, että verotuksen saaminen
mukaan tähän seuraavan vaiheen kokeiluun on mahdollista vielä tällä hallituskaudella?

17.07 Ben Zyskowicz kok (vastauspuheenvuoro): Arvoisa puhemies! Ymmärrän tämän
kritiikin veroelementin puuttumisesta, koska — niin kuin useampi puhuja on todennut vii-
taten samoihin asiantuntijoihin — jos tämä nyt esillä oleva kokeilu skaalattaisiin koko vä-
estön tasolle, niin kustannukset kasvaisivat 10—15 miljardia euroa, eli tässä ei ole realis-
mia. (Alanko-Kahiluodon välihuuto) Edustaja Alanko-Kahiluoto, te sanoitte, että tällä ve-
roelementillä tämä olisi suunnilleen sellainen perustulo kuin pitäisikin olla, näin ymmär-
sin. (Outi Alanko-Kahiluoto: Kyllä!) Mutta eihän tämä ole mikään perustulo, ei tämä yh-
distä mitään tukia, ei toimeentulotukea, ei asumistukea, ei mitään muitakaan tukia. Ainoa,
mitä tässä kokeillaan, on se, että kun korvataan normaali perustyöttömyysturva perustulol-
la, jota kutsutaan perustuloksi ja joka ei lähde pois, toisin kuin työttömyyskorvaus, jos työl-
listyy, niin kokeillaan, työllistyykö ihminen silloin paremmin. No, aivan varmasti työllis-
tyy, ja sitä ei tarvitse ulkomailta tulla tänne ihmettelemään.

Ensimmäinen varapuhemies Mauri Pekkarinen: Ja vielä vastauspuheenvuoro, edustaja
Alanko-Kahiluoto.

17.08 Outi Alanko-Kahiluoto vihr (vastauspuheenvuoro): Edustaja Zyskowicz tässä nyt
aivan itse osoittaa, ettei tunne laisinkaan sitä keskustelua, jota perustulosta on jo vuosikym-
meniä käyty. Kukaan ei ole ehdottanut, että perustulo ratkaisisi maailmanrauhan ja kaikki
byrokratiaongelmat. Kyllä niissä perustulokokeiluissa, joita Suomessa on esitetty erilaisis-
sa malleissa, on lähdetty siitä, että perustulon lisäksi ihminen kuitenkin voisi tarpeen mu-
kaan saada toimeentulotukea, asumistukea, mikä on aivan järkevää, koska asumisen hinta
eri puolilla Suomea on erilainen, ja myöskin erilaisia ansiosidonnaisia etuuksia. Ei tämä
esitys ole niiden esitettyjen mallien ja teorioiden kanssa millään tavalla ristiriidassa.

Se, mikä tässä on puutteellista, on se, mitä hallitus itse tekee väärin: te ette tuo tähän ve-
roelementtiä ettekä kokeile erilaisia ihmisryhmiä, mikä näyttäisi sen, millä tavalla perus-
tulo on ratkaisu nimenomaan siihen muuttuneeseen työelämään, josta useimmat kärsivät
13



Pöytäkirjan asiakohta PTK 106/2016 vp
sen vuoksi, että eivät ole pitkäkestoisessa (Puhemies koputtaa) työsuhteessa eivätkä riittä-
vän paljon ansaitsevia (Puhemies koputtaa) yrittäjiä vaan ansaitsevat jotakin siltä väliltä.

Ensimmäinen varapuhemies Mauri Pekkarinen: Ja tässä debattiosassa vielä ehdotto-
masti viimeisen kerran, edustaja Zyskowicz, vastauspuheenvuoro.

17.10 Ben Zyskowicz kok (vastauspuheenvuoro): Arvoisa herra puhemies! Myönnän au-
liisti, että en ole ollut tässä viime vuosikymmenten perustulokokeilukeskustelussa muka-
na, en ainakaan sen vertaa kuin esimerkiksi edustaja Alanko-Kahiluoto ja moni muu tässä
salissa. Mutta ilmeisesti ei ole sitten ollut edustaja Anna Kontulakaan, koska hänkin pu-
heenvuorossaan tuolla totesi, että tämä ei ole perustulokokeilu. Sen verran olen tuota pe-
rustulokokeilua seurannut, että perustulon idea on yhdistää erilaisia toimeentulotukia —
siis nyt en tarkoita toimeentulotukea, vaan toimeentulotukia — ja tätä kautta juuri saavu-
tetaan sitä byrokratian vähentymistä. No, nyt kun edustaja Alanko-Kahiluoto täällä sanoo,
että ei se ole tarkoitus, tarkoitus on, että sen päälle maksetaan asumistukea, tarkoitus on,
että sen päälle maksetaan toimeentulotukea, no sitten lapsiperheet tarvitsevat erilaista tu-
kea, vammaiset omaa tukea ja niin edelleen, niin kysyn vain, missä se byrokratian poistu-
minen (Puhemies koputtaa) sitten luuraa.

17.11 Anna Kontula vas (vastauspuheenvuoro): Arvoisa puhemies! Niin, lähes kaikissa
perustulomalleissa säilyy joitakin tarveharkintaisia tukia, mutta samalla kyllä niihin yleen-
sä sisältyy myös tukien yksinkertaistaminen ja yhdistäminen, se on totta. Minun mielestäni
oleellinen asia, joka tässä pitää ymmärtää, on se, että kysymyksessä "perustulo — kyllä vai
ei?" on kysymys siitä, onko jokainen ansainnut sen minimitoimeentulon, joka tarvitaan jää-
kaapin täyttämiseen ja edes kirpparilta ostettuihin vaatteisiin. Jos on, niin silloin "kyllä"
perustulolle, sen takia, että meidän nykyinen järjestelmämme ei kykene sitä minimitasoa
tarjoamaan kaikille. Meillä toimeentulotuen alikäyttö on jopa 50 prosenttia: jopa puolet
niistä, jotka ansaitsevat alle 485 euroa kuussa, jättävät hakematta toimeentulotukea, koska
se järjestelmä on niin hankala, että he eivät selviä siitä. Tämä on se iso epävarmuustekijä,
joka ahdistaa, (Puhemies koputtaa) hidastaa ja jäykistää meidän järjestelmäämme.

17.12 Hannakaisa Heikkinen kesk (vastauspuheenvuoro): Arvoisa herra puhemies! Jos-
kus kiihkossa unohtuu, tai ainakin katsojalta hämärtyy, mistä koko asiassa on kyse, kun
tuodaan esiin jopa lillukanvarsia.

Mutta yhtä kaikki, varmaan me kaikki olemme sitä mieltä, että tämä on ainutlaatuinen
kokemus, ja siitä minä olen iloinen, että tällä hallituksella on ollut rohkeutta ja sen verran
yksituumaisuutta, että tähän vaiheeseen ollaan päästy, että tässä ollaan lähetekeskustelus-
sa. Ja haluaisin muistuttaa siitä — me kaikki tiedämme senkin — että nyt on kyseessä tä-
män kokeilun ensimmäinen vaihe, ja tästä on hyvä aloittaa. Tällä aikataululla meillä oli
mahdollisuuksia tämän verran, ja toivon, että myös ministeriöön ja kauemmaksi kantautuu
se viesti tästä salista, että täällä on kyllä halua laajentaa tätä. Mutta tässä ensimmäisessä
vaiheessa meillä on perusideana selvittää, lisäävätkö tuloloukun ja byrokratialoukun osit-
tainen purkaminen sekä sanktioista luopuminen työttömän perusturvan saajien eli vaikeas-
ti työllistyvien työssäkäyntiä. Ei kai meillä hallituskumppaneilla ole tätä vastaan mitään.
(Ben Zyskowicz: Minä tiedän sen jo ilman kokeilua: aivan varmasti lisää!)
14



Pöytäkirjan asiakohta PTK 106/2016 vp
17.13 Arja Juvonen ps (vastauspuheenvuoro): Arvoisa herra puhemies! Lieneekö tässä
perustulokokeilussa nyt sitten mitään muuta hyvää kuin tämä nimi, perustulokokeilu, kos-
ka jos tämä nyt olisi nimeltään pitkäaikaistyöttömien kannustinkokeilu, niin minusta se
kuulostaa korvaan paljon pahemmalle, jos lähdetään siitä, että ollaan tekemässä perustulo-
kokeilua. Ja kyllä mielestäni se, mihinkä hallitus tässä tähtää, on se, että tällä pyritään vä-
hentämään köyhyyttä ja väliinputoamista. Tämä on todellakin kokeilu. Emme me saa mi-
tään valmiiksi emmekä aikaiseksi, jos ei jotakin lähdetä kokeilemaan.

Kyllä minun täytyy sanoa, että tämä hallitus, joka nyt toimii, on siinä mielessä historial-
lisesti edennyt, että eivät aikaisemmat hallitukset — vaikkakin olette paljon puhuneet ja
esittäneet erilaisia toivomuksia perustulokokeilusta — ole saaneet aikaiseksi. Mutta nyt on
joku malli, se ei välttämättä ole aukoton eikä se ole se paras, mutta siitä lähdetään eteen-
päin, ja 2017, 2018 ja 2019 arvioidaan. (Puhemies koputtaa)

Täällä on puhuttu myös niistä ihmisistä, niistä 2 000:sta, jotka jossakin ehkä kokevat sitä
toivonpilkahdusta, (Puhemies koputtaa) mikä työttömillä ihmisillä on. Mitenkä tämä otan-
ta nyt sitten (Puhemies koputtaa) tehdään? Kysyn, arvoisa ministeri: missä vaiheessa nämä
henkilöt valitaan?

Ensimmäinen varapuhemies Mauri Pekkarinen: Myönnän vielä vastauspuheenvuorot
edustajille Mäkisalo-Ropponen ja Ala-Nissilä, ja sen jälkeen ministeri vastaa. Ja sitten vie-
lä sen jälkeen jatkamme lyhyen tovin tätä debattia.

17.15 Merja Mäkisalo-Ropponen sd (vastauspuheenvuoro): Arvoisa puhemies! Kokei-
lukulttuuri sinällään on kannatettava asia, mutta minun mielestäni näin suuressa yhteiskun-
nallisessa muutoksessa olisi pitänyt rakentaa kunnollinen perusta kokeilulle, mikä tarkoit-
taa esimerkiksi huomattavasti suuremman väestömäärän osallistumista.

Pahoin pelkään, että emme tule saamaan tällä kokeilulla koko väestöön sovellettavia tie-
toja, joiden avulla lainsäädäntötyötä voisi jatkaa. Nimittäin jos perustulo toteutettaisiin täl-
lä mallilla koko maassa, niin kustannukset olisivat niin valtaisat, ettei sitä mallia voisi to-
teuttaa. Minun mielestäni me kokeilemme siis mahdotonta mallia.

Lisäksi tämä kokeiluasetelmakin on minun määrittelemäni perustulon tavoitteiden nä-
kökulmasta vajavainen. Minä edustan niitä edustajia, jotka ovat täällä sanoneet, että tämä
ei oikeastaan ole mikään perustulokokeilu, tämä on minun mielestäni lähinnä työmarkki-
natukikokeilu.

17.17 Olavi Ala-Nissilä kesk (vastauspuheenvuoro): Arvoisa puhemies! Tässä oli hyvä
havainto siitä, että takuueläke, joka on ollut keskustalle tärkeä asia, tavallaan on perustu-
loluonteinen erä. Todellakin tässä rinnalla on ministeri Orpon ja hallituksen asettama kan-
nustinloukkutyöryhmä. Tarkastusvaliokunta parhaillaan on asettanut tutkimuksen selvittä-
mään asuntopolitiikan vaikuttavuutta erityisesti pääkaupunkiseudulla. Eli tämä kokonai-
suus, tämä sosiaaliturvan ja tulojen kannustavuus, on erittäin iso ja tärkeä asia, ja on hyvä,
että sitä monella tavalla selvitetään.

Jään kysymään, onko tässä kokeilussa riittävä pituus sen vaikutukset huomioiden. Muis-
tan kun aikanaan toteutettiin matalapalkkatyötä suosiva työnantajamaksujen porrastus,
niin se oli liian lyhytaikainen. Kesti monta vuotta ennen kuin kotitalousvähennys alkoi pe-
littää ihmisten käyttäytymiseen nähden. Eli tässä on tämä haaste, ja kysynkin ministeriltä
tätä kysymystä.
15



Pöytäkirjan asiakohta PTK 106/2016 vp
Ensimmäinen varapuhemies Mauri Pekkarinen: Ja nyt ministeri, 3 minuuttia tuosta pu-
hujapöntöstä.

17.17 Sosiaali- ja terveysministeri Pirkko Mattila: Arvoisa puhemies! Kiitoksia pu-
heenvuorosta.

Ensinnäkin, edustaja Zyskowicz, kiitoksia pontevasta puheenvuorostanne, tästä on tätä
esitystä helppo jatkaa kehumaan. Kyllä nyt ollaan varmasti siellä yleiskäsitteen tasolla oltu
tähän asti, ja nyt haetaan vastauksia. Ja yhdistetäänkö tässä jotakin? Tämä pyrkii nimen-
omaan selvittämään, mitä meidän tulee ja pitää yhdistää. Kun vertaatte tätä Britanniaan,
siellä on jo olemassa oleva malli, eikö niin, ja nyt me puhumme vasta kokeilusta. Entä ly-
hytaikaisen työn vastaanotto? Kyllä, sen pitää olla kannattavaa. Entä yrittäjäksi ryhtymi-
nen? Mielestäni ne ovat kyllä ihan arvokkaita tavoitteita, ja hyvä, että te tunnustitte ne reu-
naehdot. Niitä kutsutaan myös kannustinloukuiksi, työttömyysloukuiksi, tuloloukuiksi,
byrokratialoukuiksi — nämä on tunnistettu tässä esityksessä.

Täällä edustaja Parviainen kysyi otannasta ja siitä, miten tämä on nyt tehty juuri tähän
näin. Tällä kokeilulla on tietty budjetti, ja tietty optimointi täytyy tehdä. Samaten edustaja
Juvonen kysyi tästä otannasta, ja tämä on nyt optimoitu tällä budjetilla ja tällä aikataululla
tähän.

Edustajat Räsänen, Mäkisalo-Ropponen ja Kiljunen, kysyitte sitä, ollaanko kokeilemas-
sa jotakin, mitä ei voitaisi soveltaa, ja voidaanko siirtää. Suuri osa tästä kokeilusta, kokei-
lun elementeistä, siirtyy todellakin tulevaisuuteen, eli nyt lähdetään liikkeelle. Ja kun, Mä-
kisalo-Ropponen, sanoitte, että pelkäätte, ettei saa tietoja, niin minä kyllä pelkään, että me
emme saa tietoja, kun ei kysytä. Elikkä silloin täytyy ruveta kysymään, että niitä tietoja saa,
ja sitten voidaan lähteä analysoimaan sitä tietoa.

Edustaja Kontula, niin, ei puhuta perustulomallista, mutta minä kuitenkin pidän tätä ko-
keiluna perustulosta niiltä osin kuin tämä nyt tähän aikaan on pystytty rakentamaan. Meil-
lä on tiettyjä järjestelmäteknisiä haasteita, tällä on tietty budjetti.

Edustaja Ala-Nissilä, kysyitte siitä, mikä on sitten sen pituus. No, se on se pituus, mitä
tällä budjetilla mahdollisesti saadaan; se täytyy suhteuttaa niihin varoihin, mitä meillä on
käytössä.

Edustaja Zyskowicz, vielä nostitte esille sen, että täällä nyt unelmoidaan. No, entäs sit-
ten, jos nyt pikkuisen onkin sitä unelmointia tai ajatusleikkiä, koska meillä ei ole ollut mi-
tään mallia, meillä ei ole ollut olemassa kokeilua eikä ole olemassa tietoa. Ja niin kuin sa-
noitte, koko potti ei ole tässä näin, se 20 miljoonaa siitä budjetista, mitä ollaan käyttämäs-
sä, vaan tämä on kaksivaiheinen: tässä on kokeiluhanke, ja sen rinnalla on tutkimushanke,
joka ottaa tietoa tästä kokeilusta eteenpäin.

Edustaja Huhtasaari, kun kysyitte harmaan talouden torjunnasta, niin kyllä voi ja sopii
varmaan odottaa vaikutusta — siis varmaankin sitä toivomaanne vaikutusta, mitä tässä ky-
syitte.

Mutta olivatko tässä nyt vastaukset suurin piirtein kaikkiin... Niin, edustaja Kontula,
vielä kysyitte sitä, miten on huomioitu vaikutus liiketoimintamalleihin ja ruohonjuuritason
toimijoihin — ymmärsin näin, että tämä oli se kysymys — ja miten seuranta. No, tietysti
tätä toimeenpanoa johtaa ja ohjaa sosiaali- ja terveysministeriö ja toimeenpanijana on Ke-
la, eli kyllä varmasti se seuranta ja (Puhemies koputtaa) velvollisuus analysoida tätä tietoa
ja katsoa ruohonjuuritason toimijoitakin (Puhemies koputtaa) on myös ministeriössä. Mikä
on sitten vaikutus liiketoimintamalleihin, ruohonjuuritason toimintaan ja -toimijoihin, on
16



Pöytäkirjan asiakohta PTK 106/2016 vp
varmaankin, veikkaisin, työllisyyden kautta — työllisyyshän kuitenkin luo sosiaaliturvaa,
toimeliaisuutta, hyvinvointia, tai mitä muuta on — onko tämä nyt nimenomaan kannusta-
vampi ja byrokratiaa, kannustinloukkuja purkavampi malli.

Ensimmäinen varapuhemies Mauri Pekkarinen: Jatketaan vielä pieni hetki debattia.

17.21 Eeva-Johanna Eloranta sd (vastauspuheenvuoro): Arvoisa puhemies! Kuka ta-
hansa yhteiskuntatieteilijä voi kertoa, että jos otoskoko on 2 000 henkilöä, ei kokeilu voi
tuottaa kestävää ja koko väestöön sovellettavaa tulosta, jonka pohjalta voisi lainsäädännös-
sä edetä. Kun kunnollista kokeiluasetelmaa ei näillä resursseilla saada aikaan, niin mitä
hyötyä tästä kokeilusta loppujen lopuksi on? Onko tämä kokeilu hallitukselle vain itsetar-
koitus, sillä tutkimukseksi ei näin suppeaa kokeilua voi sanoa? Sinänsä perustulon kokei-
leminen olisi ihan kannatettava asia, ja arvostamme kovasti asiantuntijoita, jotka ovat näis-
sä niukoissa resursseissa yrittäneet asiaa valmistella, mutta tosiaan hallitus on tehnyt tä-
män kunnollisen kokeilun aika mahdottomaksi, ja voidaankin kysyä, mikä se perimmäi-
nen tarkoitus on. Tällä kokeilulla ei ole mitään tekemistä tieteellisyyden kanssa, eikä joh-
topäätöksiä tällaisen kokeilun perusteella tulisi tehdä.

17.22 Juhana Vartiainen kok (vastauspuheenvuoro): Arvoisa puhemies! Sinänsä tämä
mainittu otoskoko ei välttämättä ole ongelma. Jotta saadaan uskottavia tuloksia, niin sil-
loinhan vaikka tuhannenkin kokoinen otos voi olla jo aika informatiivinen — riippuu siitä,
mitä halutaan tietää. Tutkijathan ovat tämän kokeilun suunnitelleet. Kyllä sieltä varmaan
kiinnostavaa informaatiota tulee.

Mutta silti mielestäni tässä keskustelussa on liiallisia odotuksia sen suhteen, miten yli-
päänsä voi ja miten kannattaa edetä kokeilemalla ihmisillä, koska viime kädessä sitten, kun
suunnitellaan sosiaaliturvaan suurempaa remonttia, kannattaa tietysti tehdä paljon halvem-
pia ja tehokkaampia kokeiluja eli käyttää näitä hyviä simulointimalleja, joilla voidaan sit-
ten ennustaa hyvinkin monenlaisia lopputuloksia. Erityisesti tämmöiset osittaiset kokeilut
ovat siksi puutteellisia, että jos me teemme ison sosiaaliturvan uudistuksen, (Puhemies ko-
puttaa) niin lopullinen vaikutus nähdään vasta sitten, kun kaikki ovat ennättäneet sopeutua
kaikkien muidenkin käyttäytymisen muutokseen, eli siinä mielessä on turha odottaakaan,
että me kokeilemalla tässä lopulta saisimme tietoa. (Puhemies koputtaa) Jossain vaiheessa
pitää vain tehdä ihan samalla tavalla kuin Suomessa on tehty kansaneläkeuudistus ja pe-
ruskoulu-uudistus ja kaikki vastaavat uudistukset. (Puhemies koputtaa) Näin tullaan toi-
vottavasti tekemään myös sosiaaliturvan suhteen.

Ensimmäinen varapuhemies Mauri Pekkarinen: Arvoisat edustajat, kernaasti en puhui-
si puhujan päälle, mutta silloin kun minuutti ylittyy 50-prosenttisesti, alkavat paineet tulla
siihenkin. (Juhana Vartiainen: Anteeksi!) Toivon, että pysyisimme tähän debattiin varatun
aikalimiitin puitteissa.

17.24 Anne Kalmari kesk (vastauspuheenvuoro): Arvoisa herra puhemies! Olen nähnyt
monia tämäntyyppisiäkin kokeiluja tai tutkimuksia, joissa otantakoko on ollut vastaava, ja
ne ovat aivan hyvin toimineet, mutta tosiasia on, että esimerkiksi ansiosidonnaisen työttö-
myysturvan, asumistuen ja toimeentulotuen yhdistämistä ei tässä kokeilussa ole. Näin
17



Pöytäkirjan asiakohta PTK 106/2016 vp
emme saa työnhakijan käyttäytymisestä ihan kaikkea sitä irti, mitä voisi tietysti toisaalta
saada.

Haluaisin esittää myöskin ratkaisuja edustaja Kontulan esille nostamaan tärkeään asiaan
yhteisöllisyydestä. Mietin sitä, olisiko mahdollista luoda sellainen pohja, jonne halutes-
saan kaikki tähän kokeiluun osallistujat voisivat hakea, koska nykypäivänä yhteisöjä syn-
tyy muutenkin kuin alueellisesti. Esimerkiksi esiin nostamanne vanhempien hoiva, (Puhe-
mies koputtaa) omaishoito, voi toteutua muutenkin kuin alueellisesti.

17.25 Tuula Haatainen sd (vastauspuheenvuoro): Arvoisa herra puhemies! On tietenkin
hyvä, että perustulon osalta mietitään näitä tutkimusasetelmia ja kokeiluvaihtoehtoja, ja
tässähän nyt virkamiesten taholla ja Kelan ja muiden toimesta on näitä eri vaihtoehtoja ku-
vattu ja yritetty saada sellaista tutkimusasetelmaa, että saataisiin ihan oikeata tutkimustu-
losta. Mutta nämä on jouduttu sitten pistämään syrjään, niin että hallitus on valinnut nyt tä-
män hyvin rajallisen, pelkistetyn tien, jossa mennään. Onko otoksen koko 2 000 vai mikä,
se on toinen asia, mutta olennainen kysymyshän tässä on se, että tämä rajautuu tiettyihin ih-
misiin, siis työttömiin ihmisiin, jotka ovat työmarkkinatuella tai peruspäivärahaa saavia ja
työttömiä, kun sitten taas tämä koko idea perustulosta pohjautuu vähän toisenlaiseen maa-
ilmaan. (Puhemies koputtaa) Tämä sinänsä ei anna siitä maailmasta kuvaa, eikä tämä anna
vielä vastauksia siihen, millaiseen perustulomalliin on sitten todellisuudessa rahallisia re-
sursseja olemassa. Tämä kokeilu nyt menee näin, mutta epäilen vain, että tästä johtopää-
tösten (Puhemies koputtaa) tekeminen on vaikeaa. Annettakoon se tutkijoille sitten.

Ensimmäinen varapuhemies Mauri Pekkarinen: Myönnän vielä tässä debatissa pu-
heenvuorot edustajille Mäkelä, Parviainen, Kontula, Heikkinen, Zyskowicz, ja sitten mi-
nisteri saa vielä pienen vastauspuheenvuoron toki hänkin. Sitten sen jälkeen siirrymme lis-
taan.

17.27 Jani Mäkelä ps (vastauspuheenvuoro): Arvoisa puhemies! Tämän keskustelun ai-
kana tulee varmaankin kaikille hyvin selväksi, minkä takia tällaista kokeilua ei ole aikai-
semmin tullut tehtyä. Eli kun lähdetään rakentamaan taloa niin, että kädessä on tiili, niin
täällä käydään arvostelemaan, että miksi rakennat vasta muuria, kun talokaan ei ole vielä
valmis. Eli kun jotain arvosteltavaa pitää keksiä, niin sitten keksitään, esimerkiksi arvos-
tellaan sitä, että tässä pyritään ratkaisemaan työttömyyteen liittyviä ongelmia. Kuitenkin
työttömyys on useitten kyselytutkimusten mukaan kansalaisten mielestä meidän kaikkein
vakavin ongelmamme. Eli jos nyt kävisi niin, että tällä saataisiin edes jollain tasolla autet-
tua, ellei ehkä ratkaistua, työttömyyttä, niin eikö tämä kokeilu olisi silloin täyttänyt tarkoi-
tuksensa runsain mitoin? Ihmettelen tätä yltiöpositiivista asennoitumista siihen, että jos
pitkäaikaistyöttömälle annetaan vähän reilut 500 euroa kuukaudessa verottomana ilman
pelkoa menettämisestä, hän työllistyisi heti kovapalkkaiseen työhön. Jos tämä näin meni-
si, niin eikö niitä viisisatasia kannattaisi maksaa vähän enemmänkin niille pitkäaikaistyöt-
tömille?

17.28 Olli-Poika Parviainen vihr (vastauspuheenvuoro): Arvoisa herra puhemies! Tääl-
lä mietittiin tämän kokeilun tieteellisyyttä, ja minä ainakin elän siinä käsityksessä, että mu-
kana on kuitenkin valtakunnan huipputason osaajia, jotka tämän haastavan aikataulun ja
haastavan budjetin puitteissa pyrkivät tekemään parhaita mahdollisia johtopäätöksiä sillä
18



Pöytäkirjan asiakohta PTK 106/2016 vp
aineistolla, minkä he saavat kerättyä. Minä katsoisin, että siitä huolimatta, että tähän ko-
keiluun on kohdistettu täällä kritiikkiä, tämä kokeilu ehdottomasti kannattaa tehdä nyt eikä
lykätä myöhemmäksi, koska me saamme tällä kokeilulla kuitenkin niin sanotusti pelin auki
tähän laajempaan keskusteluun, joka liittyy sosiaaliturvajärjestelmän paradigman ohjaami-
seen kohti sitä suuntaa, johon edustaja Kontulakin viittasi ansioituneesti puheessaan. Hän
viittasi siihen, että tällaiset kategoriat, onko ihminen juuri nyt työssä, työsuhteessa, työtön
ja niin edelleen, lakkaavat olemasta tulevaisuuden työelämän murroksessa, joka itse asias-
sa on täällä jo nyt.

17.29 Anna Kontula vas (vastauspuheenvuoro): Arvoisa puhemies! Tarkentaisin vielä
kysymystäni ministerille. Kun puhuin niistä mahdollisista uusista liiketoimintamalleista,
joihin tämä kokeilu saattaa ihmisiä kannustaa, niin tarkoitin esimerkiksi asunnon vuokra-
usta. Jos minä vuokraan Airbnb:n kautta omaa asuntoani tämmöisellä globaalilla alustalla,
niin Kela ei saa siitä suoraan yhtään mitään tietoa, ellei Kelalla ole jotain semmoista väli-
nettä, jolla se sitä tietoa minulta penää, ja jos katsotaan suoria työllisyyslukuja, niin minun
työllistymisessäni se ei näy millään lailla. Kysymys on kuitenkin taloudellisesta ja aika
työvoimavaltaisesta aktiivisuudesta, jossa minä pesen lakanoita ja siivoan paikkoja seuraa-
via vieraita varten ja saan siitä sitten korvauksen. Samalla lailla siinä ei näy esimerkiksi si-
tä, jos naapurissa perustulo käynnistää hankkeen, jossa vanhemmat hoitavatkin vaikka
vuorotellen pihan lapsia niin, että lapsia ei tarvitse viedä päiväkotiin. No, tämä ei ole yh-
teisöllinen kokeilu, (Puhemies koputtaa) tässä ehkä ei tule tämmöistä esimerkkiä, mutta jo-
tain tämmöistä vastaavaa — se ei näy työllisyystilastoissa ja on silti (Puhemies koputtaa)
taloudellisesti arvokasta.

17.30 Hannakaisa Heikkinen kesk (vastauspuheenvuoro): Arvoisa herra puhemies! Jo-
tenkin tämä keskustelu antaa kuvan tästä yhteiskunnastakin, kun tuntuu, että monessa pu-
heenvuorossa periaatteessa ei ihan kokonaan vastaan olla, mutta kuitenkin hieman väärin
sammutettu. Vanhasen toisen hallituksen SATA-komitea on hyvä esimerkki siitä, että kes-
kustalle perusturvan eläminen ajassa ja sen aikaan päivittäminen on ollut aina tärkeää. Sii-
nä oli taas osoitus siitä, että kun kaikki otetaan mukaan, niin mitään tulosta ei saada aikaan.
Olen kiitollinen siitä, että tämä hallitus pystyi asettamaan fokuksen tässä aikamääreessä,
tässä taloustilanteessa, mihinkä meillä on varaa, on ottanut Suomen parhaimman asiantun-
tijaorganisaation, Kelan, sitä suunnittelemaan ja toteuttamaan, kiitos Kelan suuntaan siitä.
Ainakin itse vilpittömästi odotan, että me tulemme saamaan tuloksia, ja sitten katsomme,
mihinkä tätä laajennetaan.

17.31 Ben Zyskowicz kok (vastauspuheenvuoro): Arvoisa herra puhemies! Ministeri
Mattila, minulla ei ole mitään unelmointia vastaan. Halusin vain tuoda esiin sen, että pe-
rustulo on niin suosittu kansalaisten keskuudessa ja puolueiden keskuudessa, koska jokai-
nen voi siihen käsitteeseen projisoida oman unelmansa siitä, minkälainen on kannustava ja
oikeudenmukainen sosiaaliturvajärjestelmä. Myös kokoomuksen piirissä kehitetään näitä
perustulomalleja, ja totta kai toivotan niille menestystä.

Mutta tässä kokeilussa ei ole kyse mistään realistisen perustulomallin kokeilemisesta.
Tässä kokeilussa kokeillaan sitä, työllistyykö pitkäaikaistyötön paremmin, jos hän saa pi-
tää työttömyysturvansa, kuin silloin, jos hän ei saa pitää työttömyysturvaa, ja en todella-
kaan pelkää tämän kokeilun tuloksia, koska minä itse uskon aivan vakaasti siihen, että tu-
19



Pöytäkirjan asiakohta PTK 106/2016 vp
los on se, että sellainen henkilö, jolla on paremmat kannustimet työllistyä, työllistyy pa-
remmin kuin sellainen henkilö, jolla on huonommat kannustimet työllistyä.

Ensimmäinen varapuhemies Mauri Pekkarinen: Ministeri, 2 minuuttia paikan päältä.

17.32 Sosiaali- ja terveysministeri Pirkko Mattila: Arvoisa puhemies! Palaan vielä
tuonne edelliselle kierrokselle. Edustaja Alanko-Kahiluoto, kysyitte tästä verotuselemen-
tistä ja kansallisesta tulorekisteristä. Nehän ovat tässä hallituksen esityksessä jo mukana, ja
uskoakseni ne ovat varmasti hyvin mahdollisia seuraavia askeleita ottaa. Mutta tästähän on
esitetty arvio, että kansallinen tulorekisteri ei ole mahdollinen ennen kuin 2019, ja siinä ai-
kataulussa on sitten elettävä.

Edustaja Kontula, ymmärtääkseni perustulo ei estä tällaista mainitsemaanne toimeliai-
suutta. Mutta kuten totesin vielä, STM johtaa ja ohjaa ja Kela on sitten se toimeenpaneva,
seuraava, ja mitä se tietoa saa, se tulee varmasti tätä kautta, mitä tuossa kyselitte.

Sitten edustajat Eloranta, Tuula Haatainen:
Edustaja Eloranta, kyselitte kokeilun perimmäistä tarkoitusta. Hyvin pitkälti uskon sii-

hen, mitä hallituksen perusteluissa löytyy perimmäisestä tarkoituksesta. Minusta siellä on
mainittu toimeentuloturvan yksinkertaistamisesta ja virtaviivaistamisesta. Siellä on puhut-
tu työttömien kannustinloukuista, tuloloukuista, byrokratialoukuista.

Tuula Haatainen, kyselitte tätä, että siellä on peruspäivärahalla ja toimeentulotuella ole-
via, jotka ovat valikoituneet tähän tutkimukseen. Ajattelen kyllä heitä... (Tuula Haataisen
välihuuto) —Työmarkkinatuella, kiitos korjauksesta. — Ajattelen kyllä heitä lämmöllä, eli
he ovat päässeet tähän mukaan. Minusta on hienoa, että he ovat tuomassa arvokasta tietoa
tämän tutkimuksen kautta sitten tulevaa työtä varten.

Korostan vielä, että tämä on kaksivaiheinen. Tämä on nyt liikkeellelähtö, ja tästä toivon,
että voimme vain parantaa. Kiitos myös siitä keskustelusta, mitä täällä on tuotu esille, että
minä uskallan sanoa, että tätä voi koko eduskunta myös yhdessä parantaa. Kun tämä lähtee
valiokuntiin lausuntokierroksille, niin arvostan kyllä sitä, mitä täällä eduskunnassa teh-
dään.

Ensimmäinen varapuhemies Mauri Pekkarinen: Siirrytään puhujalistaan. Edustaja
Alanko-Kahiluodon nimi mainittiin paitsi ministerin puheenvuorossa myöskin aikaisem-
min edustaja Zyskowiczin puheenvuorossa pariin kertaan. Myönnän vielä hänelle vastaus-
puheenvuoron, mutta ehdottomasti vain hänelle, sitten siirrytään puhujalistaan.

17.34 Outi Alanko-Kahiluoto vihr (vastauspuheenvuoro):  Kiitos, arvoisa puhemies!
Vastaan Zyskowiczille sen verran, että kun argumentoitte, että olisin sanonut, että perus-
tulokokeilun tarkoituksena ei ole yhtenäistää etuuksia, niin näinhän en suinkaan sanonut.
Asiahan on nimenomaan niin, että eri malleissa on ehdotettu sitä, että perustulo korvaisi
kaikki vähimmäisetuudet eli ne yhtenäistettäisiin. Mutta sen sijaan niissä perustuloesityk-
sissä, joita täällä Suomessa on tehty ja joita itse tunnen ja kannatan, ei ole esitetty esimer-
kiksi sitä, että perustulo ja asumistuki tai perustulo ja ansiosidonnaiset etuudet korvattai-
siin eli olisi tällainen niin sanottu täysi perustulo. Lienee tosiasia, että useimmat pitävät sel-
laista mallia epärealistisena eivätkä kannata sitä. Itsekin lukeudun heihin.

Mutta ministerille vielä sen verran, että olen kyllä eri mieltä siitä, että tämä esitys sisäl-
täisi verotuselementin. Sitähän se nimenomaan ei sisällä, ja se on tämä ongelma. (Puhe-
20



Pöytäkirjan asiakohta PTK 106/2016 vp
mies koputtaa) Mutta sitä vielä tivaan tässä, onko siis niin, että ette kykene tällä kaudella
ottamaan seuraavaan vaiheeseen minkäänlaista (Puhemies koputtaa) verotuselementtiä, ja
pystyttekö laajentamaan (Puhemies koputtaa) seuraavassa vaiheessa tätä esitystä myös esi-
merkiksi itsensä työllistäviin freelancereihin ja yksityisyrittäjiin, jotka hyötyisivät tästä.

Ensimmäinen varapuhemies Mauri Pekkarinen: Nyt se minuutti on erittäin runsaasti
ylitetty. Siirrytään puhujalistaan.

17.36 Laura Huhtasaari ps: Arvoisa puhemies! Tätä tosiaan nyt kokeillaan, koska ei ole
aikaisemmin kokeiltu, ja vielä bonuksena nyt sitten saamme kansainvälistä huomiota. Toki
meillä kaikilla varmasti on halu kehittää järjestelmäämme paremmaksi, ja sitten tämän pe-
rustulokokeilun tuloksista voimme vetää johtopäätöksiä ja jatkaa keskustelua ja järjestel-
mämme kehittämistä. Täydellistä järjestelmää emme varmasti koskaan saa aikaiseksi, mut-
ta aina pitää ja voi saada siitä paremman.

Kannustinloukut ovat todellisuutta. Kannustinloukkuhan tarkoittaa tilannetta, jossa so-
siaalietuuksia saavan ihmisen ei ole kannattavaa mennä töihin, koska työtulot vähentävät
etuuksia eivätkä käteenjäävät tulot kasvakaan. Lyhytkin työsuhde voi lisäksi aiheuttaa kat-
koja ja viiveitä maksatukseen, jos joutuu turvautumaan uudestaan etuuteen, joten kyllähän
tämä siinä mielessä vapauttaa ihmisen, että hänellä on semmoinen tietynlainen turva, että
perustulon joka tapauksessa saan ja voin katsella moneen suuntaan ja kokeilla erilaisia
asioita.

Itse olen sitä mieltä, että monet muut hallituspuolueet aina puhuvat ja keskustelevat,
mitä pitäisi tehdä, mutta tämä hallitus kokeilee. Se vaatii rohkeutta, ja tämä on yksi kun-
nianhimoinen kokeilu, ja kohta pääsemme sitten seuraavaan vaiheeseen ja keskustelemaan
tuloksista.

17.37 Arja Juvonen ps: Arvoisa puhemies! Hyvä ministeri aitiossa! Tämä on todellakin
kokeilu. Tarkoitus on vähentää köyhyyttä ja väliinputoamista, vähentää sosiaalietuuksiin
ja verotukseen liittyvää byrokratiaa ja kannustaa työntekoon julkistaloudellisesti kestäväl-
lä tavalla. Kannustaa työntekoon — se on sellainen lause, jota kyllä paljon täällä eduskun-
nassa on käytetty, ja kaikki me siitä puhumme, kuinka työnteosta tulisi kannustavaa ja yhä
useampi ihminen löytäisi myös sen työpaikan. Jos tämä on nyt yksi sellainen keino näille
2 000 ihmiselle, niin se on hyvä asia kokeilla tällä kokeilulla.

Todellakin, on saanut kansainvälistä huomiota myös se, että Suomessa ollaan päästy
näin pitkälle, että me todellakin aloitamme tämän asian kokeilemisen jo vuonna 2017.
Muun muassa Tanskasta on tullut itselleni paljon yhteydenottoja ja haastattelupyyntöjä,
että voisinko kertoa, millä tavalla tämä asia etenee ja mitä tämä sisältää. Ja tietysti, mikä on
sitten se lopputulos, niin kokeiluhan sen sitten ratkaisee.

Siellä on 2 000 ihmistä, jotka odottavat todellakin, että kuka heistä pääsee tähän, ja ym-
päri Suomen valitaan. Muistettava on se, että meillä on erilaiset kulut kuitenkin ympäri
Suomen, eli se summa, mikä on täällä pääkaupunkiseudulla jollekin hyvä, voi olla sitten
taas Pohjois-Savossa jo paljon parempikin — se tulee ottaa huomioon, että Suomi on laaja
maa ja myös taloudellinen tilanne on erilainen eri puolilla Suomea.

Hyvä, että kokeillaan. Niin kuin tuossa jo edellisessä puheessa sanoin, vuosikausia tästä
on täällä eduskunnassa keskusteltu ja on väläytetty, milloin tällainen perustulokokeilu tu-
lee. Ehkä nimi ei nyt välttämättä osu kohdalleen, mutta se kuitenkin kertoo sen, että posi-
21



Pöytäkirjan asiakohta PTK 106/2016 vp
tiivisesti suhtaudutaan, ja se on ehkä vähän, sanoisin kuitenkin, lempeämpi niille ihmisille,
jotka ovat tämän kokeilun piirissä, kuin että me puhuisimme tällaisesta kannustinkokeilus-
ta tai siitä, miten nyt pitkäaikaistyöttömät saataisiin sinne työelämään, koska se on täällä
myös noussut esille, (Puhemies koputtaa) millä tavalla me ihmisistä puhumme ja onko se
arvostavaa vai ei.

17.40 Kari Kulmala ps: Arvoisa puhemies! Tässä hallituksen esityksessä ehdotetaan sää-
dettäväksi uusi laki perustulokokeilusta sekä muutettavaksi tuloverolakia ja ennakkoperin-
tälakia. Olen hyvin kriittinen koko ajatukselle.

Kuten olemme jo kuulleet, perustulokokeilu toteutettaisiin seuraavien kahden vuoden
aikana. Kokeiluun valituille Kansaneläkelaitos maksaisi kokeilun aikana perustuloa 560
euroa kuukaudessa. Perustulo olisi saajalleen verovapaata tuloa, eivätkä sen määrää vähen-
täisi perustulon saajan muut tulot. Se tässä esityksessä on hyvää, että tämä on kokeilu, min-
kä perusteella voidaan arvioida, voidaanko perustulon avulla uudistaa sosiaaliturvaa niin,
että erityisesti työn tekemiseen liittyvät kannustinloukut vähenisivät. On myös mielenkiin-
toista nähdä, paljonko tämä kokeilu tulee maksamaan ja mitä se maksaisi, jos se koskisi
muitakin kuin tähän kokeiluun osallistuvia henkilöitä.

Näen hyvänä, mikäli tämän kokeilun osana kaikkia tukimuotoja tarkastellaan uudel-
leen. Esimerkiksi: Tänä vuonna asumistukea maksetaan verovaroista jo yli 1,7 miljardia
euroa. Summa ylittää 2 miljardin rajan viimeistään vuonna 2018. Tuen saajia on noin
800 000, ja heidän määränsä kasvaa koko ajan. Tuen saajia ei pidä tietenkään syyllistää.
Asumistuen tarvehan johtuu ihmisten liian pienistä tuloista ja liian korkeista asumisme-
noista. Asumistuki tarkoitettiin alun perin tilapäiseksi tueksi ihmisille ja perheille, jotka
olivat ajautuneet talousvaikeuksiin. Nyt se mielletään saavutetuksi eduksi, ja siitä luopu-
minen olisi vaikeaa. Kovin monessa sivistysvaltiossakaan sitä ei kuitenkaan makseta.

Suomessa näin kattava asumistuki mahdollistaa asuntorakentamisen kustannusten pai-
suttamisen ja ylihinnoittelun sekä keinottelun maapohjalla kasvukeskuksissa, erityisesti
Helsingissä, meidän kaikkien ja myös kuntapäättäjien tietoisella tuella. Asuminen on meil-
le kaikille perusoikeus. Ilman asuntoa Suomen talveen kuolee. Kannattaisi kuitenkin jos-
kus miettiä, tuemmeko jatkossakin tulonsiirtoa yhteiskunnalta markkinavoimille. Miksi
Suomessa asumistukia saa noin 60 prosenttia vuokra-asunnossa asuvista?

Arvoisa puhemies! Suomalaisen sosiaaliturvajärjestelmän tilkkutäkkimäisyys ja moni-
muotoisuus on todellinen haaste perustulon säätämiselle. Oleellista tässä esityksessä onkin
se, että tämä esitetty kokeilu on ennen kaikkea juridis-hallinnollinen testi siitä, onko esi-
tyksen mukainen perustulo sovitettavissa meidän sosiaali- ja työttömyysturvajärjestel-
mään hallitusohjelman edellyttämässä aikataulussa. Siinä mielessä pidän tätä hallituksen
esitystä hyvänä. Uskon, että näillä perusteilla perustulokokeilu hyväksytään myös Sevetti-
järven baarissa.

Juuri äsken keskustelin tuossa täysistuntosalin ulkopuolella henkilön kanssa puhelimit-
se, ja hän odotti, milloinka tämä perustulokokeilu tulee voimaan, ja toivoi, että myös hän
pääsisi tähän osalliseksi. Mutta kuten olemme tänään kuulleet, tähän valitaan noin 2 000
henkilöä, ja katsotaan, miten heidän käy. Sitten täällä on ollut keskustelua siitä, onko tämä
riittävä määrä tarkalle tutkimukselle. Yhtä hyvin voidaan kysyä, kun hallituspuolueiden ja
oppositiopuolueiden kannatusta kysytään, onko se riittävä määrä tieteelliselle tutkimuksel-
le. Näyttäisi siltä, että perussuomalaistenkin kannatus on nousemassa tämän viimeisim-
män kannatuksen mukaan.
22



Pöytäkirjan asiakohta PTK 106/2016 vp
17.44 Hannakaisa Heikkinen kesk: Arvoisa herra puhemies! Perustulokokeilu herättää
intohimoja, kuten täälläkin salissa lähetekeskustelussa ollaan jo huomattu.

Tässä haluaisin, kun on vähän pitempään puheeseen mahdollisuus, kiittää vielä kerran ja
olen iloinen siitä, että meillä on Kelan kaltainen laitos, jonka valmistelu tässä perustuloko-
keilussa on aivan keskeistä. Toki muitakin tahoja on mukana ollut, mutta Kelan resurssit
ovat varmasti sillä tavoin ainutlaatuiset, että ne ovat mahdollistaneet meille sen, että näin-
kin lyhyessä aikataulussa ja näillä talouden reunaehdoilla meillä on mahdollisuus nyt pääs-
tä tähän vaiheeseen, että perustulokokeilua päästään aidosti kentällä toteuttamaan.

Tämä perustulokokeiluhan on osa Sipilän hallituksen Palvelut asiakaslähtöisiksi -kärki-
hanketta. Tämä hallitus on linjannut hallitusohjelmassaan monin tavoin, että meillä on ha-
lua kehittää myös meidän sosiaali- ja terveydenhuollon palveluja niin, että olisi yhden luu-
kun periaate, ja se sama pätee myös tähän sosiaaliturvan kehittämiseen. Tässä vuosikym-
meniä rakennettua tilkkutäkkiä yritetään tämän perustulokokeilun keinoin selvittää: olisi-
ko sitä tätä kautta mahdollista yksinkertaistaa.

Arvoisa puhemies! Sosiaaliturvaa yritettiin ja on yritetty aikaisemminkin yksinkertais-
taa. Matti Vanhasen toisen hallituksen aikaan SATA-komitea yritti laajapohjaisesti tätä
selvittää, kunnianhimoisena tavoitteena saada suomalainen sosiaaliturvajärjestelmä, sil-
loin kun Suomi täyttää 100 vuotta, yksinkertaiseksi ja selkeämmäksi. No, me kaikki tie-
dämme, mitenkä sille kävi: yhteistuumaisuutta ei löytynyt siihen, mihinkä suuntaan tuota
järjestelmää pitäisi kehittää. Mutta siitäkin kiitokset silloiselle sosiaali- ja terveysministeri
Hyssälälle, että hän oli rautainen nainen ja nyt taas Kelan roolissa, pääjohtajan roolissa, on
sitten luotsannut tätä valmistelutyötä hienosti eteenpäin.

Arvoisa puhemies! Tämä on kiistatta ainutlaatuinen kokeilu, johon on ollut laajaa kiin-
nostusta ulkomailla, ja toisin kuin jotkut muut ajattelevat, itse olen hyvin iloinen, että Suo-
mi on tätäkin kautta ollut maailmankartalla, että Suomi profiloituu myös sosiaaliturvan ke-
hittämisessä maaksi, jolla on halua kokeilla ja sitä kautta löytää parempia käytänteitä. Ja
kuten tiedämme, nyt on kyseessä hetki, jolloinka alkaa kokeilun ensimmäinen vaihe — täs-
tä on hyvä aloittaa. Tässä vaiheessa kohderyhmä on rajattu niin, että se kohdentuu niihin,
jotka kipeimmin tarvitsevat toivoa ja kannustusta elämään. Perusideana on selvittää, lisää-
vätkö tuloloukun ja byrokratialoukun osittainen purkaminen sekä sanktioinnista luopumi-
nen tässä työttömän perusturvan saajien, vaikeasti työllistyvien, työssäkäyntiä. Minä en us-
ko, että aidosti tämän asian vastustajia tästäkään salista löytyy. Ja uskon myös, että perus-
tulolla on varmasti hyviä vaikutuksia myös muiden ryhmien kuin työttömien työntekoon ja
hyvinvointiin. Kuten tämäkin lähetekeskustelu on osoittanut, on haasteellista näin lyhyes-
sä ajassa löytää niitä pysyviä vaihtoehtoja, pysyviä malleja siitä, mikä on hyvä, ja siksi toi-
vonkin, että myös tulevilla hallituskoalitioilla olisi halukkuutta selvittää ja uudistaa sosiaa-
liturvaamme myös tämän perustulon osalta.

Arvoisa puhemies! Tämän perustulokokeilun tavoitteena on löytää keinoja työssäkäyn-
nin lisäämiseen, ja juuri tähän kysymykseen tämä vuoden alussa alkava kokeilu hakee vas-
tausta. Mutta tämä ehdotuksen läpikäyminen on jo osoittanut, miten monimutkainen ja
moniulotteinen kokeilu on ja koko Suomen sosiaalijärjestelmä on, ja jotenkin ajattelenkin,
että ylipäätänsä tämän koko kokeilulakiesityksen aikaansaaminen on jo iso saavutus.

17.49 Outi Alanko-Kahiluoto vihr: Arvoisa herra puhemies! Hallitusta on ehdottomasti
kiitettävä siitä, että se uskaltaa lähteä kokeilemaan perustuloa, ja tässä kiitokseni on vilpi-
tön ja syvä. Olen ehdottomasti sitä mieltä, että huolimatta näistä puutteista, joita tähän esi-
23



Pöytäkirjan asiakohta PTK 106/2016 vp
tykseen sisältyy, perustulokokeilua on ehdottomasti vietävä eteenpäin. Kelan tutkimusryh-
mä on myös tehnyt esityksen valmistelussa erittäin hyvää työtä, mistä on erikseen kiitettä-
vä. Kelan työryhmän esiselvitykset ovat hyödyllistä luettavaa kaikille, jotka ovat kiinnos-
tuneita siitä, miten erilaisia byrokratia- ja kannustinloukkuja voidaan vähentää ja miten
pienituloisten asemaa voidaan parantaa ja miten muuttuneeseen työelämään pitää vastata.
Ne ovat erittäin hyödyllisiä, ja suosittelen kaikille niihin perehtymistä.

Pidän myös erittäin perusteltuna sitä, että tässä kokeilussa määritellään perustulokokei-
lun lähtökohdaksi se, että perustulon summa vastaa nykyistä käteenjäävää työmarkkinatu-
kea ja peruspäivärahan tasoa. Se on perusteltu monesta lähtökohdasta: Ensinnäkin se vas-
taa esimerkiksi sitä, mitä esimerkiksi useimmissa kansalaisryhmittymien aloitteissa on esi-
tetty perustulon tasoksi. Se on perusteltu siinä mielessä, että kaikkein hankalimmassa ase-
massa kuitenkin ovat juuri ne ihmiset, jotka saavat vähimmäisturvaa, ja kun perustulon
suuruudeksi määritellään vähimmäisturva, niin silloin mukaan olisi seuraavissa vaiheissa
helpompi ottaa muita ryhmiä, jotka saavat nimenomaan vähimmäisturvan suuruisia erilai-
sia etuuksia, kuten vanhempainpäivärahoja tai sairauspäivärahoja.

Mutta näiden kehujen jälkeen on todettava, että valitettavasti itse tämä hallituksen esitys
on puutteellinen. Se kärsii ensinnäkin liian kapea-alaisesta ja pienestä kohderyhmästä, ja
minä pidän hyvin valitettavana sitä, mitä tässä esityksessä sanotaan sivulla 7 siitä, mistä
tämä rajaus johtuu hallituksen itsensä mielestä. Täällä kirjoitetaan: "Perustulokokeilun en-
sisijainen tavoite liittyy työllisyyteen. Kohdejoukkoon eivät tällöin kuulu sellaiset ryhmät,
joiden työllisyystilanteen parantamista perustulolla ei kannata tavoitella." Tämä nyt itse
asiassa paljastaa sen, että hallitus ei itse asiassa ole ymmärtänyt tätä työelämän muutosta,
mistä viime vuosina on niin paljon puhuttu. Eli kaikkein eniten työelämän silppuuntumi-
sesta ja arvaamattomuuden lisääntymisestä kärsivät sellaiset ihmiset, jotka joutuvat työl-
listämään itsensä itse elikkä ovat vailla vakituista työsuhdetta tai eivät ansaitse yrittäjinä
riittävästi, että se riittäisi tuomaan heille riittävän toimeentulon, eli puhun nyt yksinyrittä-
jistä, freelancereista, itsensätyöllistäjistä ja niin edelleen. Pidän hyvin harmillisena sitä,
että hallitus ei nimenomaan ymmärrä, että perustulolla autettaisiin näiden ihmisten ase-
maa, ja kehottaisinkin hallituksen ministereitä vielä pohdiskelemaan tätä asiaa asiantunti-
joiden opastuksella.

Sitten toisekseen tämä kapea-alaisuus johtuu siitä, että rahoitus on puutteellinen, mutta
se tietysti on tässä seuraavassa vaiheessa korjattavissa yksinkertaisesti budjetoimalla lisää.
Nyt tässä ensimmäisessä vaiheessa toteutettu rajaus näihin Kelan päivärahaa saaviin työt-
tömiin on sinänsä käytännöllinen ja ymmärrettävä: työmarkkinatukea ja työttömän perus-
päivärahaa saavat työttömät ovat kokeilulle kaikkein halvin kohderyhmä, koska näiden ih-
misten kohdalla voidaan käyttää hyväksi Kelan joka tapauksessa heille maksamaa työttö-
myysetuutta ja rahoittaa sitä kautta tämä kokeilu. Mutta koska hallitus ei ole itse ollut ha-
lukas budjetoimaan kokeiluun riittävästi määrärahoja, on kokeilun ulkopuolelle rajattu
juuri niitä ryhmiä, joiden tilannetta perustulo myös auttaisi, ja erityisesti perustulo siis kuu-
luisi itsensätyöllistäjille, yrittäjille, pienyrittäjille, yksinyrittäjille, opiskelijoille ja työssä
käyville pienituloisille.

Toinen tämän hallituksen esityksen keskeinen valuvirhe on veroelementin puuttumi-
nen, ja juuri siitä syystä, ettei perustuloa veroteta tämän esityksen seurauksena progressii-
visesti, seuraa se, että sitä ei voitaisi laajentaa koko maahan, elikkä se on taloudellisesti
epärealistinen. Mutta jotta se olisi realistinen, sen tulisi sisältää myös veroelementti, jol-
loin perustulo kerättäisiin tulojen noustessa pois niiltä, jotka eivät sitä tarvitse, ja tämähän
24



Pöytäkirjan asiakohta PTK 106/2016 vp
on se malli, jota me vihreät esimerkiksi olemme esittäneet ja jota esitettiin siinä kansalai-
saloitteessa, joka viime kaudella esiteltiin tuolla Kansalaisinfossa kansanedustajille.

Herää tietysti kysymys, miksi hallitus tekee näin, no, huonon tai epätäydellisen esityk-
sen, ja olemme kuulleet, että nämä puutteet johtuvat hallituksen asettamasta liian tiukasta
aikataulusta sekä pienestä budjetista. Mutta nämä ovat molemmat seikkoja, jotka on mah-
dollista korjata.

Jotta kokeilusta saataisiin tilastollisesti vahvoja tuloksia, Kelan johtama tutkijaryhmä
suositteli keväällä vähintään 10 000:n eri puolilla Suomea asuvan ihmisen sisällyttämistä
kokeiluun. On kerrottu, että tässä aikataulussa Verohallintoa ei saatu mukaan kokeiluun ja
siksi perustulokokeilussa pystytään testaamaan vain puolikasta perustulomallia. Esimer-
kiksi vihreiden perustulomallissa veroton perustulo yhdistetään nykyistä korkeampaan tu-
loverotukseen ja sillä rahoitetaan puolestaan perustulo, joka kerätään pois progressiivisesti
hyvätuloisilta. Eli kun perustuloa kokeillaan nykyverotuksella — ikään kuin perustulo on
veroton — ja työttömillä, testaamatta jää keskeinen kiistakapula aiemmissa perustulokes-
kusteluissa eli perustulossa korkeampien rajaveroasteiden vaikutus työllisyyteen. Esimer-
kiksi vihreiden mallissa, joka on kustannusneutraalisti toteutettavissa, kaikki alle 50 000
euroa vuodessa tienaavat maksaisivat saman 41 prosentin ansiotuloveron. Kokeilussa pi-
täisi olla keskituloisia, jotta nähtäisiin, kannustaako tämä työn vähentämiseen tai jakami-
seen. Mutta kuten sanottu, näin voidaan tehdä seuraavissa vaiheissa, kun perustuloa kokeil-
laan laajemmin.

Hallituksen perustulokokeilussa saadaan lähinnä selville se, onko tässä huonossa työlli-
syystilanteessa jotakin merkitystä sillä, ettei työttömyysturva leikkaannu lainkaan riippu-
matta tulojen suuruudesta. Ehdotettava kokeilukin kertoo siis jotain: jos työttömyysetuuk-
siin liittyvä kannustin ja byrokratialoukku poistetaan kokonaan, muuttuuko työllisyys?
Viime kaudella säädettiin 300 euron suojaosa työttömyysturvaan ja asumistukeen, mikä on
lisännyt osa-aikatyötä ja vähentänyt näiden ihmisten köyhyyttä, eli on jo todettu, että täl-
laisella suojaosan nostamisella voidaan kannustaa ihmisiä tekemään työtä. Tässähän taval-
laan on kyse siitä, että nämä nykyiset suojaosat noin kaksinkertaistetaan ja katsotaan, mitä
siitä sitten seuraa.

Hallituksen kokeilu voi hyvin toimia ensimmäisenä askeleena, jonka aikana rakenne-
taan tutkimusalustaa ja pilotoidaan kokeilua. Vihreät ehdottavat perustulokokeilun seuraa-
vana askeleena sitä, että rahoitusta lisätään ja kokeilun aikaa pidennetään 2 vuodesta 3 vuo-
teen. Olennaista on tuplata kokeiluun osallistuvien suomalaisten määrä ja saada mukaan
monipuolinen joukko erilaisissa tilanteissa olevia ihmisiä. Perustulo on inhimillinen, kan-
nustava ja joustava ratkaisu muuttuvaan työelämään ja kasvaviin tuloeroihin, ja siksi se an-
saitsee kunnon kokeilun. Me vihreät olemme esittäneet omassa vaihtoehtobudjetissamme
kunnon kokeilun varmistavaa aikataulua ja rahoitusta. Esitimme kokeilun laajentamista 2-
vuotisesta 3-vuotiseksi ja rahoitusta lisää 10 miljoonaa euroa per vuosi. Tällä lisäyksellä
kokeilujoukkoa voisi kasvattaa 3 500:aan ja ottaa mukaan muun muassa itsensätyöllistäjiä
ja pienituloisia palkansaajia. — Kiitos.

17.59 Merja Mäkisalo-Ropponen sd: Arvoisa puhemies! Perustulokokeilu on sinällään
hyvä asia, ja esitystä valmistelleet tahot ovat tehneet hyvää työtä. Kiitos kuuluu heille.
Mutta näillä resursseilla ja tällä otoskoolla, siis 2 000 henkilöä, ei kyllä saada selville, onko
tämä asia hyvä vai huono. Kokeilun rajoittaminen tai rajaaminen ainoastaan pitkäaikais-
työttömiin ei myöskään ole perustuloajattelun mukaista. Toisaalta on pakko myös kysyä,
25



Pöytäkirjan asiakohta PTK 106/2016 vp
onko hallituksen linja ihan selkeä, sillä useat hallituksen tänä syksynä eduskuntaan tuomat
lakiesitykset vievät täysin eri suuntaan tämän kokeilun kanssa. Meillä on tälläkin hetkellä
työelämä- ja tasa-arvovaliokunnassa useita lakiesityksiä käsittelyssä, joissa esimerkiksi
pitkäaikaistyöttömien kontrollointia ja heihin kohdistuvia sanktioita lisätään.

Arvoisa puhemies! Ministeri Vehviläisen puheenvuorossaan esille tuoma kansallinen
tulorekisteri on erittäin hyvä asia. Toivottavasti se toteutuu mahdollisimman pian. Odotan
sitä kovasti ja olenkin ainakin edustaja Räsäsen kanssa samaa mieltä siitä, että kenties tämä
kokeilu olisi kannattanut siirtää tulorekisterin käynnistymiseen, sillä reaaliaikainen tulore-
kisteri luo pohjan työtulojen, sosiaalietuuksien ja verotuksen yhteensovittamiselle.

18.01 Tuula Haatainen sd: Arvoisa herra puhemies! Tämä perustulokokeilu on sinänsä
ajatuksena kannatettava ja hyvä, ja sitä kyllä kannattaa tutkia. Yksi tapa on tietysti tutkia
sitä ihmisten käyttäytymistä, että tehdään tällainen kokeilu. Kuitenkin tämän kokeilun
puute, mikä täällä salissakin on monta kertaa tullut esiin, on se, että tämä ei tutkimukselli-
sena kokonaisuutena ole riittävän laaja ja riittävän hyvin resursoitu, jotta sillä voitaisiin
saada sitten ihan kunnolla tietoa siitä, miten sellainen perustulo, joka tulee kaikille ihmisil-
le, tulisi vaikuttamaan heidän käyttäytymiseensä. Ja tässä samassa yhteydessä pitäisi tie-
tenkin myös pystyä tarkastelemaan verotuksen osuutta ja myös sitä koko kokonaisuutta
lopputuloksena, että mitä kustannuksia järjestelmämuutokset aiheuttavat ja kuinka ne sit-
ten katetaan. Eli sillä tavalla tämä antaa hyvin vajavaisen kuvan siitä, mitä itse koko perus-
tuloajatuksella ajatellaan.

Toimeentuloturvan uudistaminenhan on välttämätöntä, ja sen uudistamiseksi pitää us-
kaltaa tehdä ja toimia. Aikojen saatossa sosiaaliturva ja toimeentuloturva on rakennettu eri
lakien yhteyksissä, ja sitä kautta sosiaaliturvan ymmärrettävyyskin on monella tapaa hei-
kentynyt. Samaan aikaan työelämä on muuttunut, on paljon pätkätöitä, itse itsensä työllis-
täminen on tullut entistä yleisemmäksi, ja näissä tilanteissa sitten syntyy niitä tilanteita,
joissa sosiaaliturvan ja työn yhteensovittaminen on koetuksella. Toimeentuloturvan pitäisi
olla sellainen, että se on ymmärrettävä ja selkeä ja myös sellainen, että tällaisia väliinpu-
toamisia ei pääse syntymään. Mutta tällä tutkimuksella, arvoisa puhemies, en usko, että
vielä lopullisia vastauksia saadaan.

18.03 Jani Mäkelä ps: Arvoisa puhemies! Tämä perustulo, tai jos siitä aikaisemmin on
käytetty nimitystä "kansalaispalkka", on käsitteenä tietysti suomalaisessa perinteisessä lu-
terilaisessa työmoraalissa hieman vaikea, kun ajatellaan niin, että rahaa ei voi tulla seinäs-
tä ja sen, joka ei tee työtä, ei pidä syömän leipääkään. Tämä on se perinteinen ajattelumalli,
jolla tavoin Suomessa on ajateltu ja miten itsekin olen ajatellut. Mutta sitten tässä tullaan
sen kysymyksen eteen, että työelämä on muuttunut, ja se tosiasia on tietyllä tavalla pakko
tunnustaa, että työsuhteet ovat pirstoutuneet ja työttömyys on muuttunut sellaiseksi tilaksi,
että tuskin kukaan väittää, että siitä koskaan tullaan lopullisesti pääsemään eroon tai aina-
kaan näkyvässä lähitulevaisuudessa. Senpä takia itsekin näen, että tällaiset kokeilut nimen-
omaan työttömyyden voittamiseksi ovat arvokkaita. Eli jos tällä voidaan sitä työttömyyttä
alentaa, työttömiä kannustaa töihin, purkaa kannustinloukkuja, niin totta kai tämä on kan-
natettavaa. Mitä tässä ikinä siitä selviääkin, niin se tieto on varmasti hyödyllistä.

Perusasia on se, että Suomessa on todella mutkikas ja kallis sosiaaliturva- ja työllistä-
misjärjestelmä. Se sinällään työllistää jo valtavan joukon ihmisiä, kallispalkkaisia ihmisiä,
siihen, että vahditaan suomalaisia työttömiä, sitä, miten he työllistyvät, miten he saavat tu-
26



Pöytäkirjan asiakohta PTK 106/2016 vp
kia. Erilaisia tukia on kymmenittäin. Tätä kokeilua selvitettäessä jouduttiin peilaamaan
kymmenien eri tukien vaikutusta näitten ihmisten toimeentuloon ja siihen, etteivät he me-
netä näitä tukia tähän kokeiluun joutuessaan tai lähtiessään. Sen järjestelmän purkaminen
ja selvittäminen on myöskin eräs sellainen asia, mitä tämä kokeilu voi viedä eteenpäin. Sii-
nä mielessä en yhtään ihmettele, että sosialidemokraattien suunnalta tähän tulee suurinta
vastustusta, koska hehän tätä järjestelmää ovat suurelta osin rakentaneet kaikkine mutki-
neen.

18.05 Eeva-Johanna Eloranta sd: Arvoisa puhemies! Työelämä on suuren murroksen
edessä. Yhä useamman ihmisen työ ja toimeentulo koostuu pienistä palasista sieltä ja tääl-
tä. Suuri haaste meidän sosiaaliturvajärjestelmälle onkin, miten muuttaa sitä tämän työn
suuren murroksen edessä.

Niin kutsuttu jakamistalous on yksi työelämän ja digitalisaation suureen murrokseen
liittyvistä ilmiöistä, jotka haastavat sosiaaliturvaamme. Jakamistalous voi levitä lähes mil-
le tahansa toimialalle, ja samalla se väistämättä järkyttää valtioiden, kuntien ja yritysten
toimintaa. Ne joutuvatkin pohtimaan, miten muuttaa toimintaansa sen myötä. Haasteita ai-
heutuu monessa suhteessa.

Yksilön näkökulmasta niin jakamistalouden kuin muutoinkin muuttuvan työelämän
suhteen ongelmallisin on juurikin sosiaaliturva. Miten ratkaista tilanne, jossa tulot koostu-
vat pienistä summista sieltä täältä ilman työsuhdetta? Miten yhteiskunnan palvelut ja tu-
lonsiirrot sopivat tähän? Jakamistaloudella itsensä elättävälle ei kerry työttömyysturvaa
eikä eläketurvaa. Tarvitaan ihan uudenlaisia turvaverkkoja. Pitäisikö vaikkapa eläkekerty-
mä irrottaa työsuhteesta, tai olisiko kansalaispalkka tai perustulo yksi ratkaisu tähän?

Arvoisa puhemies! Muuttuva työelämä uusine ilmiöineen tulee muuttamaan yhteiskun-
taamme dramaattisella tavalla, halusimme tai emme. Yhteiskunnan täytyykin pysyä muka-
na tässä kehityksessä, ja olennaisena osana tähän liittyy sosiaaliturvajärjestelmän ennak-
koluuloton tarkastelu. Me sosialidemokraatitkaan emme ole rakastuneita tähän nykyiseen
järjestelmäämme. On selvää, että se tarvitsee muutoksia, mutta niitä pitää tehdä harkitusti
ja kunnolla miettimällä ja tutkimalla. Onkin hyvä, että hallitus on käynnistänyt myös kan-
sallisen tulorekisterin toteuttamisen osana julkisten palveluiden digitalisoimisen kärkihan-
ketta. Reaaliaikainen tulorekisteri luo pohjan työtulojen, sosiaalietuuksien ja verotuksen
yhteensovittamiselle tulevaisuudessa. Tämä luo mahdollisuuksia muun muassa sosiaalitur-
van kehittämiselle tulevaisuudessa.

Hallituksen aikoma perustulon kokeiluasetelma sen sijaan on perustulon tavoitteita aja-
tellen vajavainen. Käytännössä nyt kokeillaan 560 euron suuruista suojaosaa työttömyys-
turvassa, jolla ei myöskään ole vaikutusta tuloverotukseen. Käytössä on 20 miljoonaa plus
henkilöiden Kela-etuudet, ja otoskoko on 2 000 henkilöä. Näin rajatulla kokeilulla ei voi-
da oikein saada aikaan sellaisia tuloksia, jotka voisivat olla tutkimuksellisesti merkitseviä.

Kokeilu ei torsona voi tuottaa kestävää ja koko väestöön sovellettavaa tulosta, jonka
pohjalta voisi lainsäädännössä edetä. Tällaisenaan koko väestön tasolle vietynä perustulon
käyttöönotto maksaisi noin 10—15 miljardia euroa. On toki ymmärrettävää, että näin suur-
ta summaa ei ole ollut käytössä.

Hallitus tavoittelee kokeilukulttuurin toteuttamista, mikä sinänsä voi olla ihan ok, kun-
han saadaan kokemukseen perustuvaa tietoa päätöksenteon tueksi. Mutta jos kunnollista
kokeiluasetelmaa ei näillä resursseilla saada aikaan, niin mitä hyötyä kokeilusta itse asias-
sa on? Välillä tuntuu, että kokeilu on hallitukselle itsetarkoitus. Sinänsä perustulon kokei-
27



Pöytäkirjan asiakohta PTK 106/2016 vp
leminen on kannatettavaa, ja arvostamme asiantuntijoita, jotka ovat asiaa valmistelleet,
mutta tuntuu nyt sitten siltä, että kunnollinen kokeilu on tehty mahdottomaksi. Ja edelleen-
kin ihmetyttää, mikä tämän kokeilun perimmäinen tarkoitus loppujen lopuksi on.

18.09 Anneli Kiljunen sd: Arvoisa herra puhemies! Muutama pohdinta vielä tähän halli-
tuksen esitykseen.

Ensinnäkin täytyy se todeta, että varmasti jokainen meistä kannattaa sellaisia kokeilui-
ta, joissa työttömyydestä ihmiset siirtyisivät työelämään, ja siltä osin tätä perusajattelua
tästä perustulosta, että ihmisten erilaisissa elämäntilanteissa meidän sosiaaliturva ei kat-
keaisi eikä toisi erilaisia kannustinloukkuja, jotka sitten estäisivät erilaisiin töihin menemi-
sen.

Mutta, arvoisa puhemies, muutama asia:
Ensinnäkin pohdiskelin tässä, kun luin hallituksen esitystä, mikä tämä kokeiluasetelma

on tämän työllistämisen osalta. Kun kyse on hallituksen esityksestä ja hallituksen tekemäs-
tä tämän päivän politiikasta, niin tämä perustulokokeilu on suhteutettava hallituksen tä-
män päivän ja viimeaikaisiin esityksiin, joilla hallitus on tuonut useita erilaisia heikennyk-
siä ja kiristyksiä työttömille, ja samanaikaisesti tämän perustulokokeilun kautta se avaa
kentän aivan toiseen suuntaan.

Esimerkiksi mikä on työvoimaviranomaisten rooli tässä perustulokokeilussa, ja mikä on
näiden työvoimaviranomaisten rooli pitkällä juoksulla? Haemmeko me mahdollisesti ihan
uudenlaista työvoimatoimintakenttää tai työvoimaviranomaisten toimintamuotoja, kun
täällä esimerkiksi lukee: "Perustulo vaikuttaa ennen muuta työvoimaviranomaisten työs-
kentelyyn. Perustuloa maksetaan vastikkeetta ilman, että työtön henkilö olisi velvoitettu il-
moittautumaan työ- ja elinkeinotoimistoon tai hakemaan kokoaikatyötä"?

Sitten täällä lukee myös: "Perustulon saaja voi kuitenkin kieltäytyä tai erota työllisty-
mistä edistävistä palveluista ja koulutuksesta ilman, että hänelle voidaan langettaa kor-
vauksettomia määräaikoja tai karensseja. Tämä tarkoittaa myös sitä, että perustuloa saava
henkilö voi kieltäytyä tarjotusta työstä ilman nykyisiä sanktioita. Perustulon saaja ei ole
myöskään velvoitettu laatimaan, tarkistamaan tai noudattamaan työllistämis- tai aktivoin-
tisuunnitelmaa, eikä hänen tarvitse olla TE-toimiston tavoitettavissa."

Kun katsoo, miten hallitus tällä hetkellä toimii, se toimii juuri päinvastoin, se kiristää
työttömien toimeentuloa, kiristää myös sitten työvoimaviranomaisiin olevia yhteydenpito-
ja ja muita vastaavia, elikkä nyt kysyisin myös sitä, mikä on tämän hallituksen perimmäi-
nen tavoite tämän päivän politiikalla suhteutettuna tähän perustulokokeiluun. Nyt on tie-
tenkin hyvä asia, että tämä asia tulee sosiaali- ja terveysvaliokuntaan ja me pääsemme ai-
dosti pureutumaan muun muassa tähänkin kysymykseen, mutta tämä jättää monta asiaa
pohdittavaksi, mitä hallitus aidosti tällä kokeilulla hakee.

18.13 Sami Savio ps: Arvoisa puhemies! Hallitus on antanut eduskunnalle nyt hallitusoh-
jelman mukaisen esityksen perustulokokeilusta. Sekä perustulossa että tässä kokeilussa on
epäilemättä sekä hyviä että huonoja puolia. Suomalainen sosiaaliturvajärjestelmä on kiel-
tämättä monimutkainen ja kankea. Toimiva perustulo mahdollistaisi byrokratian karsimi-
sen ja järjestelmän yksinkertaistamisen. Työllistymisen esteeksi nousevat toisinaan kan-
nustinloukut, jotka perustulo voisi parhaimmillaan poistaa tai ainakin niitä madaltaa. Työl-
lisyyden edistämiseksi tuleekin tehdä kaikki voitava. Tämä perustulokokeilu on myös
28



Pöytäkirjan asiakohta PTK 106/2016 vp
osoitus hallituksen edistämästä kokeilukulttuurista, jonka perusteella saadaan faktatietoa
lainvalmistelua varten.

Arvoisa puhemies! Ainakin osin negatiivisina puolina perustulon osalta mainittakoon
toisaalta sosiaaliturvan vastikkeellisuuden häviäminen sekä se, että jos perustulo tehtäisiin
tarpeeksi suureksi, elinkustannukset kattavaksi toimeentulomuodoksi, kasvaisivat samalla
valtion menot merkittävästi. Tästä kokeilusta puuttuukin käytännön vaikeuksista johtuen
verotuselementti, ja käytännössä perustulo edellyttäisi progression kiristämistä. Lisäksi
perustulomalleissa tarvittaisiin edelleen lisätukia monille eri väestöryhmille. Perustulo ei
siten välttämättä pienentäisi tarveharkintaa tai muutakaan byrokratiaa kovin merkittävästi.

Arvoisa puhemies! Kokeilukulttuurin edistäminen on sinällään hyvä asia, ja näin on
myös perustulon osalta. Hallituksen esityksessä kuitenkin todetaan, että lopullisten johto-
päätösten tekeminen on vaikeaa. Laajakantoisia muutoksia tuskin on siis odotettavissa ai-
nakaan nopeasti, mutta toivottavasti tämä kokeilu tuo esille uutta tietoa, joka mahdollistaa
ainakin asteittaiset parannukset sosiaaliturvajärjestelmässämme.

18.15 Anna Kontula vas: Arvoisa puhemies! Täällä on esitetty moneen suuntaan pohdin-
toja siitä, onko otanta riittävä. No, ensinnäkin ne, jotka yhteiskuntatieteitä ovat joutuneet
lukemaan, toki tietävätkin, että riittävän otannan koko ei ole vakio vaan se vaihtelee riip-
puen siitä, mikä on tiedon tarve, mitä halutaan selvittää. Jos me ajattelisimme, että tässä nyt
pyritään selvittämään koko väestön kattavaa perustulomallia, niin 2 000 on siihen nähden
aika pieni otanta, mutta siihenhän tässä ei nyt pyritäkään. Ja minun nähdäkseni suhteessa
niihin kysymyksenasetteluihin, joita tässä esityksessä on asetettu, otanta on aivan riittävä
ja perusteltu.

Nyt me kokeilemme työttömyysturvan suojaosan nostoa ja sanktiouhan poistamista.
Nämä ovat ne kaksi asiaa, mitkä nyt faktuaalisesti muuttuvat tietyn työttömien ryhmän
kohdalla. Kysymys ei ole perustulosta, kysymys on toisenlaisesta filosofiasta työttömyys-
turvan taustalla, sinänsä erittäin tervetulleesta suunnanmuutoksesta suhteessa viime vuo-
sien kehitykseen ja vielä huomispäivänkin kehitykseen, jossa hallitus toisensa jälkeen esit-
telee sanktioita lisäävän toimenpiteen toisensa jälkeen.

Meillä on aika paljon tutkimusta siitä, että suomalaisessa keskusteluavaruudessa ei ole
lainkaan tapoja puhua työttömistä myönteiseen sävyyn. Sieltä löytyy kaksi tapaa puhua
työttömistä: joko syyllistävä tapa, jossa työtön on epäilyksenalainen, häntä epäillään kont-
rollin puutteesta, laiskuudesta, huonoista elämäntavoista, sosiaaliturvan väärinkäyttämi-
sestä ja vaikka mistä; tai sitten työtöntä puolusteleva puhe, jossa pyritään osoittamaan, että
työtön täyttää keskiluokkaisen, hyvän kansalaisuuden normit, vaikka nyt sitten työtön on-
kin. Työtön itse ei ole äänessä, työttömien oma kokemus ei ole äänessä suomalaisessa kes-
kustelussa.

Tämä yhteiskunnallinen puhumisen tapa on ollut keskeinen syy sille, että meille on
päässyt syntymään semmoinen työvoimapolitiikka, jossa tuntuu luonnolliselta asettaa
sanktio toisensa jälkeen työttömän eteen ja jossa ei nähdä mitään ongelmaa siinä, että työt-
tömyysturva muutos muutokselta muuttuu yhä monimutkaisemmaksi ja vaikeammin hal-
littavaksi ja johtaa siihen, että työttömän näkökulmasta sen ennakointi on äärimmäisen vai-
keata.

Jos tämä kokeilu johtaa tämän ajatusrakennelman kyseenalaistamiseen tai jopa purka-
miseen, niin silloin se on ehdottomasti maksanut itsensä ja tuottanut itsensä jo takaisinkin.
Minä uskon vahvasti, että ihmiset, joita ei koko ajan epäillä ja tukisteta niskavilloista, saa-
29



Pöytäkirjan asiakohta PTK 106/2016 vp
vat huomattavasti enemmän aikaiseksi kuin ihmiset, jotka joutuvat varomaan jokaista as-
keltaan. Ja aika moni sosiaalipsykologi ajattelee samoin.

Se, mikä vaara tähän uudistukseen liittyy ja minkä takia tässäkin salissa on tänään niin
paljon puhuttu siitä, kokeillaanko perustuloa vai eikö nyt kokeilla perustuloa, on se, että jos
me saamme perustulotavoitteen näkökulmasta virheellisiä, puutteellisia tai harhaanjohta-
via tuloksia tästä kokeilusta ja me miellämme tämän kokeilun perustulokokeiluksi, niin se
saattaa johtaa siihen, että keskustelu perustulosta jäätyy tässä maassa vuosikausiksi ja sii-
hen palataan vasta joskus seuraavan poliitikkosukupolven myötä, sitten kun muualla maa-
ilmassa on ajat sitten kiritty meidän ohi näissä edistyksellisemmissä sosiaaliturvan ja tu-
lonsiirtojen malleissa. Tämän takia minusta on niin oleellisen tärkeätä se, että käytetään
asioista niiden oikeita nimiä eikä sellaisia eufemismeja, jotka johtavat harhaan ja ehkä pi-
laavat sen sinänsä hyvän kokeilun käytettävyyttä.

18.20 Ville Tavio ps: Arvoisa herra puhemies! Olen varsin tyytyväinen, että perustulo
etenee ja kokeilu alkaa nyt sitten tällä hallituskaudella. Perustulo on sellainen asia, jota
olen itse pohtinut, ja muistan, miten kaveriporukassa ja opiskelijapolitiikassakin on käyty
sitä keskustelua perustulosta tai kansalaispalkasta. Sitä sosiaaliturvauudistusta todella tar-
vitaan. Tässä nyt kuitenkin näkee tämän hallituksen toimeliaisuuden — toiset puhuvat, toi-
set tekevät, tämä hallitus on ryhtynyt toimeen. Sitä ei tietenkään voida välttää, että kaiken-
laista kritiikkiä tulee. Oppositio koettaa kaikin tavoin löytää, osa löytää enemmän ja osa
vähemmän, huonoa siitä, mutta kyllä tämä ihan hyvältä kokeilulta vaikuttaa.

Sosiaaliturvan tarkoitus ei ole tietenkään passivoida ihmistä vaan luoda huonossa elä-
mäntilanteessa turvaa ja mahdollistaa ihmisarvoinen elämä ja mahdollistaa se, että ihmi-
nen siitä huonosta tilanteesta sitten nousee jaloilleen, näin siis yleisesti ottaen. Perustulo,
tai miksikä sitä nyt sitten kutsutaankaan, on yksi mahdollinen malli purkaa kannustinlouk-
kuja. On siis erittäin hienoa, että hallitus siten kokeilulla edistää tämän parhaan mallin löy-
tämistä Suomeen. Ja en minä usko, että tässä vielä tarvitsee tähän malliin ikään kuin luk-
kiutua, vaan tämä on kokeilu, ja varmasti siitä saadaan arvokasta tietoa. Toivon, että sitten
kokeilun jälkeenkin nopeasti ja tarmolla tämä asia etenee, niin että saataisiin sitten suurem-
pi otantaryhmä ja saataisiin tämä joskus jopa toimintaankin. Tässä kuitenkin on saatavissa
säästöjä byrokratiaa karsimalla ja yksinkertaistamalla sosiaaliturvaa.

On tärkeää, että ansiotuloverotus on oikeudenmukaista tämän myötä, siis niissä tilan-
teissa, joissa ollaan työttömänä ja joudutaan pohtimaan sitä, otetaanko työtä vastaan.
Työntekijän verotuksen tulisi siis ehdottomasti keventyä tällä mallilla, ei kasvaa. Tässä ei
voi olla kyse verotuksen kasvattamisesta, vaikkakin on selvää, että joku progressio on hyvä
olla, jotta saadaan tästä toimiva kombinaatio.

Mitä tässä tulisi mielestäni nyt sitten ottaa huomioon vielä, kun tämä malli laitetaan
käyntiin, on ennen kaikkea se kansantaloudellinen vaikutus, jota tällä myös arvioidaan ole-
van sen lisäksi, mitkä nyt sitten ovat ne empiiriset havainnot siitä, kuinka hyvin nuo kokei-
luun päässeet sitten verrokkiryhmänä työllistyvät. Tällähän voi näin äkkiseltään arvioida
olevan vaikutusta työvoiman saatavuuteen, eli käytännössä työmarkkinat tällä kyllä kiih-
tyvät, varsinkin matalapalkka-aloilla, koska tämähän mahdollistaa nimenomaan osa-aika-
ja pätkätyön vastaanottamisen.

Toivon, että tästä kokeilusta saadaan nyt sellainen positiivinen vire tähän asiaan ja esi-
tetään sitä kritiikkiä rakentavasti, katsotaan, miten kokeilu menee, ja sen jälkeen sitten ryh-
dytään jatkotoimenpiteisiin.
30



Pöytäkirjan asiakohta PTK 106/2016 vp
Olen erittäin tyytyväinen, että tämä kokeilu tulee.

18.25 Jani Mäkelä ps: Arvoisa rouva puhemies! Vielä kommenttina muutamiin aiempiin
puheenvuoroihin:

Mitä tulee työllisyyteen, niin hallituksella on perimmäinen tavoite työttömyyden vähen-
täminen ja työllisyyden lisääminen, ei sen mutkikkaampaa. Tämä kokeilu tässä ei ole mil-
lään tavalla erityisesti sidoksissa muihin työllistämistoimiin ja niiden tehostamistoimiin,
vaan kokeilussa selvitetään, miten perustulomalli toimii, ja sen ohella jatketaan muita toi-
mia sivussa, kunnes kenties joskus järjestelmä muuttuu. Ei näillä asioilla ole suoraa yhteyt-
tä.

En malta olla ottamatta esiin edustaja Joona Räsäsen aiempaa puheenvuoroa, jossa hän
epäili, että työkaveri siellä sorvin ääressä saattaisi olla kateellinen viereen työllistyvälle ko-
keiluun osallistuvalle henkilölle. Toivottavasti tämä puheenvuoro nyt ei ollut aivan vaka-
vissaan loppuun asti mietitty. Tätäkö on nykypäivän työväen solidaarisuus? Oltaisiin ka-
teellisia kokeiluun pääsevälle työkaverille, kun kuitenkin samaan aikaan viereen temppu-
työllistetään 9 euron palkalla ihmisiä. Eikö tämä hallituksen keino siis olekin paljon pa-
rempi kuin SDP:n vanhanaikainen työllisyyden hoito?

Arvoisa puhemies! Edustaja Savio toi esiin hyvin sen ongelman, että perustulo välttä-
mättä ei tarkoita kaikkien tukien poistumista. Tämä kannattaakin huomioida tämän kokei-
lun mittaan ja kerätä tietoa siitä, mitä tukia kenties poistuu ja mitä ei voida poistaa, ja ottaa
niistä havainnoista oppia.

Myös edustaja Juvonen toi aiemmin esiin elämisen kustannusten erilaiset mittasuhteet
ympäri maata. Nehän ovat hyvinkin erilaiset eri puolilla maata, pääkaupunkiseudulla kuin
vaikka Kainuussa tai Etelä-Karjalassa, ja kokeilun kuluessa onkin syytä seurata tämän
asian vaikutusta perustulon määrän kannalta. Onhan niinkin, että työttömän mahdollisuu-
det työllistyä eri puolilla maata ovat hyvin erilaiset.

Keskustelu päättyi.

Asia lähetettiin sosiaali- ja terveysvaliokuntaan, jolle perustuslakivaliokunnan, valtiova-
rainvaliokunnan ja työelämä- ja tasa-arvovaliokunnan on annettava lausunto.
31


