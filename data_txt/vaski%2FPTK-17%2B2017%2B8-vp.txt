















































DEMB043.tmp.xml


Pöytäkirjan asiakohta PTK 17/2017 vp
Pöytäkirjan asiakohta 

PTK 17/2017 vp

Täysistunto

Perjantai 3.3.2017 klo 13.00—13.27

8. Lakialoite laiksi sähkömarkkinalain muuttamisesta
Lakialoite LA 4/2017 vp Johanna Karimäki vihr ym.

Lähetekeskustelu

Ensimmäinen varapuhemies Mauri Pekkarinen: Lähetekeskustelua varten esitellään
päiväjärjestyksen 8. asia. Puhemiesneuvosto ehdottaa, että asia lähetetään talousvaliokun-
taan.

Keskustelu

13.11 Johanna Karimäki vihr (esittelypuheenvuoro):  Arvoisa puhemies! Aloitteessa
esitetään, että otetaan käyttöön piensähkön nettolaskutus. Aloitteen perusteluissa ajanjak-
soksi määritellään tunti, jolloin netotus tapahtuu sähkön markkinahinnan mukaisesti. Net-
tolaskutuksessa sähkön käyttäjä maksaa sähkömyyntiyhtiölle kulutetun ja tuotetun sähkön
erotuksen jollain määritetyllä aikavälillä. Pientuottaja maksaa tällöin sähkölaskulla ainoas-
taan ostetun ja myydyn sähkön arvon välisen erotuksen.

Järjestelmä kannustaa yksityishenkilöitä investoimaan esimerkiksi aurinkovoimaan,
koska aurinkosähkön tuotantohuippu on keskellä päivää mutta kulutus painottuu aamuun
ja iltaan. Pienessä mittakaavassa hajautetusti kulutuspisteessä tuotetun sähkön kilpailuky-
kyä parantaa sähkön siirtomaksujen ja energiaverojen puuttuminen, mikä tekee siitä edul-
lista tavallisille kuluttajille. Käytettävä energianlähde ei aina kata koko kiinteistön ener-
giantarvetta, joten osaksi sähkö otetaan tavalliseen tapaan verkosta. Toisina aikoina talo on
kuitenkin yliomavarainen sähkön suhteen, jolloin luontevaa on, että ylijäämäsähkö syöte-
tään verkkoon. Sähköverkon haltijan on velvollisuus ottaa tuotanto verkkoonsa, mutta ny-
kyisin siitä ei tarvitse maksaa käypää korvausta. Tilanne voi siis olla pahimmillaan se, että
talo tuottaa enemmän sähköä verkkoon kuin sieltä ottaa mutta joutuu silti maksamaan ver-
kosta ottamansa sähkön. Tämä epätasapaino on oikeustajun vastaista ja jarruttaa hyvää ke-
hitystä.

Ilmastonmuutoksen torjunnan näkökulmasta tarvitsemme myös pienistä yksiköistä saa-
tavaa uusiutuvaa energiaa perinteisen suuriin yksiköihin perustuvan energiantuotannon
rinnalle. Sähkön pientuotanto sekä siihen liittyvä palvelu-, asennus- ja huoltoliiketoiminta
mahdollistavat myös uusien työpaikkojen synnyn. Esimerkiksi 10 000 uuden aurinkosäh-
köjärjestelmän asennus toisi Suomeen työtä 60—90 miljoonan euron arvosta.

Erityisesti aurinkosähkössä nähdään paljon potentiaalia. Kevättalvellakin auringosta
saadaan irti paljon, sillä piipaneelien hyötysuhde on kylmässä parempi kuin kesähelteellä.
Saksassa tuotettiin vuonna 2012 aurinkoenergialla sähköä 27 gigawattia, mikä vastaa nel-
jän ydinvoimalan vuosituotantoa. Ilmatieteen laitos on tehnyt aurinkosähkötutkimukses-
saan vertailun Helsingin ja Rostockin välillä. Koko vuoden aurinkoenergian kertymä on
 Tarkistettu
4.0



Pöytäkirjan asiakohta PTK 17/2017 vp
Rostockissa vain noin 5 prosenttia parempi kuin Helsingissä. Vertailu Saksaan on miele-
kästä siksi, että maa on kotitalouksien tuottaman aurinkosähkön kärkimaita.

Nettolaskutuksen mekanismin on syytä olla yksinkertainen, jotta vältytään sähköyhtiöi-
den ja kuluttajien väliseltä neuvottelubyrokratialta, kirjavilta käytännöiltä ja oikeusriidoil-
ta. Sähkön pientuotannon verkkoon liitännän tulee tapahtua yksinkertaisena ja automaatti-
sena ilmoitusasiana lyhyen aikaikkunan rajoissa. Suomessa on jo nyt laajasti käytössä
älykkäitä etäluettavia sähkömittareita. Nettolaskutus parantaa kuluttajalähtöisen sähkön
pientuotannon taloudellista kannattavuutta, mitä tässä aloitteessa esitetään. Taloyhtiöiden,
esimerkiksi kerrostalojen, osalta taas takamittaroinnin käyttöönotto olisi edistysaskel yh-
teisten aurinkopaneelien hankintaan.

Tämä kyseinen aloite on vain yksi toimi lukuisten tarvittavien toimien joukossa, ja toi-
von, että valiokunta pohtii aloitteen käsittelyn yhteydessä kaikkia niitä toimia, joita tarvi-
taan hajautetun uusiutuvan pienenergian edistämiseksi.

Lähienergian edistäminen parantaa myös koko maan huoltovarmuutta, sillä tuotannon
hajautuminen verkkoon vähentää suurten sähköhäiriöiden vaaraa. Tunnin sisäisen sähkön-
kulutuksen ja tuotannon netotuksen käyttöönotolla varmistetaan uusiutuvaa sähköä tuotta-
vien kuluttajien tasa-arvoinen asema sähkömarkkinoilla. Nyt verkkoyhtiöiden keskenään
erilaiset älykkäät sähkömittarit mittaavat kiinteistön omaa sähköntuotantoa eri tavoin. Nyt
kuluttajien tismalleen samanlaisesta aurinkosähköjärjestelmästä saama taloudellinen hyö-
ty vaihtelee verkkoyhtiöittäin. Kuluttajien tasapuolinen kohtelu, järjestelmien kannatta-
vuuden koheneminen ja sähkökaupan läpinäkyvyyden parantuminen voidaan taata otta-
malla käyttöön tunnin sisäinen laskennallinen nettomittaus.

Arvoisa puhemies! Lakialoitteen pykäläesityksessä esitetään: "Tariffin hinnoittelupe-
rusteena käytettävän ajanjakson ylitse lasketaan vain nettomääräisesti siirtyvän sähkön
määrä sähkön sen hetkisen markkinahinnan mukaan. Pientuottajan verkkoon syöttämä
sähkö hyvitetään pientuottajalle mukaan lukien sähkön siirtokustannukset ja verot."

Ja lopuksi kiitokset kaikille, jotka allekirjoititte aloitteen ja osoititte näin tukeanne lähi-
energian edistämiseen.

13.16 Jari Myllykoski vas: Arvoisa herra puhemies! Ensinnäkin kiitoksia edustaja Kari-
mäelle tästä hyvästä aloitteesta. Tämä vaatii pitkäjänteisyyttä, ja on tärkeää, että eduskunta
koettaa ministeriön päitä kääntää, niin että myös pienissä on voimaa. Meillä on liian hal-
litseva käsitys siitä, että vain isoissa on energiaa. Nythän eduskunnassa on käsittelyssä il-
masto- ja energiapoliittinen selonteko, jossa tuotiin esimerkiksi esille se, että ilmalämpö-
pumppujen osalta sieltä vuoteen 2030 puuttuu 10 terawattitunnin todellinen potentiaali,
jota nyt tällä vauhdilla saavutetaan. On aivan selvää, että nimenomaan aurinkosähkön
avulla voidaan näitä hybridejä hyödyntää vieläkin tehokkaammin niin, että itse asiassa se
tarvittavan sähkön määrä esimerkiksi maalämmössä on erittäin minimaalinen, jolloin on
tärkeätä, että tämän päivän teknologialla jo esimerkiksi maalämpö- ja aurinkoenergiajär-
jestelmillä jää ylimääräistä sähköä, ja siinä vaiheessa tämä nettomittarointi on erityisen tär-
keätä. Minun mielestäni edustaja Karimäki toi erityisen hyvin esille sen, että meidän pitää
luoda näitä mahdollisuuksia asunto-osakeyhtiöissä ja isommissakin asumislähiöissä tehdä
niin, että siellä voisi olla omia aurinkovoimaloita ilman että se tarkoittaa, että tarvitsee olla
siirtomaksuja. Eli pitäisi ulottaa niin, että pienissä asuntoalueitten osuuskunnissa olisi
mahdollisuus myös välttyä siirtomaksuilta, jolloin tämä varmasti toisi tehokkuutta suoma-
laiseen pienenergian käyttöön ja kehittämiseen.
2



Pöytäkirjan asiakohta PTK 17/2017 vp
13.18 Markku Eestilä kok: Arvoisa puhemies! Edustaja Karimäen esitys on sillä tavalla
hyvä, että me pääsemme tässä salissa keskustelemaan. Sähköntuotannon tulevaisuus on
hyvinkin erilainen kuin mitä se tänä päivänä on. Näyttää siltä, että tämmöinen paikallinen
sähköntuotanto lisääntyy, ja kun älykkäät sähköverkot saadaan sitten toden teolla älyk-
käiksi, niin me pystymme myös säätämään sähkönkulutusta tunneittain. Se on hyvin tär-
keätä, että me saamme sähkönkulutuskäyrän tasaisemmaksi.

Oma käsitykseni on kuitenkin se, jota tässä nyt kannattaa rakentavasti pohtia, että jos yh-
dessä pisteessä jonkun omaa sähköntuotantoa harjoittavan kiinteistön siirtohinnat pienene-
vät, niin se väistämättä johtaa siihen, että muut tässä sähköverkon piirissä olevat maksavat
enemmän siirtohintaa, ja silloin se ei välttämättä enää ole oikeudenmukaista. Ja kun aika-
naan Energiavirasto muutti tätä kohtuullisen tuoton määritelmää niin, että nyt voidaan ot-
taa sähköverkon nykykäyttöarvolle 5,92 prosenttia tuottoa, niin se johtaa siihen, että siir-
tohinnat entisestään nousevat. Ja jos tämä edustaja Karimäen hyvä aloite toteutuisi puh-
taasti niillä yksityiskohdilla, mitä te esititte, se johtaisi siihen, että pk-yrityksillä ja yksit-
täisillä kuluttajilla entistä enemmän nousisivat sähkönsiirtomaksut. Minusta se kehitys
välttämättä ei tue sitä Suomen vientiä ja pk-yritysten toimintaa.

Nämä ovat aika monimutkaisia asioita, mutta lähtökohta teidän aloitteessanne, edustaja
Karimäki, on erinomainen, koska nyt eduskunnan pitää tulevassa ilmasto- ja energiastrate-
giassa tunnustaa se, että sähköntuotanto muuttuu oleellisesti ja on ilmeistä, että rakennuk-
set tulevaisuudessa itsessään tuottavat sähköenergiaa ja sitä kautta tämä peruskuorma
muuttuu oleellisesti, ja mitä pitemmälle tämä etenee — esimerkiksi se, että aurinkopanee-
leja myydään tänä päivänä avaimet käteen -periaatteella — sitä vähemmän me tarvitsem-
me sitten tätä yhteistuotantoa. Kiitoksia tästä aloitteesta.

13.20 Eero Suutari kok: Arvoisa herra puhemies! Suomi on kehittynyt nimenomaan sii-
nä, mitenkä mittarit toimivat ja mitenkä automaattisesti voi liittyä verkkoon eli sekä kulut-
taa että myös luovuttaa sitä sähköä. Siitä näkökulmasta ehdotus on tietysti hyvä. Meillä on
myös mahdollisuus esimerkiksi sähköautoja lisäämällä radikaalisti siihen — nythän on tu-
lossa sen tyyppistä kehitystä — että voidaan autoa ladata yöaikana ja ottaa käyttöön sitä
sähköä ja, jos autonomistaja niin haluaa, myös luovuttaa silloin, kun on huippukuormituk-
sia olemassa. Silloin se tarve on varmasti sen tyyppistä, että siitä voi jo reilummin maksaa.
Mutta jos työnnetään hyvänä aikana omaa sähköä ulos eikä sitä kukaan kuluta, niin tässä
varmasti on oltava joitakin järjestelmiä, jossa se välittäjä ja justiinsa se, joka siirtää säh-
köä, saa omansa pois.

13.21 Jari Myllykoski vas:  Arvoisa herra puhemies! Edustaja Eestilä otti olennaisen
asian esille. Omassa puheenvuorossani halusin kiinnittää lähinnä siihen huomiota, että jos
pientaloasukas saa naapuritontin teollisuushallin katolle laittaa ne aurinkopaneelit, niin on
jotenkin järjetöntä, että siitä sähköntuotannosta joutuu maksamaan siirtoveroja. Näitä es-
teitä pitää pienlaitosten osalta tai, sanotaanko, sähköntuotannon osalta murtaa ja lähteä rat-
sastamaan sillä, että me pystymme luomaan tätä ihmisten omaa. Minusta tässä on erityisen
tärkeätä, että me mahdollistamme sitä, että todellakin sähkönkulutuksen ja sähkön varas-
toinnin kehittyminen muodossa ja toisessa akkuteknologian osalta tulee kehittymään val-
tavia harppauksia aivan lähivuosina — me voimme aurinkosähköä ja aurinkoenergiaa va-
rastoida jo tälläkin hetkellä, ja maalämmön kautta, koko vuorokauden kestävään lämmön-
vesivaraajaan, niin että siellä käyttö- ja lämmitysvesi huolehditaan sen päivän aikana, ehkä
3



Pöytäkirjan asiakohta PTK 17/2017 vp
talvella parina kuukautena sitten tarvitaan ulkopuolista sähköä. Ja huomattavaa on se, että
kun edustaja Karimäki otti esille tämän Saksan-mallin, niin oli viikkoja, että sähkönkulut-
tajat saivat rahaa, kun he kuluttivat sähköä. Oli niin paljon ylikapasiteettia, että hyvin tasa-
painoisesti pitää olla. Mutta en minä tietysti ole murheissani siitä, jos minun sähkölaskuni
on negatiivinen. Että tervetuloa tämmöinenkin tilanne.

13.23 Johanna Karimäki vihr: Arvoisa puhemies! Eduskunta käsittelee todellakin ener-
gia- ja ilmastostrategiaa parastaikaa, ja siinä on kohdistuttu lähinnä sähkön suurtuotannon
kysymyksiin. On todella tarpeellista, että pohdimme myös, miten edistää hajautettua pie-
nimuotoista energiaa. Esimerkiksi edustaja Myllykoski puhui erittäin järkevästi sähkö-
hybrideistä ja varastoinnista, mikä on todellakin tulevaisuutta. Meillä on ollut hyvä kehitys
siinä, että jo vuodesta 2009 lähtien nämä etäluettavat sähkömittarit ovat kehittyneet. Se,
että sähköjärjestelmämme saadaan älykkäiksi ja moneen suuntaan toimiviksi, on erittäin
tärkeä tavoite.

Kun valiokunta aloitteen käsittelyn yhteydessä pohtii eri näkökulmia, myös niitä, mitä
edustaja Eestilä ihan perustellustikin nosti esille, niin on varmaan viisasta, että haetaan sel-
laisia ratkaisuja, jotka ovat sähkön pientuotannon kehittymisen kannalta ja pk-yritysten lii-
ketoimintamahdollisuuksien edistymisen kannalta kaikkein parhaimmat ratkaisut koko
Suomen kannalta.

13.24 Markku Eestilä kok: Arvoisa puhemies! Viime aikoina on paljon puhuttu älylii-
kenteestä ja ikään kuin keskitytään nyt autoihin, mutta itse asiassa tämä sama logiikkahan,
mikä älyliikenteessä on nyt keskustelun alla, pätee myös esineisiin, asumiseen, taloihin ja
joka paikkaan. Tänä päivänä uudet autot, ihan tavalliset autot, kun niitä ostetaan, ovat in-
ternetissä, niitten toimintoja voidaan kännykällä säätää. Ja kun nämä älykkäät sähköver-
kot, se kapasiteetti ja äly niissä, saadaan käyttöön, niin sehän tarkoittaa sitä, että kun siellä
on vesivaraaja, lattialämmitys ja kaikki, niitä voidaan kaukaa säädellä ja automaattisesti tai
sitten jopa manuaalisesti kännykän avulla, ja kun ne ovat pitkässä sarjassa, niin silloin voi-
daan merkittävässä määrin juuri näitä piikkejä, jotka ovat kuluttajalle kalliita ja tuottavat
vaikeuksia nimenomaan säätövoiman näkökulmasta, saada ratkaistua.

Itse asiassa näyttää siltä, että markkinat menevät auttamatta omaa latuaan ja tämä pieni-
muotoinen tuotanto paikallisesti lisääntyy riippumatta siitä, millä tavalla säätely toimii.
Mutta jos lainsäätäjä pysyy mukana tässä kehityksessä, niin se luo puitteet sille, että me
edistämme yksittäisiä investointeja niin paljon, että näitä suurtuotantoinvestointeja ei tar-
vitse enää siinä mittakaavassa tehdä. Ja tulevaisuudentutkijat arvioivat, että nämä suuret
voimalat, jotka tänä päivänä jossain määrin myös saastuttavat ilmastoa ja ympäristöä, ovat
mennyttä aikaa ja tulevaisuuden tehtaitten lähellä on omat voimalaitoksensa. Eli sielläkin
se voimantuotto on pistemäistä.

Siinä mielessä edustaja Karimäen aloite on hyvä, että me pääsemme pikkuhiljaa keskus-
telemaan niistä muutoksista, mitkä me väistämättä tulemme kohtaamaan. Ja vielä kun näis-
tä älyverkoista puhutaan, niin kyllä älyliikenteen lisäksi kannattaa tämä älyasuminen nos-
taa nyt keskustelunaiheeksi, koska on puute selvästi, että siellä ei integroida kaikkia näitä
energiaa vieviä toimintoja keskenään ja rakennuksista puuttuu äly-yksiköitä. Älyautoilu,
älyliikenne ja älyasuminen pitää yhdistää ja panna samaan pakettiin.

Keskustelu päättyi.
4



Pöytäkirjan asiakohta PTK 17/2017 vp
Asia lähetettiin talousvaliokuntaan.
5


