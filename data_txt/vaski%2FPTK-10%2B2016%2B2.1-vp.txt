















































DEM9336.tmpSave.xml


Pöytäkirjan asiakohta PTK 10/2016 vp
Pöytäkirjan asiakohta 

PTK 10/2016 vp

Täysistunto

Torstai 18.2.2016 klo 15.59—20.29

2.1. Suullinen kysymys eläkkeensaajien verokohtelusta (Jukka Gustafsson sd)
Suullinen kysymys SKT 9/2016 vp

Suullinen kyselytunti

Toinen varapuhemies Paula Risikko: Ensimmäinen kysymys, edustaja Gustafsson.

Keskustelu

16.01 Jukka Gustafsson sd: Arvoisa puhemies! Pari viikkoa sitten tamperelainen ystävä-
ni kertoi apteekkikäynnistään. Oli joutunut jonottamaan. Edessä vanhempi naisihminen oli
laskenut tiskillä rahojaan lääkkeitä ostaessaan. Arvoisa ministeri Stubb, tiesittekö, että tänä
vuonna työeläkkeet eivät nousseet lainkaan ja kansaneläkkeet itse asiassa vähän tippuivat?
Moni eläkeläinen on huolissaan ja hätääntynyt. Te, ministeri Stubb, vastoin vaalilupaus-
tanne petitte eläkeläiset ja laitoitte heidät maksamaan korkeampaa veroa kuin palkansaajat.

Niin, miten on nyt? Eivätkö tässä tilanteessa eläkeläiset olisi ansainneet samat vero-
nalennukset kuin palkansaajatkin?

16.02 Valtiovarainministeri  Alexander  Stubb  (vastauspuheenvuoro): Arvoisa rouva
puhemies! Esittämänne esimerkki on tietenkin ikävä, ja soisi, että maamme tilanne talou-
dellisesti ja muutoin olisi parempi kuin mitä se tällä hetkellä on. Me olemme lähteneet sii-
tä, että tämä hallitus ei tule kiristämään työn verotusta ja tämä hallitus ei myöskään kiristä
eläkkeiden verotusta. Kun me katsomme meidän uraamme eteenpäin tästä — 4 miljardin
sopeutukset, 72 prosentin työllisyystavoite — me toivomme, että kolmen vuoden päästä
olemme saaneet maan uudestaan jalkeille, ja toivomme, että ensi vuonna työmarkkinajär-
jestöt ovat päässeet yhteisymmärrykseen sekä yhteiskuntasopimuksesta, palkoista että mo-
nesta muusta kysymyksestä, missä vaiheessa me voimme tulla vastaan 1 miljardin euron
verohuojennuksilla, jotka koskettaisivat tässä tapauksessa myös eläkeläisiä.

Toinen varapuhemies Paula Risikko: Pyydän niitä edustajia, jotka haluavat esittää lisä-
kysymyksiä, ilmoittautumaan painamalla V-painiketta ja nousemalla seisomaan.

16.03 Jukka Gustafsson sd (vastauspuheenvuoro): Arvoisa puhemies! Tämä hallituksen
linja nyt valitettavasti vain tarkoittaa sitä, että tänä vuonna keskituloisen eläkkeensaajan
verotus suhteessa palkansaajaan kasvaa 250 euroa vuodessa. Jos on pariskunta, se on jo
500 euroa vuodessa. Me demarit esitimme omassa vaihtoehtobudjetissamme, että tämä
vääryys korjattaisiin. Arvoisa ministeri Stubb, oletteko te tekemässä tästä veroerosta nyt
pysyvän eron ihan tästä ikuisuuteen? Teillä olisi nimittäin nyt mahdollisuus korjata tämä
 Tarkistettu
4.0



Pöytäkirjan asiakohta PTK 10/2016 vp
räikeä epäkohta hetken päästä alkavassa kehysriihessä. Aiotteko tehdä sen, ettei tästä tei-
dän aiheuttamastanne veroerosta tule eläkeläisille pysyvää?

16.04 Valtiovarainministeri  Alexander  Stubb  (vastauspuheenvuoro): Arvoisa rouva
puhemies! Tietysti, kun me katsomme veropoliittisia kokonaisuuksia, tavoitteena on se,
että ne ovat johdonmukaisia eivätkä poukkoilevia. Tämä ongelma, jonka te itse tuossa mai-
nitsitte, hoituu erityisesti sitä kautta, että Suomeen luodaan lisää työtä ja työpaikkoja.

Meillä on kaksi suurta haastetta tällä hetkellä. Yksi on globaalitalous, ja toinen on väes-
törakenne. Me olemme tilanteessa — jokainen suomalainen, joka tätäkin kyselytuntia seu-
raa, ymmärtää sen — jossa meillä on vähemmän ja vähemmän käsipareja töissä, enemmän
ja enemmän käsipareja tällä hetkellä tuettavana. Nyt me pyrimme tässä hallituksessa teke-
mään ratkaisuja, jotka lisäävät sekä työn tarjontaa että kysyntää. Sen takia me olemme
myös panostaneet työn verottamisen kiristämisen vähentämiseen ja sitä kautta saamme
luotua lisää työpaikkoja. Tämä ongelma ei ratkea pienellä kikalla eikä myöskään tässä ke-
hysriihessä.

16.05 Eero Heinäluoma sd (vastauspuheenvuoro): Arvoisa puhemies! Eihän tässä nyt
mistään pienestä kikasta ole kysymys vaan siitä, verotetaanko samojen periaatteiden mu-
kaisesti työssä käyviä ja eläkkeellä olevia. Siitä on kysymys. Jostain kumman syystä, mi-
nisteri Stubb, te ette tänään nyt tunnu ymmärtävän tätä asiaa ollenkaan. Mutta kyllä te en-
nen vaaleja tämän ymmärsitte. Silloinhan te itse puhuitte, että piditte aivan sietämättömä-
nä, että keskusta on esittänyt, että veronkevennykset eivät koskisi eläkeläisiä. Nyt te kier-
rätte tätä päivä päivältä ettekä suostu sanomaan, miksi te teette itse tämmöistä verolainsää-
däntöä, että eläkkeellä olijoita verotetaan kireämmin kuin työssä olevia. Eihän se ole oi-
kein, ja huoli kasvaa eläkeläisten joukossa.

Samaan aikaan te olette valmistelemassa — huomasin, että kokoomus vaatii nyt veron-
alennusta alkoholiveron puolella, että ravintoloiden alkoholiveroa pitäisi alentaa. Sinne
teillä on kyllä rahaa, alkoholinkulutuksen lisäämisen puolella, mutta ei kaikille eläkeläisil-
le yhdenmukaisessa kohtelussa. Miksi alkoholiveroa pitää laskea mutta eläkeläisten vero-
tus pidetään korkeammalla kuin työssäolijoilla, ministeri Stubb?

16.06 Valtiovarainministeri  Alexander  Stubb  (vastauspuheenvuoro): Arvoisa rouva
puhemies! Ymmärtääkseni tämä on hallituksen kyselytunti ja ensimmäinen kysymys liit-
tyi eläkkeisiin. Tämä hallitus ei ole tässä vaiheessa laskemassa alkoholin verotusta.

Mutta ehkä kaksi huomiota, jotka liittyvät eläkeläisiin: ensimmäinen on takuueläkkeen
korotus, jonka me teimme, ja toinen oli eläkeläisten asumistuen leikkauksen peruminen.
Nyt haluan, edustaja Heinäluoma, jotta ei synny väärinkäsityksiä, sanoa tämän vielä ker-
ran: eläkeläisten verotus ei tule tämän hallituskauden aikana kiristymään.

16.07 Eero Heinäluoma sd (vastauspuheenvuoro): Arvoisa puhemies! Te juuri vuoden
alusta kiristitte eläkeläisten verotusta suhteessa palkansaajiin. Te teitte työtulovähennyk-
sen kevennyksen palkansaajille mutta ette tehneet eläketulovähennyksen kevennystä, joka
olisi antanut eläkeläisille sen saman veroedun kuin työssä olevat saavat. Tosiasia on se,
niin kuin edustaja Gustafsson täällä sanoi, että eläkkeet eivät nousseet vuoden alussa sent-
tiäkään — nollakorotus. Onneksi sentään työssä käyvien puolella tulee pieniä korotuksia
tänä vuonna. Syntyyhän tässä epäsuhta, ja tämä on kummallista, että te ette tunnusta tätä.
2



Pöytäkirjan asiakohta PTK 10/2016 vp
Jos nyt tehdään sitten jatkossa veronkevennykset niin kuin sanotte, että pannaan taulukoi-
hin, niin tämä ero jää pysyväksi. Joka ikinen vuosi eläkeläiset maksavat enemmän veroa
kuin palkansaajat samasta tulosta. Minusta tämä on epäoikeudenmukaista. Tämä pitäisi
korjata, ja siksi toivon niin kuin edustaja Gustafsson, että tämä tehdään seuraavassa kehys-
riihessä, kun kokoonnutte käsittelemään myös verotusta. Eikös tämä olisi ihan järkevää,
jos tässä on epäsuhta, niin kuin tässä on?

16.08 Valtiovarainministeri  Alexander  Stubb  (vastauspuheenvuoro): Arvoisa rouva
puhemies! Nyt en oikein ymmärtänyt ehkä edustaja Heinäluoman kehäpäätelmää. Olitteko
siis sitä mieltä, että työn verotusta ei olisi pitänyt laskea ja että työtulovähennystä ei olisi
pitänyt muuttaa, (Hälinää) koska te viittasitte suoraan tähän näin? Toisekseen esittäisin täs-
sä ihan ja voin antaa teille paperilla myös tämän jälkeen, että meillä on aivan selvästi palk-
ka- ja eläketuloa saavan verotukset eri tulotasoilla. Kun me katsomme tätä peruskäyrää,
niin itse asiassa se ero on loppujen lopuksi pieni, mutta minä palaan siihen suurempaan ku-
vaan: ilman työtä, työpaikkoja tässä maassa ei tulla pitkässä juoksussa saamaan kunnon
eläkkeitä. Me pyrimme tässä hallituksessa panostamaan nimenomaan työllisyyteen. Ilman
työllisyyttä, lisää työpaikkoja, ei tule verotuloja. Ilman verotuloja on vaikea rakentaa eläk-
keitä.

Toinen varapuhemies Paula Risikko: Edustaja Heinäluomalle tuli kysymys, olkaa hyvä.

16.09 Eero Heinäluoma sd (vastauspuheenvuoro): Arvoisa puhemies! Kyllä, todellakin
se työtulokevennys oli perusteltu. En vastusta sitä vaan kannatan, niin kuin hyvin tiedätte,
koska joulukuussa hyväksyimme sen yksimielisesti. Erimielisyys koskee sitä, eikö eläke-
läisiä pitäisi kohdella samalla tavalla kuin työssäolijoita, sama veronkevennys antaa. Kun
te sanotte, että ero on pieni, niin edustaja Gustafsson kertoi sen eron. Se on runsas 200 eu-
roa per eläkeläinen, pariskunnalla 500 euroa. Se on teille ehkä pieni, mutta eläkeläisten
kannalta se alkaa olla jo aika iso summa, kun katsotaan per vuosi. Ja nyt te uhkaatte tehdä
tämän pysyväksi, ellette korjaa tätä asiaa kehysriihessä. Kysyn vielä: mikä teitä estää teke-
mästä korjausehdotusta ensi kehysriihessä?

16.09 Valtiovarainministeri  Alexander  Stubb  (vastauspuheenvuoro): Arvoisa rouva
puhemies! Meidän taloustilanne estää sen tällä hetkellä. Me olemme tällä hetkellä yhteis-
kunnassa, jossa on kolme jäykkyyttä. Ensimmäinen jäykkyys on poliittinen päätöksente-
ko, toinen jäykkyys on työmarkkinat, ja kolmas jäykkyys on meidän valuutta. On vain ja
ainoastaan yksi asia, joka tässä yhteiskunnassa ja tässä maassa joustaa tällä hetkellä, ja se
on työttömyys. Me pyrimme tässä hallituksessa korjaamaan sen tilanteen. Me pyrimme ra-
kentamaan yhteiskunnan, jossa sekä työn tekeminen että teettäminen on kannattavaa. Se
tarkoittaa pitkässä juoksussa myös sitä, että saamme lisää verotuloja, ja sitä kautta me pys-
tymme myös tarkastamaan muun muassa eläkeläisten verotuksen, joka siis ei kiristy.

16.10 Ville Niinistö vihr (vastauspuheenvuoro): Arvoisa puhemies! Kyllä se on niin, val-
tiovarainministeri Stubb, että vaikeina aikoina pitää pitää kiinni juuri heikompiosaisista ja
panostaa asioihin, joilla me myös tulevaisuudessa pärjäämme. Myös koulutuksen osalta
leikkaukset ovat tässä hetkessä harkitsemattomia. Ja tämän eläkeläisten verotuksen lisäksi
eläkeläisille osuu se, että monet heidän maksuistaan kasvavat ja sitä kautta kustannustaak-
3



Pöytäkirjan asiakohta PTK 10/2016 vp
ka lisääntyy. Eli kysymys on siitä, että monille eläkeläisille, joilla on tarvetta esimerkiksi
lääkekorvauksiin ja pitkiin matkoihin sairaanhoitoon, terveydenhuoltoon, kokonaisvaiku-
tus voi olla tietyille ihmisille täysin kohtuuton. Näin ollen hallituksen pitäisi ottaa vastuu
siitä, mikä vaikutus heikompiosaisille on heidän politiikastaan kokonaisuudessaan.

Jos, ministeri Stubb, ette ole valmis helpottamaan verotusta eläkeläisten osalta, niin ky-
syisin ministeri Rehulalta ja ministeri Mäntylältä, olisiko mahdollista ottaa käyttöön kui-
tenkin yhteinen maksukatto näille sosiaali- ja terveydenhuollon maksuille niin, että sama
taakka ei keskity vain tietyille ihmisille — niille, jotka ovat eläkeläisiä ja niitä, jotka eniten
tukea tarvitsevat.

16.11 Perhe-  ja  peruspalveluministeri  Juha Rehula (vastauspuheenvuoro): Arvoisa
rouva puhemies! Meillähän on käytössä maksukatto, (Eduskunnasta: Ei kokonaista!) joka
koostuu eri osista. Meillä on lääkekatto. Terveyskeskusmaksuissa on tietyt katot, meillä on
olemassa tämmöinen kattotilanne. Tietyn määrän käytön jälkeen ei enää peritä maksuja
lääkkeistä tai terveyskeskuskäynneistä. Yhtenäinen maksukatto on hyvä tavoite, mutta toi-
saalta meillä on myös järjestelmä, joka huolehtii siitä, että ne kaikkein vähäosaisimmat
niissä tilanteissa, joissa terveydestä huolehtiminen on rahasta kiinni, voivat hakea avun ja
saavat maksuttomia palveluja. Tämäkin pitää tässä kokonaisuudessa muistaa.

16.12 Sosiaali- ja terveysministeri Hanna Mäntylä (vastauspuheenvuoro): Arvoisa pu-
hemies! Tässä Kelan kanssa on nyt tehty tiivistä yhteistyötä nimenomaan juuri liittyen
muun muassa tähän lääkekorvauksen omavastuuasiaan, ja siellä nyt käydään hyvin aktii-
vista keskustelua, ja muun muassa Apteekkariliiton kanssa myös hyvin aktiivisesti seura-
taan, minkälainen vaikutus muun muassa tällä omavastuulla nyt sitten on näihin lääkeos-
toihin.

Toinen asia, mihin nyt on erityisesti kiinnitetty huomiota, on näitten matkakorvausten
reaaliaikainen seuranta, koska siellä on tosiaan tullut paljon sitä viestiä, että kun nämä
omavastuut eivät reaaliaikaisesti rekisteröidy, niin ihmiset joutuvat silloin odottamaan nii-
tä huomattavan pitkään, jotta he käytännössä saavat ne takaisin. Siihen haetaan nyt tällais-
ta ihan yksinkertaista teknistä lakimuutosta, joka sitten helpottaisi siltä osin sitä tilannetta.

Oikeastaan vielä yksi asia, tietenkin tämä, että myöskin tästä perustoimeentulotuen siir-
rosta Kelaan olen käynyt hyvin paljon keskustelua Kelan toimijoiden kanssa, ja heillä on
nyt tavoite nimenomaan tämä, että siellä käydään nyt sitten (Puhemies koputtaa) hyvin
tarkkaan läpi, onko mahdollista sitten saada näitä kaikkia etuuksia, kun esimerkiksi toi-
meentulotukihan (Puhemies koputtaa) on hyvin alikäytetty.

16.13 Aino-Kaisa Pekonen vas (vastauspuheenvuoro): Arvoisa rouva puhemies! Eläke-
läisköyhyys on syventynyt, ja sitä entisestään lisäävät korkeat asumiskustannukset, rikko-
naiset työurat ja pitkät työttömyysjaksot, aikainen joutuminen työkyvyttömyyseläkkeelle
sekä myös matalat palkat, joista eläkettä lasketaan. Nämä ovat nyt niitä tekijöitä, joihin
meidän pitää pystyä vaikuttamaan. Tulojen lisäksi on kiinnitettävä huomiota myös menoi-
hin, esimerkiksi erittäin korkeisiin asumiskuluihin ja palvelumaksuihin sekä liian pieniin
lääkekorvauksiin.

Arvoisa puhemies! Te hallituksessa kuitenkin nyt nostatte asiakasmaksuja, leikkaatte
lääkekorvauksia, haluatte leikata palkkoja. Onko teillä, hallitus, joitakin esimerkkejä konk-
reettisista toimista, joilla nopeasti vähennetään eläkeläisköyhyyttä?
4



Pöytäkirjan asiakohta PTK 10/2016 vp
16.14 Sosiaali- ja terveysministeri Hanna Mäntylä (vastauspuheenvuoro): Arvoisa pu-
hemies! Tosiaan viittaan tässä nyt tähän edelliseenkin vastaukseeni, että muun muassa
Kansaneläkelaitoksen kanssa on nyt käyty hyvin aktiivisia keskusteluja siitä, kuinka muun
muassa toimeentulotuen alikäyttö nyt saadaan sieltä sitten huomioitua, koska meillä on
paljon eläkeläisiä, jotka olisivat oikeutettuja siihen, mutta kun meidän järjestelmä ei toimi
ja sen takia nimenomaan me haluamme, että tämä yhden luukun periaate toimii, että ihmi-
set silloin mahdollisesti saavat sen kaiken sosiaaliturvan, joka heille osaltaan kuuluu.

Mitä tulee sitten näihin lääkekorvauksiin — palaan tässä sen verran vielä — meillähän
on hallituksessa muun muassa tämmöinen rationaalisen lääkehoidon kehittämisohjelma,
jolla nyt kiivaasti pyrimme hakemaan niitä säästöjä siten, että ne eivät kohdistuisi asiak-
kaisiin, vaan että lääkehoitoa tehostamalla ja sitä turhaa lääkitystä purkamalla meillä olisi
mahdollista hakea niitä säästöjä tällaisin toimenpitein sen sijaan, että ne sitten kohdentuvat
suoraan sinne lääkkeiden käyttäjiin.

Toinen varapuhemies Paula Risikko: Kolme ministeriä on pyytänyt vielä vastauspu-
heenvuoroa. Lyhyet vastaukset, ministerit Soini, Lindström ja Rehula.

16.16 Ulkoasiainministeri Timo Soini (vastauspuheenvuoro): Arvoisa rouva puhemies!
Nämä edustaja Pekosen esiin ottamat vaikeudet ovat todellisia, niistä on syytä olla huolis-
saan. Se on selvä asia, ja uskon, että me kaikki jaamme sen huolen.

Se, mitä hallitus on pystynyt tekemään, on takuueläkkeen nousu, omaishoidon tuen nos-
taminen, Yle-vero poistuu 300 000:lta pienituloiselta — siellä on paljon eläkeläisiä muka-
na — ja eläkeläisten asumistukileikkaus peruttiin. Tässä on neljä konkreettista toimenpi-
dettä, jotka auttavat tässä asiassa. (Välihuutoja) — Arvoisa puhemies! Olisi helpompi vas-
tata, jos kuulisi kysymykset. (Pia Viitasen välihuuto) — Aivan oikein, edustaja Viitanen, te
teitte toisen kysymyksen, en kuullut sitä.

16.17 Perhe-  ja  peruspalveluministeri  Juha Rehula (vastauspuheenvuoro): Arvoisa
rouva puhemies! Kokonaisuudessa toki on kyse siitä, että leipä ostetaan euroilla. Mutta toi-
saalta on tärkeää myös se, että lääkäriin pääsy on mahdollista, jono on mahdollisimman ly-
hyt, jos jotain sattuu, kuntoutus toimii ja ikääntyvän väestön palvelut kaiken kaikkiaan ovat
sellaiset, että se turvallisuudentunne, joka elämiseen ja asumiseen tarvitaan, on olemassa.
Kyllä tämä hallitus pyrkii ja tavoittelee sitä tilannetta, että esimerkiksi kotona asuminen
olisi nykyistä turvallisempaa ja turvatumpaa, puhumattakaan sitten, että lääkäriin pääsisi
nopeammin. Siksi meillä sote-uudistuskin liikkeellä on.

16.17 Oikeus-  ja  työministeri  Jari  Lindström (vastauspuheenvuoro): Arvoisa rouva
puhemies! Edustaja Pekonen mainitsi tuossa kysymyksessään ikääntyneet työttömät, ja sii-
hen, mitä konkretiaa on, voisin vastata näin, että me etsimme uusia keinoja, joista yksi ihan
käytännön konkreettinen keino on se, että yhdessä ministeri Vehviläisen kanssa olemme
käynnistäneet tämmöisen selvityksen siitä, millä me saamme näitä vaikeimmin työllisty-
viä ihmisiä takaisin työelämään, ja tähän porukkaan nimenomaan kuuluvat myös nämä
ikääntyneet työttömät. Eli me kyselemme järjestöiltä, toimialoilta, kunnilta, yhteisöiltä ja
ihan tavallisilta kansalaisilta uusia ideoita, jotta me saamme tämän työllistämisen kynnyk-
sen alemmas.
5



Pöytäkirjan asiakohta PTK 10/2016 vp
16.18 Pia Viitanen sd (vastauspuheenvuoro): Arvoisa puhemies! Sitä minä täällä vain ky-
selin, että kyllä tämä eläkkeensaajien toimeentulo on vakava asia, ja kaikkien niiden leik-
kausten seurauksena, joita hallitus nyt tekee, hyvin monella eläkeläisellä se käteenjäävä
netto tulee tippumaan. Tämä on vakava kysymys, puhemies, ja eläkkeensaajat katsovat nyt
teihin, arvoisa ministeri Stubb. Te lupasitte ennen vaaleja oikeudenmukaista verokohtelua,
ja nyt se lupaus on petetty. Sanotte, että ei ole rahaa. Silti teillä riittää rahaa autoveron ke-
vennykseen, miljoonaperintöjen verojen keventämiseen, teillä riittää rahaa alkoholiveron
kevennykseen. Miksi rahat, ministeri Stubb, loppuvat aina silloin, kun kysymys on eläk-
keensaajista? Tämä on epäreilua, tämä on korjattava. Miksi rahat loppuvat silloin, kun ky-
symys on eläkkeensaajista ja heidän oikeudenmukaisesta kohtelustaan?

16.19 Valtiovarainministeri  Alexander  Stubb  (vastauspuheenvuoro): Arvoisa rouva
puhemies! Edustaja Viitasen kysymykseen viitaten: Kyllä uskon, että suurin osa eläkeläi-
sistä ymmärtää ja tietää, missä jamassa Suomi tällä hetkellä on. Meillä on noin 400 000
työtöntä työnhakijaa. Meillä on erittäin jäykkä työmarkkinajärjestelmä. Meillä on järjestel-
mä, joka ei luo lisää työtä, ja tosiasia on se, että ilman työtä meillä ei ole hyvinvointia eikä
eläkkeitä. Eli me haemme jatkuvasti ratkaisuja sen eteen, että saamme työllisyystilanteen
parantumaan tässä maassa, koska jos totta puhutaan, niin me olemme tällä hetkellä tilan-
teessa, jossa meillä on myös talouspoliittista myötätuulta: EKP:n löysä korkopolitiikka,
sen lisäksi matala öljyn hinta ja matala euro. Ja silti me emme saa talouskasvua aikaiseksi
ennen kuin me saamme korjattua tilanteen. Silloin me emme voi lähteä alentamaan myös-
kään eläkeläisten verotusta. Sen takia (Puhemies koputtaa) tämä kevät on ratkaiseva.

16.20 Ben Zyskowicz kok (vastauspuheenvuoro): Arvoisa rouva puhemies! Kuten enti-
nen puhemies ja valtiomies Paavo Lipponen sanoi: voi tätä hurskastelua, voi tätä käsien pe-
sua. Tämä tuli mieleen, kun kuuntelin SDP:n eläkeläisten verotukseen liittyvää kysymys-
tä. Nimittäin eläkeläisiä verotuksessa eniten raivostuttaa tämä niin sanottu raippavero, ja
sen äiti on SDP. (Sosialidemokraattien ryhmästä: Ohhoh!) Mutta kun täällä annetaan ym-
märtää, että eläkkeensaajien verotus olisi tänä vuonna jotenkin kireämpää kuin viime
vuonna, niin kysyn ministeri Stubbilta: onko niin, että itse asiassa eläkkeensaajat tänä
vuonna maksavat veroa ihan sen mukaan kuin aikanaan valtiovarainministeri Rinne bud-
jetissaan viime vuodelle esitti? (Sosialidemokraattien ryhmästä: Ei maksa!)

16.21 Valtiovarainministeri  Alexander  Stubb  (vastauspuheenvuoro): Arvoisa rouva
puhemies! On syytä huomata, että toisin kuin SDP:n väitteistä ajattelisi, niin näiden ratkai-
sujen myötä eläkeläisten verotus ei kiristy.

16.21 Antti Rinne sd (vastauspuheenvuoro): Arvoisa puhemies! Kun valtiovarainminis-
teri on näitä Carunan sähkönsiirtokorotuksia pitänyt kohtuuttomina ja nyt Caruna on päät-
tänyt tänään alentaa näitä perusmaksuja, niin olisiko järkevää nyt myös tässä ottaa halli-
tuksen uusi tahti ja päätyä siihen, että tätä eläkkeitten verotusta sen vaalilupauksenne mu-
kaan, ministeri Stubb, toteutettaisiin?

Ja sitten vastaus teille, edustaja Zyskowicz: eivät maksa tällä hetkellä eläkeläiset samal-
la tavalla veroja kuin minun budjettiesitykseni mukaan viime vuonna sen takia, että eläke-
tulovähennys on poistettu sieltä, se korotus, jonka tein sinne.
6



Pöytäkirjan asiakohta PTK 10/2016 vp
16.22 Valtiovarainministeri Alexander Stubb (vastauspuheenvuoro): Oliko tuossa ky-
symys?

Toinen varapuhemies Paula Risikko: Siinä alkuosassa.

Arvoisa rouva puhemies! Nyt en oikein ymmärtänyt kysymystä tai sen yhteyttä suora-
naisesti Carunaan. Voisiko ehkä toistaa kysymyksen?

Toinen varapuhemies Paula Risikko: Haluaako edustaja Rinne? — Olkaa hyvä.

16.22 Antti Rinne sd (vastauspuheenvuoro): Haluan toistaa, arvoisa puhemies, tämän ky-
symyksen. Te olette arvostellut Carunan sähkönsiirtomaksukorotuksia, 30 prosentin ver-
ran, ja äsken tuli tieto, että Caruna on ollut valmis alentamaan sähkönsiirtoperusmaksua.
(Eero Heinäluoma: Korjausliike!) — Korjausliike tähän tilanteeseen. — Nyt haluan kysyä
teiltä, arvoisa valtiovarainministeri: olisiko järkevää eläkeläisten osalta tehdä se korjauslii-
ke, että lunastatte vaalilupauksenne ja eläkeläisten verotusta kohdellaan samalla tavalla
kuin palkansaajien? (Välihuutoja)

16.23 Valtiovarainministeri  Alexander  Stubb  (vastauspuheenvuoro): Arvoisa rouva
puhemies! (Hälinää — Puhemies koputtaa) Uskon, että se ainoa korjausliike, jonka Suomi
voi tehdä, on se, että me luomme tähän maahan lisää työpaikkoja ja työllisyyttä. Se on se
ainoa tapa, jolla me voimme saada hyvinvointivaltioon uudestaan liikettä ja happea. Ja us-
kon, että jokainen suomalainen vauvasta vaariin ymmärtää sen vaikean tilanteen, missä me
tällä hetkellä olemme. Me tarvitsemme kyllä korjausliikkeen, me tarvitsemme tulosvastuu-
ta sekä politiikassa että työmarkkinoiden puolella. Jos tämän kevään aikana saamme aikai-
seksi yhteiskuntasopimuksen, paikallisen sopimisen, siihen liitettynä kilpailukykypaketin
ja sote-ratkaisun, uskon, että saamme käänteen tähän talouteen ja silloin voimme vuoden
kuluttua katsoa verotustilannetta uudestaan. (Eero Heinäluoma: No nyt, tulihan se!)

Toinen varapuhemies Paula Risikko: Ja edustaja Rinne vielä jatkaa.

16.24 Antti Rinne sd (vastauspuheenvuoro): Arvoisa puhemies! Niin kuin täällä on use-
ampaan kertaan todettu, teillä on ollut varaa maatilan kehittämisrahoihin, autoveroalen-
nukseen, miljoonaperintöjen veronalennuksia suunnitellaan. Kysyn teiltä, arvoisa valtio-
varainministeri: onko tässä kysymyksessä arvovalinta, kun te petätte vaalilupauksenne
eläkkeensaajille, jätätte eläkkeensaajien verotusta keventämättä samassa suhteessa kuin
palkansaajien?

16.24 Valtiovarainministeri  Alexander  Stubb  (vastauspuheenvuoro): Arvoisa rouva
puhemies! Entisenä valtiovarainministerinä, edustaja Rinne, te varmasti hyvin tiedätte, että
kun budjettia laaditaan, niin on tietty kehikko, jonka puitteissa toimitaan. Me lähdemme
hallitusohjelman linjauksista. Sen jälkeen me pidämme huolen, että niistä tavoitteista, jot-
ka siinä on laadittu, pidetään kiinni. Jos on tarvetta matkan varrella korjata, niin silloin kor-
jataan. Sanon ihan suoraan, edustaja Rinne: minun mielestäni kannattaa myös budjettipo-
litiikassa välttää yhteiskunnan vastakkainasettelua.
7



Pöytäkirjan asiakohta PTK 10/2016 vp
Toinen varapuhemies Paula Risikko: Myönnän vielä kolme vastauspuheenvuoroa tä-
hän: edustajat Zyskowicz, Alanko-Kahiluoto ja sitten alkuperäisen kysymyksen esittäjä,
edustaja Gustafsson.

16.25 Ben Zyskowicz kok (vastauspuheenvuoro): Arvoisa rouva puhemies! Oli hyvä, että
ministeri Stubb mainitsi tuon hallitusohjelman. Kuten puheenjohtaja Rinne ja entinen pu-
heenjohtaja Heinäluoma hyvin tietävät, eri puolueet asettavat vaaleihin mennessään tavoit-
teita, hallitusohjelma sovitaan hallitukseen tulevien puolueiden kesken ja silloin syntyy se
yhteinen linja, jota toteutetaan, (Pia Viitanen: Pidetään lupaukset!) ja se yhteinen linja oli
se, että pienen ja keskisuuren palkan verotusta kevennetään. Tämä teidän hakemanne yh-
denvertaisuus olisi toteutunut myös siten, että ei olisi kevennetty myöskään palkansaajien
verotusta. Sittenhän me olisimme teidän toivomassanne tilanteessa, (Eero Heinäluoma: Ei
suinkaan!) että ei ole erilainen kohtelu.

Mitä tulee tähän Caruna-rinnastukseen, arvoisa puhemies, tätä kysyn vielä hallitukselta:
eikö se ole todella todella ontuva rinnastus, koska ei ole korotettu, ei ole kiristetty eläke-
läisten verotusta, jota nyt pitäisi sitten korjausliikkeillä alentaa, kuten Caruna tekee? Ehkä
ministeri Rehn voi vastata tähän.

16.26 Elinkeinoministeri  Olli  Rehn  (vastauspuheenvuoro): Arvoisa rouva puhemies!
Edustaja Zyskowicz on tietysti täysin oikeassa siinä, että tässä puhutaan kahdesta eri asias-
ta. Elikkä kysymys aikaisemmin liittyi julkiseen talouteen, ja nämä Carunan hinnankoro-
tuksiin liittyvät kysymykset ovat luonnollisen monopolin sääntelyyn liittyviä kysymyksiä,
hyvin erilaisia kysymyksiä. Me olemme hallituksen puolelta aktiivisesti hakeneet ratkai-
sua neuvotteluteitse tähän Carunan kysymykseen. Nyt on saatu neuvotteluteitse aikaan rat-
kaisu, jonka nojalla Caruna laskee kiinteitä perusmaksuja ja sitoutuu välttämään hinnanko-
rotuksia myös vuonna 2017. Näin lähes 30 prosentin sijaan kustannusten nousu kuluttajille
jää alle 15 prosentin. Tämä on erinomainen uutinen Carunan asiakkaille, etenkin pieni- ja
keskituloisille ja eläkeläisille, joille nämä kohtuuttomat korotukset (Puhemies koputtaa)
olisivat merkinneet isoa lovea tuloihin. Kiitänkin osapuolia, kuluttaja-asiamies Päivi Hen-
tusta sekä myös välittäjäksi (Puhemies koputtaa) pyytämääni toimitusjohtaja Raimo Luo-
maa tämän ratkaisun pohjustamisesta.

16.28 Outi Alanko-Kahiluoto  vihr  (vastauspuheenvuoro): Arvoisa rouva puhemies!
Vihreän eduskuntaryhmän näkemys on se, että myös vaikeina taloudellisina aikoina on
mahdollista tehdä veropolitiikkaa, jossa parannetaan pienituloisten ja vähävaraisten ase-
maa. Sen vuoksi me teimme veroratkaisun, jonka olemme esitelleet myös täällä salissa,
jossa kunnallisveron perusvähennystä olisi korotettu roimasti ja rahoitettu se osinkoveroja
kiristämällä, mikä on perusteltu toimi, koska osinkojen kevyt verotus tällä hetkellä kasvat-
taa tuloeroja.

Talouden arviointineuvosto, jota hallituskin on täällä monesti siteerannut, kritisoi halli-
tusta siitä, että päätöksissänne te ette ota huomioon sitä, miten erilaiset päätökset osuvat sa-
moihin ihmisryhmiin, ettekä myöskään käytä riittävästi verotusta elementtinä, jolla voitai-
siin kasvattaa oikeudenmukaisuutta ja välttää kaikkein kipeimpiä leikkauksia. Miten vas-
taatte tähän talouden arviointineuvoston kritiikkiin? (Eero Heinäluoma: Hyvä kysymys!)
8



Pöytäkirjan asiakohta PTK 10/2016 vp
16.29 Valtiovarainministeri  Alexander  Stubb  (vastauspuheenvuoro): Arvoisa rouva
puhemies! Me kävimme perusteellisesti läpi talouspolitiikan arviointineuvoston raportin,
ja siellä perusviesti oli aika selkeä, eli kutakuinkin hallituksen finanssipoliittinen viritys on
oikea. Oltiin myös samaa mieltä siitä, että lisää ei voida enää velkaantua. Oltiin myös sa-
maa mieltä sopeutuksen koosta ja tahdista. Se, missä meillä oli pieni erimielisyys, oli mei-
dän veropoliittisessa linjassa, se myönnettäköön. Me lähdemme siis siitä, että Suomen ko-
konaisveroaste ei voi enää kiristyä, koska se on yksi maailman korkeimmista, karkeasti
44—45 prosenttia kokonaisveroaste, suhteutettuna esimerkiksi OECD:hen: 34 prosenttia.
Me tarkastelemme jatkuvasti talouspoliittisen arviointineuvoston raporttia, mutta tulemme
pitämään sen verolinjan, mikä meillä tällä hetkellä on, ja sillä on kaksi tavoitetta: luoda li-
sää työpaikkoja ja kasvua.

Toinen varapuhemies Paula Risikko: Ja vielä alkuperäisen kysymyksen esittäjä, edusta-
ja Gustafsson.

16.30 Jukka Gustafsson sd (vastauspuheenvuoro): Arvoisa puhemies! Olen kyllä petty-
nyt ministereiden vastauksiin. Tuntuu siltä, että sentään välillä paistanut kevätaurinko ei
ainakaan vielä ole sulattanut ministereiden sydämiä. Josko sitten kehysriiheen mennessä
näin tapahtuisi.

Haluan nyt erityisesti korostaa ja painottaa sitä, että meillä on paljon työttömyyttä, meil-
lä on paljon turvattomuutta ihmisten keskuudessa. Tämä edellyttäisi nyt hallitukselta ää-
rimmäisen tarkkaa, huolellista oikeudenmukaisuuden tunteen ymmärtämistä. Minun mie-
lestäni nyt tämä käyty keskustelu, jossa nyt kiistatta kuitenkin eläkeläisiä kohdellaan eri ta-
valla kuin palkansaajia, oikeutetusti loukkaa heidän oikeustajuaan.

Ja lopuksi kysyn, kun ministeri Stubb on myöskin kokoomuksen puheenjohtaja: miksi
kokoomus nyt sitten (Puhemies koputtaa) on kaikkein eniten vastustamassa tässä yhtey-
dessä juuri eläkkeensaajien verotuksen kohtuullistamista ja oikeudenmukaistamista? (Ben
Zyskowicz: No eihän ole! Mikäs väite tuo on?)

16.31 Valtiovarainministeri  Alexander  Stubb  (vastauspuheenvuoro): Arvoisa rouva
puhemies! En ehkä ole ihan samaa mieltä edustaja Gustafssonin kokonaisarviosta ja siitä,
mikä on hallituksen tulokulma. Hallituksen tulokulma on yksiselitteisen selkeä, ja se on se,
että me pyrimme luomaan lisää työpaikkoja tähän maahan. (Jukka Gustafsson: Totta kai!
Niinhän kaikki hallitukset!) Me olemme asettaneet tavoitteen: 110 000 uutta työpaikkaa,
72 prosentin työllisyystavoite. Ja nyt on niin, että jos tämän kevään aikana emme saa ai-
kaiseksi yhteiskuntasopimusta, emme saa aikaiseksi palkkamalttia emmekä saa aikaiseksi
sellaisia tuotantoa lisääviä toimia, kuten esimerkiksi paikallinen sopiminen, niin silloin
Suomen työllisyysaste ei nouse vuoteen 2019 mennessä. Ja se tarkoittaa käytännössä sitä,
että Suomi oli talousihme vuodesta 1990 vuoteen 2008. Sen jälkeen on ollut laskusuhdan-
ne, joka on jatkunut vuodesta 2008 eteenpäin. Nyt meidän pitää saada työllisyystilanne pa-
rantumaan. Muuten me jatkamme tätä keskustelua myös eläkeläisten asemasta loputto-
miin. (Eero Heinäluoma: Kylmää kättä!)

Kysymyksen käsittely päättyi.
9


