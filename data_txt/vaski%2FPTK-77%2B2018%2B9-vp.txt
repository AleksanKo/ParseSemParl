















































DEM77EB.tmp.xml


Pöytäkirjan asiakohta PTK 77/2018 vp
Pöytäkirjan asiakohta 

PTK 77/2018 vp

Täysistunto

Tiistai 4.9.2018 klo 14.02—17.48

9. Hallituksen esitys eduskunnalle laiksi Harmaan talouden selvitysyksiköstä annetun lain 
6 §:n muuttamisesta annetun lain voimaantulosäännöksen muuttamisesta

Hallituksen esitys HE 107/2018 vp

Lähetekeskustelu

Toinen varapuhemies Tuula Haatainen: Lähetekeskustelua varten esitellään päiväjär-
jestyksen 9. asia. Puhemiesneuvosto ehdottaa, että asia lähetetään talousvaliokuntaan.

Keskustelu

17.41 Työministeri Jari Lindström (esittelypuheenvuoro):  Arvoisa rouva puhemies!
Tässä esityksessä ehdotetaan muutettavaksi Harmaan talouden selvitysyksiköstä annetun
lain 6 §:n muuttamisesta annetun lain voimaantulosäännöstä siten, että säännös velvoittei-
denhoitoselvityksen laatimisesta matkapalveluyhdistelmien tarjoajista annetussa laissa tar-
koitettujen tehtävien osalta tulisi voimaan 1. päivänä marraskuuta 2018. 

Laki matkapalveluyhdistelmien tarjoajista tuli voimaan 1. päivänä heinäkuuta 2018. Sa-
manaikaisesti oli tarkoitus tulla voimaan laki Harmaan talouden selvitysyksiköstä annetun
lain 6 §:n muuttamisesta. Sen mukaan Kilpailu- ja kuluttajavirasto voisi pyytää selvitysyk-
siköltä velvoitteidenhoitoselvitystä laissa säädettyjen tehtäviensä hoitamista varten. Sa-
man lainkohdan toisten muutosten yhteydessä Kilpailu- ja kuluttajavirastoa koskeva lain-
kohta kuitenkin erehdyksessä saatettiin voimaan vasta 1. päivänä tammikuuta 2019. Kil-
pailu- ja kuluttajaviraston olisi kuitenkin välttämätöntä saada käyttöönsä velvoitteidenhoi-
toselvityksiä tutkiessaan matkapalveluyhdistelmien tarjoajien rekisteröinnin, rekisteristä
poistamisen ja vakuuden alentamisen edellytyksiä, minkä vuoksi tätä voimaantulosäännös-
tä nyt sitten ehdotetaan aikaistettavaksi.

17.42 Lauri Ihalainen sd: Arvoisa rouva puhemies! Sinänsähän tämä nyt esittelyn koh-
teena oleva asia on perusteltu ja tärkeä viedä ministerin esittämällä tavalla eteenpäin. Mut-
ta ajattelin nyt tässä samassa yhteydessä kiinnittää huomiota laajemminkin harmaan talou-
den torjuntatyön tämän hetken tilanteeseen. Hallitushan on myös itse hyväksynyt harmaan
talouden ja talousrikollisuuden torjunnan strategian vuosien 2016 ja 2020 välille, ja niin
kuin kaikki tiedämme, viime hallituskaudella tehtiin aika paljon harmaan talouden torju-
miseksi, mitä toki nyt tälläkin kaudella on jatkettu.

Mutta minun kysymykseni kuuluu: kun rakennusalalla veronumero liitettiin tunniste-
korttiin, niin sen merkitys oli erittäin suuri — VM arvioi, että noin 100 miljoonaa tuli ra-
haa per vuosi tämän seurauksena, mikä liittyi siihen, että pimeistä työtunneista siirryttiin
valoisiin työtunteihin — niin nyt on sitten kysymys siitä, onko hallituksella vielä mahdol-
 Tarkistettu
4.2



Pöytäkirjan asiakohta PTK 77/2018 vp
lisuuksia laajentaa tätä veronumeroa koskien joitakin muitakin kriittisiä aloja, kuten kulje-
tusta tai ravintolapalveluja. Tämä olisi aika tärkeä asia viedä eteenpäin.

Toinen liittyy sitten tietysti tilaajavastuulain, niin kuin sanotaan, terävöittämiseen, niin
että verovelvoitteet, palkkavelvoitteet, yhteiskunnalliset velvoitteet koko siinä tilaajaket-
jussa olisivat vielä paremmalla tolalla.

Kolmas liittyy sitten siihen, että jos meidän julkiset hankintamme ovat noin yli 30 mil-
jardia, niin on tietysti tärkeätä, että julkisissa hankinnoissa on riittävä selvitys myös alihan-
kintaketjussa olevien yritysten roolista ennen kuin mahdollistetaan heidän mukaantulonsa
näihin julkisiin hankintoihin.

Ja neljäs asia, joka on hyvin ajankohtainen, liittyy tyyppihyväksyttyyn verkkoon yhtey-
dessä oleviin kassakoneisiin. Kun eduskunta käsitteli alkoholilakia, talousvaliokunnassa ja
täälläkin salissa yksituumaisesti todettiin, että tyyppihyväksyttyjen kassakoneiden tärkeys
on erittäin suuri ja merkittävä, ja nämä ehkä olisi hyvä aloittaa nimenomaan ravintolapal-
veluista. Ruotsissahan on saatu semmoisia kokemuksia, että se on tuottanut yhteiskunnalle
noin 340 miljoonaa vuodessa tuloja, jotka ovat olleet kateissa, kun tämmöiset järjestelmät
on tehty. Kysymys siis kuuluu: onko tässä asiassa valmistelutyö millä tolalla, kun eduskun-
takin tässä on kannustanut hallitusta näitä toimia tekemään?

No, totta kai sitten on paljon muita asioita, jotka liittyvät alipalkkauksen sanktiointiin,
kriminalisointiin ja kanteennosto-oikeuteen, jos työehtoja loukataan, ja niin poispäin. On
moniakin hankkeita, joita olisi tärkeää edistää, mutta lähinnä ajattelin ministeriltä vähän
kysyä, mikäs puhti hallituksella on vielä loppukaudella nostaa esille näitä sinänsä erittäin
tärkeitä asioita, jotka liittyvät terveeseen kilpailuun, rehellisten yrittäjien ymmärtämiseen
ja rehelliseen työntekoon, että tätä harmaan talouden torjuntatyötä jaksettaisiin jatkaa eikä
siinä into lopahda.

17.46 Työministeri Jari Lindström (vastauspuheenvuoro):  Arvoisa rouva puhemies!
Tärkeä puheenvuoro edustaja Ihalaiselta. Nämä ovat sellaisia asioita, joita tietysti aina kä-
sitellään tuolla kilpailukykyministeriryhmässä, varsinkin tätä veronumeron laajentamista
tuonne muillekin aloille. Niistä on kyllä keskusteltu, itse asiassa aika moneenkin otteeseen
— ei nyt kyllä ihan viime aikoina — mutta minä lupaan selvityttää, mitä näissä esille nos-
tamissanne asioissa voitaisiin tehdä, voiko tämä hallitus tehdä vielä joitakin toimia. Ei
meillä vielä ole niin sanotusti kintaat pudonneet, tämä on jatkuvaa työtä. Tavoite on kum-
minkin se, että mahdollisimman moni suomalainen saa töitä ja nimenomaan rehellisellä ta-
valla töitä — viittaan nyt sitten keskusteluun muun muassa tästä alipalkkaamisesta. Me
teimme aika isoja päätöksiä nyt tässä budjettiriihessä. En usko, että hallituksen esitykseksi
asti mitään enää ehtii tämän hallituksen aikana tehdä, mutta monia toimenpiteitä voidaan
käynnistää. Niistä on hyvä käydä keskustelua tällä lailla rakentavasti. Otan ihan vakavasti
nämä esittämänne ideat. 

Keskustelu päättyi.

Asia lähetettiin talousvaliokuntaan.
2


	9
	17.41
	17.42
	17.46


