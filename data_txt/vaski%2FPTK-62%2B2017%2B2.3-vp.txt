















































DEMF309.tmp.xml


Pöytäkirjan asiakohta PTK 62/2017 vp
Pöytäkirjan asiakohta 

PTK 62/2017 vp

Täysistunto

Torstai 1.6.2017 klo 15.59—18.39

2.3. Suullinen kysymys asiantuntijalausuntojen huomioon ottamisesta alkoholilain koko-
naisuudistuksessa (Sari Tanus kd)

Suullinen kysymys SKT 85/2017 vp

Suullinen kyselytunti

Toinen varapuhemies Arto Satonen: Menemme seuraavaan kysymykseen. Edustaja Ta-
nus.

Keskustelu

16.43 Sari Tanus kd: Arvoisa puhemies! Hallitus on puhunut koulutuksen ja tutkimuk-
sen tärkeydestä, tutkimustulosten, faktojen käyttämisestä päätöksenteon perustana. Mieti-
täänpä: jos Helsingin seutua uhkaisi terroriteko, jossa kuolisi 150 henkeä, useat traumati-
soituisivat vuosiksi, monet heistä lapsia, niin olisi aivan varmaa, että hallitus tekisi kaik-
kensa estääkseen tämän tapahtuman. Nyt alkoholiuudistukseen liittyen lähes kaikkien
asiantuntijoiden tyrmäävistä lausunnoista huolimatta eri ministereiltä on kuulunut kannan-
ottoja, että esitystä oltaisiin viemässä eteenpäin joka tapauksessa. Kysynkin ministereiltä
Orpo, Soini ja Sipilä: arvostatteko asiantuntijoita ja kuinka merkityksellisinä pidätte asian-
tuntijoiden tutkimustuloksiin perustuvia lausuntoja? Ja kansalaisia ajatellen kysyn: aikoo-
ko hallitus toimissaan edistää kansalaisten, lasten ja koko yhteiskunnan hyvinvointia vai
toimia vain pienten intressiryhmien etujen ajamiseksi?

16.44 Perhe- ja peruspalveluministeri Juha Rehula  (vastauspuheenvuoro):  Arvoisa
herra puhemies! Alkoholilain kokonaisuudistus on Sipilän hallituksen agendalla, ja sitä
valmistelua tässä on tehty puolentoista vuoden ajan. Ollaan tänä päivänä tilanteessa, jossa
lausuntokierros on läpikäyty ja palaute niiltä osin saatu, ja muutoksia lainsäädäntöön lau-
suntokierroksen perusteella ollaan tekemässä niiltä osin kuin yhteisymmärrys löytyy.

Toisekseen kun lukee sen hallituksen esitysluonnoksen, joka on lausuntokierroksella ol-
lut, niin siellä on kyllä hyvin avoimesti kerrottu tämän ehdotuksen ja esityksen vaikutuk-
set. Se on yksi osa huolellista lainsäädännön valmistelua, että vaikutusarvioinnit tehdään.
Vaikutusarviointeja on moneen kertaan tässäkin salissa toivottu, ja tässä laissa, jos missä,
ne on tehty erityisen huolella. [Ben Zyskowicz: Hyvä, ja avoimesti!]

Toinen varapuhemies Arto Satonen: Tähän kysymykseen voi pyytää lisäkysymyksiä V-
painiketta painaen.

16.45 Sari Tanus kd (vastauspuheenvuoro): Arvoisa puhemies! Pyysin ministereitä Or-
po, Soini ja Sipilä vastaamaan: arvostatteko asiantuntijoita ja kuinka merkityksellisinä pi-
 Tarkistettu
4.1



Pöytäkirjan asiakohta PTK 62/2017 vp
dätte asiantuntijoiden tutkimustuloksiin perustuvia lausuntoja? Jos hallitusryhmien kan-
sanedustajien keskenään sopimia esityksiä halutaan joka tapauksessa viedä eteenpäin eikä
asiantuntijalausuntoja huomioida mitenkään, mikä merkitys yleensä on aikaavievillä lau-
suntokierroksilla?

16.45 Perhe- ja peruspalveluministeri Juha Rehula  (vastauspuheenvuoro):  Arvoisa
herra puhemies! Asiantuntijalausunnot ovat sitä varten, että niitä kuullaan: tehdään tarvit-
tavia muutoksia, jotka ovat yhteisesti hyväksyttävissä. Tässäkin asiassa on olemassa erilai-
sia näkemyksiä noista asiantuntijalausunnoista. Niitä on nimittäin erilaisia. Kannattaa lu-
kea se kooste, joka on ihan julkinen. Siinäkin voi sanoa valmistelevista virkamiehistä, että
tavanomaista huolellisemmin, asian sensitiivisyys ja tunnepitoisuus huomioiden, on tehty
tuo lausuntopalautteen yhteenveto. Se on ihan kaikkien arvioitavissa ja luettavissa. Ja hal-
lituksen piirissä lainvalmistelu etenee sillä tavalla, että meillä on päivä, jolloin, yhteisen
sovun löytyessä, esitys on eduskunnalle annettavissa, asiantuntijapalautteeseenkin pohjau-
tuen.

16.46 Tuula Haatainen sd (vastauspuheenvuoro): Arvoisa herra puhemies! Tutkimustu-
losten mukaan nämä eliniän pituudessa olevat erot miehillä selittyvät hyvin pitkälti alko-
holilla ja alkoholin liikakäytöllä. Asiantuntijoiden mukaan alkoholi on meidän yksi suu-
rimpia terveyden vitsauksiamme.

Arvoisa ministeri, nyt lukuisat selvitykset ja asiantuntijalausunnot puhuvat sen puoles-
ta, että alkoholilainsäädännön kohdalla pitää olla todella tarkka ja myös tehdä hillittyjä, va-
rovaisia päätöksiä. Nyt tämä keskustelu on siirtynyt tänne hallituspuolueiden keskuuteen ja
ryhmien johtajat käyvät tätä keskustelua. Arvoisa ministeri: aiotteko ottaa itse kantaa tä-
hän kysymykseen vai aiotteko seurata vierestä, mitä tämän keskeisen terveyspoliittisen ky-
symyksen kanssa tehdään?

16.47 Perhe- ja peruspalveluministeri Juha Rehula  (vastauspuheenvuoro):  Arvoisa
puhemies! Viime päivien palaute on ollut sentyyppistä, että asiasta todellakin keskustel-
laan huomattavasti laajemmin kuin hallitusryhmien puheenjohtajien keskuudessa tai edes
eduskunnassa, eduskunnan valiokunnassa. Jos jossain on laaja kansalaiskeskustelu käyn-
nissä niin tässä.

Toisekseen, aionko ottaa kantaa? Totta kai otan kantaa. Siinä vaiheessa, kun on tilanne,
missä hallituksen esitys annetaan, sikäli kun tilanne sen mahdollistaa ja sopu ja yhteisym-
märrys on löytynyt, niin silloinhan se on se kannanotto. Mitkä asiat pitää ottaa huomioon?
Hyvin avoimesti hallituksen esitysluonnos, joka on lausuntokierroksella ollut, kertoo sen,
mitkä esimerkiksi terveyspoliittiset vaikutukset tällä ehdotuksella on. Ne on kerrottu hy-
vin avoimesti, ja ne ovat kaikkien arvioitavissa. Se on ollut tämän lain eteenpäinviennin
yksi osa. Omalla kohdallani tässä roolissa olen ottanut kantaa 11. päivä helmikuuta viime
vuonna, ja sen jälkeen on ollut tilanne, jossa on lähetetty lausuntokierrokselle asiakirja. Sii-
näkin kohtaa vastuuministeri on ottanut asioihin kantaa.

16.48 Simon Elo ps (vastauspuheenvuoro): Arvoisa puhemies! Täytyy syvästi ihmetellä
kristillisdemokraattien vertausta terrorismin ja alkoholilain uudistuksen välillä. Tuo on
täyttä puskista ampumista. Vuonna 95 ruokakauppoihin tuli lonkerot ja siiderit, yhä me
olemme täällä Suomen maassa hengissä. Tämän uudistuksen myötä arvioidaan, että A-olu-
2



Pöytäkirjan asiakohta PTK 62/2017 vp
en eli nelosoluen, lonkeron ja siiderin myyntihinta laskisi 40 prosenttia, ja totta kai esimer-
kiksi haja-asutusalueilla kauppa hyötyisi tästä merkittävästi. Työpaikkoja tulisi lisää, ve-
rotuloja 35 miljoonaa euroa. Ja A-oluen ja lonkeron matkustajatuonti puolittuisi, eli Viron
viinaralliinkin puututtaisiin.

Arvoisa pääministeri, te johdatte valtioneuvostoa. Meillä on vuosi sitten sovittu diili,
niin kuin ulkoministeri Soini viittasi Trumpiin liittyen. Aiotteko viedä tämän diilin eteen-
päin?

16.49 Perhe- ja peruspalveluministeri Juha Rehula (vastauspuheenvuoro):  Herra pu-
hemies! Tässä roolissa, tämän maan alkoholiministerinä vielä jonkun aikaa olevana, mi-
nun tehtäväni on huolehtia siitä, että hallituksen piirissä yhteisesti sovitut asiat menevät
eteenpäin. Se on meidän kaikkien vastuuministereitten omilla tonteilla oleva rooli.

Toisekseen, missä muodossa ja millä tavalla toteutetaan alkoholilain kokonaisuudistus?
Siinä on siis useita asioita liittyen byrokratian purkuun, elinkeinoelämän toimintaan, ravin-
tola-alan edistämiseen — useita asioita, joissa suomalainen lainsäädäntö saatetaan perus-
tuslain, joka on säädetty vuonna 2000, velvoittamalle tavalle. Nämä ovat yksi osa sitä ko-
konaisuutta, jonka valmistelusta tällä hetkellä vastaan, ja oman työni, oman tonttini, yritän
tässäkin kohtaa hoitaa.

16.50 Sinuhe Wallinheimo kok (vastauspuheenvuoro): Arvoisa puhemies! STM:n vai-
kutusten arvioinnin yksi selkeä ongelma on, että ministeriössä ei ole osaamista elinkeino-
ja työllisyysvaikutusten arvioimiseen. Myöskään THL:llä ei ole asiantuntemusta esimer-
kiksi kuluttajakäyttäytymisen muutosten arvioimiseen taloustieteellisiä menetelmiä käyt-
täen. Niinpä esimerkiksi usein esitetty arvio 150 lisäkuolemasta on niin sanottu ceteris pa-
ribus -arvio, joka perustuu olettamaan, että muutoksella ei olisi mitään vaikutusta Alkon
myyntivolyymiin eikä matkustajatuontiin. Kuluttajakäyttäytymisen muutoksien arvioin-
tiin on olemassa vakiintuneita käytäntöjä, mutta niitä ei jostain syystä ole otettu käyttöön,
ei THL:ssä eikä STM:ssä. Miksi näin, ministeri Rehula?

16.51 Perhe- ja peruspalveluministeri Juha Rehula (vastauspuheenvuoro):  Arvoisa
herra puhemies! Valmistelevat virkanaiset ja -miehet toimivat virkavastuulla, [Susanna
Huovinen: Näin on!] ovat toimineet ja tulevat toimimaan. Siinä, millä tavalla tämän lain
vaikutusarvioinnit on tehty, varmaan voi olla puutteita, ja eri näkökulmia voi olla nykyistä
enemmänkin. Mutta sitten toisinpäin: nuo arviot, jotka liittyvät tähän terveyspolitiikkaan ja
jotka tekin nyt mainitsitte ja hieman kyseenalaistitte, ovat kyllä ihan matematiikkaa, joka
pystytään laskemaan sen seurauksena, mikä on alkoholin kokonaiskulutus. Aikaisempaan-
kin kysymykseen liittyen totean, että onhan meidän toimintaympäristömme muuttunut.
Minulla on Suomenlahden eteläpuolella kollega, joka on tehnyt isoja ratkaisuja alkoholi-
veron korottamisen kautta, mikä tarkoittaa sitä, että Viron alkoholin hinta tulee nouse-
maan, millä on vääjäämättä vaikutuksensa esimerkiksi siihen, miten matkustajatuonti täs-
sä maassa etenee. 

Mutta tämän lain valmistelun vastaavana puolustan viimeiseen asti sosiaali- ja terveys-
ministeriön [Puhemies koputtaa] vastuullisia, virkavastuulla toimivia virkamiehiä.

Kysymyksen käsittely päättyi.
3


