















































DEMB782.tmp.xml


Pöytäkirjan asiakohta PTK 79/2018 vp
Pöytäkirjan asiakohta 

PTK 79/2018 vp

Täysistunto

Torstai 6.9.2018 klo 16.02—18.18

2.5. Suullinen kysymys metsähakkuiden lisäämisestä ja  ilmastopolitiikasta (Touko Aalto 
vihr)

Suullinen kysymys SKT 121/2018 vp

Suullinen kyselytunti

Puhemies Paula Risikko: Vihreä eduskuntaryhmä, edustaja Aalto.

Keskustelu

16.40 Touko Aalto vihr: Arvoisa rouva puhemies! Ilmaston, ympäristön ja luonnon hy-
vinvointi on kaiken muun hyvinvoinnin ehto ja edellytys, ja sen vuoksi minusta on tärkeää
tuoda esiin myös tässä salissa, että YK:n ilmastosopimuksen Suomen seurantaraportista
paljastuu hälyttäviä uutisia. Hallituksen päätös lisätä metsähakkuita on tekemässä tyhjäksi
kaikki Suomen toimet ilmastonmuutoksen torjumiseksi. Kestämättömän suuret metsähak-
kuut johtavat siihen, että Suomen kokonaispäästöt kasvavat 30 prosenttia vuoden 2015 ta-
sosta vuoteen 2030 mennessä. Näin on käymässä, vaikka joka ikinen hallituksen esittämä
lisätoimi ilmastopäästöjen vähentämiseksi toteutuisi. Aikana, jolloin Suomen pitäisi tehdä
kaikkensa ilmastopäästöjen vähentämiseksi, hallitus on päinvastoin kasvattamassa niitä.
Kysyn suoraan pääministeri Juha Sipilältä: aikooko hallitus perua päätöksensä metsähak-
kuiden lisäämisestä, vai aiotteko edelleen ummistaa silmänne koko yhteiskuntaamme uh-
kaavalta ilmastonmuutokselta?

16.41 Asunto-, energia- ja ympäristöministeri Kimmo Tiilikainen (vastauspuheen-
vuoro): Arvoisa puhemies! Hallitus ei päätä Suomen metsien hakkuun tasoa. Hallitus ei ole
puukauppaosapuoli. Sen sijaan hallitus päättää Suomen ilmastopolitiikasta, ja hallitus on
sitoutunut Pariisin sopimukseen. Hallitus on sitoutunut siihen, että EU-maiden kanssa yh-
dessä vähennämme energiantuotannon ja teollisuuden päästöjä 43 prosentilla vuoteen
2030 mennessä. Olemme sitoutuneet siihen, että maataloudessa, lämmityksessä ja liiken-
teessä, eli päästökaupan ulkopuolella, vähennämme päästöjä 39 prosentilla tuohon kysei-
seen vuoteen mennessä. Olemme myös sitoutuneet siihen, että säilytämme sen hiilinielu-
tason, jonka tuohon vuoteen 2030 tähdätessä vertailutasona EU:lle tulemme ilmoittamaan
ja toimittamaan.

Pyydän edustajaa tutustumaan tuohon raporttiin ja sen laatijoihin, joita on kymmeniä
virkamiehiä, eikä siitä hutaisten tehtyyn blogikirjoitukseen. Voitte kääntyä ympäristömi-
nisteriön puoleen, maa- ja metsätalousministeriön puoleen tai työ- ja elinkeinoministeriön
puoleen saadaksenne lisätietoa siitä, mikä tuossa uutisoinnissa mättää.
 Tarkistettu
4.1



Pöytäkirjan asiakohta PTK 79/2018 vp
16.42 Touko Aalto vihr (vastauspuheenvuoro): Arvoisa puhemies! Ensinnäkin täytyy to-
deta, että valtioneuvoston omassa selonteossa ilmasto- ja energiastrategiasta käy ilmi, että
valtioneuvoston omat toimet ilmastonmuutoksen hillitsemiseksi ovat puhdas nolla. [Väli-
huutoja] Sen jälkeen tutkijoiden raportit osoittavat sen, että hiilinielujen pienentyminen
jatkuu vuosisadan loppuun asti. [Välihuutoja] Nämä pohjautuvat YK:n maaraporttiin. Te
olette ensinnä sivuuttaneet tutkijat, tieteen ja myös YK:n raportin tässä asiassa. Monet niis-
tä toimista, joita olette vieneet eteenpäin ilmastonmuutoksen torjumiseksi, ovat toki hyviä,
mutta jos otetaan aina yksi askel eteenpäin ja kaksi taaksepäin, niin tässä on se ilmeinen on-
gelma.

Ja mitä tulee vaikkapa budjettiriiheen, tämä on hyvä osoitus: myös ensi vuonna teidän
hallituksenne lisää fossiiliselle polttoaineelle tukea miljardi euroa. Se on kolme kertaa se
rahamäärä, mitä te laitatte uusiutuvaan energiaan. Jossain vaiheessa tulee vastaan kysy-
mys: mitä te teette ilmastonmuutoksen torjumiseksi? Kaikki käytännön toimet [Puhemies
koputtaa] ja puheet ovat täysin ristiriidassa.

16.44 Asunto-, energia- ja ympäristöministeri Kimmo Tiilikainen (vastauspuheen-
vuoro): Arvoisa puhemies! Kehottaisin edustaja Aaltoa rauhoittumaan eikä sanomaan vää-
rää todistusta hallituksen politiikasta. [Keskustan ryhmästä: Kyllä! — Välihuutoja — Tou-
ko Aalto: Valtioneuvoston oma selonteko!] 

Arvoisa puhemies, saanko jatkaa? [Paavo Arhinmäki: Teillä on vielä 50 sekuntia!]

Puhemies Paula Risikko: Olkaa hyvä.

Kiitoksia. — Ensinnäkin tuo väitteenne siitä, että hallituksen toimet olisivat merkityk-
settömiä, ei pidä paikkaansa. Kerroin juuri hallituksen toimista ja sitoumuksista päästöjen
vähentämiseksi: esimerkiksi kivihiilen käyttökielto, uusiutuvien polttonesteitten sekoite-
velvoite, sähköisen ja biokaasuliikenteen edistäminen ja niin edelleen ja niin edelleen, in-
vestointituet aurinkosähköön, tuulivoimaan, uusiutuvan sähkön uusi tukijärjestelmä. Tä-
män kaltaisia toimia konkreettisesti teemme omien ilmastositoumustemme toteuttamisek-
si.

Hiilinielut ovat erittäin tärkeä osa ilmastopolitiikkaa. Maailmassa tarvitaan enemmän
metsiä, maailmassa tarvitaan paremmin kasvavia metsiä. Mutta meillä on mahdollisuus
myös tuota metsien kasvua kestävällä tavalla hyödyntää, kuten suomalainen traditio on.
Mielellämme lähdemme vahvistamaan metsähiilinieluja [Puhemies: Aika!] vaikkapa met-
sitysohjelmalla ensi kaudella.

Kysymyksen käsittely päättyi.
2


	2.5
	16.40
	16.41
	16.42
	16.44


