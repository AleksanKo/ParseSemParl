















































DEM5930.tmpSave.xml


Pöytäkirjan asiakohta PTK 103/2016 vp
Pöytäkirjan asiakohta 

PTK 103/2016 vp

Täysistunto

Keskiviikko 19.10.2016 klo 13.59—16.37

12. Hallituksen esitys eduskunnalle laiksi valtion taiteilija-apurahoista annetun lain muut-
tamisesta

Hallituksen esitys HE 95/2016 vp
Valiokunnan mietintö SiVM 11/2016 vp

Ensimmäinen käsittely

Toinen varapuhemies Arto Satonen: Ensimmäiseen käsittelyyn esitellään päiväjärjes-
tyksen 12. asia. Käsittelyn pohjana on sivistysvaliokunnan mietintö SiVM 11/2016 vp. Nyt
päätetään lakiehdotuksen sisällöstä. Yleiskeskustelu alkaa, sivistysvaliokunnan puheen-
johtaja, edustaja Puumala.

Keskustelu

16.32 Tuomo Puumala kesk: Arvoisa puhemies! Tässä esityksessä ehdotetaan muutetta-
vaksi valtion taiteilija-apurahoista annettua lakia siten, että apurahakauden keskeyttämi-
sestä säädettäisiin nimenomaan laissa. Lakiin ehdotetaan myös eräitä täsmennyksiä. Esi-
tys on yleispiirteissään varsin teknisluonteinen, mutta valiokunta kiinnitti huomiota kui-
tenkin muutamaan tärkeään seikkaan.

Keskeinen uudistus on säännösten selkeyttäminen apurahakauden aloittamisen siirtämi-
sestä ja apurahakauden keskeyttämisestä. Uudistus kannustaa apurahansaajan ottamaan
vastaan lyhytaikaisenkin työsuhteen apurahakauden aikana. Valiokunta korostaa, että esi-
tetty muutos antaa paremmat edellytykset pitkäjänteiseen työtehtävien suunnitteluun ja ko-
hentaa vapaan kentän taiteilijoiden taloudellista tilannetta, kun enää ei tarvitse kieltäytyä
yllättäen ilmaantuvasta lyhytaikaisesta kokopäiväisestä työsuhteesta apurahan menettämi-
sen pelossa. Valiokunta kuitenkin korostaa myös, että ehdotetun järjestelyn joustavuutta
rajoittaa edelleen varsin jäykältä vaikuttava neljän kuukauden rajaus.

Puhemies! Lisäksi kiinnitimme huomiota erityisesti kahteen tekijään, joiden osalta esi-
tämme pykälätason muutoksia.

Ensimmäinen on opintojen tukeminen. Hallituksen esityksessä ehdotetaan poistettavak-
si maininta apurahan myöntämisestä opintojen tukemiseksi. Tällä tarkoitetaan erityisesti
tutkintoon johtavan koulutuksen tukemista. Esityksessä ehdotettu muutos asettaa valio-
kunnan arvion mukaan kyseenalaiseksi tuen myöntämisen myös muuhun kuin tutkintoon
johtavaan lisäkoulutukseen, jota taiteilijat kuitenkin tarvitsevat esimerkiksi osana uuden
projektin työstämistä tai osana oman osaamispotentiaalinsa kehittämistä ja uudistamista.
Valiokunnan saamissa asiantuntijalausunnoissa on korostettu tällaisen tuen tarvetta. Sivis-
tysvaliokunta ehdottaakin pykälän 1 momentin muuttamista siten, että siitä ilmenee kielto
tukea ammatilliseen perustutkintoon tai alempaan tai ylempään korkeakoulututkintoon liit-
tyvää opiskelua tai opinnäytetyötä. Kielto koskee sekä ammattikorkeakoulu- että yliopis-
 Tarkistettu
4.0



Pöytäkirjan asiakohta PTK 103/2016 vp
totutkintoja. Tämä siis tarkoittaa sitä, että muilta osin apurahan myöntäjällä on nykytilan-
teen mukainen mahdollisuus harkita hakijan ehdottaman opiskelun tai koulutusjakson tu-
kemista.

Apurahojen jakaminen uudelleen on toinen asia, johon esitämme muutosta. Hallituksen
esityksessä poistuu valtuutus säätää asetuksella apurahan jakamisesta uudelleen. Tarkoi-
tus on kumota taiteilija-apurahoista annetussa valtioneuvoston asetuksessa oleva moment-
ti, jonka mukaan "jos apurahan saaja kuolee tai muusta syystä estyy apurahaa käyttämästä
taikka jos apuraha peruutetaan, voi asianomainen taidetoimikunta jakaa apurahan käyttä-
mättömän osan harkitsemaltaan osalta uudelleen". Valiokunnan saaman asiantuntijaselvi-
tyksen mukaan tuo säännös apurahan jakamisesta uudelleen ei liity hallituksen esityksen
keskiössä olevaan apurahakauden keskeyttämiseen ja apurahakauden jatkamiseen keskeyt-
tämisen jälkeen, joita tapauksia koskeva päätösvalta annetaan Taiteen edistämiskeskuksel-
le. Asiantuntijalausunnoissa on pidetty tärkeänä, että asetuksen kautta edelleen voidaan
säätää apurahan uudelleenjakamisesta tuollaisissa edellä mainituissa tilanteissa. Näin ol-
len sivistysvaliokunta esittääkin pykälän 2 kohdan täydentämistä siten, että asetuksenanto-
valtuus edelleen kattaa myös apurahan uudelleenjakamisen.

Yhteenvetona sivistysvaliokunta esittää, että eduskunta hyväksyy hallituksen esityksen
valiokunnan tekemien muutosehdotusten myötä.

Yleiskeskustelu päättyi.

Eduskunta hyväksyi hallituksen esitykseen HE 95/2016 vp sisältyvän lakiehdotuksen sisäl-
lön mietinnön mukaisena. Lakiehdotuksen ensimmäinen käsittely päättyi.
2


