















































DEMB702.tmp.xml


Pöytäkirjan asiakohta PTK 17/2018 vp
Pöytäkirjan asiakohta 

PTK 17/2018 vp

Täysistunto

Tiistai 6.3.2018 klo 14.02—16.37

17. Hallituksen esitys eduskunnalle laiksi valtion varoista maksettavasta korvauksesta tur-
vakotipalvelun tuottajalle annetun lain muuttamisesta

Hallituksen esitys HE 166/2017 vp
Valiokunnan mietintö StVM 2/2018 vp

Toinen käsittely

Toinen varapuhemies Tuula Haatainen: Toiseen käsittelyyn esitellään päiväjärjestyk-
sen 17. asia. Nyt voidaan hyväksyä tai hylätä lakiehdotus, jonka sisällöstä päätettiin ensim-
mäisessä käsittelyssä.

Keskustelu

16.31 Kari Kulmala sin: Arvoisa rouva puhemies! Esityksessä ehdotetaan muutettavaksi
valtion varoista maksettavasta korvauksesta turvakotipalvelun tuottajalle annettua lakia.
Korvaukseen, joka maksetaan valtion varoista turvakotipalvelun tuottajalle, sovellettaisiin
jatkossa valtionavustuslakia. Erityisistä korvauksen jakoperusteista luovuttaisiin. Pidän
esitystä erittäin hyvänä, ja näyttäisi siltä, että tämä kelpaa myös oppositiolle, koska oppo-
sition edustajia on tässä salissa niin vähän.

Tällä hallituskaudella turvakotipalveluihin on osoitettu lisärahoitusta siten, että turvako-
tipaikkoja on pystytty merkittävästi lisäämään. Valtion talousarviossa määrärahaa on vuo-
desta 2015 nostettu 11,55 miljoonasta eurosta asteittain siten, että ensi vuonna määräraha
nousee 19,55 miljoonaan euroon. Tämä on oikea suunta, koska myös turvakotitoiminnan
järjestämisvastuun siirtäminen kunnilta valtiolle tuo rahoitukseen vakautta ja mahdollistaa
turvakotiverkoston laajentamisen ja toiminnan suunnitelmallisen kehittämisen.

Turvakoteja ei ole vielä riittävästi eikä kattavasti koko maassa. Turvakotipaikkojen lu-
kumäärää tärkeämpää on kuitenkin, että turvakotipaikkoja olisi määrä, joka vastaa niiden
todellista tarvetta. Kuten valiokuntakin totesi, turvakotitoiminnan kehittämisen ohella on
pyrittävä ehkäisemään ennakolta lähisuhdeväkivaltaa ja puuttumaan siihen mahdollisim-
man varhain. Turvakotipalvelu kattaa vain akuutin kriisin avun, ja lopullinen apu tulee
suunnitella ja toteuttaa muualla muun muassa yhteistyössä sosiaalipuolen sekä poliisin
kanssa.

Vuonna 2014 julkaistun Euroopan unionin perusoikeusviraston tutkimuksen mukaan
suomalaisista naisista noin 47 prosenttia on kokenut fyysistä tai seksuaalista väkivaltaa 15
ikävuoden jälkeen. Kaikki väkivalta ei silti tule viranomaisten tietoon. Täytyy muistaa, että
myös henkinen väkivalta on väkivaltaa, jota ei pidä sallia. Väkivaltaa kohdistuu myös mie-
hiin, eli elämme tältä osin tasa-arvoisessa maassa.

Paljon on vielä tehtävää. Viranomaisten yhteistyö, väliintulo ja lähestymiskielto autta-
vat useissa tapauksissa, mutta läheskään kaikissa tapauksissa se ei auta. Pitäisi löytyä se to-
 Tarkistettu
4.1



Pöytäkirjan asiakohta PTK 17/2018 vp
dellinen, niin sanottu punainen lanka, mihin tarttua. Asianomistajien kannalta tosiasiallista
turvaa toisi käytännössä vain se, että lähestymiskiellon rikkomiseen pystyttäisiin puuttu-
maan välittömästi ja ajantasaisesti. Tällä hetkellä se ei ole mahdollista ainakaan poliisin
puolelta, koska resurssit ovat edelleen siihen riittämättömät. Poliisin palvelut ovat jo nyt
siirtyneet varsin etäälle pienemmiltä paikkakunnilta, jolloin avun saaminen paikalle on lä-
hestymiskiellosta huolimatta hidasta.

Kodissa tapahtuvaan väkivaltaan kutsutaan monesti paikalle poliisi. Senhetkinen tilan-
ne rauhoittuu, kun toinen osapuoli viedään poliisin toimesta muualle tai osa perheestä läh-
tee turvakotiin. Todelliset ongelmat eivät kuitenkaan lopu samalla. Ongelmat jatkuvat, kun
toinen osapuoli palaa turvakodista tai putkasta kotiin. Mielestäni tämä on se hetki, johon
tulisi eri viranomaisten panostaa yhteisesti ja parantaa käytäntöjä. Jokainen perhe tulee ot-
taa huomioon yksilöllisesti eikä massana. Heille tulee tehdä yhteisesti hyväksytty suunni-
telma, miten jatketaan tilanteen jälkeen.

Arvoisa rouva puhemies! Pidän tätä hallituksen esitystä erittäin hyvänä turvallisuuden
kannalta ja turvallisuuden parantamiseksi. Silloin, kun ei ole mahdollisuutta olla omassa
kodissa, tulee kattavan turvakotijärjestelmän luoda turvalliset olosuhteet meille kaikille.

Keskustelu päättyi.

Eduskunta hyväksyi ensimmäisessä käsittelyssä sisällöltään päätetyn, hallituksen esityk-
seen HE 166/2017 vp sisältyvän lakiehdotuksen. Lakiehdotuksen toinen käsittely päättyi.
Asian käsittely päättyi.
2


	17
	16.31


