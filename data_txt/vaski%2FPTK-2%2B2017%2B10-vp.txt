















































DEM95AB.tmpSave.xml


Pöytäkirjan asiakohta PTK 2/2017 vp
Pöytäkirjan asiakohta 

PTK 2/2017 vp

Täysistunto

Tiistai 7.2.2017 klo 14.04—17.46

10. Hallituksen esitys eduskunnalle vesilainsäädännön käyttöoikeussääntelyn uudistami-
seksi

Hallituksen esitys HE 262/2016 vp

Lähetekeskustelu

Puhemies Maria Lohela: Lähetekeskustelua varten esitellään päiväjärjestyksen 10. asia.
Puhemiesneuvosto ehdottaa, että asia lähetetään ympäristövaliokuntaan, jolle perustusla-
kivaliokunnan, maa- ja metsätalousvaliokunnan ja talousvaliokunnan on annettava lausun-
to.

Keskustelu

15.48 Oikeus- ja työministeri Jari Lindström (esittelypuheenvuoro):  Arvoisa puhe-
mies! Tämän esityksen tarkoituksena on uudistaa vesitaloushankkeen toteuttamiseen liit-
tyvää kiinteän omaisuuden lunastamista ja käyttöoikeuden perustamista koskevaa säänte-
lyä. Tavoitteena on saattaa vesilain omaksi lunastamista ja käyttöoikeuden perustamista
koskevat säännökset kaikilta osin sopusointuun perustuslain perusoikeuksien rajoittamista
koskevien säännösten kanssa. Vesilain käyttöoikeussäännökset tulevat sovellettaviksi jok-
seenkin kaikentyyppisissä ja -laajuisissa vesitaloushankkeissa aina yksittäisestä laiturista
laaja-alaiseen säännöstelyhankkeeseen.

Käyttöoikeusharkinnassa on kyse siitä, saadaanko ja millä edellytyksillä toisen aluetta
käyttää hankkeen toteuttamiseen, ei hankkeen sallittavuudesta sinänsä. Uudistuksen tar-
koituksena ei ole ollut vesitaloushankkeen toteuttamisedellytysten muuttaminen, vaan
käyttöoikeussääntelyn muutokset on pyritty mahdollisuuksien mukaan toteuttamaan siten,
että niiden vaikutukset hankkeiden toteuttamiseen jäisivät mahdollisimman vähäisiksi.

Voimassa olevan sääntelyn pääasiallinen epäkohta on, että se hämärtää perustuslain tur-
vaamaa omaisuudensuojaa salliessaan pakkolunastuksen tai siihen vaikutuksiltaan rinnas-
tuvan käyttöoikeuden myöntämisen myös yksityiseen tarpeeseen. Tästä on tarkoitus luo-
pua. Jatkossa vesioikeudellisissa menettelyissä on varmistettava, että yksityistä tarvetta
palvelevan hankkeen hyväksi ei voida myöntää oikeutta lunastaa aluetta omaksi tai siihen
vaikutuksiltaan rinnastuvaa käyttöoikeutta. Käyttöoikeudesta tai käytön rajoituksista joh-
tuva tosiasiallinen vaikutus kiinteistön käyttöön saattaa vaihdella jokseenkin merkitykset-
tömästä aina omistajan käyttövallan lähes täydelliseen pois sulkeutumiseen.

Lainsäädännöllinen haaste syntyy siitä, että hankkeiden erilaisuudesta johtuen ennalta ei
voida tyhjentävästi määritellä, onko asiassa kyse hyväksyttävästä käytön rajoituksesta vai
valtiosääntöoikeudellisesta pakkolunastuksesta. Esityksessä on lähdetty siitä, että lakiin si-
sällytetään kriteeristö tämän seikan arvioimiseksi ja kysymys ratkaistaisiin lupamenette-
lyssä tapauskohtaiseen harkintaan perustuen.
 Tarkistettu
4.2



Pöytäkirjan asiakohta PTK 2/2017 vp
No, mitä ehdotetut muutokset sitten merkitsevät hankkeiden toteuttajan näkökulmasta?
Lain valmisteluvaiheessa laadittujen arvioiden mukaan muutoksilla ei olisi merkitystä lu-
kumääräisesti suurimpaan osaan hankkeista. On kuitenkin tunnistettu kaksi hanketyyppiä,
joiden toteuttamiseen muutoksilla saattaa olla vaikutusta: uudet pienet vesivoimalaitokset
ja vedenkorkeuden nostohankkeet. Pysyvän käyttöoikeuden perustamista vesivoimaan on
vakiintuneesti pidetty valtiosääntöoikeudellisena pakkolunastuksena, ja pienellä vesivoi-
malaitoksella ei välttämättä ole lain edellyttämää merkitystä energiahuollon turvaamisen
kannalta. Tämänkaltaisten hankkeiden määrä on kuitenkin arvioitu pieneksi. Vesistöjen
virkistyskäytön parantamiseen tähtääviin hankkeisiin puolestaan saattaa liittyä muiden toi-
menpiteiden ohella myös vedenkorkeuden nostaminen. Tämä edellyttää usein toisen omis-
taman alueen saattamista veden alle, jolloin kyse saattaa olla valtiosääntöoikeudellisesta
pakkolunastuksesta. Sääntely on pyritty rakentamaan siten, että se tunnistaisi erilaiset ti-
lanteet, jotta keskivedenkorkeuden nostaminen voisi edelleen olla mahdollista vesistöjen
kunnostushankkeiden yhteydessä, vaikkakaan ei ehkä enää kaikissa tilanteissa.

Arvoisa puhemies! Hallitus on eri hankkeilla pyrkinyt purkamaan tarpeettomaksi arvi-
oitua sääntelyä. Käsillä olevan esityksen pääasialliset tavoitteet ovat toisaalla, mutta tässä-
kin yhteydessä on pyritty keventämään sellaista sääntelyä, jonka tuottama lisäarvo on ollut
vähäistä. Voimassa olevassa laissa erilaisten johtojen sijoittaminen valtaväylän alitse on
edellyttänyt aina lupaa hankkeen vaikutuksista riippumatta. Suuri osa näistä hankkeista on
vaikutuksiltaan ja toteuttamistavaltaan samantyyppisiä, eikä niihin liity tapauskohtaista
harkintaa edellyttävää ohjaustarvetta. Tällaiset hankkeet esitetään siirrettäväksi lupame-
nettelyn piiristä ilmoituksenvaraisiin hankkeisiin.

15.52 Anne Kalmari kesk: Arvoisa rouva puhemies! Vaikka tässä esitetyt asiat saattavat
monista tuntua pieniltä, näin maaseudun asukkaana huomaa, että varsin monta kohtaa, mitä
tämä lainsäädäntö koskee, on jo tullut esimerkiksi valtuustourani aikana vastaan, tyyliin
johtojen sijoittaminen tai vesiputkien sijoittaminen veden yli on ollut kohtuuttoman han-
kalaa. Luulisin, että nyt tämä asia helpottuu. Kyse ei ole ollut niinkään siitä, etteivätkö lop-
pujen lopuksi esimerkiksi kaikki, jotka omistavat osuuden yhteisiin vesiin, olisi halukkai-
ta, mutta jo pelkkä tavoittaminen on ollut erittäin työlästä. Katson, että tässä edetään erit-
täin hyvin tässä norminpurkuasiassa.

Toinenkin asia, jonka, ministeri, nostitte, on se, miten vedenkorkeuden säätö vaikuttaa
eri tahoihin, ja se ei olisi ihan niin yksiselitteistä, että katsottaisiin yleishyödyllisiksi esi-
merkiksi matkailuhankkeet. Se on mielestäni erittäin hyvä. Meillä oli erittäin vaikea tilan-
ne oman ison Kivijärvemme kohdalta siinä, että siellä oli erityyppisiä intressejä. Nyt on
ehkä hyvä, että tämä selkeytyy, niin kuin monelta muultakin kohdalta.

Mutta oikeastaan varsinainen syy, minkä takia halusin jäädä tänne istuntoon, on se, että
tässä puhutaan myöskin oikeuksista pohjavesiin. Haluaisin, että tätä keskustelua käydään.
En tiedä, onko tämä tulossa maa- ja metsätalousvaliokuntaan, toivoisin, että myös sinne,
mutta ainakin niissä valiokunnissa, missä tätä keskustelua käydään, pohdittaisiin syvälli-
semminkin... — Taisi aika loppua. Jatkanko sieltä vai tästä loppuun?

Puhemies Maria Lohela: Voitte jatkaa, 2 minuuttia tuli juuri täyteen. Siis voitte jatkaa,
anteeksi, täältä puhujakorokkeelta, kun 2 minuuttia paikalla tuli juuri täyteen. [Puhuja siir-
tyy puhujakorokkeelle]
2



Pöytäkirjan asiakohta PTK 2/2017 vp
Niin, ajattelin, että kun esimerkiksi kaivoslaissa meillä on aika selkeät pelisäännöt, mi-
ten tällaiset valtaukset toimivat, niin itse asiassa meillä ei likikään niin selkeitä pelisääntö-
jä tässä pohjaveden puolella ole. Haluaisin, että täällä ihan käytäisiin keskustelua siitä,
kuka omistaa veden. Nythän tämä omistusoikeus ei ole liittyväinen mitenkään siihen
maanomistukseen, joka siinä päällä on. Kuitenkin vastuut ja velvollisuudet siitä veden
kunnossa pitämisestä on aina niillä ihmisillä, jotka sen maan omistavat, ja joskus voisin
ajatella, että tuntuisi aika kohtuuttomalta, jos jossain vaiheessa sitten tämä ikään kuin
omistajuus menisi jopa ulkomaisiin käsiin. Tästähän on esimerkkejä, että on sulassa sovus-
sa erittäin hienosti edetty, ja maanomistajallahan on oikeus omaan vesihuoltoonsa sitten,
jos se turmeltuu ikään kuin sillä, että joku rupeaa tekemään pohjavedellä bisnestä. Tätä on
hienosti hoidettu esimerkiksi jossain Lestijärvellä, ja paikalliset ihmiset ovat tyytyväisiä,
että on syntynyt valtava määrä työpaikkoja. Mutta entäpä jos mietitään, miten rajallinen re-
surssi tämä puhdas vesi ylipäätään maapallolla on, ja mietitään vaikka TTIP-sopimuksen
aikaansaannoksia siitä, miten ne yhtiöt, jotka ovat sijoittaneet niin sanotusti vesiomaisuu-
teen, kansainväliset, isot yhtiöt, ovat haastaneet jopa valtioita sitten oikeuteen siitä, ettei-
vät saisi näitä varoja sitten käyttääkään, ja Kanadan valtio muun muassa on joutunut mak-
samaan sitten tällaiselle suurelle yritykselle.

Jos tullaan siihen tilanteeseen, että esimerkiksi nykyinen suomalainen vedenpullottaja
myisi sitten oikeuksiaan ulkomaisille, tai mikseipä voisi tulla ulkomaisia omistajia aivan
suoraankin, niin minusta olisi hyvä käydä etukäteen tällaista keskustelua, mitkä ovat peli-
säännöt, voiko meille tulla keitä tahansa toimijoita, kun tiedetään, että se vesi on rajallinen
resurssi ja sen vuoksi tullaan käymään vielä sotia maapallolla. Oikeastaan tässä oli se syy,
minkä takia halusin puheenvuoron. Haluaisin, että vaikka ministerikin perehtyisi tai pistäi-
si perehtymään virkamieskuntaansa tähän asiaan ja siitä käytäisiin ihan asianmukainen
keskustelu täällä eduskunnassa.

15.57 Eeva-Maria Maijala kesk: Arvoisa puhemies! Tämä on erittäin hyvä lakikokonai-
suus, se, että tästä vesiasiastakin keskustellaan muutenkin. Koska kuka omistaa veden? Ve-
den omistus ja vesiasiat ovat meille suomalaisille niin itsestäänselvä asia, että siitä ei mo-
nesti muisteta edes keskustella.

Ja nyt sitten tämä vesiasia tuli näiden pohjavesien ja näitten osalta tässä esille, mutta toi-
nen asia on myöskin nämä vesialueiden vesioikeuden omistamiset. Elikkä siinäkin on se,
että vettähän ei varsinaisesti omisteta, mutta omistetaan vesioikeudet, siihen liittyvät ka-
lastusasiat ja kaikki nämä. Ja nämä vesialueet ovat omistukseltaan hyvin pirstaleisia, ja
pirstaleisuuden osalta toivoisin, että me voisimme ottaa käsittelyyn myöskin sen, miten me
saisimme yhtenäistettyä näitä jakokuntia, että me saisimme vähemmän jakokuntia, minkä
jälkeen me voisimme näitä vesialueittenkin asioita alkaa paremmin oikeudellisesti hoita-
maan.

Vielä sen verran näistä vesialueitten omistajien oikeuksista, että muun muassa kun teh-
tiin uutta kalastuslakia, niin siinä vesioikeuden omistajien asema romuttui aika rajusti, sil-
lä tänä päivänä ei välttämättä enää ymmärretä sitä, että mikä on vesioikeuden omistajan
rooli ja merkitys näissä asioissa.

Keskustelu päättyi.
3



Pöytäkirjan asiakohta PTK 2/2017 vp
Asia lähetettiin ympäristövaliokuntaan, jolle perustuslakivaliokunnan, maa- ja metsäta-
lousvaliokunnan ja talousvaliokunnan on annettava lausunto.
4


