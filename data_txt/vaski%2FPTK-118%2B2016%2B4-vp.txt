















































DEM121B.tmpSave.xml


Pöytäkirjan asiakohta PTK 118/2016 vp
Pöytäkirjan asiakohta 

PTK 118/2016 vp

Täysistunto

Tiistai 22.11.2016 klo 14.03—21.48

4. Hallituksen esitys eduskunnalle vuoden 2017 talousarvioesityksen (HE 134/2016 vp) täy-
dentämisestä

Hallituksen esitys HE 249/2016 vp

Lähetekeskustelu

Puhemies Maria Lohela: Lähetekeskustelua varten esitellään päiväjärjestyksen 4. asia.
Asia lähetetään valtiovarainvaliokuntaan.

Ensimmäisen puheenvuoron käyttää ministeri Orpo. — Olkaa hyvä.

Keskustelu

14.05 Valtiovarainministeri Petteri Orpo (esittelypuheenvuoro): Arvoisa rouva puhe-
mies! Hallitus on antanut eduskunnalle täydentävän talousarvioesityksen vuodelle 2017.
(Hälinää — Puhemies koputtaa) Myös tilannekuva on sama kuin se oli varsinaista talous-
arvioesitystä annettaessa, eli Suomen talous on hienoisessa kasvussa, mutta kuitenkin eri-
tyisesti julkisen talouden haasteet ovat erittäin suuria nyt ja vielä kohtuullisen pitkälle tu-
levaisuuteen.

Isoin ongelmamme on korkea työttömyys, kasvava pitkäaikaistyöttömyys ja siitä johtu-
vat menojen kasvut, jotka eivät ole varsinaisesti hallituksen päätösperäisiä. Työttömyys-
turvamenot kasvavat. Julkiselle taloudelle työttömyydestä aiheutuu yli 6 miljardin lasku
ensi vuonna. Sen lisäksi eläkemenot ovat kasvaneet ja muun muassa maahanmuuton ai-
heuttamat kulut näkyvät vielä ensi vuonna viime vuonna toteutuneen laajan maahanmuu-
ton seurauksena.

Siitä huolimatta, kun nyt on kokonaisuus talousarvioesityksestä koossa, velkaantumi-
nenkin hidastuu vuoteen 2016 verrattuna 410 miljoonaa euroa, ja näin valtion nettolainan-
otoksi 2017 arvioidaan 5,5 miljardia. Seuraavina vuosina hallituksen sopeuttamistoimet,
4 miljardin säästöohjelma, alkavat purra, ja olemme vakuuttuneita myöskin siitä, että toi-
memme pystyvät tukemaan orastavaa talouskasvua, joten me pääsemme selkeästi parem-
malle uralle. Valitettavasti tämä on vielä hidasta ja meidän täytyy tehdä lisätoimenpiteitä
työllisyyden ja talouden tilanteen parantamiseksi ja seuraavia uusia toimenpiteitä valmis-
tellaan, mutta kiinnitän huomiota siihen, että lukuisia uudistuksia astuu voimaan ensi vuo-
den alusta.

Tästä täydentävästä esityksestä haluaisin nostaa esille muutamia asioita.
Ensinnäkin, jakamaton varaus vielä vuodelle 2017, jota eduskuntakin, valtiovarainva-

liokunta, voi pohtia, on 40 miljoonaa euroa, ja lisäksi vuodelle 2017 varataan 300 miljoo-
naa euroa lisäbudjetteja varten.

Yksittäisistä asioista haluan nostaa erityisesti esille poliisien määrärahojen lisäämisen.
Tämä perustuu hallituksen omassa hallituksen strategiaistunnossaan linjaamaan väkival-
 Tarkistettu
4.0



Pöytäkirjan asiakohta PTK 118/2016 vp
taisten ääriliikkeiden laittoman toiminnan torjumisohjelmaan sekä tähtää erityisesti polii-
sien määrän turvaamiseen. Tällä rahalla me lähdemme siitä, että kaikkien poliisimiesten ja
-naisten, jotka ovat tällä hetkellä työssä eivätkä eläköitymässä, työsuhteita, myös määräai-
kaisia, pystytään jatkamaan. Näin ollen poliisien kokonaismäärä ensi vuonna olisi noin
7 200, joka on siis käytännössä maksimi, johon päästään.

Poliisien määrän osalta on hyvä huomata se, että nyt viimeisenä kahtena vuotena koulu-
tettujen määrä on ollut maksimissaan, jonka Poliisiammattikorkeakoulu pystyy ottamaan,
joten poliisien määrään tulee sitä kautta potentiaalia, poliisien määrän turvaamiseen, jopa
kasvattamiseen, mutta seuraavassa julkisen talouden suunnitelmassa meidän täytyy sitten
katsoa tulevia vuosia. Mutta ensi vuoden osalta tilanne on tätä myöten turvattu.

Tästä 10 miljoonasta ohjataan suojelupoliisille 1,5 miljoonaa euroa, mikä on erityisesti
tässä kansainvälisessä mutta myöskin meidän kansallisessa turvallisuustilanteessamme
erittäin perusteltua. Turvallisuudesta on pidettävä huolta näin epävarmoina aikoina, se on
kansalaisten, suomalaisten näkökulmasta aivan oleellinen asia.

Toinen iso kysymys on Talvivaaran kaivokseen liittyvät ratkaisut. Järkeviä järjestelyjä
varten ja niiden turvaamiseksi ohjataan 100 miljoonaa euroa Terrafame Groupille. Tämä
oli, kuten täällä muun muassa viime torstaina keskusteltiin, hallituksen ja talouspoliittisen
ministerivaliokunnan arvio järkevästä ratkaisusta tässä hetkessä. Edistystä on tapahtunut
siellä kaivosalueella sekä ympäristönäkökulmasta, mikä on aivan oleellista, että prosessi-
näkökulmasta, ja myöskin taloudellisesti edetään kohti positiivista kassavirtaa. Kun tähän
on jo menneinä vuosina laitettu suunnattomia summia, niin juuri nyt, kun tämä käännös pa-
rempaan on tapahtunut, sulkemispäätöksen tekeminen ei tuntunut järkevältä. On aivan sel-
vää myöskin se, että jollain aikavälillä, jossain näkymässä tämä kaivoksen toiminta on saa-
tava positiiviseksi, koska pitkällä aikavälillä valtio ei voi rahoittaa tappiollista toimintaa,
mutta tällä hetkellä toimivan johdon ja hallituksen arvio lähtee siitä, että tämä kehitys on
hyvää ja oikeasuuntaista, ja lähdemme siitä, että löytyy kestävät ratkaisut hyvinkin nopeal-
la aikavälillä.

Edelleen, sotilaalliseen kriisinhallintaan lisätään määrärahoja 16,8 miljoonaa. Valtaosa
aiheutuu Libanonin UNIFIL-operaation laajentamisesta. Pieni mutta tärkeä kysymys on
kriisinhallintaveteraanien sotilastapaturmalain muutosten aiheuttamista korvausmenoista
lisäys 0,8 miljoonaa euroa. (Timo Heinonen: Kiitos siitä! — Ben Zyskowicz: Lex Heino-
nen!)

Infrahankkeisiin: Raide-Jokeri-pikaraitiotien rakentamiseen Helsingin Itäkeskus — Es-
poon Keilaniemi -välillä enintään 84 miljoonaa euroa valtuutta ja Tampereen raitiotien ra-
kentamisen avustamiseen, ykkös- ja kakkosvaiheisiin, yhteensä 71 miljoonaa euroa. Kak-
kosvaiheen osalta ja koko rahoituksen maksamisen osalta odotamme myöskin Tampereen
kaupungin päätöstä kakkosvaiheen toteuttamisesta.

Vielä viimeisenä asiana, arvoisa rouva puhemies, haluaisin nostaa esille viime viikolla
julkistetun muutoksen hoitajamitoituskysymykseen. Minusta tässä löytyi hyvä ratkaisu.
Tästä löytyi hyvä ratkaisu vanhusten kannalta, vanhustenhoidon kannalta, löydettiin järke-
viä muutoksia vaatimuksiin ja edellytyksiin, mutta samaan aikaan pidetään kiinni julkisen
talouden näkökulmasta, eli tämä 70 miljoonan euron säästö toteutuu. Valtiovarainministe-
rinä pidän tätä myöskin erittäin tärkeänä näkökulmana, koska meidän taloudenhoitomme
ja säästöohjelman pohjan pitää pitää. Tässä löytyi erinomainen ratkaisu, ja kiitän vielä siitä
sekä sosiaali- ja terveysministeriötä ja -ministeriä, ministeri Rehulaa, että kaikkia niitä, jot-
ka ovat tähän järkevän ratkaisun hakemiseen osallistuneet. Kyse ei ollut minkään peruut-
2



Pöytäkirjan asiakohta PTK 118/2016 vp
tamisesta vaan normaalista lainvalmistelusta, jossa haettiin järkevää ratkaisua jo esitetyn
vaihtoehdoksi.

Ja vielä vihoviimeisenä, sokerina pohjalla: Tenojoen nousevien lohien kaikuluotainseu-
rannan toteuttamiseen 0,49 miljoonaa euroa, joka on todella hieno ympäristöteko ja var-
masti omalta osaltaan auttaa meitä suojelemaan tärkeää Tenojoen vaelluskalakantaa. —
Kiitoksia.

Puhemies Maria Lohela: Ennen debattia edustaja Aalto. (Touko Aalto: Onko varsinainen
puheenvuoro?) — Juuri niin, listalta.

14.12 Touko Aalto vihr: Arvoisa puhemies! Hallituksen esitys eduskunnalle vuoden
2017 talousarvioesityksen täydentämisestä pitää sisällään sekä 100 miljoonan euron lisä-
pääomituspäätöksen että 107 miljoonan euron suuruisen valtiontakauksen. Valtiontakauk-
sen tarkoitus on sinänsä ymmärrettävä, mutta kuvaavaa on se, että yhtiö ei pysty itse hoi-
tamaan asioitaan ja taas tarvitaan valtion rahaa avuksi. Hallitus on siis laittamassa nyt myös
Talvivaaran kaivoksen ympäristöriskit veronmaksajien maksettavaksi. Näinkö tässä on
käymässä?

Ministeri Rehn kertoi tiedostustilaisuudessa, että hallitus lupaa Talvivaaralle 100 mil-
joonaa euroa lisäpääomaa, jotta se voi hakea parasta mahdollista neuvottelutilannetta ulko-
puolisen rahoittajan kanssa. Neuvottelut lienevät vielä hankalassa vaiheessa, koska ulko-
puolisesta rahoittajasta on yhtä epämääräisiä lupauksia kuin ennen valtion lisärahoituksen
myöntämistä. Kun kaivos tekee 10 miljoonaa euroa tappiota kuukaudessa, valtio voi va-
rautua jo seuraavaan pääomitukseen. Ministeri Rehn viittasi myös ympäristöluvan mukais-
ten vakuuksien maksamiseen valtion pussista. Nyt näemme, mitä ministeri Rehn tällä tar-
koitti. Kysymys on jälleen kerran 107 miljoonasta uudesta eurosta valtiontakauksen myö-
tä.

Talvivaaran osalta auki ovat yhä seuraavat kysymykset: 
Miten kaivoksen toiminnasta saadaan markkinaehtoisesti kannattavaa? Nikkelin ja sin-

kin maailmanmarkkinahinnat ovat parantuneet, mutta monien talouden epävarmuusteki-
jöiden vuoksi jatkokehityksestä ei ole minkäänlaista varmuutta. 

Kysymys ministeri Rehnille: toimivatko kaivoksella käytetyt prosessit yksin ja yhdessä,
ja miten ympäristöturvallisuus ja vesitaseiden hallinta on tosiasiassa tarkoitus hoitaa?

Äärimmäisen kiinnostava kysymys on myös se, että Vaasan hallinto-oikeuden tiukenta-
mat kaivoksen lupamääräykset ovat voimassa vielä pitkään, sillä kaivoksen uusittavaksi
määrätyt ympäristöluvat tullaan käsittelemään korkeinta hallinto-oikeutta myöten ennen
kuin ne saavat lainvoiman.

Ja kaivoksen väitetyt ympäristövaikutusten parannukset johtuvat lähinnä miljoonien
kuutiometrien laittomista lisäjuoksutuksista, joihin valvova viranomainen ei ole puuttu-
nut. Tiettävästi patorakenteiden turvallisuutta ja varoallaskapasiteettia ei ole parannettu
Terrafamen aikana.

Arvoisa puhemies! Varmaa on joka tapauksessa se, että yhtiö on tullut maksamaan koko
sen elinkaaren aikana veronmaksajille yhteensä vähintään 840 miljoonaa euroa jo ennen
hallituksen uusinta 100 miljoonan euron lisäpääomitusta ja 107 miljoonan euron valtionta-
kausta. Lisäpääomitus ei pitkäksi aikaa riitä, kun kaivos tekee tappiota 10 miljoonaa euroa
kuukaudessa.
3



Pöytäkirjan asiakohta PTK 118/2016 vp
Oma kiinnostava kysymyksensä on myös se, että Terrafame Group Oy:n hallituksen pu-
heenjohtaja Lauri Ratia sanoi yhtiön hakevan 150—200 miljoonan euron edestä lisärahoi-
tusta. Jos kaivoksesta on tulossa Ratian mukaan kannattava jo vuonna 2018, siis kassavir-
ran osalta, kuinka suurta omistusosuutta yhtiöstä on enää tässä vaiheessa järkevää antaa ul-
kopuoliselle rahoittajalle, jos kyse on vain kohtuullisen pienestä lisärahasta suhteessa val-
tion tähänastisiin satsauksiin?

Kun puhutaan kassavirrasta, on tärkeää ymmärtää, että kassavirtahan ei kerro yhtiön to-
dellisesta taloudellisesta tilanteesta vielä hyvin paljon mitään. Se ei kerro veloista eikä va-
roista. Tahtoisin kysyä myös, ministeri Rehn: onko tähän kassavirtaennusteeseen vuoteen
2018 mennessä otettu huomioon ympäristölupien mukaiset velvoitteet ja investointivaati-
mukset?

Arvoisa rouva puhemies! Kokonaisuudessaan on syytä kysyä: Onko tässä käymässä
niin, että jos kaivoksesta tehdään keinolla ja vaikutuksilla millä hyvänsä kannattava, valtio
maksaa viulut ja ulkopuolinen rahoittaja saa lottovoiton? Kun kaivos ei ole ollut erityisen
houkutteleva sijoituskohde, onko valtio lupaamassa ulkopuoliselle rahoittajalle oletettuja
suotuisampia ympäristölupamääräyksiä, kun jo Vaasan hallinto-oikeuden viimeisimpään
päätökseen kohdistui jopa ministeritason julkista painostusta? Terrafamen ympäristövas-
tuullisuuden uskottavuutta parantaisi huomattavasti, mikäli yhtiö ei jatkuvasti omilla toi-
millaan pyrkisi löysentämään ympäristölupaehtoja. — Kiitoksia.

Puhemies Maria Lohela: Nyt on mahdollista käydä debattia tästä aiheesta. Pyydän edus-
tajia ilmoittautumaan.

14.18 Timo Kalli kesk (vastauspuheenvuoro): Arvoisa rouva puhemies! Kansainvälises-
sä taloudessa on valtavasti epävarmuustekijöitä. Myös Euroopan unionin monissa maissa
tullaan pitämään vaalit, jotka edelleen lisäävät tätä epävarmuutta. Sen tähden on tärkeätä,
että hallitus nimenomaan tukee yrittäjyyttä, työllisyyttä ja kasvua tukevia toimia. Meillä
Suomessa on joitakin alueita, joilla kasvu on lähtenyt liikkeelle, mutta on myöskin alueita,
joilla välttämättä ei ole vielä päästy eteenpäin. Sen tähden on tärkeätä, että hallitus antaa
edelleen mahdollisuuden myöskin Kainuulle, Talvivaaralle ja Terrafamelle, joka on mer-
kittävä työllisyyden kannalta. Siksi meidän on syytä antaa edelleen mahdollisuus — tie-
dän, että meillä on asenteet niin, että toiset ovat valmiit, toiset eivät, mutta tässä tilanteessa
nimenomaan pitää edetä näin, että hallitukselle annataan mahdollisuus ja sen jälkeen, kun
tämä mahdollisuus on käytetty, tätä asiaa voidaan tutkia uudelleen.

14.19 Antti Lindtman sd (vastauspuheenvuoro): Arvoisa puhemies! Hallituksen esitys
talousarvion täydentämisestä on selkeä. Tämähän liittyy tähän koko hallituksen talouspo-
litiikan kuvaan, jota hallitus toteuttaa. SDP:n vaihtoehtobudjetti on vain kaksi viikkoa van-
ha, tai — voi sanoa vielä — nuori, mutta voin ilokseni todeta, että se alkaa jo toteutua. Ni-
mittäin tässä täydennysesityksessä hallitus nyt vetää vihdoin pois tämän epäoikeudenmu-
kaisen ja epäinhimillisen vanhusten hoitajamitoituksen leikkauksen. Haluan esittää halli-
tukselle vilpittömän kiitoksen siitä, että myönnyitte nyt tässä asiassa opposition ja kansa-
laisten, ikäihmisten ja hoitajien painostuksen alla. Haluaisinkin kysyä nyt hallitukselta:
ovatko tässä täydentävässä esityksessä nyt ne kaikki asiat, joita hallitus aikoo perua tähän
budjettiin liittyen, vai aiotteko harkita uudelleen esimerkiksi kotoutumistukilakiesityksen
poisvetämistä? Tämä olisi tärkeä tieto (Puhemies koputtaa) eduskunnalle.
4



Pöytäkirjan asiakohta PTK 118/2016 vp
14.20 Arja Juvonen ps (vastauspuheenvuoro): Arvoisa rouva puhemies! Todella hienoa
oli tämä perjantaina saatu päätös siitä, että tätä hoitajamitoituksen tarkistamista ei tulla te-
kemään vaan asia harkittiin uudelleen, ja se kertoo kyllä siitä, että meillä on viisaat johtajat
— käyttäisin kyllä tätä nimitystä — jotka ymmärtävät sen päälle, että aina voi harkita uu-
delleen, ja yhdessä me olemme tämän tehneet. Se on hienoa, että oppositio tästä nyt ottaa
näitä mansikoita, mutta oppositio ei ehkä tiedä sitä, millaista toimintaa on täällä taustalla
asian eteen tehty. (Jukka Gustafsson: Ai jaa! Ei me tiedetä, joo!)

Kiitos myös siitä, että huomioitte poliisit. Viikko sitten juttelin yhden poliisipartion
kanssa, ja me totesimme, että me olemme samassa veneessä, poliisit ja hoitajat, että mo-
lemmat kuuluu huomioida ja lisämäärärahaa heille saadaan. Terrorismi on tänäänkin ollut
muun muassa lehdistössä esillä, ja on tärkeä teema, että kiinnitetään huomiota turvallisuu-
teen. — Kiitoksia, hallitus!

14.21 Ville Niinistö vihr (vastauspuheenvuoro): Arvoisa puhemies! Haluan minäkin kiin-
nittää huomiota näihin kahteen asiaan, mitkä tässä keskustelussa jo ovat tulleet esille.

Haluan kiittää siitä, että tämä hoitajamitoituksen heikennys jää nyt toteuttamatta ja van-
hustenhuollon laatu ja sen taso turvataan kaikille. Erityisesti niille, joilla haasteet ovat
kaikkein vakavimpia siinä hoidossa, se on tärkeätä, ja silloin tämän perushoitajamitoituk-
sen pitää olla riittävä.

Mutta huoleni liittyy siihen, että hallitus edelleen suunnittelee noin 70 miljoonan euron
säästötavoitetta vanhustenhuoltoon. Olen huolissani siitä, onko sellaista ylipäätään mah-
dollista toteuttaa hoidon laadun heikentymättä. Eli olisitteko valmiita harkitsemaan sitä uu-
delleen, ja minkälaisia säästötoimenpiteitä te nyt harkitsette, jos menette edelleen eteen-
päin jollain toisella tavalla vanhustenhuollon säästöjen toteuttamisessa? Olen siitä huolis-
sani, koska laadunvarmistus on tosi tärkeätä.

Talvivaarasta sanoisin vain sen, että tässä täydentävässä nyt laitetaan yhteensä 207 mil-
joonaa euroa lisää hankkeeseen, josta on tullut tämmöinen niin kuin uhkapelaajan riski,
että kun on tullut jo paljon tappiota, ei uskalleta lopettaa. Haluaisin kysyä nyt (Puhemies
koputtaa) ministeri Orpolta, kun uskotte myös markkinatalouteen: uskotteko, (Puhemies
koputtaa) että kaivos voi olla kannattava lähivuosina?

14.22 Kalle Jokinen kok (vastauspuheenvuoro): Arvoisa rouva puhemies! Ensi vuoden
talouskasvuksi ennustetaan 0,9:ää prosenttia pääasiassa yksityisten investointien ja yksi-
tyisen kulutuksen ansiosta. Pientä positiivista kehitystä on siis näkyvissä. Mutta edelleen
pitää muistaa se, että viennin kokonaisvolyymi on se, johon me tarvitsemme panostuksia ja
työtä sen eteen, ja julkisen talouden epätasapainoa emme pääse karkuun. Se meidän tulee
hoitaa. Siksi hallituksen reformityö ansaitsee kaiken mahdollisen tuen ja kannustuksen,
jotta tuo reformityö ja sitä kautta julkisen talouden tasapaino saavutetaan.

Hallitus tekee myös merkittävää arvovalintaa tässä lisätalousarviossa, täydentävässä ta-
lousarvioesityksessä, sillä, että hallitus osoittaa lisävaroja tässä tiukassa tilanteessa erityi-
sesti niille tahoille, jotka huolehtivat suomalaisten turvallisuudesta. Poliisien lisämäärära-
ha ja myös kriisinhallinnan ja sotilastapaturmalain korvausmenojen lisääminen ovat sel-
keä arvovalinta turvallisuuden puolesta — hyvä.

14.23 Li Andersson vas (vastauspuheenvuoro): Arvoisa puhemies! Minä ymmärrän hy-
vin kainuulaisten huolet työllisyydestä ja työpaikkojen riittävyydestä Kainuussa. Mutta on
5



Pöytäkirjan asiakohta PTK 118/2016 vp
syytä huomioida myöskin se, että kyllä siellä ollaan myös huolissaan järvien tilasta, kalas-
tuksen tulevaisuudesta ja Talvivaaran vaikutuksista luontoon ja ympäristöön. Tässä Terra-
famen hankkeessa on edelleen monta kohtaa, jotka herättävät epäilyksiä ja kysymyksiä,
mitä tulee sekä kaivoksen kannattavuuteen että ympäristöongelmien hallintaan. Jos on jo-
kin lainalaisuus, johon minäkin vasemmistolaisena luotan, niin se on se, että yksityinen
pääoma yleensä hakeutuu tuottavan rahan luokse. Nyt tämä kaivostoiminta on edelleen ras-
kaasti tappiollista ja siitä huolimatta esitetään lisärahoitusta, vaikka tämä valtioneuvoston
aikaisempi ehto yksityisestä rahoituksesta ei ole täyttynyt. Miten me voimme luottaa sii-
hen, että tämä sama kierre ei jatku niin kuin tähän asti? Haluan myöskin kysyä ministeriltä,
onko näissä kannattavuusarvioinneissa otettu huomioon ympäristölupien edellyttämät li-
säinvestoinnit (Puhemies koputtaa) ja myöskin ympäristöongelmien korvaamisesta aiheu-
tuvat kulut.

14.25 Kaj Turunen ps (vastauspuheenvuoro): Arvoisa puhemies! Täytyy vain hämmäs-
tellä, millä voimalla vasemmistoliitto ja vihreät aikovat tehdä Kainuuseen 1 500 työtöntä.
Täällä edustaja Aalto kysyi omassa puheenvuorossaan, miten vesitasapaino Talvivaarassa
saadaan kuntoon — se on jo kunnossa, se on laitettu kuntoon — ja toisena, miten toiminta
saadaan kannattavaksi. Sillä tavalla, miten me olemme nyt uutisistakin lukeneet, että siellä
on prosessi saatu kuntoon, ympäristöasiat kuntoon. (Touko Aalto: Eihän se liity Talvivaa-
raan mitenkään!) On oletettavaa, että kaivos on kannattava taloudellisesti vuosien 2018—
2019 vaihteessa. Minun mielestäni se, että kaivokseen panostetaan tässä vaiheessa, kun
siellä asiat on saatu kuntoon, on järkevää talouspolitiikkaa. Minä pikkuisen vertaisin kui-
tenkin Talvivaaraa Turun telakan pelastamisen. Tässäkin yhteydessä oli paljon sellaista
puhetta, että missään tapauksessa ei saisi panostaa. Mutta lopputulos on hyvä, ja minä us-
kon, että Talvivaarastakin lopputulos tulee vielä hyväksi. Tässä on nyt, (Puhemies koput-
taa) kun käydään näitä neuvotteluja (Puhemies: Aika!) ulkopuolisen rahoituksen suhteen...
[Puhemies keskeytti puheenvuoron puheajan ylityttyä.]

14.26 Touko Aalto vihr (vastauspuheenvuoro): Arvoisa rouva puhemies! Myös minä
tahdon antaa kaiken tukeni ja kehua myös yhtiön työntekijöitä ja johtoa, että moni asia on
mennyt eteenpäin. Mutta on syytä pitää mielessä se asia, että jos puhutaan noin 500 työ-
paikasta, niin yhden työpaikan hinta on yli miljoona euroa. Jos puhutaan noin 2 000 työ-
paikasta, yhden työpaikan hinta on yli 400 000. Mitä kaikkea muuta tuolla rahalla olisi voi-
tu tehdä kainuulaisten hyväksi, Kainuun hyväksi ympäristöä pilaamatta?

Fakta on myös se, että tästä kassavirtaennusteesta on pakko kysyä, mihin tuo kassavir-
taennuste perustuu ja missä ovat todisteet siitä, että ympäristökysymykset on tosiasiallises-
ti saatu kaikki kuntoon. Yksityistä rahaa varmaan näkyisi, jos yhtiö olisi niin kannattava
kuin puhutaan sen olevan.

14.27 Antti Rantakangas kesk (vastauspuheenvuoro): Arvoisa puhemies! Tuohon edel-
liseen puheenvuoroon: nythän puhutaan 40—50 vuoden investoinnista, ja silloin tämä ver-
tailu ontuu pahasti.

Kun kuuli vasemmistoliiton ja vihreitten puheenvuorot, niin vanha sanonta tuli mieleen:
pessimisti ei pety. Minusta on hieno asia, että hallitus luottaa Terrafamen johtoon ja niihin
näkymiin ja siihen työhön, mitä siellä on tehty. Toinen vaihtoehto on, että Terrafame ajet-
taisiin alas ja käytettäisiin veronmaksajien rahoja 500 miljoonaa euroa tilanteessa, jossa
6



Pöytäkirjan asiakohta PTK 118/2016 vp
valoa tunnelin päässä on näkyvissä, ja tekin täällä myönnätte, että näin on. Sehän olisi jär-
jetön päätös. Siitä seuraisivat noin 150 miljoonan euron vuotuiset veronmenetykset. Siitä
seuraisi valtavan paljon työttömiä, useita tuhansia työttömiä kerrannaisvaikutuksiltaan, ja
ne työttömyyskorvaukset ja muut sosiaaliturvamaksut olisivat suomalaisten veronmaksa-
jien maksettavana. Kyse ei siis ole Kainuusta pelkästään vaan koko Suomesta ja suoma-
laisten veronmaksajien edusta ja Suomen talouden ja työllisyyden myönteisestä kehityk-
sestä.

14.28 Anders Adlercreutz r (vastauspuheenvuoro): Värderade talman! On luonnollisesti
hieno asia, jos kaivos saadaan kannattavaksi ja sen myötä nämä varsin kalliit työpaikat pe-
lastettua. On kuitenkin aika monta kysymysmerkkiä. Silloin kun tämä toiminta käynnistet-
tiin, niin maailmanmarkkinahinta oli 35 000, sen jälkeen se on käynyt 8 000:ssa, nyt lienee
noin 11 000 dollaria per tonni. Ratian lausunnossa on edellytetty 16 000:n hintaa vuoteen
2020 mennessä. Se ylittää Maailmanpankin ennusteen. On myöskin sanottu, että positiivi-
nen kassavirta edellyttää tuotantomäärää 30 000 tonnia vuodessa, joka on yli tuplasti tähän
mennessä saavutetun maksimin. Kysyisinkin: ovatko nämä realistisia, näkeekö hallitus,
että tässä on realismia, ja ellei, niin mikä on se punainen viiva, jonka yli ei voi mennä?
Mikä on se punainen viiva, joka (Puhemies koputtaa) tuottaa sen, että peli puhalletaan
poikki?

14.29 Eero Suutari kok (vastauspuheenvuoro): Arvoisa rouva puhemies! Vuoden 2017
talousarvion täydentäminen on selkeä, ja se on toivoa antava. Terrafamesta on puhuttu tääl-
lä paljon, ja täytyy tässä heti todeta, että 80 prosenttia kainuulaisista asuu siinä Nuasjärven
ympärillä ja se on erittäin tärkeä järvi, jonka tilasta pitää kaikkien tietysti olla huolissaan.
Mutta nyt näyttää huomattavasti paremmalta: siellä on yli 50 syvännettä, ja kaikkia syvän-
teitä tutkitaan. Meillä nyt vuodenvaihteeseen mennessä tulee uusi raportti — se on puolu-
eeton raportti siitä, mitä siellä on tapahtunut. Joka tapauksessa ely-keskuksen raportti vii-
me viikolta näyttää siltä, että syysvedenkierto on onnistunut ja siellä on puhdas tila myös
tässä yhdessä syvänteessä, mikä keväällä oli ongelmallinen.

Mitä tulee siihen, minkä hintaisia työpaikkoja siellä Talvivaarassa on, jokainen voi tie-
tysti laskea sen, että jos perustetaan vaikka tuommoinen sellutehdas, mikä esimerkiksi jo
tällä hetkellä on — siellä on miljardi-investointi kysymyksessä — niin työpaikkoja syntyy
sen 400—500. Eli samaa luokkaa.

14.30 Sari Essayah kd (vastauspuheenvuoro): Arvoisa rouva puhemies! Täällä oppositi-
ossa olemme iloinneet siitä, että hallitus on perunut tuon hoitajamitoituksen pienentämi-
sen, mutta samalla täytyy kuitenkin esittää huoli, että kun yhtään lisärahoitusta ei kuiten-
kaan ole tulossa vaan tuo 70 miljoonan säästötavoite näyttää säilyvän, niin onko nyt niin,
että aiotaan sitten löysentää tulkintaa siitä, ketkä työntekijät tulevaisuudessa lasketaan hoi-
tajiksi. On jo julkisuudessa esitetty huoli, että onko niin, että esimerkiksi vaikkapa talon-
mies on tulevaisuudessa siellä laitoshoitopaikassa yksi henkilö, joka katsotaan mitoituk-
seen riittäväksi. Toivoisinkin, että täällä nyt valtiovarainministeri ihan selkeästi tuo esille
sen, että tämä ei tule tarkoittamaan löysennyksiä siihen, ketkä henkilökunnasta katsotaan
hoitajiksi, koska vanhusten kohdalla on äärimmäisen tärkeää se, että he saavat hyvää hoi-
toa ja että se hoito, mitä he saavat, on nimenomaan asiantuntevaa ja se tulee ammatillisesta
taustasta.
7



Pöytäkirjan asiakohta PTK 118/2016 vp
14.31 Sari Sarkomaa kok (vastauspuheenvuoro): Arvoisa rouva puhemies! Hallitus ei
peruuta vaan menee eteenpäin. Tämä vanhustenhuollon mitoituskysymys on osoitus siitä,
että hallitus omaa vahvan, suuren sydämen, sitkeästi etsitään vaihtoehtoja vaikeassa tilan-
teessa. Tämä ratkaisu, että hoitomitoitus pidetään ennallaan, on tärkeä. Haluan todeta täs-
sä, että vanhuspalvelulain mukaan henkilöstömitoituksen perusteena on aina oltava asiak-
kaan hoidon ja palveluiden tarve. Mitä tämä nyt tehtävä muutos tarkoittaa? Se tarkoittaa si-
tä, että voidaan joustavoittaa toimintaa niin, että tuo mitoitus katsotaan asukkaiden hoitoi-
suuden ja siinä tapahtuvien muutosten perusteella eli asiakaslähtöisesti, edustaja Rinne.
Toivon, että tämä myöskin koko oppositiolle sopii. Tärkeää on, että osaamisesta pitää pi-
tää kiinni. Talonmies ei ole tulevaisuudessakaan sairaanhoitaja, molemmilla on omat tär-
keät tehtävänsä. Noita laatusuosituksia päivitetään, ja se on tehtävä huolella, iso työ on vie-
lä edessä, mutta tämä on osoitus siitä, että haluamme kunnioittaa sitä työtä, mitä ikäihmis-
ten parissa tehdään, (Puhemies koputtaa) ja haluamme turvata vaikeina aikoina vanhusten-
huollon laadun.

14.32 Sirpa Paatero sd (vastauspuheenvuoro): Arvoisa rouva puhemies! Tämän hoitaja-
mitoituksen leikkauksen peruutus on erittäin hyvä, ja vaikka edustaja Sarkomaa täällä
kuinka esittää, että se on ollut hallituspuolueidenkin tahto, niin täytyy hämmästellä, miksi
hallituspuolueet ovat ensin tehneet semmoisen esityksen, josta sitten voidaan sanoa, että
näin ei ollutkaan. Minä olen tyytyväinen omaisten puolesta, tietysti vanhusten puolesta sii-
tä, että tämä tuli, mutta yhä edelleen samasta asiasta kuin edustaja Essayah olen huolissani:
mistä se 70 miljoonaa sinne kasataan? Onko niin, että lasketaan tulevaisuudessa vaikkapa
kanslistitkin mukaan mitoitukseen tai lasketaan pätevyyksiä niin paljon, että saadaan pie-
nemmällä palkkakustannuksella nämä kustannukset katettua?

Toinen kysymys: riittääkö 10 miljoonan lisäraha poliiseille, koska siitä rahasta laitetaan
kalustehankintoihin? Tavoite oli saada 200 poliisia palkattua myöskin vuodenvaihteen jäl-
keen, jotta pysytään nykyisessä summassa, ja harmaan talouden osalta lisäystä ei kuiten-
kaan tähänkään tullut.

14.33 Pia Viitanen sd (vastauspuheenvuoro): Arvoisa rouva puhemies! Se on kyllä kiel-
tämättä hyvä asia, että jo kahden viikon jälkeen ministeri Orpo tuo tänne täydentävän bud-
jettiesityksen, jossa aletaan noudattaa SDP:n vaihtoehtobudjettia sen osalta, että tämä hal-
lituksen aikoma julma leikkaus vanhusten hoitajamitoitukseen perutaan. Tämä on hyvä al-
ku, ja täytyy toivoa, että mahdollisimman nopeasti tulee hallitukselta seuraava täydentävä
budjettiesitys, jossa kenties sitten seuraavia vääryyksiä hallitus lähtisi perumaan. Esimer-
kiksi tämä diabeteskorvaus on sellainen, mitä kansalaiset eivät voi ymmärtää, että tällaisia
hallitus voi esittää.

Tämä vaihtoehtobudjettimme on siinä mielessä hyvä, että tästä voi ottaa monessa suh-
teessa kopin. Ministeri, kun tulevillakin viikoilla esimerkiksi verolait ovat täällä jälleen
keskustelussa, niin meillähän on sellainen vaihtoehto, missä sekä palkansaajat että eläk-
keensaajat — 95 prosenttia pieni- ja keskituloisista palkansaajista ja eläkkeensaajista —
hyötyisivät hallituksen esitykseen nähden. Minä toivon, että nyt näistäkin verolinjauksista
ja muista otettaisiin koppia ja että hallitus seuraavaksi, seuraavassa täydentävässä esityk-
sessään, peruisi näitä julmimpia leikkauksia (Puhemies koputtaa) ja korjaisi myös veropo-
litiikkaansa.
8



Pöytäkirjan asiakohta PTK 118/2016 vp
14.35 Timo V. Korhonen kesk (vastauspuheenvuoro): Arvoisa puhemies! Terrafamen
osalta minun ymmärtääkseni valtio on asettanut tavoitteeksi ympäristön kannalta kestävän
ja taloudellisesti kannattavan kaivostoiminnan jatkamisen, ja tällä tiellä ollaan mitä suu-
rimmassa määrin. Terrafame ei ole Talvivaara. Määrätietoisella työllä nuo kaivosprosessit
on saatu toimimaan. Ympäristöasiat on saatu kuntoon. Ongelmallinen vesitase on saatu
puolitettua, ei ylimääräisellä juoksutuksella vaan kaivosprosessien toimivuudella. Koko
ajan Vaasan hallinto-oikeuden erittäin tiukat päästörajat on alitettu, eli kiistattomasti on to-
dettava, että nämä prosessit toimivat ja ympäristöasiat on saatu monella tavalla kuntoon.
Tuotantokustannukset myös laskevat koko ajan, eli itsekin näen, että tämä pääomitus on
mitä suurimmassa määrin järkevää muistaen, että kysymys ei ole vain Kainuun työllisyy-
destä, vaan kun täysillä mennään, niin yli 4 000 ihmisen työpaikasta, (Puhemies koputtaa)
siis myös muualla kuin Kainuussa.

14.36 Hanna Sarkkinen vas (vastauspuheenvuoro): Arvoisa puhemies! Olisi parasta, jos
Talvivaaran kaivos voisi jatkaa. Se on erittäin tärkeätä alueen työllisyyden kannalta. En-
nakkoehto on kuitenkin se, että kaivos on taloudellisesti kannattava ja ympäristöongelmat
ratkaistaan. Jos tästä on uskottava näkymä, lisäbudjetti kannattaa tässä vaiheessa antaa.
Kysymys kuitenkin kuuluu, onko uskottavaa näkymää, kun yksityistä sijoittajaa ei ole löy-
tynyt, ja kysymys kuuluu, milloin johtopäätökset lopulta tehdään ja kuinka kauan veron-
maksajien rahoja sinne kannattaa kaataa. Olisi parasta, jos tässä vaiheessa eduskunta voisi
saada ulkopuolisen selvityksen kaivoksen realistisista toimintamahdollisuuksista.

Arvoisa puhemies! On hienoa, että hallitus peruu aikeensa vanhusten hoitajamitoituk-
sen supistamisesta. Kuitenkin nämä säästötavoitteet vanhushoivaan ovat edelleen voimas-
sa, ja hallitus tavoittelee kymmenten miljoonien eurojen säästöä vanhushoivasta. Eihän
tämä nyt ole vain silmänkääntötemppu, sillä säästöt ovat voimassa ja on puhuttu siitä, että
hoitajamitoitukseen voidaan laskea myös muita kuin hoitajia? (Puhemies koputtaa) Eli
onko kyseessä silmänkääntötemppu?

Puhemies Maria Lohela: Vielä ennen ministereitä edustaja Niinistö.

14.37 Ville Niinistö vihr (vastauspuheenvuoro): Arvoisa puhemies! Talvivaaran kaivok-
sen ympäristöriskit ovat akuutin ympäristövaaran partaalta parantuneet. Se on kaikkien
myönnettävä, ja siitä haluan kiittää yrityksen nykyistä johtoa ja työntekijöitä Terrafames-
sa, että siellä on selkeästi vahvempaa ammattitaitoa tältä osalta kuin aikaisemmin. Mutta se
ei poista sitä, etteikö siellä olisi edelleen merkittäviä ympäristöriskejä. Niitten hallintaan
liittyy kustannuksia, joihin on jatkossakin tehtävä investointeja. Nyt tehdyt investoinnit ei-
vät vielä riitä varmistamaan, että kaivos on jatkossakin ympäristön kannalta kestävällä to-
lalla. Ja sen päälle tulee sitten se kannattavuus.

Jos verrataan Turun telakkaan, niin ei Turun telakkakaan pyytänyt valtiontukea sillä,
että se sanoi, että me osaamme tehdä laivoja, jotka pysyvät pinnalla. Talvivaara on tähän
mennessä vain selitellyt, että me voimme ehkä saada prosessin haltuun. No, se ei riitä, vaan
sen pitäisi olla vielä kannattavaa. Ja nyt se näkymä siihen kannattavuuteen on lykkäänty-
nyt koko ajan kauemmas niin, että Sipilän hallituksen aikana laitetut rahat olisivat jo (Pu-
hemies koputtaa) riittäneet koko alasajoprosessiin, ja tämä kuvaa (Puhemies koputtaa) sitä
mittaluokkaa, kuinka paljon sinne rahaa (Puhemies: Aika!) on jo laitettu.
9



Pöytäkirjan asiakohta PTK 118/2016 vp
Puhemies Maria Lohela: Ministeri Orpo, enintään 5 minuuttia.

14.38 Valtiovarainministeri Petteri Orpo: Arvoisa puhemies! Ensin tästä hoitajamitoi-
tuksesta:

Vielä toistan sen, että siitä 70 miljoonan säästötavoitteesta pidetään kiinni. Se on tär-
keää sekä tämän suunnitelmakauden säästöohjelman toteuttamisen kannalta eli julkisen ta-
louden tasapainottamisen ja uskottavuuden kannalta että toisaalta myöskin siksi, minkä ha-
luan nostaa esille tässä, että arvion mukaan 30-luvulle mennessä vanhustenpalveluiden
kustannukset ja tarve kasvavat 70 prosenttia, ja kun me tiedämme, kuinka tiukalla meidän
julkinen talous on tällä hetkellä, niin jokainen meistä ymmärtää, että meidän on tehtävä jo-
tain. Pelkkä talouskasvu ei riitä, koska sen pitäisi olla aika huikeaa. Silloin meidän täytyy
koko ajan uudistaa toimintatapoja — miten me meidän vanhustemme hyvästä, arvokkaas-
ta hoidosta ja vanhenemisesta pidämme kiinni — ja se tarkoittaa sitä, mitä nytkin ollaan
hakemassa, eli joustavuutta, järkevöittämistä, uusia toimintatapoja, teknologian hyödyntä-
mistä. Näitä yhdessä nyt STM, THL, myös yksityisen sektorin toimijat ja VM, varmista-
massa talouspuolta, käyvät läpi ja valmistelevat tätä eteenpäin. Minusta tässä ollaan nyt oi-
kealla polulla, niin että huolehditaan samaan aikaan sekä vanhuksista että tästä meidän tär-
keästä julkisesta taloudesta. Jos se on terve, me pystymme huolehtimaan myöskin jatkossa
ja tulevaisuudessakin meidän vanhuksista.

Meidän täytyy käydä tämä koko vanhustenpalveluiden ketju, koko tämä valtava haaste
läpi ja miettiä, miten me voimme tukea mahdollisimman pitkää hyvinvointia ja kotona asu-
mista, kotiin vietäviä palveluita, palveluasumista, tuettua palveluasumista, ja sitten ehkä
viimeisenä se laitoshoito silloin, kun sitä tarvitsee. Jos tämä saadaan toimimaan ja sote-uu-
distuksen yhteydessä meillä on toimivat hoitoketjut, joissa vanhus pääsee tarvitsemaansa
hoitoon oikeaan aikaan oikeaan paikkaan ja kuntoutukseen ja jälleen kotiin, silloin me pys-
tymme jollakin tavalla vastaamaan siihen valtavaan palvelutarpeeseen ja rahantarpeeseen,
mikä meillä jatkossa on.

Kansanedustajat! Poliisien rahoista vielä: Tilanteessa, jossa joka paikasta leikataan, me
olemme nyt lisänneet hallitusohjelmaneuvotteluissa 50 miljoonaa sisäiseen turvallisuu-
teen, oikeudenhoitoon ja poliisin määrärahoihin. Sen lisäksi me olemme useaan otteeseen
tässä matkan varrella jo tänä aikana lisänneet poliisin määrärahoja, ja nyt vielä 10 miljoo-
naa lisää. Kun verrataan siihen, että samaan aikaan me joudumme leikkaamaan sieltä, mis-
sä se oikeasti sattuu myös, niin tämä on merkittävä arvovalinta, kuten edustaja Jokinenkin
nosti täällä esille, jonka hallitus on tehnyt, koska turvallisuuden takaaminen on yksi niitä
perusasioita, joita kansalaiset tarvitsevat ja kaipaavat, ja minusta tämä on välttämätöntä.
Niin kuin sanoin, lähdemme siitä, että sillä turvataan nykyisten koulutettujen poliisimies-
ten ja -naisten töiden jatkuminen vuodenvaihteen jälkeen.

On hyvä, että SDP:kin harrastaa veropolitiikkaa ja veronkevennyspolitiikkaa, ja se on
hieno uudistus teidän politiikanteossanne. Te olette yleensä juhlineet, kun verotusta on ki-
ristetty, ja varsinkin työn ja yrittämisen verotusta. Tämä on hyvin ilahduttavaa. Voin sa-
noa, että hallituksen esitys laskee sadan prosentin osalta työntekijöiden ja palkansaajien ja
eläkkeensaajien verotusta. Se on mielestäni erinomainen asia.

Ja se, minkä unohdin mainita: Tässä täydentävässä esityksessä suunnataan vielä lisää
entisen 30 miljoonan päälle 33 miljoonaa euroa kaikkein vähäosaisimmille — siis kaik-
kein vähäosaisimmille — jotta tämä kiky-sopimuksesta tullut työn verotuksen ja eläketu-
lon verotuksen keventäminen saadaan myöskin oikeudenmukaisesti sinne kaikkein pieni-
10



Pöytäkirjan asiakohta PTK 118/2016 vp
tuloisimmille. Minusta tämä on aivan erinomainen oikeudenmukaisuuskysymys, ja toi-
von, kun täällä on muutama varovainen kiitos tullut opposition puolelta, että tässäkin olisi
kiitoksien ja kehujen paikka.

Ja siitä viimeiseen asiaan: jätän varsinaisesti Talvivaaran ja Terrafamen ministeri Reh-
nille, mutta, edustaja Niinistö, kun yleensä moititte hallitusta kaikesta, mitä maailmassa ta-
pahtuu, niin siinä äskeisessä listassanne, kun kiititte Terrafamen johtoa ja ympäristöviran-
omaisia, olisitte voinut kiittää myöskin hallitusta siitä, että ympäristökysymyksissä on
päästy eteenpäin.

Puhemies Maria Lohela: Ministeri Rehn, 3 minuuttia.

14.43 Elinkeinoministeri Olli Rehn: Kiitämme eduskuntaa ja edustajia asiallisesta kes-
kustelusta, kiitoksia siitä, ja ennen kaikkea Terrafamen johtoa ja henkilöstöä erittäin hy-
västä, erinomaisesta työstä tämän kaivoksen ylösajon operatiivisen toiminnan onnistumi-
seksi. Kiitoksia heille siitä.

Tässä keskustelussa nousi esiin useita kysymyksiä, ja kahteen kolmeen niistä haluan täs-
sä vastata ja tuoda valaistusta.

Ensimmäinen koskee vakuusjärjestelyä, johon edustaja Aalto viittasi. Tämä esitys teh-
tiin sen takia, että hallitus päätti varautua siihen, että parhaillaan käsittelyssä olevassa kor-
keimman hallinto-oikeuden ympäristöluvassa kaivostoimintaan liittyvät vakuudet nousisi-
vat huomattavasti. Sen takia tehtiin tämä esitys 107 miljoonan euron varauksesta vakuuk-
siin. Korostan: kyse on varauksesta. Korostan myös sitä, että tämä vakuusjärjestely koh-
distuisi ennen muuta kaivostoiminnan lopettamiseen liittyviin ennakoiviin toimenpitei-
siin, joista valtio joutuisi sulkemiseen päädyttäessä kantamaan kustannusvastuun. En toi-
vo sulkemista, toisin kuin edustajat Andersson ja Aalto, myöskään sen takia, että silloin
nämä varaukset todennäköisemmin realisoituisivat ja tulisivat valtion eli veronmaksajien
kontolle. Kumma, että vihreät ja vasemmistoliitto eivät saaneet ratkaistua Terrafameen ja
Talvivaaraan liittyviä kysymyksiä silloin, kun itse olitte hallituksessa vuosikausia. Jälkikä-
teen on kyllä helppo näistä asioista viisastella.

Terrafamen jatkon lähtökohdista voi todeta, että Terrafamella on vahva näyttö ympäris-
tötilanteen hyvästä hallinnasta sekä suunnitelmallisesti edenneestä tuotannon ylösajosta.
Valtio-omistajan, eduskunnan ja hallituksen, näkökulmasta voidaan arvioida, että kannat-
tavan kaivostoiminnan saavuttamiselle on nyt realistiset edellytykset olemassa. Yksityi-
seen rahoitukseen liittyvä prosessi on edennyt myönteisesti. Tavoitteena on edelleen var-
mistaa yritykselle jatkorahoitus vuoden 2016 loppuun mennessä, ja sallimalla neuvottelu-
jen jatkumisen tarvittaessa vuodenvaihteen yli hallitus haluaa varmistaa Terrafamelle mah-
dollisuuden saavuttaa paras mahdollinen neuvottelutulos toiminnan jatkamiseksi.

Edustaja Aalto totesi, että hallitus pyrkii parhaaseen mahdolliseen neuvottelutulokseen:
kyllä, aivan oikein siteerattu, ja on sekä ympäristön tilan että Kainuun aluetalouden ja työl-
lisyyden kannalta paljon parempi vaihtoehto se, että Terrafame onnistuu. Tällä hetkellä va-
kavia neuvotteluja yksityisestä rahoituksesta on käynnissä. En voi mennä niihin yksityis-
kohtaisesti, mutta korostan, että se ei ole mitään uhkapeliä, (Puhemies koputtaa) vaan se on
hyvin vakavaa työtä kestävän kaivostoiminnan ja Kainuun aluetalouden ja työllisyyden
puolesta. (Puhemies: Aika!) Palataan asiaan muutaman viikon päästä, kun kortit ovat pöy-
dällä.
11



Pöytäkirjan asiakohta PTK 118/2016 vp
Puhemies Maria Lohela: Sitten jatketaan tätä debattia.

14.46 Peter Östman kd (vastauspuheenvuoro): Arvoisa puhemies! Palaan vähän siihen
aikaisempaan aiheeseen, kun se tuli esille myöskin ministeri Orpon puheenvuorossa, eli
poliiseille myönnetään nyt 8,5 miljoonaa euroa lisäystä, joka kohdennettaisiin keskusri-
kospoliisille ja paikallispoliisille väkivaltaisten ääriliikkeiden laittoman toiminnan torju-
miseksi. Hyvä asia ihan sinällään, koska jos hallituksen alkuperäinen budjetti olisi toteutu-
nut, se olisi johtanut yli 200 poliisin vähennykseen. Poliisin mediaanipalkka on saamani
tiedon mukaan noin 3 000 euroa kuukaudessa, ja ottaen huomioon sivukulut 200 poliisin
henkilöstömenot ovat huomattavasti enemmän kuin nyt esitetty 8,5 miljoonaa euroa. Eli
siinä on edelleen useamman miljoonan vaje. Kysyisin valtionvarainministeri Orpolta: mi-
ten aiotte ratkaista tämän asian, kun siinä on useampi miljoona euroa vajetta?

14.47 Mika Kari sd (vastauspuheenvuoro): Arvoisa rouva puhemies! Määrärahan lisää-
minen poliisille on hyvä asia. Se on hyvä asia, jo ihan senkin kautta on mukava sanoa, kos-
ka SDP keväällä sisäisen turvallisuuden selonteon lähetekeskustelussa ryhmäpuheenvuo-
rossa paalutti tämän tason 7 200:aan, siihen tasoon, johonka hallitus nyt talven tullessa it-
sekin on päätynyt. Tästä kiitos. Mutta minusta on kyllä väärin antaa kuva, että tällä 10 mil-
joonan euron lisärahoituksella hoidetaan poliisiin tehtäviin liittyvät ongelmat ja tähän re-
surssiin liittyvät ongelmat, joista tässä salissa tämänkaltaista kuvaa annetaan. Ministeri ai-
van oikein lisäsi tässä, että tässä taloustilanteessa paikkaaminen on arvovalinta. Olen tästä
samaa mieltä, mutta suhteessa poliisin tehtäviin ja siihen ympäristömuutokseen, jossa po-
liisi elää, määrärahan lisäys ei ole riittävä. Ei ainakaan saa antaa itselleen sellaista kuvaa,
että tällä tulee kaikki ongelmat hoidettua. (Puhemies koputtaa) Ruusuiseen kuvaan meillä
ei ole varaa.

Puhemies Maria Lohela: Ministeri Orpo, 1 minuutti.

14.49 Valtiovarainministeri Petteri Orpo: Arvoisa puhemies! Sain heti vastata. — Mi-
nusta arvostamani edustaja oli nyt ymmärtänyt väärin, mitä sanoin. En todellakaan yritä
väittää täällä, että kaikki poliisin työhön liittyvät haasteet on nyt tällä korjattu, ei varmasti.
Tämä oli euromääräinen vastaus siihen akuuttiin tilanteeseen, jonka poliisi itse toi tarkem-
min julki vasta syksyllä, että nämä määräaikaiset uhkaavat päättyä. Vielä keväällä, kun
edellisessä tehtävässäni valmisteltiin budjettiesitystä, myöskin poliisin oma meille viesti-
mä käsitys oli se, että se aikaisemmin annettu budjettiesitys olisi riittänyt kaikkien työllis-
tämiseen, eli siinä mielessä osuitte oikeaan siinä omassa vaihtoehdossanne. Mutta eihän
tällä missään tapauksessa voida vastata kaikkiin uhkiin, jotka muun muassa sisäisen tur-
vallisuuden selonteossa käyvät hyvin ilmi. Mutta tämä on nyt se, mihin hallitus pystyy täs-
sä vaikeassa tilanteessa, ja se on paljon se.

14.50 Laura Huhtasaari ps (vastauspuheenvuoro): Arvoisa puhemies! On todella hie-
noa, että tämän hallituksen aikana meille on tullut työpaikkoja, toisin kuin viime hallitus-
kaudella niitä menetimme niin paljon. Tämän hallituksen aikana on tehty paljon hyviä pää-
töksiä. Tämä hoitajamitoitus oli erityisen tärkeä asia — ja siitä erikseen haluan vielä sa-
noa, vaikka sen ovat monet muutkin tässä jo ottaneet sille. Myös nyt tässä lisätalousarvi-
ossa on hyvä liikennehanke: tähän Pori—Mäntyluoto-rataosan sähköistykseen ehdotetaan
12



Pöytäkirjan asiakohta PTK 118/2016 vp
5,7 miljoonaa euroa, ja tämän hankkeen tavoitteena on parantaa elinkeinoelämän toimin-
taedellytyksiä, metalliteollisuuden kilpailukykyä ja vähentää kuljetusten aiheuttamia hai-
tallisia päästöjä. Kun Satakunta on todella monipuolinen rakenteeltaan ja vientiosuuksia
Suomi tarvitsee lisää, me tarvitsemme lisää vientiä ja markkinaosuuksia maailmalta, niin
tätä Satakunnan infran lisäämistä vielä pitäisi tulla lisää.

14.51 Kari Uotila vas (vastauspuheenvuoro): Arvoisa rouva puhemies! Nyt vähän louk-
kaannun pelikaverilleni, ministeri Rehnille, kun annoitte ymmärtää, että tässä salikeskus-
telussa vasemmistoliitto olisi jo tyrmännyt tämän pääomittamisen tai vakuusjärjestelyn.
Sitä emme ole tehneet, me haluamme lisää tietoa, me haluamme lisää vastauksia.

Pääministeri totesi, että Talvivaarassa on tapahtunut ihme. Uskommeko ihmeisiin? Me
haluamme uskoa faktoihin ja saada todella varmuuden siitä, että sekä ympäristön kannalta
kestävällä tavalla että taloudellisesti Talvivaara on mahdollinen, ja me toivomme, että työ-
paikkoja ja toimintaa voidaan jatkaa. Mutta tähän ihmeeseen sisältyy myös kummaa, ja se
kumma kävi ilmi tv-ohjelmassa, jossa Lauri Ratia totesi, että kaikissa vaihtoehdoissa, joil-
la pyritään positiiviseen kassavirtaan 2018 alkupuoliskolla, on mukana myöskin uraanin
hyödyntäminen ja ehkä muutkin maametallit. Onko näin vai ei, koska sillä on merkitystä
(Puhemies koputtaa) sekä lupaprosessille että... [Puhemies keskeytti puheenvuoron pu-
heajan ylityttyä.]

14.52 Seppo Kääriäinen kesk (vastauspuheenvuoro): Arvoisa puhemies! Suomen talou-
den yleiskuva on viime aikoina saanut lieviä myönteisiä etumerkkejä, vaikkakin tietysti
kansainvälinen epävarmuus sitä varjostaa. Arviot ovat lievästi myönteistyneet, ja tietysti
taustalla on kiky-sopimusta ja paljon muutakin. Investointeja on nyt ilmoitettu tehtäväksi
aikamoinen määrä, jopa yllättävässä määrin, niin paljon kuitenkin, että jonkunlaisesta
käänteestä pitkän korpivaelluksen jälkeen voi kyllä puhua.

Ministeri Orpo, te olette viimeisimmän tiedon päällä, parhaiten taloudesta informoitu
ministeri toivottavasti. Kysyn teiltä arviota Suomen talouden yleiskuvasta. Voitteko muu-
tamalla virkkeellä kertoa, missä olemme menossa, ja b) kysyn teiltä: miltä suunnalta halli-
tus hakee uutta potkua, lisäpotkua, jotta tämä myönteinen vire jatkuisi ja kenties voimis-
tuisi jopa aallokoksi?

14.53 Sanna Marin sd (vastauspuheenvuoro): Arvoisa puhemies! Tällaisessa taloudelli-
sessa tilanteessa, jossa me olemme, Suomi tarvitsee investointeja. Tampereen raitiotiehan-
ke on hyvä esimerkki investoinnista, joka paitsi lisää kestävää kaupunkikehitystä, lisää
työllisyyttä rakentamisvaiheessa myös tuo työpaikkoja Kainuuseen Transtechin tehtaalle
Otanmäkeen. Tämä on hyvä hanke, ja on hyvä, että valtio on sitoutunut tähän hankkeeseen
30 prosentin osuudella, mutta haluaisin nyt tässä käyttää tilaisuuden hyväksi ja kysyä mi-
nisteri Orpolta, onko hallitus keskustellut siitä, että kun tämänkin hankkeen kustannukset
ovat tarkentuneet ja ne ovat kasvaneet siitä alkuperäisestä, niin onko valtio sitoutunut 30
prosentin osuuteen myös näiden kasvaneiden kustannusten osalta. Tämä on hyvä hanke, ja
on hienoa, että se toteutuu, ja on hienoa, että valtuusto näin päätti tässä kuussa, mutta me
tarvitsisimme vielä valtiolta sitoutumisen näihin kokonaiskustannuksiin 30 prosentin
osuudella.
13



Pöytäkirjan asiakohta PTK 118/2016 vp
14.54 Timo Heinonen kok (vastauspuheenvuoro): Arvoisa rouva puhemies! On hyvä,
että Terrafame on saatu parempaan kuntoon kuin edellisen hallituksen aikana, ja myönteis-
tä on myös se, että poliisin määrärahoja lisätään ja hoitajamitoitusta ei leikata 0,4:ään.
Myös kriha-veteraanien kuntoutusrahasta haluan antaa kiitosta koko hallitukselle.

Kun tässä nyt on julkisuudessa käynyt selväksi, että myös oppositiopuolueiden varjo-
budjeteissa koulutuksesta leikataan, (Vasemmalta: Väärin!) niin kysyisin, olisiko syytä uu-
distaa tätä eduskuntakäsittelyä niin, että esimerkiksi vihreät voisivat tuoda oman, täyden-
tävän esityksensä, missä he vastaisivat näihin puheisiin ja lupauksiin siitä, että koulutuk-
sesta ei leikata, sillä heidän esityksessään leikataan. (Ben Zyskowicz: 250 miljoonaa!)

14.55 Ville Niinistö vihr (vastauspuheenvuoro): Arvoisa puhemies! Olisi hyvä, että kan-
sanedustajat pyrkisivät tässä salissa totuuteen. Edustaja Heinonen ei ole siitä tunnettu. (Vä-
lihuutoja)

Vihreiden vaihtoehtobudjetissa lisätään merkittävästi koulutuksen rahoitusta tästä vuo-
desta ensi vuoteen, ja me tulemme äänestämään kaikkia hallituksen leikkausehdotuksia
vastaan. Me torjumme kaikki hallituksen koulutusleikkaukset, ja meidän vaihtoehdossam-
me laitetaan koulutukseen valtion budjetissa rahaa 446 miljoonaa euroa enemmän kuin
hallituksen vaihtoehdossa ja kunnan rahalisäykset huomioon ottaen, kun palautetaan täysi
oikeus päivähoitoon, 655 miljoonaa.

Jos kokoomus on huolissaan siitä, että koulutukseen laitetaan liian vähän rahaa, niin
miksi te ette ole laittamassa senttiäkään lisää, kun vihreät laittaa 655 miljoonaa euroa
enemmän kuin te? Me olemme sitoutuneet perumaan kaikki tämän hallituskauden aikana
tehtävät leikkaukset vaalikauden jälkeen, (Välihuutoja oikealta) ja tästä sitoumuksesta me
pidämme kiinni. Tämä on meidän tavoitteemme.

Sanon myös, arvoisa puhemies, loppuun sen, että Talvivaaran osalta ministeri Rehn täs-
sä nyt laittaa kyllä perintönsä siihen, että te olette nyt profiloituneet sillä, että valtion rahaa
laitetaan paljon Talvivaaraan, ja olette edistäneet Fennovoiman (Puhemies koputtaa) Ro-
satomin hanketta. Nämä ovat ne, mitä teidän kaudestanne jää jälkeen, ja... [Puhemies kes-
keytti puheenvuoron puheajan ylityttyä.]

14.56 Timo Heinonen kok (vastauspuheenvuoro): Arvoisa rouva puhemies! Edustaja
Niinistö, te olette sanonut, että hallitus leikkaa korkeakouluilta puolen miljardin euron
leikkaukset joka vuosi. Ei tämä pidä paikkaansa, ja sen osoittaa myös teidän vaihtoehto-
budjettinne: te ette esitä puolen miljardin palautusta sinne. Eli kun ei hallitus tee sellaista
leikkausta, mitä te sosiaalisessa mediassa väitätte, niin ette te ole sitä myöskään itse palaut-
tamassa.

Teidän vaihtoehtobudjetistanne ei myöskään löydy korkeakouluindeksin palauttamista.
Sen takia, kun te syytätte meitä epärehellisyydestä, olisi rehellistä myöntää, että nyt se on
jäänyt sieltä tekemättä, niin kuin vasemmistoliitto kertoi, että heillä ei ole korkeakouluin-
deksejä heidän vaihtoehtobudjetissaan. Ja ainakin edustaja Arhinmäki totesi, että se on jää-
nyt epähuomiossa sieltä pois ja se tullaan korjaamaan. Sen takia ehdotin, että vihreillä olisi
tällainen mahdollisuus tehdä täydentävä varjobudjetti ja korjata näitä omia virheitään, että
ne olisivat sen mukaisia, mitä sosiaalisessa mediassakin levitetään. (Ben Zyskowicz: Erit-
täin rakentava ehdotus!)
14



Pöytäkirjan asiakohta PTK 118/2016 vp
14.57 Ville Niinistö vihr (vastauspuheenvuoro): Arvoisa puhemies! Pidän todella asiatto-
mana tätä tyyliä. Me olemme sanoneet, että me vastustamme kaikkia teidän leikkauksian-
ne, ja joka ikisessä äänestyksessä teidän koulutusleikkauksianne me vastustamme, (Ben
Zyskowicz: Puheissa!) ja näin ollen vastustamme myös korkeakouluindeksin jäädyttämis-
tä.

On totta, että tässä vaihtoehtobudjetissa ei ole sitä erillistä momenttia huomioitu. Se on
jäänyt tästä pois. Mutta meidän sitoumuksemme on selvä. (Välihuutoja kokoomuksen ryh-
mästä) Me olemme sanoneet, että tämän vaalikauden aikana kaikki tekemänne leikkaukset
koulutuksesta ovat sellaisia, mitä me vastustamme, ja me teemme töitä sen eteen, että ne
rahat koulutukseen palautetaan. Ensi vuoden budjetissa palautamme 655 miljoonaa euroa
rahaa enemmän kuin olette leikanneet vuosina 2016 ja 2017, ja tämä on fakta.

Arvoisa puhemies! Toivoisin, että tässä salissa keskityttäisiin eteenpäinvievään keskus-
teluun ja puheeseen siitä, minkälaisia vaihtoehtoja Suomella on edessään, eikä tarkoituk-
sella hämmennetä, sotketa ja vääristellä, edustaja Heinonen. (Välihuutoja)

14.58 Li Andersson vas (vastauspuheenvuoro): Arvoisa puhemies! Niin, meidän osal-
tamme voi todeta sen, että hallitus leikkaa koulutuksesta niin paljon, niin monin tavoin ja
niin monelta asteelta, että kyllä vasemmistoliiton vaihtoehtobudjetissa tämä yksi leikkaus
jäi sisällyttämättä, mutta me tulemme myöskin tätä korjaamaan sitten tulevissa esityksissä.
Lähinnä tämä on esitys hallituksen koulutusleikkausten laajuudesta. Mutta toki jos te ha-
luatte sen tuoda esille näin, niin se on teidän oma valintanne.

Arvoisa puhemies! Haluan vielä tehdä selväksi Terrafameen liittyen, että vasemmisto-
liitto suhtautuu erittäin suurella vakavuudella Terrafamen tilanteeseen. Me arvioimme hal-
lituksen esitystä, mutta meille on ehdoton edellytys, että ne ympäristöongelmat on saatu
hallintaan ja että on uskottava näkemys ja näkymä tämän kaivoksen kannattavuudesta tu-
levaisuudessa. Siihen liittyen haluan vielä kysyä ministeriltä: jos on niin selvää, että kai-
vostoiminta on muuttumassa kannattavaksi, niin miksi tätä yksityistä rahoitusta ei ole tä-
hän asti saatu, niin kuin valtioneuvoston aikaisempi linja ja edellytys olivat?

14.59 Ben Zyskowicz kok (vastauspuheenvuoro): Arvoisa rouva puhemies! Sanoin tasan
vuosi sitten tässä salissa seuraavaa: "Edustajat Soini ja Arhinmäki joutavat eläkkeelle, kyl-
lä Ville Niinistö on tämän salin johtava populisti." Moni tuolloin ihmetteli näin rankkaa
kannanottoa, mutta kun olemme seuranneet, minkälaiseen populistiseen oppositiopolitiik-
kaan edustaja Niinistö on johtanut vihreän puolueen, niin en usko, että kovin moni enää
tuota lausuntoa ihmettelee.

Mitä puheena olevaan Terrafameen tulee, niin ennen sanottiin, että joku tekee tikusta
asiaa, nyt edustaja Niinistö tekee piposta asiaa.

Mitä tulee koulutusleikkauksiin: Te voitte, edustaja Niinistö, sanoa, että me olemme pu-
huneet kaikkia leikkauksia vastaan. Niin olettekin. Mutta kun te teette oman varjobudjetin,
jossa kukaan ei estä teitä laittamasta joka senttiä ihan siihen tarkoitukseen, mitä te haluatte,
(Timo Heinonen: Demarit laittavat!) niin te vain noin 250 miljoonaa leikkaatte koulutuk-
sesta. 250 miljoonaa leikkaatte koulutuksesta, se on taivaan tosi, ja pidemmässä puheen-
vuorossa olen valmis sen osoittamaan.
15



Pöytäkirjan asiakohta PTK 118/2016 vp
15.01 Ville Niinistö vihr (vastauspuheenvuoro): Arvoisa puhemies! On rasittavaa koko
ajan käydä läpi ja korjata teidän väitteidenne (Timo Heinonen: Tottahan se on!) virheitä,
mutta käydään läpi tämä.

Te olette leikanneet lasten oikeutta päivähoitoon. Osa lapsista — on nyt Vantaalla il-
mennyt — ei saa edes ruokaa ollessaan päivähoidossa, sen takia, että osa-aikaisessa päivä-
hoidossa oleville lapsille joissain kunnissa ei anneta ruokaa, kun he ovat siellä aamupala-
aikaan. Tämä on häpeällistä, ja on hyvä, että ministeri on nyt pyrkinyt korjaamaan, että
edes tämä virhe korjataan.

Meidän linjamme on ollut se, että kaikki leikkaukset koulutuksesta perutaan, (Ben Zys-
kowicz: Puheissa!) ja vaihtoehtobudjetissa olemme palauttaneet siitä 655 miljoonaa. On
totta, että korkeakouluille lisäämme vain vähän reilut 100 miljoonaa euroa ja sieltä on jää-
nyt tässä kohtaa se indeksi 37 miljoonaa euroa pois. Meidän vaihtoehdossamme laitetaan
kuitenkin selvästi yli 100 miljoonaa euroa enemmän kuin te laitatte.

Mutta kunnille me palautamme valtionosuudet, aivan niin kuin ne olivat ennen teidän
leikkauksianne, ja silloin kunnat ovat velvoitettuja laittamaan sen rahamäärän, minkä ne it-
sekin laittoivat ennen. Eli yli 200 miljoonaa euroa siellä on enemmän panostusta kuin te
osaatte laskea, arvoisa kokoomus.

15.02 Krista Kiuru sd (vastauspuheenvuoro): Arvoisa puhemies! Kyllä tässä ihan häm-
mentyy, kun kuuntelee tätä keskustelua. Näyttää siltä, että monet hallituksen niin sanotuis-
ta hyvistä teoista johtuvatkin itse asiassa siitä, että wrapataan uusiksi niitä pahoja tekoja,
joita te olette tehneet hyvin monille suomalaisille. Kyllä me lähdemme sosialidemokraat-
tien vaihtoehtobudjetissa siitä, että 95 prosenttia niin palkansaajista kuin eläkeläisistäkin
hyötyy. Nyt tänään on kerrottu, kuinka te perutte vanhustenhuollon leikkaukset. Te ette nii-
tä peru, te perutte vain hoitajamitoituksen, mutta ne muut asiat jäävät kuitenkin vielä teke-
mättä. Olette kertoneet täällä, kuinka poliisien määrärahat palautetaan. Tosiasiassa 10 mil-
joonaa jää palauttamatta. Siltä osin minusta olisi hyvä, että pysyttäisiin ihan puhtaasti suo-
raan asiassa.

Minä haluaisin tietää ministeriltä, kun valtiovarainministeri kuitenkin täällä keskuste-
lussa on, oletteko harkinneet koulutusleikkauksien perumista. Minusta tämä Talvivaara-
esimerkki osoittaa, että teillä on tahtoa lisätä työllisyyttä, ja koulutuksen puolella me olem-
me menettäneet tuhansia työpaikkoja. Kun tässä uudessa barometrissä suomalaiset totesi-
vat, että 90 prosenttia suomalaisista pitää koulutusleikkauksia virheenä, niin perutteko ne? 

15.03 Toimi Kankaanniemi ps (vastauspuheenvuoro): Arvoisa rouva puhemies! Kemi-
järvi, Kemi, Pietarsaari, Uusikaupunki, Turku, Äänekoski, Kuopio — ne ovat sellaisia ni-
miä, joihin nyt tänä päivänä katsotaan, kun niissä ovat isot investoinnit tai työpaikkojen li-
säykset käynnissä tai alkamassa. Tämä kertoo siitä, kiitos ammattiyhdistysliikkeen ja työn-
antajien, että kiky-sopimus on tuonut uskottavuutta talouteen ja hallituksen politiikka on
luonut sellaisen luottamuksen, että Suomeen nyt investoidaan ja syntyy työpaikkoja. Vii-
me vaalikaudella menetettiin toistasataatuhatta työpaikkaa, bruttokansantuote aleni. Nyt
kumpikin on kääntynyt, ja tämä on merkki siitä, että meillä on valoisampi tulevaisuus, sen
synkän virran yli ollaan pääsemässä. Vaikeuksia vielä on, mutta työ jatkuu. Kunnat eivät
velkaannu tällä hetkellä niin kuin viime kaudella tapahtui, ja se takaa hyvät palvelut ihmi-
sille.
16



Pöytäkirjan asiakohta PTK 118/2016 vp
15.04 Aila Paloniemi kesk (vastauspuheenvuoro): Arvoisa rouva puhemies! Täällä pu-
huttiin kiivaaseen sävyyn ja kiitellen tietenkin tätä hoitajamitoituksen pitämistä ennallaan.
Pidän tietenkin sitä erittäin hyvänä ja pidän hyvänä myös sitä, että ikäihmisten hoitoisuus
otetaan paremmin huomioon, joten voidaan joustavasti sitten sitä koulutettua henkilökun-
taa käyttää hoitolaitoksissa, palvelutaloissa.

Minä muistuttaisin nyt oppositiota siitä, että kyllä tämä hallitus pistää erittäin kovan sat-
sauksen omais- ja perhehoitoon. Siitähän on puhuttu, omaishoidon kehittämisestäkin, op-
positiokin on puhunut siitä hallituksessa ollessaan, että pitää tehdä sitä ja tätä. Mutta siihen
tällä kaudella tullaan laittaneeksi enemmän kuin koko sen vanhuspalvelulain yhteydessä
viime kaudella satsattiin, eli kannattaisi nyt muistaa, että tämäkin koskettaa niitä ikäihmi-
siä.

Omaishoidon kehittäminen koskettaa myös pitkäaikaissairaiden lasten ja nuorten
omaishoitajia. Vapaapäiviä voidaan nyt järjestää, koska lyhytaikaisessa perhehoidossa
voidaan hoitaa omaishoidettavia silloin, kun omaishoitaja haluaa vapaata ja niin edelleen,
ja palkkioita korotetaan ja niin edelleen. Minä pidän tätä erittäin tärkeänä, isona, merkittä-
vänä uudistuksena, mutta se ei koskaan tule esille näissä keskusteluissa, koska se on kiu-
sallista, kun tähän laitetaan nyt niin paljon rahaa, mitä te ette tehneet.

15.05 Tuula Haatainen sd (vastauspuheenvuoro): Arvoisa rouva puhemies! Ministeri
Orpo tuossa totesi aivan oikein, että vanhuspalvelumenot kasvavat ja ikääntymisen myötä
nämä hoivan kustannukset tulevat kasvamaan. Totta kai täytyy kehittää kaikkia keinoja,
joilla voidaan hillitä sitä kustannuskasvua ja luoda laatua ja parantaa ja vahvistaa sitä hy-
vinvointia. Mutta nyt hallitus tuntuu lähtevän tällä leikkauslinjalla, kun te esitätte, että 70
miljoonaa otetaan sieltä kaikkein raskaimmasta hoivasta, jossa on sairaita, pitkäaikaissai-
raita, monisairaita vanhuksia. Se ei ole meidän mielestämme oikea osoite, sieltä ei pidä lei-
kata hoitajamitoituksesta. (Ben Zyskowicz: Mistäs te leikkaatte?) Se on hyvä, että se pe-
ruttiin, mutta edelleenkin se säästö jää voimaan. Nyt toivoisin, että ministeri Orpo vie hal-
litukseen terveisiä, että ei heikennetä vanhuspalveluiden laatua vaan kehitetään juuri näitä,
digitalisaatiota, välimuotoisia hoitopaikkoja dementikoille, ja toimintakyvyn ylläpitämi-
seen satsataan. Sieltä syntyy pitkällä jänteellä sitten myös niitä kustannussäästöjä, mutta ei
leikkauslinjalla vaan (Puhemies koputtaa) toimintojen kehittämislinjalla.

15.07 Anneli Kiljunen sd (vastauspuheenvuoro): Arvoisa rouva puhemies! Päätös hoita-
jamitoituksen leikkaamisen peruuttamisesta oli ainoa oikea ratkaisu. Meillä on Suomessa
kaikkein pienin hoitajamitoitus pohjoismaisittain, mutta meillä on samanaikaisesti paras
osaaminen vanhusten palveluissa. Me olemme pystyneet tällä osaamisella kompensoi-
maan monellakin eri tavalla nimenomaan tätä pientä henkilöstömitoitusta, joka meillä val-
takunnassa on. Nyt te olette kuitenkin heikentämässä hoitajien moniammatillista geriatris-
ta osaamista, joka on pohja kaikelle sille kehittämiselle, mistä esimerkiksi edustaja Haatai-
nen äsken totesi. Samanaikaisesti te olette viemässä vastuutyöntekijän vanhuspalveluista,
joka on ollut yksi oleellinen osa vanhuspalveluiden kehittämistä. Tätä on perusteltu sillä,
että omahoitajien ja vastuutyöntekijöitten päällekkäistyö olisi syynä tähän. Kuitenkin nyt
käytännössä (Puhemies koputtaa) tämä tulee tarkoittamaan sitä, että omahoitaja tai vastuu-
työntekijä (Puhemies: Aika!) häviää kokonaan. Nyt kysyisin ministeriltä: miten te aiotte
rahoittaa tämän 70 miljoonaa euroa? Siihen me emme ole... [Puhemies keskeytti puheen-
vuoron puheajan ylityttyä.]
17



Pöytäkirjan asiakohta PTK 118/2016 vp
15.08 Ritva Elomaa ps (vastauspuheenvuoro): Arvoisa puhemies! Kiitos, hallitus, että
poliisit saavat lisää resursseja. Kiitos, hallitus, että veteraanit saavat lisää kuntoutukseen
rahaa. Kiitos, hallitus, että hoitajamitoitus pidetään 0,5:ssä. Meitä hoitajataustaisia on hal-
lituksessa hyvin paljon. Hoitajataustaiset ja kaikki muutkin edustajat hallituksessa halua-
vat, että tämä pidetään 0,5:ssä, ja näin käy, kiitos siitä.

Nyt näyttää valoisammalta. Meillä on 20 000 työtöntä vähemmän kuin vuosi sitten. Jos
ajatellaan Uuttakaupunkia, joka on kotipuolessani siellä, Saab, autotehdas, aikoinaan tais-
teli kovin nämä vaikeat ajat ja se on edelleenkin olemassa ja nyt tuhat lisää palkataan ensi
vuonna. Se on mahtavaa. Turun telakka, loistavaa. Muuallakin Suomessa näkyy paljon va-
loa. Kysyisinkin arvoisilta ministereiltä Rehn ja Orpo: kuinka me voimme (Puhemies ko-
puttaa) taata sen, että (Puhemies: Aika!) suomalaisia työllistetään ja... [Puhemies keskeytti
puheenvuoron puheajan ylityttyä.]

15.09 Matti Semi vas (vastauspuheenvuoro): Arvoisa rouva puhemies! Tuosta Terrafa-
mesta: Lokakuun puolessavälissä minä vietin päivän siellä, tutustuin siihen toimintaan ja
siihen, mitä ne ovat tehneet. Itsellä kun on 35 vuoden työkokemus maansiirtoalalta, niin ne
ovat todella tehneet hyvää työtä. Ne ovat salaojittaneet ne aumat uudella tavalla, uudella
tekniikalla. Ne ovat hoitaneet ne kuntoon siihen malliin, että jätevesipuhdistamolle pääse-
vät ne salaojat menemään. Minä annan täyden kympin siitä työstä, mitä ne ovat tehneet
siellä.

Mutta silti meitä vasemmistoliitossa askarruttavat nämä ympäristötekijät vielä edelleen-
kin: kuinka ne saadaan huolehdittua, ettei uutta tilannetta pääse karkaamaan sieltä poik-
keen. Sillä tavalla on ajateltu tätä hommaa, että jos sinne saisi jonkun yliopiston tekemään
tutkimuksen vielä sillä tavalla, että se olisi puolueeton, koska ainakin osalla kansanedusta-
jista tuntuu olevan epäilys, mikä täälläkin salissa on tullut ilmi, tästä ely-keskuksen tutki-
muksesta, että ovatko ne kovin puolueettomia tutkimuksia. (Puhemies: Aika!) — Kiitos.

15.10 Pauli Kiuru kok (vastauspuheenvuoro): Arvoisa rouva puhemies! Ympäristövalio-
kunnan jäsenenä ympäristönäkökulma on minulle tärkeä, ja olen muutaman kerran vierail-
lut Talvivaaran ja Terrafamen kaivoksilla.

Päästöistä on pidettävä huolta, mutta on ajateltava myös globaalisti, kansainvälisellä ta-
solla. Nikkeliä ja sinkkiä on tuotettava jossain. Jos sitä tuotetaan Suomessa, niin hyvä, ja
jos se tehdään ympäristön kannalta hyväksyttävällä tavalla, niin vielä parempi. Kysyn mi-
nisteri Rehniltä: osaatteko arvioida, olisiko ympäristön kannalta globaalilla tasolla parem-
pi, että se tuotanto, mikä Suomessa jäisi tuottamatta, tuotettaisiin jossain kilpailevassa
maassa?

Poliisiasioista kysyn ministeri Orpolta: oliko niin, että poliisien koulutuspaikkoja on tar-
koitus lisätä Poliisiammattikorkeakoulussa Tampereella? Ilmeisesti nyt eläköitymisen
myötä väkeä siirtyy eläkkeelle kiihtyvään tahtiin.

15.11 Outi Mäkelä kok (vastauspuheenvuoro): Arvoisa rouva puhemies! Vaikka talou-
dessa nyt on ollut nähtävissä positiivisia merkkejä, niin olemme tästä täydentävästä talous-
arviostakin saaneet lukea, että Suomen taloudellinen tilanne on edelleen heikko, ja vaikut-
taa siltä, että olemme vielä suurempien haasteiden edessä kuin on arvioitu. Toki hyvä vies-
ti on se, että velkaantuminen hidastuu tähän vuoteen verrattuna noin 410 miljoonaa euroa,
mutta EU-komission tuoreen arvion mukaan Suomi on edelleen niiden maiden joukossa,
18



Pöytäkirjan asiakohta PTK 118/2016 vp
tai on valitettavasti noussut niiden maiden joukkoon, jotka ovat vaarassa jäädä asetetuista
tavoitteista.

Tästä syystä hallituksen reformityö ja toimenpiteet kestävyysvajeen kattamiseksi ovat-
kin erittäin tärkeitä ja niissä onnistuminen nousee entistä suurempaan rooliin. Helppo har-
joitushan tämä ei ole, mutta kuten kuuluvat nämä viisaat sanat, jotka täälläkin on moneen
kertaan kuultu, niin tekemättä ei voi jättää. Tässä vaiheessa todella toivon voimia hallituk-
selle taisteluun suomalaisen työn, työpaikkojen sekä suomalaisen hyvinvoinnin puolesta ja
yhdyn näihin kiitoksiin, joita tässä talousarviossa tehtyihin lisäyksiin on esitetty. Erityises-
ti huoli poliisin toimintaresursseista ja niiden heijastumisesta muun muassa tehtävien pri-
orisointiin on ollut viime aikoina erittäin suuri, tutkinta-ajat ovat pidentyneet, ja erilaisia
uusia tehtäviä on tämä turvallisuusympäristön muutos tuonut. Tämä 10 miljoonaa euroa on
erittäin suuri ja tärkeä lisäys rahoihin.

15.13 Maria Tolppanen sd (vastauspuheenvuoro): Arvoisa puhemies! Täällä on nytten
kerrottu muun muassa työllisyydestä, kuinka se on nyt niin huisisti parantunut. Se on totta,
että se on parantunut. Nyt viimeisen kuukauden aikana on ollut 600 ihmistä vähemmän
työttömänä kuin oli kuukausi aikaisemmin. Se on hyvä asia tietenkin.

Joka tapauksessa meillä on edelleenkin 330 000 työtöntä ihmistä, 123 000 pitkäaikais-
työtöntä, kasvua edellisvuoteen on 9 600, ja silti hallitus haluaa leikata työttömyysmäärä-
rahoista ja työttömyysturvasta. Tämä ei minun mielestäni oikein istu eikä mene yhteen.
Onko tämän asian kääntöpuolta katsottu: Mitä se merkitsee kuntataloudelle? Kuinka pal-
jon kunnalliset menot kasvavat? Kuinka paljon sosiaaliturvan hakeminen kasvaa? Kuinka
paljon enemmän kunnat tarvitsevat rahaa? Suomi on sellainen maa, että täällä tarvitaan
asunto jokaiselle ja tarvitaan myöskin leipää — niin kuin tarvitaan muuallakin.

15.14 Hannu Hoskonen kesk (vastauspuheenvuoro): Arvoisa rouva puhemies! Tämä
hallituksen esitys vuoden 2017 talousarvion täydentämisestä on positiivinen viesti maail-
malle kuitenkin. Olemme nousseet talouden murheesta kohti parempia päiviä, ja kuten
olemme kuulleet edellisenäkin päivänä, pankkien talousennusteet ovat nousseet, muun
muassa Osuuspankki nosti Suomen talousennustetta hieman. Se on positiivinen viesti, jo-
ten en jaksa ymmärtää tätä synkistelyä, en sitten millään.

Terrafamen toiminta Talvivaarassa on ollut erittäin menestyksekästä. On onnistuttu saa-
maan asiat haltuun, tuotanto kasvaa, ja vuoden kuluttua vuonna 2018, vuodenvaihteessa,
saavutetaan tilanne, jossa toiminta on kannattavaa. Se oli tavattoman vaikeassa tilanteessa,
ja nyt se on saatu käännettyä positiiviseksi. Kehitys jatkuu, ja jos vielä maailmanmarkki-
nahinnat suosivat kaivoksen toimintaa, niin olemme hyvässä tilanteessa. Kyllähän meidän
pitää uskoa tulevaisuuteen ja lopettaa tämä jatkuva valittaminen. Demareille täytyy antaa
kiitos Talvivaaran Teffafame-asiassa. He ovat realisteja. Suomi tarvitsee töitä eikä valitta-
jia.

15.15 Anders Adlercreutz r (vastauspuheenvuoro): Värderade talman! On luonnollisesti
hieno asia, jos Terrafame saadaan jaloilleen nyt, kun siihen ollaan laittamassa 207 miljoo-
naa lisää rahaa. Toistaisin vielä sen aikaisemman kysymyksen: minkälaisia uhkatekijöitä ja
epävarmuustekijöitä hallitus näkee nyt näissä arvioissa toisaalta hinnan kehityksestä ja täs-
tä aika isosta kapasiteetin nostotarpeesta?
19



Pöytäkirjan asiakohta PTK 118/2016 vp
Sitten, jos olen oikein ymmärtänyt, ollaan puhuttu siitä, että kassavirta on positiivinen
vuoden 2018 alussa. Se on eri asia kuin että se olisi kannattavaa toimintaa. Koska ollaan
ajateltu, että tämä toiminta olisi voitollista? Oletteko rakentaneet minkäänlaisia skenaarioi-
ta tästä pisteestä siihen asti, mahdollista lisärahoitusta tai muuta? Ja onko olemassa joku
sellainen punainen viiva, jonka ylittäminen tarkoittaa, että lähdetään alasajoon?

Puhemies Maria Lohela: Ennen ministereitä vielä edustajat Rydman, Laukkanen ja Par-
viainen.

15.16 Wille Rydman kok (vastauspuheenvuoro): Arvoisa rouva puhemies! On tietysti
viisautta, että jos toteamme jonkun suunnitellun säästökohteen ongelmalliseksi, niin halli-
tuksella on valmiutta arvioida sitä myöskin uudestaan. Mutta yhtä lailla on viisautta, että
hallitus kuitenkin pitää kiinni siitä, että meidän taloudellinen kantokykymme pitää ja että
emme velkaannu ja että myöskin ulkomaiset lainoittajat voivat luottaa siihen, että suoma-
lainen taloudenpito on kestävällä pohjalla. Meillä on komissiosta aina luottoluokittajiin
asti kannettu huolta siitä, miten suomalainen julkinen talous voi, ja tässä pidänkin tärkeänä
sitä, että hallitus nimenomaisesti on linjannut, että jos joitakin suunniteltuja menoleikka-
uksia perutaan, niin sitten säästöt etsitään jollakin toisella tavalla. Pidän huolestuttavana si-
tä, että tässä ollaan nyt unohtamassa tämä talouden iso kuva opposition puolelta kokonaan
ja vaaditaan vielä tämänkin lisäksi peruutettavaksi menoleikkauksia. Kyllä tämmöinen tie
johtaisi sellaiseen kestämättömään tilanteeseen, (Puhemies koputtaa) jota suomalainen jul-
kinen talous ei kantaisi.

15.17 Antero Laukkanen kd (vastauspuheenvuoro): Arvoisa rouva puhemies! Nämä
valtiovarainministeriön lisäykset ovat varsin onnistuneet, ja katsomme, että ne kohdistu-
vat myös erittäin hyvin moneen kipeään pisteeseen ja tuovat vastauksia, erityisesti tämä 33
miljoonaa näille vähäosaisille. On erittäin hyvä, että ministeri nosti sen esille.

Vastuullinen talouspolitiikkaa edellyttäisi mielestäni sen avaamista, että kun tämä Tal-
vivaara verovaroin rahoitetaan, niin miten turvataan se, että ne rahat saadaan aikanaan siel-
tä takaisin. Tätä olisi voinut hieman enemmän avata tässä ja kertoa, mikä se tulevaisuus-
kuva siellä on. Kansalaisten on ehkä huono ja heikko hahmottaa sitä, että tänne löytyy aina
rahaa, kun se tarvitsee rahaa, mutta sitten moneen muuhun kipupisteeseen ei meinaa löy-
tyä muutamaa miljoonaa. Uskon, että kansalaiset tätä tuolla tv:n ääressä pohtivat, (Puhe-
mies koputtaa) miten tähän löytyy rahaa mutta muuhun ei löydy rahaa.

15.18 Olli-Poika Parviainen vihr (vastauspuheenvuoro): Arvoisa rouva puhemies! Mi-
näkin kiinnitän huomiota poliisien määrään. On hyvä, että olette siihen hallituksessakin
puuttuneet. Suuri kysymys on kuitenkin se, miten poliisin henkilötyövuosikehitys vuosi-
kymmenen loppua kohden kehittyy, kuten valtiovarainministeri Orpo varmasti sisäminis-
teriajoiltaan muistaa. Kysyisinkin teiltä: miten näette mahdollisuutenne turvata poliisin re-
sursseja myös tulevissa budjeteissa, etenkin kun Suomessakin on nyt tänäänkin puhuttu
muun muassa vierastaistelijakysymyksistä, jotka edellyttävät aivan uudenlaisia tutkintare-
sursseja meidän viranomaisiltamme?

Toisena huomautuksena haluaisin todeta kokoomuksen edustajille Zyskowicz ja Heino-
nen, että tämä teidän sinänsä miellyttävä kelanne vihreiden vaihtoehtobudjetista on nyt
pyörinyt jo viikon ja te olette saaneet samat vastaukset jo monta kertaa (Timo Heinonen:
20



Pöytäkirjan asiakohta PTK 118/2016 vp
Emme ole!) ja minä toivoisin, että me voisimme siirtyä asiassa keskustelemaan siitä, mitä
Suomessa oikeasti tapahtuu, sen sijaan, että me keskustelisimme siitä, mihin te yritätte kes-
kustelua ohjata.

Puhemies Maria Lohela: Sitten ministereiden vuoro. Ministeri Orpo, 5 minuuttia.

15.19 Valtiovarainministeri Petteri Orpo: Arvoisa rouva puhemies! Edustaja Marin ky-
syi Tampereen ratikasta. Tiedättekin, että 71 miljoonaa on nyt se valtuus, jonka olemme
hyväksyneet ykkös- ja kakkosvaiheisiin. Ykkösosan osalta Tampere on tehnyt päätökset,
kakkososasta vielä puuttuu, mutta me sitouduimme tähän koko 71 miljoonaan. Tämän 30
prosentin osalta, joka oli varsinainen kysymyksenne, siihen liittyy iso periaatteellinen ky-
symys: Jos me tukisimme toteutunutta arviota, niin se olisi iso periaatteellinen muutos, kun
tähän asti olemme valtionhallinnossa lähteneet aina sen arvion mukaisesta 30 prosentin tu-
esta. Esimerkiksi Länsimetron osalta tämä olisi aika ongelmallinen, jos me tukisimme 30
prosentilla sitä toteutunutta, ja tästä periaatteellisesta asiasta haluaisin pitää kiinni, koska
se myöskin ohjaa jatkossa tulevien hankkeiden osalta siihen, että ne kustannusarviot teh-
dään — tämä ehkä turkulaisena sanottuna — jopa Tampereella oikein, niin että ne pitävät
mahdollisimman hyvin. No, tämä oli huono vitsi, (Ben Zyskowicz: Aika hyvä yritys kui-
tenkin! — Naurua) mutta joka tapauksessa tämä 30 prosenttia on tästä lähtökohdasta kiin-
ni. Mutta tulevina vuosina, kun hanke etenee, tietenkin tehdään uusia budjetteja ja asioita
arvioidaan, mutta minä haluan pitää tästä perusperiaatteesta kiinni.

Sitten edustajat Haatainen ja Kiljunen kiinnittävät tärkeään asiaan eli vanhuspalveluihin
huomiota. Minä en ole tämän asian suurin asiantuntija, todellakaan, mutta sen verran olen
tähän asiaan nyt saanut perehtyä, tähänkin kysymykseen, vanhuspalveluihin ehkä laajem-
min muutenkin, että nimenomaan hallituksen pyrkimys on löytää se hakemalla joustoja,
toimintoja kehittämällä sieltä, missä mahdollisimman vähän vaikuttaa negatiivisesti tämä
säästäminen. Harvoin säästäminen on hyvä asia missään, mutta jos oikeasti on löydettävis-
sä parempia toimintatapoja, joustoja ja järkeviä tapoja tehdä asiat uudella tavalla, teknolo-
giaa hyödyntämällä, niin ne ovat minusta ensisijaisia. Mutta vien terveiset ja olen varma,
että STM:n, THL:n ja yksityisen sektorin toimijoiden asiantuntemuksella haetaan parhaat
mahdolliset tavat uudistaa vanhuspalveluita ja saavuttaa samalla tämä säästö, mitä mieles-
täni ei karkuun kannata mennä, koska 70 miljoonan säästöä ollaan joka tapauksessa teke-
mässä näillä uudistuksilla — mutta mieluummin uudistamalla kuin juustohöylällä leikkaa-
malla.

Sitten poliisien määrästä edelleen. Poliisien koulutusmäärä on nyt ollut jo kahtena vuo-
tena tällä 400:n tasolla eli käytännössä maksimissa, ja se kyllä riittää, kun tämä koulutus-
määrä pidetään yllä. Mehän teimme aikaisempina vuosina ja lähivuosinakin sen virheen,
että meillä oli koulutusmäärä jopa vain reilu sata, tai puolentoista sadan paikkeilla, eli
meillä on sitä ikään kuin korjausvelkaa, mutta nyt tämä tappiin nostettu koulutusmäärä ta-
kaa sen, että me pystymme sitä kautta korvaamaan eläköityneet. Täällä useampi edustaja
on näihin tuleviin vuosiin kiinnittänyt huomiota: on totta, että haasteet ovat kehyskauden
loppupuolella ja silloin, kun nämä pääasiassa nuoret, jotka ovat nyt opiskelemassa, valmis-
tuvat.

Mutta tästä siirrynkin sujuvasti edustaja Kääriäisen tärkeään kysymykseen, että miltä
näyttää taloudessa. Kyllähän se siltä näyttää, että talous kasvaa, siis me emme enää ole
taantumassa. Vuosien taantuma on selätetty, mutta me olemme edelleen hyvin matalan
21



Pöytäkirjan asiakohta PTK 118/2016 vp
kasvun, noin 1 prosentin bkt-kasvun, ajassa, ja se ei vielä riitä taklaamaan niitä ongelmia,
joita meillä on. Pitkäaikaistyöttömyys tuli täällä esille, ja esimerkiksi työllisyysaste, jonka
arvioidaan olevan ensi vuonna noin 68,8 prosenttia, on melkein 10 prosenttia jäljessä mui-
ta Pohjoismaita. Jos työllisyysaste Ruotsissa on noin 75 ja me olemme jäljessä 7—8 pro-
senttiyksikköä, niin se on huikea ero hyvinvointiyhteiskunnan kestävyydessä, ja tämän
asian kimppuun meidän täytyy käydä. Nyt meillä on samaan aikaan avoimia työpaikkoja
— niitä on täällä pääkaupunkiseudulla muun muassa — mutta meillä on täällä myöskin
työttömiä. Nämä asiat eivät kohtaa, ja silloin meidän pitää miettiä, mikseivät kohtaa, ja jos
sosiaaliturva esimerkiksi on houkuttelevampaa kuin matalapalkkaisen tai lyhytaikaisen
työn vastaanottaminen, niin en edelleenkään syytä sitä työtöntä, joka ei tartu, vaan järjes-
telmää. Näihin kohtaanto-ongelmiin, kannustinloukkuihin meidän täytyy päästä kiinni, ja
se on hallituksen ohjelmassa kohti puolivälitarkastelua.

Mutta mistä potkua? Kyllä minusta meidän täytyy kannustaa investoimaan, auttaa nämä
isot investointihankkeet biotaloudessa liikkeelle. Meidän täytyy auttaa Uudenkaupungin
autotehdasta ja Turun telakkaa löytämään työntekijöitä ja mielellään työllistämään vaikka
niitä nuoria miehiä, jotka ovat syrjäytymisriskissä, ehkäistä nuorisotyöttömyyttä. (Puhe-
mies koputtaa) Slush alkaa taas ensi viikolla: aivan upea helmi suomalaisessa osaamises-
sa, nuoria nälkäisiä yrittäjiä, joista syntyy uusia menestystarinoita. Että kyllä meillä eväitä
on, kun tehdään vain.

Puhemies Maria Lohela: On varmaan ministeri Rehnkin jo nälkäinen päästäkseen puhu-
maan. (Naurua) 3 minuuttia, olkaa hyvä.

15.25 Elinkeinoministeri Olli Rehn: Kiitoksia, arvoisa puhemies! Niin nälkäinen, että
puhuisin vaikka 5 minuuttia, mutta yritän kiteyttää 3 minuuttiin.

Puhemies Maria Lohela: Sovitaan 5 minuuttia.

Edustaja Adlercreutz kysyi Terrafamen toiminnan kehittymisestä. Tältä osin useat teki-
jät ovat viimeisen puolenkin vuoden aikana tai vuoden aikana kehittyneet parempaan suun-
taan. Ensinnäkin, ympäristötilanne on saatu hallintaan, ja muun muassa vesitase on tällä
hetkellä ratkaisevasti parempi kuin aikaisemmin, eli vesitase on alle puolet siitä, mitä se oli
useiden vuosien ajan, pahimpina Talvivaaran aikoina. Bioliuotus ja operatiivinen toiminta
ovat kondiksessa. Nikkelin ja sinkin hinnat ovat nousseet. Kaikki nämä tekijät yhdessä viit-
taavat siihen, että edellytykset Terrafamen toiminnalle ja myöskin yksityiselle rahoituksel-
le ovat nyt ratkaisevasti paremmat kuin esimerkiksi keväällä, kun asiasta viimeksi perus-
teellisesti täällä eduskunnassa keskustelimme. Siksi tämä myös kiinnostaa yksityisiä sijoit-
tajia tällä hetkellä.

Neuvotteluissa ei kannata ehkä aloittaa reunaehdoista vaan paremminkin lähteä siitä,
että haetaan eri osapuolille, molemmille osapuolille, hyödyllisiä ratkaisuja, ja sen takia nyt
kannattaa keskittyä kaivostoiminnan ylösajoon ja rahoituksen saamiseen. Siihen tämä täy-
dentävä budjettiesitys tähtää.

Edustaja Uotila ja edustaja Andersson peräänkuuluttivat selvennystä, ja osaltani kiitän
selvennyksestänne ja mahdollisesta tuesta. Pahoittelen, jos ymmärsin väärin edustaja An-
derssonin puheenvuoron. On aina parempi, jos myös vasemmistoliitto on valmis tukemaan
tätä lisäpääomitusta Terrafamelle, joka on hyvin tärkeä Kainuun aluetalouden ja työllisyy-
22



Pöytäkirjan asiakohta PTK 118/2016 vp
den näkökulmasta ja myös ympäristönäkökulmasta. Olen ihan samaa mieltä edustaja An-
derssonin kanssa siitä, että ympäristöturvallisuus on kaikkein tärkein asia, ja se nimen-
omaan on ratkaisevasti parantunut tässä viimeisen vuoden aikana.

Edustaja uraani... — Anteeksi, edustaja Uotila kysyi uraanista. (Naurua) Siellä säteilee
niin voimakkaasti, joten tässä sanatkin menevät suorastaan sekaisin. — Eli edustaja Uotila
kysyi siitä, miten tämä uraanikaivoksen näkymä Terrafamen osalta etenee. Tämä ei ole
ajankohtainen asia. Terrafame keskittyy ympäristöturvallisuuden varmistamiseen sekä
nikkelin ja sinkin tuotannon ylösajoon. Kysymys uraanista on mukana yva-selvityksessä
osana pitemmän aikavälin varautumista. Tältä osin kannattaa ottaa huomioon se, että tällä
hetkellä uraani päätyy osin asiakkaalle hyvin pienissä määrin, ei vaarallisissa määrin mut-
ta pienissä määrin, ja osin kipsisakka-altaaseen. Uraanin talteenotto parantaisi lopputuot-
teen laatua ja vähentäisi alueelle jäävän uraanin määrää. Jokainen voi miettiä, kumpi näis-
tä on parempi vaihtoehto. Hallitus toimii osaltaan ydinenergialain ja sen vaatimien lupa-
menettelyjen pohjalta.

Edustaja Andersson kysyi, miksi ei vielä ole yksityistä rahoitusta, kun hän peräänkuu-
lutti yksityistä pääomaa. Neuvottelut ovat käynnissä, ja toivon, että eduskunta voi tukea
hallituksen esittämää linjaa, jolla voidaan saada paras mahdollinen neuvottelutulos.

Kaiken kaikkiaan, kuten ministeri Orpo totesi, samoin kuin edustajat Kääriäinen, Kan-
kaanniemi ja monet muut, meillä on tällä hetkellä Suomen taloudessa käänne käynnissä.
Investointeja on lähtenyt liikkeelle ja lähtee liikkeelle, esimerkiksi laivanrakennuksessa,
biotaloudessa, bioenergiassa, autoteollisuudessa, ratikkatuotannossa. Nämä kertovat siitä,
että teollinen tuotanto Suomessa kannattaa, kun sekä osaaminen että työn hinta ovat koh-
dallaan. Kilpailukykysopimus osaltaan vahvistaa tätä käännettä, ja myös jatkossa on ää-
rimmäisen tärkeää, kuten ministeri Orpo totesi, että kaikki toimet tähtäävät siihen, että me
kykenemme vahvistamaan investointeja, parantamaan kasvua ja luomaan uusia työpaikko-
ja. Tämä on hallituksen talouspolitiikan peruslinja, ja siltä pohjalta lähdetään eteenpäin.

Puhemies Maria Lohela: Ilmeisesti täällä on vielä palavaa tarvetta jatkaa hetki debattia.
Käydään vielä yksi kierros.

15.30 Sari Essayah kd (vastauspuheenvuoro): Arvoisa rouva puhemies! Se, että opposi-
tio on täällä halunnut lisää tietoja Terrafamen tilanteesta, johtuu aika pitkälti viime viikon
hallituksen puheenjohtaja Lauri Ratian haastattelusta, joka oli jossakin määrin hämmentä-
vä nimenomaan siltä osin kuin hän puhui näistä uraanin sivuvirroista ja niitten hyödyntä-
misestä. Oli hyvä, että ministeri täällä käytti varsin selventävän puheenvuoron. Mutta tuos-
ta Ratian haastattelusta jäi sellainen kuva, että tätä sivuvirtauraania myydään tällä hetkellä
asiakkaille. Julkisuuteen ei ole annettu tietoja siitä, minkälaisia asiakkaita siellä on ja pää-
tyykö näitä sivuvirtauraaniostoja kenties Suomen rajojen ulkopuolelle, ja niin kuin minis-
teri hyvin kuvasi, niin aina kun uraanista on kysymys, siihen liittyy kyllä paitsi energiapo-
liittisia myöskin turvallisuuspoliittisia näkökulmia. Siinä mielessä toivoisin, että ministeri
selventäisi näitä. Mitä mahtoi hallituksen puheenjohtaja Ratia näillä ulostuloillaan oikein
tarkoittaa, ja minkälaisia ajatuksia tästä uraanin käytöstä on?

15.31 Leena Meri ps (vastauspuheenvuoro): Arvoisa puhemies! Olisin tässä nyt kysynyt
vielä, kun ministerit ovat paikalla. Sinänsä sisäministeri ei ole paikalla, mutta olen iloinen,
että poliisin määrärahoihin tuli lisää varoja.
23



Pöytäkirjan asiakohta PTK 118/2016 vp
Kun meillä oli keskustelua jossain vaiheessa näistä ääriliikkeistä ja vihapuheista, niin
onko mitään tietoa, onko tulossa mitään ohjeistusta poliisille nettivalvontaan siitä, minkä-
laisiin puheisiin tullaan puuttumaan? Kansalaisilta ainakin itse saan vielä postia hyvinkin
paljon siitä, että mitä tämä jatkossa tarkoittaa ja minkälaisten toimenpiteiden kohteeksi he
ehkä joutuvat. Onko tästä ollut mitään keskustelua hallituksen puolesta?

Kiitän kovasti tästä hoitajamitoitusasiasta. Meillä eduskuntaryhmä on tätä asiaa pitänyt
yllä ja on erittäin tyytyväinen tähän.

Oikeastaan tässä oli tämä kysymys poliisin osalta.

15.32 Joona Räsänen sd (vastauspuheenvuoro): Arvoisa puhemies! On totta, että kun
täällä talousarviosta ja täydentävästäkin keskustellaan, niin keskeistähän on juuri puuttua
siihen, että millä saadaan Suomessa työllisyys nousuun. On aivan totta, niin kuin valtiova-
rainministeri totesi, että jos meidän työllisyysaste laahaa jatkuvasti matalammalla tasolla
kuin muissa Pohjoismaissa, se aiheuttaa myös yhä suurempia ongelmia meidän julkiselle
taloudelle ja sen kantokyvylle. Silloin kysymys sitten kuuluukin, mitä hallitus on tekemäs-
sä sille, että meillä myös tulevaisuudessa työllisyysastetta pystyttäisiin nostamaan. Täällä-
hän on aika paljon jo odoteltu opposition puolella, että hallitus myös toisi niitä talouden
draivereita tänne saliin, joilla myös työllisyyttä pystyttäisiin vankasti nostamaan. Senpä ta-
kia kysynkin: Missä viipyvät esimerkiksi esitykset siitä, millä tavalla me helpottaisimme
vaikka yksinyrittäjiä ensimmäisen työntekijän palkkaamisessa? Toisaalta, voitaisiinko ar-
vonlisäverovelvollisuuden alarajaa nostaa? Ja olisiko järkevämpää nyt miettiä sitä, että
käynnistettäisiin neuvottelut työmarkkinajärjestöjen kautta, jotta me saisimme nämä Emu-
puskurit käyttöön (Puhemies koputtaa) ja sitä kautta tähän talouteen sitä buustia, jota tar-
vitsemme?

15.33 Ben Zyskowicz kok (vastauspuheenvuoro): Arvoisa rouva puhemies! Ymmärrän
hyvin sen, että edustaja Niinistö ei halunnut jatkaa keskustelua vihreiden vaihtoehtobudje-
tista ja siitä, että he eivät tässä varjobudjetissaan kuitenkaan palauta koulutukseen tehtyjä
säästöjä, toisin kuin puheissaan ovat väittäneet. (Krista Kiuru: Entäs te?) Mutta me ha-
luamme tästä puhua, koska vihreät ovat tällä vaalikaudella ehkä kaikkein tärkeimmäksi
viestikseen kaikkialle korostaneet sitä, että toisin kuin hallitus on joutunut tekemään, he ei-
vät koulutuksesta olisi säästäneet senttiäkään ja eivät kuulemma edes mene hallitukseen
ensi vaalikaudella, ellei kaikkia koulutukseen tehtyjä säästöjä peruta. Ja sitten kun he pää-
sevät tekemään oman varjobudjettinsa — joka tehdään juuri niin, että valtiontalouden mit-
kään säännöt eivät estä, muut puolueet eivät estä, vaan tehdään ihan oma vaihtoehto — niin
sieltä vain puuttuvat ne koulutussäästöjen perumiset, mitkä he ovat luvanneet. Kaikkia ei
peruttu.

15.34 Touko Aalto vihr (vastauspuheenvuoro): Arvoisa rouva puhemies! Tämä keskus-
telu on valitettavasti osoittanut sen, että valtiovarainministeripuolueen edustajat eivät ym-
märrä valtion- ja kuntatalouden eroja ja sekoittavat valtion ja kuntien rahat. (Timo Heino-
nen: Ei pidä paikkaansa!) Toivottavasti valtiovarainministeri ja elinkeinoministeri ymmär-
tävät, mitä tarkoittaa kassavirta. Jos ymmärrätte, niin tiedätte myös sen, että positiivinen
kassavirta ei kerro vielä mitään yhtiön varallisuudesta ja veloista. Jotta tämä keskustelu ei
jää ympäripyöreäksi tämän Terrafamen osalta, niin kolme kysymystä, kolme selkeää ky-
symystä: pitääkö kassavirtaennuste sisällään ympäristölupien mukaiset investoinnit ja vel-
24



Pöytäkirjan asiakohta PTK 118/2016 vp
voitteet? — Kysymys yksi. Kysymys kaksi: minkälaisiin tuotantomääriin ja nikkelin maa-
ilmanmarkkinahintaan kassavirtaennuste perustuu? Kysymys kolme: miten kaivoksella
pystytään jopa nelinkertaistamaan bioliuotusprosessin tehokkuus, jotta nikkeliä ja sinkkiä
saadaan tämän ylösajovaiheen jälkeen kaivettua siitä kivestä tarpeeksi esiin?

15.35 Lea Mäkipää ps (vastauspuheenvuoro): Arvoisa puhemies! Haluaisin todeta, että
kyllä kunnissa päätetään, annetaanko lapselle aamu- tai iltapäiväpala, jollei hän ole koko-
päivätoiminnassa, ettei se ole meidän vikamme.

Mutta niin kuin täällä on todettu, vielä tämä meidän taloustilanne ei ole mikään hyvä,
vaikka semmoista orastavaa pilkettä onkin näkyvissä. Hallituksen toimet yrittäjyyden pa-
rantamisessa ovat kyllä varmaan tuottaneet tuloksia, koska nyt vuoden takaiseen verrattu-
na 20 000 on työllistetty, niin että kyllä ovat siinäkin mielessä oikeansuuntaiset nämä hal-
lituksen toimenpiteet, vaikka on samaan aikaan todettava, että vielä on liian paljon pitkä-
aikaistyöttömiä ja nuorisotyöttömiä maassamme.

Mutta mitä ei voi rahalla mitata: ainakin minulle on tultu sanomaan, että tämä tavallisen
ihmisen turvattomuus on lisääntynyt, ja se ei johdu vain hallituksen toimista vaan tämän
maailman kuohunnasta ja tilanteesta. Toivottavasti tähän nämä maailman eri valtiot pys-
tyisivät joskus vastaamaan.

Mutta kaiken kaikkiaan näistä myönteisistä (Puhemies: Aika!) asioista puhun omassa
varsinaisessa puheenvuorossani.

15.37 Anneli Kiljunen sd (vastauspuheenvuoro): Arvoisa rouva puhemies! Kuten täällä
on molempien ministereiden suulla todettu ja kansanedustajatkin todenneet, työllisyys
näyttää nyt pikkaisen valoisammalta, mikä on positiivinen asia. Mutta nyt kun meillä on
hyvät ministerit paikalla, niin kysyisin teiltä suuresta huolestani, joka koskee pitkäaikais-
työttömiä ja palkkatukea. Me tiedämme, että hallitus kohdentaa palkkatukea tällä hetkellä
pääsääntöisesti yrityksiin, ja se on aiheuttanut nyt sen tilanteen meidän palkkatukityöllis-
tettävillemme, kun järjestöt ja säätiöt käytännössä ajavat toimintansa alas — siellä on yt-
neuvotteluja, jopa konkursseja tällä hetkellä menossa — että kun kaksi vuotta sitten mei-
dän järjestöt palkkasivat 10 000 henkilötyövuotta palkkatukilaisia, niin nyt jatkossa näyt-
tää siltä, että määrä tulisi olemaan ainoastaan 3 000 henkilötyövuotta. Nyt kysyisin teiltä:
jotta tämä työllisyys myös näitten pitkäaikaistyöttömien ihmisten osalta voisi olla valoi-
sampi, niin voisitteko te kohdistaa palkkatukea myös järjestöihin ja säätiöihin?

15.38 Kari Uotila vas (vastauspuheenvuoro): Arvoisa puhemies! Vielä Terrafamesta ja
uraanista: Kysymys kuuluu, että kun ulkopuolista rahoitusta on pyritty saamaan ja pyri-
tään tästä eteenkinpäin saamaan, niin onko niissä kaavailuissa, niissä keskusteluissa muka-
na myöskin uraanin ja muiden maametallien talteenotto pitemmällä aikavälillä, kun minis-
teri Rehn totesi, että asia ei ole nyt ajankohtainen. Se on ehkä ajankohtainen niissä keskus-
teluissa, kun rahoittajien kanssa käydään sitä pitemmän ajan tulevaisuutta läpi. En ota kan-
taa, voi olla aivan niin kuin ministeri Rehn totesi, että kun sitä uraania kuitenkin sieltä kal-
liosta nousee ja nyt se jää sitten sinne sivukiveen ja muuhun suurelta osin, niin voi olla ai-
van perusteltua, että se hyödynnetään jatkossa, kun on valmis laitos, melkein käyttöönottoa
vailla. Mutta minusta on rehellistä, että tämä asia puidaan läpi ja se on osana tätä päätök-
sentekoa ja myöskin meillä osana poliittista päätöksentekoa tässä talossa. (Touko Aalto:
Edustaja Kari Uraani kysyi hyvän kysymyksen!)
25



Pöytäkirjan asiakohta PTK 118/2016 vp
15.39 Timo Heinonen kok (vastauspuheenvuoro): Arvoisa rouva puhemies! Ymmärrän,
että te vihreät ette halua puhua teidän koulutusleikkauksistanne, mutta juuri siksi me ha-
luamme niistä puhua, kun te olette levittäneet täysin vääränlaista tietoa, että te ette koulu-
tuksesta leikkaisi, ja onneksi nyt teidän puheenjohtaja Niinistö täällä pystyi myöntämään
sen, että te ette palauta teidän vaihtoehtobudjetissanne korkeakouluindeksiä. Myös teidän
vaihtoehtobudjettinne pakottaa kunnat säästämään varhaiskasvatuksesta, peruskoulusta tai
joistain muista peruspalveluista, ja on hyvä, että tämä viesti tulee nyt selväksi, että vihreät
toimivat sosiaalisessa mediassa toisella tavalla kuin täällä eduskunnassa, missä asioita pää-
tetään.

Arvoisa puhemies! Sekin on hyvä, että on tullut esille, että sosialidemokraatit haluaisi-
vat keventää suomalaisista vain 95 prosentin verotusta. Hallitus haluaa keventää 100 pro-
sentin eli jokaisen suomalaisen verotusta. Se on hieno arvovalinta, että pidetään huolta sii-
tä, että jokaisen ostovoima pysyy hyvänä.

Työllisyydessä on tapahtunut pieni parannus, mutta pitkäaikaistyöttömyys riivaa tätä
maata, ja olen varma, että keväällä tarvitaan lisää toimenpiteitä työllisyyden ja kasvun vah-
vistamiseksi. Kysyisin ministeri (Puhemies koputtaa) Orpolta, minkälaisia esityksiä mah-
dollisesti on tulossa.

15.40 Krista Kiuru sd (vastauspuheenvuoro): Arvoisa puhemies! Kiitos, että saan vasta-
ta tähän edustaja Heinosen väitteeseen. Minusta on todella hyvä, että täällä avoimesti viet-
te sitä linjaa eteenpäin, että työskentelette vain harvojen hyväksi. Te ajatte siis verojen ko-
rotuksia vain tuolle 5 prosentille. Minusta se on häpeällistä ja se on törkeää. Me nimitäm-
me tätä kaverikapitalismiksi ihan tarkoituksellisesti sen takia, että te teette sellaisia esityk-
siä Suomen kaikkein suurituloisimmille, että he rikastuvat edelleen, kun toiset vähistä jou-
tuvat säästämään. Teidän leikkauksenne peruspalveluihin, perusturvaan, koulutukseen ja
myöskin kaikkein pienituloisimpien toimeentuloon ovat niitä tekijöitä, joiden vuoksi me
joudumme katsomaan, laitammeko tämän hallituksen toimintalinjan päälle joitakin hyväk-
si luettavia verohelpotuksia juuri niille, jotka niitä tarvitsisivat. Meidän verolinjamme joh-
taa siihen, että 95 prosenttia suomalaisista hyötyy. Miksi siis hallitus tekisi vain 5:tä pro-
senttia hyödyttäviä erityyppisiä, epäoikeudenmukaisia kaverin suosimisen temppuja?
Miksi te ette peru yrittäjävähennystä tai metsälahjavähennystä?

15.42 Timo Heinonen kok (vastauspuheenvuoro): Arvoisa rouva puhemies! Nyt, edusta-
ja Krista Kiuru, te kyllä sekoitatte täysin nämä asiat. Eli kyse on työn verotuksen keventä-
misestä ja tuloverotuksen keventämisestä. Hallitus haluaa niin, että jokaisen veroa maksa-
van verotusta kevennetään ensi vuonna. Me haluamme tehdä sen myös eläkeläisille, ja
tämä hallitus haluaa tehdä sen myös kaikista pienituloisimmille. Teidän esityksessänne
tämä veronkevennys on 95 prosentille, meillä 100 prosentille. Eli te ette halua, että kaikki
suomalaiset hyötyisivät ja saisivat lisää ostovoimaa ja sitä kautta pidettäisiin sisämarkki-
noita ja kauppaa vilkkaana, vaan te haluatte, että vain osa teidän äänestäjistänne — ei teillä
onneksi niin paljon äänestäjiä ole, mutta 95 prosenttia suomalaista — sen saisi.

15.43 Maria Tolppanen sd (vastauspuheenvuoro): Arvoisa puhemies! Kyllä minä nyt
haluaisin tässä muistuttaa, että vaikka mitenkä halua olisi siihen, että sataprosenttisesti tu-
lisi veronkevennykset, niin meillä on lukuisa määrä ihmisiä, jotka eivät yllä siihen saakka,
että heiltä menisi edes valtion vero. Meillä on nuoria ihmisiä, jotka tienaavat vuodessa noin
26



Pöytäkirjan asiakohta PTK 118/2016 vp
12 000 euroa. He eivät yllä sinne 16 000:een. Näiltä ihmisiltä te haluatte viedä, näiltä ih-
misiltä te haluatte leikata. Te halusitte tuoda apteekkariveron, missä te annatte apteekka-
reille 4 700 veronkevennyksinä. Kaikkein pienimmät eivät hyödy siitä yhtään mitään.
Meillä on ihmisiä, jotka tienaavat kaksi kertaa sen määrän, mitä apteekkari saa nyt veron-
kevennyksinä, niinä veronkevennyksinä, joita te annatte 5 prosentille. Tämä on käsittämä-
töntä, että te sanotte, että annatte kaikille, kun kuitenkin niin iso osa ihmisistä ei pääse ve-
ronkevennyksen piiriin.

15.44 Sinuhe Wallinheimo kok (vastauspuheenvuoro): Arvoisa puhemies! Viikonloppu-
na tapasin noin 150 parturi- ja kampaamoalan yrittäjää, jotka nimenomaan toimivat henki-
löyritysten kautta ja nimenomaan saavat tämän 5 prosentin yrittäjävähennyksen, ja he oli-
vat äärimmäisen tyytyväisiä tähän. Haluaisin kyllä nyt kuulla oppositiolta sitten tähän vas-
tauksen, onko todellakin näin, että te ette halua nimenomaan tämäntyyppisille yrittäjille
jatkossa tätä 5 prosentin yrittäjyysvähennystä.

15.44 Sanna Marin sd (vastauspuheenvuoro): Arvoisa puhemies! Haluan kiittää valtio-
varainministeri Orpoa siitä, että hän vastasi kysymykseeni. Toki haluan myös oikaista, eli
kyse ei ole siitä, että Tampere olisi pyytänyt valtiolta 30 prosentin osuutta toteutuneisiin
kustannuksiin vaan tähän kustannusarvioon, joka on noussut 283 miljoonaan siitä alkupe-
räisestä 250:stä. Ymmärrän, että tämä on hankala kysymys teille vastata, mutta haluan tul-
kita positiivisesti tämän teidän vastauksenne niin, että te olette valmiita arvioimaan tule-
vissa budjeteissa myös tätä kasvaneen kustannusarvion osuutta, että siihen saisimme sen
30 prosentin osuuden valtiolta. Tämä on tärkeä hanke, ja tämänkaltaisia hankkeita tarvi-
taan Suomeen enemmänkin myös sen takia, että nämä julkiset hankkeet kannustavat myös
yksityisiä hankkeita ja investointeja lähtemään liikkeelle, aivan kuten Tampereellakin
olemme tästä saaneet jo osviittaa.

15.45 Jani Mäkelä ps (vastauspuheenvuoro): Arvoisa puhemies! Tähän talousarvioesi-
tyksen täydentämiseen liittyy semmoinen merkittävä tyytymättömyyttä lisäävä tekijä, että
vaikka 12 päivää sitten esiteltiin lisärahaa maahanmuuton kustannuksiin, niin nyt esitetään
aina vain enemmän rahaa niihin maahanmuuton kustannuksiin. Ihmettelenkin, missä vii-
pyy nyt se seikkaperäinen ja selkeä dokumentti siitä, kuinka paljon tämä haittamaahan-
muutto ja turvapaikkaturismi meille nyt kaiken kaikkiaan maksaa. Jos sellaisen selvityk-
sen saisimme, se voisi auttaa myös sosialidemokraatteja varjobudjettinsa laadinnassa, että
löytyisi tarpeeksi iso säästöpossu rikottavaksi. Esimerkiksi Suomen Pankin ja Sitran ta-
seen tyhjentäminen ei riitä edes tämän vuoden maahanmuuton kustannuksiin, jostain pitäi-
si löytää paljon paljon enemmän rahaa. Kuitenkin sosialidemokraattien riveistä on tullut
vaatimus pakolaiskiintiön kymmenkertaistamiseen, (Teuvo Hakkarainen: Oho!) joka on
aika mielenkiintoinen linjaus tässä taloustilanteessa. Tästä kuluerästä tehtäisiin valtava,
jatkuva ja loputon. Saisiko tähän vastauksia?

15.46 Krista Kiuru sd (vastauspuheenvuoro): Arvoisa puhemies! Edustaja viittasi sii-
hen, että kertaluontoisilla tuloilla rahoitettaisiin kertaluontoisia menoja tai eikö näin tehtäi-
si, mutta me pidämme kiinni tästä periaatteesta ja olemme laatineet oman budjettimme
niin, että kertaluontoisia tuloja käytetään kertaluontoisiin menoihin. Mutta tässähän on
hyvä esimerkki, niin kuin ministeri täällä jo kävi todistamassa tästä hoitajamitoituksesta.
27



Pöytäkirjan asiakohta PTK 118/2016 vp
Nythän on tarkoitus kertaluontoisilla tuloilla käytännössä rahoittaa. Otatte siis kertaluon-
toisesta valtion omaisuuden myynnistä, josta piti kärkihankkeita maksattaa eli niitä meno-
ja, sieltä lainataan tämän hoitajamitoituksen 6,3 miljoonaa. Ainakin sellaisen lehdistötie-
dotteen me olemme lukeneet. Siltä osin minä pidän tärkeänä, että kertaluontoisilla tuloilla
rahoitetaan kertaluontoisia menoja.

Mitä tulee tähän Sitraan, on hyvä muistaa, että hallitushan nimenomaan haluaa myydä
tätä kovaa possua eli esimerkiksi Nestettä tai joitain muita vaihtoehtoja, ja minusta siinä
suhteessa tuntuu tosi pahalta, miksi näin tehdään.

Lopulta totean myös edustaja Heinoselle, että nyt ovat keskustelussa siis sellaiset tulo-
verotuksen (Puhemies koputtaa) tasavähennykset, jotka eivät ole oikeudenmukaisia, (Pu-
hemies: Nyt on aika täynnä!) ja tämä on väärä periaate.

Puhemies Maria Lohela: Vielä edustajat Semi, Tanus, Hoskonen, ja ministerit saavat sii-
hen loppuun puheenvuorot, mikäli haluavat, ja sitten siirrytään puhujalistaan.

15.47 Matti Semi vas (vastauspuheenvuoro): Arvoisa rouva puhemies! Täällä on kehuttu
tätä kiky-sopimusta ja meidän teollisuuden menestymistä. Ainakin metsäteollisuuden osal-
ta ne suuret investoinnit ja niistä päättäminen aloitettiin jo huomattavasti ennen tämän hal-
lituskauden alkua. Samoiten näissä risteilylaivatilauksissakin on ollut lähtökohtana se, että
siinä on takana ollut suomalainen tekniikka, suomalainen osaaminen ja se tutkimustieto,
mitä meillä on ollut kaikesta meidän teollisuuden kehittämisestä. Se on se asia, mihinkä pi-
täisi nykyäänkin vielä satsata, nimenomaan siihen tutkimukseen ja koulutukseen, ja siitä-
hän hallitus nytten on ollut koko ajan leikkaamassa.

15.48 Sari Tanus kd (vastauspuheenvuoro): Arvoisa rouva puhemies! Hoitajamitoituk-
sen ennallaan pitäminen oli erittäin odotettu uutinen, olemme iloisia siitä. Mutta myös po-
liiseja tarvitaan enemmän niin turvallisuustilanteen kuin poliisien oman jaksamisen vuok-
si. Sen lisäksi koulutukseen tarvitaan lisäeuroja. Leikkauksia olisi peruttava meidän omien
nuorten hyvän tulevaisuuden vuoksi. Mutta sen lisäksi homekoulujen ja muiden homera-
kennusten korjaukseen tarvittaisiin kipeästi euroja, lastensuojeluun tarvitaan kipeästi lisää
resursseja, pieneläkeläiset tarvitsevat tukea monin paikoin aivan perustoimeentuloon. Ky-
syisinkin hyviltä ministereiltä: Terrafamelle on löytynyt ja löytyy euroja. Millä perusteella
näille muille erittäin kipeille kohteille ei vastaavasti löydy riittävästi euroja?

15.49 Hannu Hoskonen kesk (vastauspuheenvuoro): Arvoisa rouva puhemies! Hallituk-
sen linja siitä, että saadaan pyörät pyörimään ja talous tuottamaan lisäarvoa tälle rakkaalle
isänmaalle, on erittäin hyvä linja. On nähty maailman sivu, että jos me kiristämme veroja
jatkuvasti ja kuvittelemme saavamme sieltä valtiolle ja kunnille, julkiselle taloudelle lisää
hyvää, niin se tie on osoittautunut umpikujaksi. Tämän takia hallituksen linja on aivan oi-
kea: työllisyyttä parannetaan kaikin käytettävissä olevin keinoin ja ennen kaikkea luodaan
uutta työtä, joka antaa niitä verotuloja. Ja tällä tiellähän me olemme nähneet jo ensimmäi-
set merkit: Noin 30 000 uutta työpaikkaa on syntynyt, ja olemme kuulleet tiedotusvälineis-
tä viime päivinä, että monia, monia, monia investointeja on lähtemässä liikkeelle, niitä on
jo lähtenyt, ja kymmeniä isoja investointeja on suunnittelupöydällä. Viimeisimpänä tuli
tieto siitä, että laivatelakoille on tullut uusia tilauksia ja samoin Uudenkaupungin autoteh-
28



Pöytäkirjan asiakohta PTK 118/2016 vp
taalle yli tuhat uutta työpaikkaa. Eli tie on valittu oikein, nyt vain pitää olla malttia. Turha
hötkyily tässä asiassa ei auta.

Puhemies Maria Lohela: Ministeri Rehn, 3 minuuttia.

15.50 Elinkeinoministeri Olli Rehn: Arvoisa puhemies! Edustaja Essayah ja edustaja
Uotila halusivat lisää tietoa tästä kysymyksestä Terrafamen uraanin hyödyntämisestä tai
talteenotosta, ja asia on niin, että Terrafame ei ota tällä hetkellä talteen uraania, joten sitä
päätyy pieniä pitoisuuksia myyntituotteisiin. Nämä pitoisuudet on huomioitu asiakirjoissa,
jotka edustaja Essayah hyvin tuntee, ja käyttöturvatiedotteissa, eli Terrafamen tuotteet ovat
luvitetun mukaisia. Asiakkaan päässä uraani päätyy osaksi asiakkaan omaa tuotetta, tai sit-
ten se poistuu kuona-aineena jätteeseen. Esimerkiksi Norilsk Nickel Harjavallan prosessis-
sa pieni uraanipitoisuus on haitannut prosessia, joten se on otettu talteen heidän omalla tal-
teenottolaitoksellaan. Harjavallalla on lupa uraanin talteenottoon. Tietojemme mukaan tal-
teen otettu uraani on varastoituna Harjavallassa. Terrafamen yhtiön suunnitelmista on
mahdollista saada tarkempaa tietoa yhtiöltä. Käsitykseni mukaan Terrafame Oy on pitänyt
kiitettävästi eduskunnan, varsinkin talousvaliokunnan mutta myöskin muut valiokunnat
kuten valtiovarat ja jaoston, ajan tasalla ja hyvin informoituna yhtiön asioista. Hallitus puo-
lestaan toimii ydinenergialain mukaan ja toimii sen mukaan, jos mahdollisia hakemuksia
tulee, millä en halua lähteä tässä yhteydessä spekuloimaan.

Edustaja Aalto esitti tärkeitä kysymyksiä muun muassa nikkelin hinnasta ja muista yh-
tiön toimintaan liittyvistä seikoista. Niihin saadaan kokonaisvastaus, kunhan näemme,
minkälaisilla ehdoilla mahdollinen yksityinen sijoittaja on lähdössä mukaan Terrafameen.
Tarkoitan sitä, että mahdollinen sijoittajakandidaatti tekee aina hyvin tarkan ja tinkimättö-
män arvion yhtiön, tässä tapauksessa Terrafamen, taloudellisesta tilanteesta, ympäristövas-
tuista, tuotteiden hintakehityksestä ja sen nojalla tekee sitten mahdollisen tarjouksensa.
Ymmärrätte varmasti hyvin, että tällaisessa asetelmassa ei kannata julkisesti hallituksen
puolelta esittää täällä punaisia linjoja, koska neuvottelutaktisista syistä on parempi, että
mahdolliset ostajakandidaatit, jotka seuraavat tätä keskustelua webstreamina tai lukevat
eduskunnan pöytäkirjat, eivät tiedä ihan tarkasti kaikkea hallituksen neuvottelutaktiikkaa.
Näin me pyrimme säästämään valtion ja veronmaksajien varoja, saamalla parhaan mahdol-
lisen neuvottelutuloksen, joka osaltaan (Puhemies koputtaa) keventää painetta lisäpääomi-
tuksiin.

Puhemies Maria Lohela: Haluatteko vastata, ministeri Orpo? — Ette. — Siispä jatketaan
puhujalistalla.

15.54 Lea Mäkipää ps: Arvoisa puhemies! Esityksen perusteluissa todetaan, että Suo-
men taloudellinen tilanne on heikko ja vielä suurempien haasteiden edessä kuin aikaisem-
min on arvioitu. Tulevalle vuodelle ennustetaan hieman talouden kasvua, jonka taustalla
on investointien positiivinen kehitys ja yksityinen kulutus. Kasvu on kuitenkin pelkästään
vielä kotimaisen kysynnän varassa, ja nettovienti on jäämässä heikoksi. Suomen talous jää
edelleen jälkeen muun euroalueen kehityksestä, eikä bruttokansantuotteen määrän ennus-
teta saavuttavan finanssikriisiä edeltänyttä tasoa. Suomen Pankin ennusteen mukaan brut-
tokansantuote kasvaa runsaan prosentin tänä vuonna, ensi vuonna edelleen saman verran ja
1,0 prosenttia vuonna 18. Valtion nettolainanotoksi vuonna 2017 arvioidaan 5,5 miljardia
29



Pöytäkirjan asiakohta PTK 118/2016 vp
ja valtionvelan määrän arvioidaan olevan ensi vuoden lopussa noin 111 miljardia euroa,
mikä on 51 prosenttia suhteessa bruttokansantuotteeseen.

Työllisten määrä lisääntyy 0,3 prosenttia, ja työttömyysasteen arvioidaan laskevan 8,8
prosenttiin, joka näyttää kyllä ihan hyvältä. Talouden kohenemisen edellytys on työllisyy-
den kasvu ja yritysten kehittyminen. Työn tekemistä ja yrittämistä kannustetaankin monin
tavoin, ja vain niiden kasvulla voidaan turvata julkisten palvelujen ja sosiaaliturvan rahoi-
tus.

Nyt esitetään tulevan vuoden budjettia täydennettäväksi määrärahoilla, jotka jakautuvat
muun muassa sotilaalliseen kriisinhallintaan, johon ehdotetaan vajaan 17 miljoonan euron
lisäystä. Hallitusohjelman mukaisesti Suomi vähentää osallistumistaan sotilaallisiin rau-
hanturvaoperaatioihin siten, että keskitytään Suomen kannalta merkityksellisimpiin ja vai-
kuttavimpiin operaatioihin. Sellainen on esimerkiksi UNIFIL-operaatio, johon Suomi vah-
vistaa osallistumistaan noin 160 sotilaalla ensi vuoden huhtikuun alusta elokuun loppuun
2018 saakka.

Sotilastapaturmalain muutosten aiheuttamiin korvausmenojen lisäyksiin ehdotetaan
myös määrärahan lisäystä. Hallitus on antanut eduskunnalle täydentävään talousarvioesi-
tykseen liittyvän esityksen laeiksi sotilastapaturman ja palvelussairauden korvaamisesta,
tapaturman ja palvelussairauden korvaamisesta kriisinhallintatehtävässä ja sotilaallisesta
kriisinhallinnasta annetun lain muuttamisesta. Lisäksi muutoksen aiheuttamiin tietojärjes-
telmäkustannuksiin ehdotetaan noin 0,35 miljoonan euron kertaluonteista lisäystä Valtio-
konttorille.

Poliisille ehdotetaan lisäyksiä, jotka kohdentuvat muun muassa keskusrikospoliisille ja
paikallispoliisille väkivaltaisten ääriliikkeiden laittoman toiminnan torjumiseksi sekä tor-
juntaan tarvittaviin varustehankintoihin.

Arvoisa puhemies! Päätös siitä, että hoitajamitoitusta ei lasketa, ansaitsee kiitokset hal-
litukselle. Muutokset kohdistuvat mitoitusperusteisiin kaikilla tasoilla poistaen mitoitus-
vaatimuksiin sisältyviä jäykkyyksiä. Muun muassa tukipalveluhenkilöstön erillinen mitoi-
tusvaatimus poistetaan. Hoitoon osallistuva henkilöstö, kuten virkistystoiminnan ja sosiaa-
lista toimintakykyä ylläpitävä henkilöstö, sisällytetään henkilöstömitoitukseen. Tehoste-
tun palveluasumisen yksiköiltä edellytettäviä henkilöstömitoitusvaatimuksia yhdenmu-
kaistetaan ja joustavoitetaan asiakasrakenteen mukaisiksi ja muutokset paremmin huomi-
oiviksi, kuitenkin siten, ettei 0,5:n mitoitus alitu. Lisäksi hyödynnetään teknologian
antamia mahdollisuuksia mitoituksen laskennassa.

Ja lopuksi, arvoisa puhemies, sanoisin jopa laulun sanoin, että jos olis valtaa niin kuin
olis mieli, niin käyttäisin punakynää kyllä tämän 71 miljoonan euron verran, joka kohdis-
tuu tuohon ratikkaan. Minusta tämä Tampereen ratikkahomma on vähän semmoista suu-
ruudenhulluutta, ja nyt myös jo monet yrittäjien edustajat miettivät, kuinka käy Hämeen-
kadulla ja että yritystoiminta jopa lopahtaa kokonaan. Että välttämättä se ei aina tuo niitä
hyviä asioita, ja paljon negatiivistakin on odotettavissa.

15.59 Jani Mäkelä ps: Arvoisa puhemies! Näihin täydennysesityksen maahanmuuttoku-
luihin jatkokommenttina: Kun siellä oikein erikseen mainitaan kotikuntani Lappeenran-
nan Joutsenon vastaanottokeskus, joka on yksi Suomen suurimmista vastaanottokeskuksis-
ta, niin haluan tuoda esille sen, että siinä on oikein perusteellisen surullinen esimerkki val-
tion varojen surkeasta käytöstä. Siinä oli ennen vankila, jossa oli toistasataa työpaikkaa.
Vankila lakkautettiin muka sen perusteella, että sen remontoiminen on liian kallista. Sitten
30



Pöytäkirjan asiakohta PTK 118/2016 vp
vankila ja sen pellot myytiin yksityiselle toimijalle, joka remontoi tilat vastaanottokeskuk-
selle, jonka vuokralla maksettiin yksityisen maksama ostohinta ja remontit ensimmäisen
kahden vuoden aikana. Sama linja jatkui myös vastaanottokeskuksen täydennyksessä ky-
län keskustassa.

Niin se taitaa olla, että turvapaikkabisnes on sellainen bisnes, joka kannattaa, kuten tie-
dämme alalla toimivien poliitikkojenkin sidonnaisuuksista. Senkö takia niitä maahanmuu-
ton vetovoimatekijöitä ei haluta vähentää, että turvapaikkabisnestä voitaisiin tehdä? Toi-
vottavasti näin ei kuitenkaan ole. Tässä esityksessä valtio velkaantuu 62 miljoonaa lisää.
Hyvin suuri osa tästäkin velasta johtuu maahanmuuttokustannuksista.

16.00 Sinuhe Wallinheimo kok: Arvoisa puhemies! Käsittelyssä olevasta ensi vuoden ta-
lousarvion täydennyksestä on syytä nostaa esille kolme havaintoa.

Tärkein niistä koskee Suomen talouden yleistä tilaa. Aivan kuten salissa on todettu, Suo-
men talouden tila on vielä heikko ja vielä suurempien haasteiden edessä kuin aikaisemmin
on arvioitu. Siitä kielivät monet tämän esityksen johdannossa esille nostetut seikat: vel-
kaantumisen jatkuminen kestämättömällä tasolla, korkeana pysyvä työttömyys sekä vai-
mea viennin kasvu.

Toinen lähes yhtä tärkeä havainto on kuitenkin se, että opposition jatkuvasta haukkumi-
sesta huolimatta Suomen taloudessa on ensimmäistä kertaa liki kymmeneen vuoteen aitoa
kasvun virettä havaittavissa ja se tulee kiihtymään ensi vuonna. Sen taustalla vaikuttavat
erityisesti rakennusinvestointien liikkeelle lähteminen sekä yksityisen ihmisen kulutus.
Erityisesti meillä Keski-Suomessa työttömyys on pienentynyt kuukausi toisensa jälkeen
kuluneen vuoden aikana, viimeisen vuoden aikana jo siis yli 5 prosenttia yhteensä. Ne ovat
puolestaan tulosta nykyisen ja edellisenkin hallituksen harjoittamasta kasvuhakuisesta ta-
louspolitiikasta. Viime hallituskauden yhteisöveron alennus, tämän hallituskauden alussa
kauppojen aukioloaikojen vapauttaminen, kiky-sopimus, toimet työllistymisen kynnyksen
madaltamiseksi, työn verotuksen reipas alentaminen sekä esimerkiksi päätös siitä, että
työttömyysturvaa voi muuttaa starttirahaksi ja palkkatueksi tulevaisuudessa, ovat olleet
luomassa edellytyksiä uudelle kasvulle.

Keski-Suomen kasvun käynnistymisessä puolestaan avainasemassa oli jo aikaisemmin
mainittu edellisen hallituksen yhteisöveron alennus. Ilman sitä Äänekosken jätti-investoin-
tia ei olisi saatu liikkeelle. Tätä taustaa vasten tuntuvat varsin erikoisilta esimerkiksi viime
viikonloppuna kuullut puheenvuorot, joissa yritysten voitot ja asiakkaiden tyytyväisyys
koetaan Suomen talouden suurimmiksi uhkiksi. Itse kyllä katson haasteen olevan pikem-
minkin se, miten yhä useampi maailman ihminen saadaan asiakkaaksi suomalaisille yrityk-
sille. Tähän kysymykseen vastaamisessa meillä kaikilla riittää tekemistä.

Tästä päästään sitten siihen kolmanteen havaintoon eli havaitun opin soveltamiseen jäl-
jellä olevalle hallituskaudelle. Kevään puoliväliriihessä johtopäätöksen pitää olla seuraa-
va: Suunta on oikea, mutta rohkeampia askelia tarvitaan, erityisesti hallituksen tärkeim-
män tavoitteen eli työllisyyden parantamiseksi. Veropolitiikassa panostuksia työn tekemis-
tä ja työllisyyttä tukevaan suuntaan pitää jatkaa. Yrittäjyyttä ja omistajuutta pitää vahvis-
taa uusilla keinoilla. Tässä erityisesti ensi kevään yritysveropaketilta on voitava odottaa
eteenpäinvieviä uudistuksia. Uuteen kasvuun pitää löytää uusia kannustimia, työtä kasvua
estävien normien purkamiseksi pitää jatkaa, ja työmarkkinoiden uudistamista pitää jatkaa.
Lisäksi välttämättömät rakenteelliset uudistukset, erityisesti sote, pitää vihdoin saada maa-
liin. 
31



Pöytäkirjan asiakohta PTK 118/2016 vp
Työtä siis, arvoisa puhemies, tällä hallituksella riittää, mutta uskon, että oikealla otteella
tämä on tehtävissä. Vahvistetaan hyvän kehää ja muutetaan Suomen suunta, nyt kun se
näyttää vihdoin mahdolliselta.

16.04 Matti Semi vas: Arvoisa puhemies! Aikaisemmin jo kerroin, että kävin siellä Ter-
rafamessa vierailulla, ja käyn läpi, miten siellä oli toimittu.

Sinne oli rakennettu tämmöinen keskitetty jätevedenpuhdistuslaitos, mikä otetaan ilmei-
sesti nyt ihan lähiaikoina käyttöön, ja sinne ohjataan ne kaivoksesta tulevat jätevedet.

Sitten olivat ympäristölupien arvot. Ne olivat alittuneet huomattavasti, kaikki arvot oli-
vat yli puolet näitten arvorajojen alapuolella, mikä minusta oli erittäin hyvä suoritus. Sul-
faatin osalta ympäristöluvan normit olivat huomattavasti tiukemmat kuin esimerkiksi Ää-
nekosken tulevan biolaitoksen tehtaan sulfaattipäästölupa-arvot. Kainuun ely tutkii erit-
täin tarkkaan ympäristölupien arvojen noudattamista ja pitää tiukkaa kuria siellä, vaikka
sitä vähän on epäilty.

Alueen asukkaita kuunnellaan säännöllisesti. Ainoat, mistä on tullut mainintaa sen jäl-
keen, kun Terrafamen uusi toiminta on lähtenyt liikkeelle, ovat pöly- ja meluhaitat ja rä-
jäytyksen aikaisesta tärinästä tullut haitta.

Talouden osalta budjettia on saatu tiukemmalle ja säästöjä saatu tuommoinen 12,7 mil-
joonaa.

Nämä Talvivaaran aikaiset kasat ovat suuri ongelma siellä minun mielestäni, koska ne
on väärin rakennettu ja ne aiheuttavat semmoista ylimääräistä tuskaa sitten jätevesien puh-
distamiselle, että se jätevesi saadaan sieltä talteen, mikä salaojiin tulee. Näihin uusiin ka-
soihin on saatu oikea raekoko, jotta vesi menee läpi ja se pystytään myös haihduttamaan te-
hokkaammin ja saadaan metallit nopeammin ja paremmin talteen. Se käymisreaktio, mikä
niissä kasoissa on, haihduttaa myös vettä runsaasti, mikä sitten osaltaan on helpottamassa
vesitilannetta. Malmivaranto on kolmeksi vuodeksi eteenpäin.

Näillä ajatuksilla, kun itse mietin sitä tilannetta ja meillä on vasemmistoliiton ryhmässä
puhuttu tästä asiasta, me olemme nähneet sen, että ne tärkeät asiat, mitkä pitää saada kun-
toon, ovat ennen kaikkea se ympäristöluvan pitävyys ja se, että se homma toimii. Minun
mielestäni se porukka on tehnyt semmoista kympin arvoista työtä siellä, että ovat saaneet
näitä jäteasioita kuntoon entistä paremmin. Ongelmia siellä edelleenkin on. Ne vanhat Tal-
vivaaran aikaiset jätevedet, mitä on sinne lähivesistöihin mennyt, pitäisi saada vielä puh-
distettua. Se on työn alla, pitäisi hoitaa kuntoon.

Mitä tulee tähän ulkopuoliseen rahoitukseen, minun arvomaailmassani, jos meillä on
toimiva kaivostehdas ja se, mikä maassa on, minusta se on suomalaisten omaisuutta, niin
että en minä sitä ulkopuolisille rahoittajille antaisi. Minusta silloin, jos se kaivos toimii hy-
vin, miksei sitä oteta suomalaiseen käyttöön ja hoideta suomalaisille tuotantona sitä rahaa
poikkeen. Se, mitä minä kaipaan sinne, on, että joku vielä, ehkä Lappeenrannan yliopisto
saattaisi olla semmoinen, millä se tekniikka on hallussa, pystyisi tekemään sen tutkimuk-
sen, että nämä järjestelmät todella toimivat hyvin, ja tämmöisen tutkimuksen voisi hallitus
minun mielestäni pyytää sinne, niin sitten varmentaisi nämä asiat. Sitten toinen asia on tie-
tenkin tämä taloudellinen puoli, että se lähtee eteenpäin. Meille vasemmistoliitossa on hir-
mu tärkeätä, että siellä ne 1 500 työpaikkaa pystyvät olemaan, kunhan vain nämä asiat ovat
kunnossa ja me emme likaa luontoa liian paljon.
32



Pöytäkirjan asiakohta PTK 118/2016 vp
Se, mikä siellä sitten on toinen, on se Nuasjärven pinta, kun se laskee varmaan talviai-
kana metrin verran, ainakin minulle kerrottiin, että mitenkä se vaikuttaa näihin saasteon-
gelmiin ja muihin, niin että sekin pitää selvittää siellä.

Näillä eväillä minä luulisin, että siitä tulisi ihan hyvä hanke, jos se kaikki toteutuu sillä
tavalla, että se on kannattavaa.

Sitten tähän hallituksen lisätalousarvioon. Minä olin tyytyväinen myös siihen poliisien
määrän ylläpitämiseen, ei se kasvata sillä tavalla, mutta ylläpitämiseen siinä tasossa, että
meidän sisäisestä turvallisuudesta pystytään huolehtimaan ja pitämään se sillä tasolla, että
ei putoa alle 7 000:n meidän poliisimäärä. — Kiitos.

16.10 Leena Meri ps: Arvoisa puhemies! Täällä on pidetty hyviä puheenvuoroja siitä,
että hallituksen toimenpiteet ovat lähteneet viemään taloutta eteenpäin ja meidän työlli-
syys on kasvanut, mikä on hieno asia. Tässä viime vuosina, kun itse tuolta eduskunnan ul-
kopuolelta tavallisena kansalaisena ja kuntapoliitikkona katselin sitä touhua, olin monta
kertaa aika toivoton, että mihinkähän suuntaan tämä lähtee. Kiitos hallituksen toimenpi-
teille ja kiitos yritysten toimenpiteille, että he ovat palkanneet ihmisiä, ja kiitos myös niille
työntekijöille, jotka ovat osallistuneet näihin talkoisiin siten, että ovat suostuneet kiky-so-
pimuksen mukaisiin toimenpiteisiin. Monet ammattiyhdistyksethän kysyivät työntekijöil-
tään, mihin he suostuvat. Tämä on kuitenkin kansakunnan yhteinen ponnistus. Siksi on hy-
vä, että se alkaa tuottaa tulosta, koska olisi sekin kurjaa, että tekisimme panostuksia eivät-
kä ne sitten toimisi lainkaan vaan päinvastoin.

Täällä on paljon hyviä asioita. Yksi asia on tämä hoitajamitoitus, mistä tuossa aikaisem-
minkin jo mainitsin. Haluan vielä kiittää meidän eduskuntaryhmää, joka on toiminut aktii-
visesti tämän eteen, ja muita hallituspuolueiden kansanedustajia, jotka toimivat aktiivises-
ti sen eteen.

Olen huomannut tässä lyhyen eduskuntaurani aikana, joka on alkanut reilu vuosi sitten,
että aina kun joku hyvä asia tapahtuu, niin se on opposition painostuksesta tai ansiosta. Itse
en ollut täällä viime kaudella mutta mietiskelin sitä, että kun hoitajamitoitusta laskettiin
0,8:sta 0,5:een — jotenkin jos tulkitsen esimerkiksi SDP:n puheita, niin olisi toivottavaa,
että hoitajia olisi jopa enemmän — niin he eivät hallituksessa ollessaankaan saaneet estet-
tyä tätä hoitajamitoituksen muutosta, mutta nyt he ovat sen sitten oppositiosta käsin teh-
neet. Mutta tämä nyt on tämmöistä, turha siitä on saivarrella, mutta jotenkin tuntuu, että
aina kun hallitus saa jotain hyvää aikaiseksi, niin sitä halutaan jollain tavalla vähätellä. Se
on minusta aika kurjaa, kun tässä yritetään kuitenkin ihmisten asioita ihan vastuullisesti
hoitaa.

Yksi asia, mistä saan paljon palautetta, on se, että ihmisillä on tällä hetkellä sellainen
tunne, että meillä on muutamia kohteita, joihin aina rahaa riittää, ja kaikesta muusta jou-
dutaan tinkimään. Yksi on varmaan ollut tämä Terrafame, josta tänään on puhuttu, että sin-
ne on laitettava rahaa. No, näinhän se on, se vahinko on siellä tapahtunut. Tehdään niin tai
näin, niin rahaa menee joka tapauksessa. Minä luotan nyt sitten meidän ministereihin ja
hallitukseen, että he ovat asiaa selvittäneet, ja täytyy luottaa siihen, että ympäristöasiat ovat
kunnossa. Toivotaan nyt, että tämä asia menee toivottuun suuntaan. Toki olen nähnyt myös
ohjelmia ja haastatteluja paikallisista asukkaista, että heillä on huoli asumisesta ja ympä-
ristöstä, mikä on täysin perusteltua. Täytyy sanoa, että kun sitä maisemaa katsoo siellä, niin
eihän se maisemallisesti kenenkään silmiä hivele. Mutta toivotaan nyt, että siellä saadaan
33



Pöytäkirjan asiakohta PTK 118/2016 vp
sitten sellainen tasapaino, ja muistetaan kuitenkin se, että tämä hanke on lähtenyt käyntiin
edellisen hallituksen aikana.

Toinen, mikä aiheuttaa aina keskustelun, on maahanmuutto. Ainakin itse saan todella
paljon palautetta siitä, että siellä on aina se piikki auki ja joudutaan sitten lääkekorvauksis-
ta ja muista tinkimään. Kun puhutaan siitä, että kansalaiset hyväksyisivät nämä asiat — nyt
kiky-sopimuksen myötä työntekijät tulivat mukaan, yritykset ovat suhtautuneet myöntei-
sesti asioihin, ja Suomen Yrittäjät ja EK ovat luvanneet työ- ja tasa-arvovaliokunnankin
kuulemisessa, että he tekevät panostuksia, ja toivovat nyt, että työpaikkoja saadaan — ja
kun lähdetään sitouttamaan kansalaisia näihin meidän yhteisiin talkoisiin, mitä ne tällä het-
kellä ovat, jotta saadaan tämä kurssi kääntymään — ja tämä laiva on jo vähän kääntynyt —
niin sen takia toivoisin, että hoidettaisiin tätä kokonaistilannetta vastuullisesti. Meillä on
asunnottomia ja köyhyydessä eläviä ihmisiä, kuten täällä on todettu, ja sitä ei kukaan kiis-
tä. Mutta samaan aikaan täytyy sanoa, että on melkein edesvastuutonta puhua siitä, että ote-
taan tänne lisää kymmeniätuhansia ihmisiä hetkessä, kuten esimerkiksi nyt julkisuudessa
edustaja Tuppurainen on SDP:stä esittänyt, että me kymmenkertaistaisimme meidän pako-
laiskiintiön. Meillä ei ihan aidosti ole varaa siihen, ja me lisäämme sillä sitä vastakkain-
asettelua. Minä ymmärrän sen erittäin hyvin, kun joku pienituloinen miettii, miten saa ra-
hat riittämään, ja sitten samaan aikaan on olemassa joku momentti, mikä on aina auki. Että
älkää suhtautuko siihen aina sillä tavalla, että tuossa nuo maahanmuuttokriittiset perussuo-
malaiset puhuvat. Itsekin olen erittäin huolestunut monista asioista tällä maapallolla, mut-
ta minun täytyy muistaa se, että minun täytyy huolehtia siitä, että Suomen kansalaiset ja
suomalaiset ovat samalla viivalla ja he ovat tänne vuosikausia veroja maksaneet. En minä
voi heitä heitteille jättää. Meidän täytyisi muistaa tässä keskustelussa se, että tämä on ihan
aito huoli monilla kansalaisilla, eikä yrittää tavallaan hiljentää kuoliaaksi tätä keskustelua
sillä, että on paheksuttavaa tai väärin siitä puhua.

No, nyt minä jo pikkusen menin tavallaan liian pitkälle aiheesta. Mutta täytyy muistaa
ihan se, että kun me tasapainotamme taloutta, niin tämä on kokonaisuus ja silloin pitää ot-
taa kaikki huomioon. Meidän päätöksillämme on vaikutusta siihen, miten ihmiset hyväk-
syvät nämä muutokset ja muut lainmuutokset ja erityisesti leikkaukset. Niillä täytyy olla
semmoinen legitiimi hyväksyttävyys kansalaisten parissa, tai muuten meillä vain pahenee
tämä vastakkainasettelu.

16.16 Teuvo Hakkarainen ps: Arvoisa puhemies! Sen minkä sosialistit ja nämä söivät,
niin hyvä hallitus tuo tilalle.

Täällä sanoi muun muassa edustaja Kiuru, että täällä pelataan kaverikapitalismia, mutta
eihän siitä ole kysymys. Valtiontaloutta pitää saada kuntoon, ja nyt hallitus on sitä ruven-
nut saamaan kuntoon viimeisten katovuosien jälkeen.

Mitä siihen SDP:n varjobudjettiin ja näihin tulee, niin sehän on sitä toveripopulismia, ja
siihen miinaan on astunut monia, muun muassa edustaja Tolppanen kävi sinne astumassa.

Ja vihreitten touhu nyt on lähinnä sitä, että ollaan enempi huolissaan koppiaisista, sam-
makoista ja myyristä kuin siitä ihmisestä, joka on täällä yrittänyt, tehnyt työnsä, ottanut
vastuuta, maksanut veronsa, ja vielä jos se sattuu olemaan hetero, niin se on kaikkein kau-
hein ihminen, mitä maapallolta löytyy, ja sen pahempaa ei heidän mielestään ole. Kuiten-
kin he rakentavat, ottavat vastuuta täältä. Sille linjalle hallitus on nyt lähtenyt, että saadaan
työpaikkoja, talous kuntoon, ja myös sitä jakamista, mistä vasemmisto hyvin hanakasti pu-
34



Pöytäkirjan asiakohta PTK 118/2016 vp
huu, sitten saadaan sinne. (Li Andersson: Olisiko teidän aika jättää ne seksuaalivähemmis-
töt rauhaan?)

16.17 Martti Mölsä ps: Arvoisa herra puhemies! Tästä talousarvion täydennyksestä voi-
daan todeta ja hieman ennustaa tulevaa, kun vuoden 2017 kasvuksi ennustetaan 0,9 pro-
senttia. Kasvun taustalla on investointien positiivinen kehitys ja yksityinen kulutus. Yksi-
tyiset investoinnit kehittyvät suotuisasti. Työllisyys on kääntymässä parempaan suuntaan,
ja yritykset investoivat tulevaisuuden positiiviset näkymät mielessä. Tämä kaikki todistaa
jo sen, että suomalaisen yhteiskunnan viime kauden tuhon tieltä ollaan pääsemässä pois ja
vähitellen kehitys kääntyy paremmaksi, joskin aikaa menee, sillä niin vakavia olivat Ka-
taisen hallituksessa vihreiden ja sosialistien aikaansaannokset vasemmisto mukaan lukien.

On hienoa todeta, että me perussuomalaiset olemme tällaisessa hallituksessa vaikutta-
massa ja rakentamassa kestävää kehitystä kohti parempaa yhteiskuntaa, jolloin jaettavaa
on enemmän myös heikompiosaisille.

Mutta on pakko todeta tämän vuosituhannen suurin huijaus: Tiedetään, että SDP sitou-
tui pääomittamaan EVM:ää 12,6 miljardilla, ja heti piti maksaa 1,44 miljardia euroa. Siksi,
että saatiin niin hyvät tulokset, he saivat arvottoman tuottojenvaihtosopimuksen.

Mitä tulee sitten näihin opposition ja varsinkin vasemmistopuolueiden — joihin lasken
myös vihreät mukaan — varjobudjetteihin, niin ne ovat sellaista populismia, etten enem-
pää ota kantaa enkä tarkemmin paneudu niihin.

16.19 Kimmo Kivelä ps: Puhemies! Selvästi nyt on ilmassa myönteisiä signaaleja. Nyt
meillä todellakin täytyy olla malttia kulkea parempaa tietä eikä ryhtyä nopeasti ulosmittaa-
maan orastavia kasvun merkkejä. Työllisyystilanne on parantumassa, yritysten tilauskirjat
täyttyvät. Nämä ovat hyviä uutisia. Siitä pitää kyllä hallitukselle antaa tunnustus, että ni-
menomaan työllisyysasioissa hallitus on ollut innovatiivinen ja yritysten toimintaedelly-
tyksiä on parannutettu. Nyt olisikin syytä pitää tämä hyvä tilanne yllä ja myös jatkaa sillä
sopimisen kulttuurin tiellä, joka on ollut pitkälti menneinä vuosikymmeninä ja vuosina
suomalaisen menestyksen takaajana.

On huolestuttavaa kuulla sitten sellaisista ilmiöistä, että työnantajapuolella kokeneille,
vuosikymmenien työkokemusta omaaville ihmisille tarjotaan nälkäpalkalla töitä. Ei se nyt
aivan näinkään mene. Pitää olla vastaantuloa puolin ja toisin ja yhteisvastuullisessa hen-
gessä rakentaa yhteistä hyvää.

16.21 Jaana Laitinen-Pesola kok: Arvoisa puhemies! Tämä hallituksen uusi budjettiesi-
tys — voisin oikeastaan kolmesta näkökulmasta kiittää sitä.

Ensinnäkin tietysti porilaisena ja satakuntalaisena on todella hieno asia, että Pori—Män-
tyluoto-rataosan sähköistyksen 5,7 miljoonan valtuutus on saatu. Se on todellakin meidän
maakunnalle ja myös Porin kaupungille erittäin tärkeä asia, mutta uskon, että se tulee kyllä
auttamaan ihan koko Suomenmaata viennin edistämisen kannalta.

Toinen kiitos tulee siitä, että poliisin tyttärenä voin hyvin sanoa, että minusta on todel-
lakin tärkeää se, että poliisin resurssit jatkossa turvataan, ja tämä nyt osoitettu määräraha
tulee sitä asiaa tukemaan.

Mutta kolmas asia, mistä haluaisin puhua vähän enemmän, liittyy hoitajamitoitukseen.
Tässä salissa se on asia, jota on useaan useaan kertaan käyty läpi ja keskusteltu, ja minä
olen todella tyytyväinen siitä, että tämä 0,5 ei laske siihen 0,4:ään.
35



Pöytäkirjan asiakohta PTK 118/2016 vp
Minua on koko ajan vähän harmittanut se, että me olemme tämän yhden luvun vankeja.
Kun siinä laatusuosituksessa on laitettu tämä 0,5, niin sitä ei todellakaan ole tarkoitettu
miksikään maksimiksi, mutta silloin kun meillä on tällainen yksi luku, niin käytännössä on
selvästi nähty se, että helposti niin sanottu minimi alkaakin toimia maksimina. Toivonkin,
että nyt kun tätä laatusuositusta muutenkin käydään läpi, niin olemme hieman innovatiivi-
sempia koko hoitajamitoituksen suhteen eli yksittäisestä luvusta päästäisiin laajempaan
keskusteluun meidän koko vanhustenhuollon tulevaisuudesta.

Kannattaa muistaa esimerkiksi juuri se, että hoiva on yksi robotiikan suurimpia lähitu-
levaisuuden sovellusalueita. Esimerkiksi tänä syksynä ilmestyneen Evan raportin mukaan
jo tässä vaiheessa vanhusten pitkäaikaishoidon sairaanhoitajien ja lähihoitajien työtehtä-
vistä noin 20 prosenttia voitaisiin korvata palvelurobotiikan avulla. Tämä tarkoittaa sitä,
että meillä on jo olemassa tällä hetkellä sellaisia robotteja, jotka sopivat hyvin kuljetusteh-
täviin, niin potilaiden kuin esimerkiksi kaikkien tarvikkeiden. Lääkkeiden annostusta pys-
tytään hoitamaan ja myös elintoimintojen seurantaa ja tallentamista. Tämä tarkoittaa sitä,
että silloin se koulutettu, osaava henkilöstö pystyy vapauttamaan työaikaansa nimen-
omaan välittömään potilashoitoon, nimenomaan siihen työhön, mitä varmasti meidän asi-
akkaammekin arvostavat.

Niin kuin sanottu, toivon, että kun laatusuositusta nyt vähän laajemminkin uudistetaan,
niin myös tämä otetaan huomioon. Samalla tavalla kuin pelkän yhden luvun problematii-
kasta, pitäisi päästä siihen, että me myös keskustelemme siitä, että meillä olisi valtakunnal-
linen hoitoisuusmittari, joka laajemmin katsoo potilaan palvelutarvetta ja hoidon tarvetta ja
on joustava tarvittaessa.

Kaiken kaikkiaan tästä talousarvioesityksestä voisi sanoa sen, että varmasti jokaisella
meistä olisi enemmänkin haluja ja toiveita sen suhteen, mutta ehkä vanha viisaus, että pa-
ras on hyvän pahin vihollinen, pätee tässäkin. Että tyydytään nyt tähän hyvään tällä kertaa.

16.26 Sami Savio ps: Arvoisa puhemies! Työ- ja elinkeinoministeriön tänään julkaise-
man katsauksen mukaan Suomessa oli lokakuun lopussa 328 900 työtöntä työnhakijaa.
Työttömiä oli 12,5 prosenttia työvoimasta. Työttömyys näyttää onneksi kääntyneen lopul-
takin hienoiseen laskuun — työttömiä oli viime kuun lopussa hieman alle 9 000 henkilöä
vähemmän kuin vuotta aiemmin. On toki sanottava, että paljon työtä työttömyyden nujer-
tamiseksi on yhä tehtävä. Mutta vaikka oppositio täällä eduskuntasalissa mieluusti muuta
väittääkin, niin arvelen, että ainakin oma osansa työllisyyden paranemisessa on myös hal-
lituksen toimenpiteillä, joilla kannustetaan yrittäjyyttä ja työn tekemistä. Myös valtion ensi
vuoden tulo- ja menoarvioon sekä siihen liittyviin lainsäädäntömuutoksiin sisältyy lukui-
sia työllisyysasteen nostoon tähtääviä toimenpiteitä. Muun muassa tuloverotus kevenee
merkittävästi sekä työntekijöiden että eläkeläisten osalta, ja lisäksi työnteon kannustin-
loukkuja puretaan. Esimerkiksi päivähoitomaksut laskevat noin 60 eurolla niissä yksi- ja
kaksilapsisissa yksinhuoltajaperheissä, joissa huoltajan bruttotulot ovat 2 200 euroa kuu-
kaudessa.

Arvoisa puhemies! Myös yksinyrittäjien toimintaedellytykset kohentuvat merkittävästi.
Yrittäjävähennys parantaa monen yrityksen kannattavuutta, kotitalousvähennyksen määrä
kasvaa hieman, ja myös maksuperusteiseen arvonlisäveron tilitykseen siirtyminen antaa
paljon liikkumavaraa kaikkein pienimmille yrityksille.

Arvoisa puhemies! Myös tässä täydentävässä talousarviossa on monia työllisyyden ko-
henemiseen liittyviä toimenpiteitä. Kuten on puhuttu paljon täällä tänään, satsataan polii-
36



Pöytäkirjan asiakohta PTK 118/2016 vp
sitoimeen ja säilytetään poliisien määrä kohtuullisella tasolla ja annetaan myös määrära-
haa, (Puhemies koputtaa) jotta saadaan rahoitusta Euroopan globalisaatiorahastosta Noki-
alta ja Microsoftilta potkittujen työllistämiseen.

16.28 Li Andersson vas: Arvoisa puhemies! Kun täällä nyt moni edustaja haluaa ilmaista
tyytyväisyytensä ensi vuoden talousarvioon ja erityisesti perussuomalaiset haluavat il-
maista, kuinka tyytyväisiä tähän ensi vuoden kokonaisuuteen ovat, niin on minusta paikal-
laan kuitenkin käydä läpi, mikä tämä hallituksen talousarvion kokonaisuus ensi vuoden
osalta on ja miten se vaikuttaa eri asemassa oleviin suomalaisiin.

Kaikista eniten siis ensi vuonna hallituksen politiikasta kärsivät suomalaiset työttömät,
köyhät lapsiperheet, eläkeläiset ja kaikki julkisella sektorilla työskentelevät johtuen siitä,
että hallitus leikkaa perusturvaa. Perusturvan varassa eläville ihmisille ei kompensoida näi-
tä leikkauksia mitenkään, vaan tämä Petteri Orponkin monesti mainitsema 30 miljoonan,
nykyisellään 60 miljoonan paketti menee pienituloisille pätkätyöläisille eli palkansaajille,
mutta perusturvan varassa eläville ihmisille kohdistetaan ainoastaan leikkauksia.

Ja sitten mitä tulee hallituksen veromuutoksiin, niin suurimmat hyötyjät ovat tosiaankin
suurituloiset palkansaajat, yli 7 000 euroa kuussa tienaavat, suurituloisimmat yrittäjät ja
myöskin suurituloiset perijät. Eli se on se hallituksen ensi vuoden kokonaiskuva, ja nämä
ovat myöskin arvovalintoja, joita hallitus on tehnyt hallituksen asettamien budjettiraamien
sisällä.

Mitä tähän innovatiiviseen työllisyyspolitiikkaan tulee, niin on myös syytä muistaa, että
se tosiaankin perustuu kahteen kokonaisuuteen. Ensimmäinen on osaamisesta, tutkimuk-
sesta ja tuotekehityksestä leikkaaminen — eli nämä äärimmäisen suuret koulutusleikkauk-
set, jotka myöskin jatkuvat ensi vuonna — ja sitten täysin poikkeuksellinen työmarkkina-
sopimus, jossa leikataan suomalaisten, rehellistä työtä tekevien palkansaajien palkkoja pi-
dentämällä työaikaa, korottamalla työntekijöiden maksuvastuita sekä vielä tekemällä jul-
kisen sektorin työntekijöiden osalta (Puhemies koputtaa) tämän ylimääräisen lomarahojen
leikkauksen. Siinä... [Puhemies keskeytti puheenvuoron puheajan ylityttyä.]

Toinen varapuhemies Arto Satonen: Edustaja Katainen. — Puheenvuoroja voi pyytää P-
painikkeella.

16.30 Elsi Katainen kesk: Arvoisa puhemies! Minun mielestäni taas hallitusta on kyllä
syytä tukea tässä valitussa talouspolitiikan linjassa. Se, tarvitseeko sopeutumistarvetta tar-
kastella vielä uudestaan, riippuu muun muassa siitä, mitkä yhteiskuntasopimuksen todelli-
set vaikutukset kilpailukykyyn ja yrittäjyyteen ja työllisyyteen ovat, minkälaisia niistä lo-
pulta muodostuu, saadaanko tarpeeksi kasvun eväitä. Lisäksi on tietysti katsottava esimer-
kiksi se, miten byrokratian purkaminen ja normien väljentäminen parantavat julkisen ta-
louden tuottavuutta. Velanoton suhteen hallitus ei ole koskaan uskotellutkaan, ettei Suomi
ensi vuonna ottaisi lisää velkaa — päinvastoin, tuon suunnitelman mukaisesti mennään
edelleen.

Me olemme jo hallitusohjelmassa sitoutuneet myös joihinkin menolisäyksiin. Halusim-
me lisää rahaa muun muassa omaishoidon tukeen ja takuueläkkeeseen. Nämä on huomioi-
tu ja tehty. Lisäksi halusimme kehittää myös perhepolitiikassa ennaltaehkäisyä, ja niinpä
esimerkiksi lastensuojelua ja lapsiperheiden kotipalveluja kehitetään ihan kärkihankkees-
37



Pöytäkirjan asiakohta PTK 118/2016 vp
sa. Näistä asioista me emme halunneet tinkiä, vaikka se on vaatinutkin velkaantumisen sie-
tämistä yhä edelleen.

Lisäksi on todettava, että on erittäin hyvä, että suojelupoliisille, keskusrikospoliisille ja
paikallispoliisille lisätään yhteensä se 10 miljoonaa euroa ääriliikkeitten laittoman toimin-
nan torjumiseksi ja myöskin torjuntaan tarvittaviin varustehankintoihin.

Ja kuten on tämän päivän aikana monesti jo tullut todettua, työllisyys on lähtenyt hie-
noiseen kasvuun ja valoa on tunnelin päässä, ja sitä ei olisi tapahtunut ilman (Puhemies ko-
puttaa) näitä hallituksen toimia.

16.32 Teuvo Hakkarainen ps: Arvoisa puhemies! Yksi jäänne edellisten hallitusten epä-
onnistumisista, johonka haluan nyt puuttua: Äskettäin edustaja Terho kertoi, että hän lo-
pettaisi Suomen maksaman kehitysavun, koska se on tehotonta. Hänen mielestään valtion
tehtäviin ei kuulu veronmaksajien maksamien varojen siirtäminen toisen valtion ja sen
kansalaisten hyväksi. Olen täysin samaa mieltä. Kriisejä, konflikteja puhkeaa milloin mis-
säkin päin maailmaa täysin riippumatta siitä, paljonko hassaamme yhteisiä verovarojam-
me kehitysyhteistyöhön. Tänä vuonna valtion talousarvion mukaiset kehitysyhteistyön
määrärahat ovat yli 800 miljoonaa euroa, josta ulkoministeriön hallinnoiman varsinaisen
kehitysyhteistyön osuus on noin 490 miljoonaa euroa. Ne ovat hukkaan heitettyjä euroja.
Vuosikymmeniä on rahaa kaadettu säkkitolkulla tähän ikiliikkujaan, ja tulokset ovat laiho-
ja, paitsi kaikkien niiden osalta, jotka saavat elantonsa tästä bisneksestä. Heitä on kymme-
nien ellei satojen eri järjestöjen leivissä sekä kotimaassa että ulkomailla mittaamaton mää-
rä.

Arvoisa puhemies! Eräs kehitysyhteistyön päätavoitteista on ollut väestönkasvun hillit-
seminen. On valistettu, on viety ehkäisyä, monenlaista on yritetty suomalaisten veronmak-
sajien rahoilla. Lopputuloksena on, että pelkästään Afrikan väkiluku kasvaa 30 miljoonal-
la joka vuosi. Noin Ojalan laskuopin mukaan aika tehotonta toimintaa. Poppaukot rikastu-
vat ja niitten kattilat täyttyvät, se on ainoa tulos siitä. Maahanmuuton todelliset kustannuk-
set ovat vuositasolla miljardiluokkaa. Rahoitamme siis toisten valtioiden ja niiden kansa-
laisten elämää lähemmäs parilla miljardilla eurolla vuodessa, eikä kumpikaan näistä kah-
desta lisärasitteesta hyödytä meitä mitenkään, päinvastoin. — Kiitos.

Toinen varapuhemies Arto Satonen: No niin, ei tainnut kehitysapu varsinaisesti olla
tuossa talousarviossa esillä, mutta toki se aina talousarvioon kuuluu. Otetaan tästä ihan pari
lyhyttä vastauspuheenvuoroa, edustajat Laukkanen, Aalto... — No, lyhyt debatti. Edustaja
Laukkanen aloittaa.

16.36 Antero Laukkanen kd (vastauspuheenvuoro): Arvoisa herra puhemies! Jos joku
edustaja on sitä mieltä, että Suomen ei tulisi tehdä kehitysyhteistyötä, niin hänellä on tie-
tysti siihen oikeus ja se on sallittua. Mutta se, että joku sanoo, että suomalaisella kehitys-
yhteistyöllä ei ole mitään merkitystä, on sitten ihan toinen asia, ja tästä kyllä toivon, että
edustaja, joka näin sanoo, tuo sitten todisteet pöytään. Olimme juuri tarkastamassa kehi-
tyspoliittisen toimikunnan kanssa Tansaniassa tehtävää suomalaista kehitysyhteistyötä, ja
se on äärimmäisen tuloksellista. Pienillä varoilla saadaan merkittäviä muutoksia aikaan
niin viljelyn opettamisessa kuin perunan tuottamisessa, aivan käytännön tason asioita.
Olen kyllä ihmeissäni tällaisista puheista, eli jos niin sanoo, niin on sitten viisasta kyllä tuo-
da ne todisteet myös näkyviin.
38



Pöytäkirjan asiakohta PTK 118/2016 vp
Toinen varapuhemies Arto Satonen: Vastauspuheenvuorot edustajille Aalto, Paatero,
Parviainen ja sitten edustaja Hakkarainen.

16.37 Touko Aalto vihr (vastauspuheenvuoro): Arvoisa puhemies! Mitä tulee edustaja
Hakkaraisen puheisiin tässä salissa, aika usein kuulee useiden perussuomalaisten edusta-
jien sanovan, että ihmisiä pitäisi auttaa heidän kotiseudullaan, (Teuvo Hakkarainen: Ni-
menomaan!) jotta ei tarvitse maksaa maahanmuuton kustannuksia täällä Suomessa. Nyt il-
meisesti ette tahdo auttaa ihmisiä heidän kotiseudullaan ettekä Suomessa. Edustaja Hakka-
raisen logiikka on hieman sama kuin sanoisi, että koska paloauto on punainen, niin kaikki
punaiset autot ovat paloautoja. Eli käytännössä: Jos löytyy joku pienikin rike jostain, sitten
ruvetaan vetämään yhtä kuin -merkkejä, että koko kehitysyhteistyö olisi jotenkin läpimätä.
Se on vähän sama asia kuin se, että jos suomalaisessa sosiaaliturvajärjestelmässä tapahtuu
joku väärinkäytös, se tutkitaan, mutta ei pidä mennä sanomaan, että koko meidän järjestel-
mä pitää ajaa alas sen takia, että on mahdollisuus, että joku käyttää joskus jossain tilantees-
sa väärin järjestelmää.

16.38 Sirpa Paatero sd (vastauspuheenvuoro): Arvoisa puhemies! Jos katsoo tuloksia
esimerkiksi YK:n vuosituhattavoitteista vuodelle 2015, niin kukaan ei uskonut, kuinka hy-
vin päästiin eteenpäin. 90 prosenttia lapsista, tytöistä sekä pojista, on päässyt kouluun.
Suurin osa ihmisistä saa nykyisin päivittäin puhdasta vettä. Sanitaatioasiat ja omasta hy-
gieniasta huolehtiminen ovat nykyisin mahdollisia suurimmalle osalle kansalaisista. Nii-
den, jotka elävät alle dollarilla vuorokaudessa, määrä on vähentynyt ja erityisesti siellä Af-
rikan eteläpuolen maissa, jotenka isoja, megaluokan muutoksia on saatu näillä meidän pie-
nillä panostuksillamme aikaan.

16.38 Olli-Poika Parviainen vihr (vastauspuheenvuoro): Arvoisa herra puhemies! Suo-
mikin on saanut joskus kehitysapua ja sen avulla noussut. Edustaja Hakkarainenkin on to-
dennäköisesti siitä lapsuudessaan omat hedelmänsä saanut tavalla tai toisella, jos on vaik-
kapa suomalaista koulua käynyt. Kehitysyhteistyöllä on merkitystä, kehitysyhteistyöllä
voi vaikuttaa. Perussuomalaiset sanovat usein, että on ratkaistava ongelmat lähtömaissa.
Kuitenkin te tylytätte ratkaisun avaimia sanomalla, että niistä ei ole mihinkään. Se on ideo-
logiaa — se on sitä ideologiaa, jonka ylipäätäisenä tavoitteena on kaikin puolin vain sul-
kea Suomi. Te puhutte, että muuttoliike on saatava hallintaan. Samaan aikaan te toimitte
johdonmukaisesti sitä vastaan, että saadaan ihmiset liikkumaan laillisesti, hallitusti ja kont-
rolloidusti. Se on ideologiaa. Maahanmuutto- ja ulkomaalaislakeja tiukennetaan — viral-
linen syy on nykyisen tilanteen vuoksi, mutta käytännössä teidän argumenttinne paljasta-
vat, että kyseessä on teidän ideologianne.

Toinen varapuhemies Arto Satonen: No niin, otetaan vielä pari vastauspuheenvuoroa:
edustajat Rydman, Meri ja sitten edustaja Hakkarainen. Sen jälkeen sitten puhujalistaan.

16.40 Wille Rydman kok (vastauspuheenvuoro): Arvoisa herra puhemies! Edustaja Paa-
tero otti tässä hyvin esille YK:n vuosituhattavoitteet ja niiden monilta osin ennenaikaisen
saavuttamisen suhteessa suunniteltuun. Ennen kaikkea köyhyyden puolittuminen varmasti
yllätti moniakin, jotka tavoitetta aikanaan olivat olleet asettamassa. Kuitenkaan tästä yhtä-
suuruusmerkkien vetäminen siihen, että kun kehitysapua ollaan tehty, niin juuri se olisi ol-
39



Pöytäkirjan asiakohta PTK 118/2016 vp
lut vaikuttamassa keskeisesti näiden tavoitteiden toteutumiseen, on ehkä liian paljon sanot-
tu, eikä näin edustaja Paatero toki sanonutkaan, vaan itse asiassa aivan keskeinen tekijä on
ollut markkinatalouden ja vapaan kaupan leviäminen. Minusta on ihan hyvä, että käydään
debattia myöskin kehitysavusta, koska pahimmassa tapauksessa kehitysapu voi myöskin
luoda avunantajan ja -saajan välille kiusallisen riippuvuussuhteen, joka pahimmillaan voi
jopa ehkäistä positiivista kehitystä. Kuitenkin parhaimmillaan voimme yhteistyöllä tukea
demokraattisten instituutioiden kehittymistä ja oikeusvaltiokehitystä kehittyvissä maissa.

16.41 Leena Meri ps (vastauspuheenvuoro): Arvoisa herra puhemies! En nyt ihan oikein
ymmärtänyt täällä joitakin puheenvuoroja, että me vastustaisimme laillisia keinoja. Ehkä
se tarkoitti joitakin laillisia reittejä. No, minä en nyt halua sellaista maailman kehitystä, että
me lähdemme toisesta maanosasta siirtämään ihmisiä järjestelmällisesti tänne meille päin,
jos sitä tarkoitetaan. Me esimerkiksi maahanmuuttoon liittyvissä kysymyksissä nimen-
omaan korostamme sitä laillisuutta. Esimerkiksi tässä paperittomien ongelmassa me olem-
me toivoneet, että lakeja noudatetaan niin kuin suomalaisetkin noudattavat.

Nyt meillä on itse asiassa eilen ollut taas uusi keskustelu siitä, mikä on tämä asia, että
kirkko on sitä mieltä, että näitä asioita voi järjestellä toisinkin. Suomi on myös maksanut
sotakorvauksia, ja me olemme hoitaneet kansainvälisesti omat asiamme erittäin hyvin.

Edustaja Rydman minusta aika hyvin toi juuri esille sen, että se on nimenomaan ympä-
ristöteknologian vieminen ja tämäntyyppiset asiat, yritysten satsaukset tänne kyseisiin
maihin. Rahaa voidaan laittaa, mutta myös vaikuttavuutta (Puhemies koputtaa) pitää aina
tarkastella kriittisesti.

Toinen varapuhemies Arto Satonen: Vielä edustaja Hakkarainen.

16.42 Teuvo Hakkarainen ps (vastauspuheenvuoro): Arvoisa puhemies! Epäkohtiin voi
puuttua, ja muun muassa vihervasemmiston pää-äänenkannattaja Yle teki MOT-ohjelmas-
sa tämmöisen, että kun kehitysapua annettiin, oliko se nyt Sambia vai mikä maa, niin se
meni sinne puutarhanhoitoon, sen johtajan puutarhan hoitoon. Siellä tavalliset ihmiset ei-
vät saaneet mitään. Muun muassa eräs, olikohan se nyt Korhonen, siellä kehitysaputyössä
ollut kymmeniä vuosia, sanoi, että prosentti menee perille, kaikki muu menee sinne jonne-
kin hallintoon ja byrokratiaan. Ei tämmöisestä mitään hyötyä ole.

Siitä, miten perussuomalaiset tämän järjestävät, minä olen sanonut näin, että kehitys-
aputyö pitää kohdistaa sinne Pohjois-Afrikkaan, sinne laittaa niille pakolaisille, jotka ovat
tänne Eurooppaan tulossa, terveydenhuoltokoulutus ja niin edelleen ja rauhanturvaajat tur-
vaamaan sinne, että ne eivät tule tänne Eurooppaan. Se on oikeata, eikä levitetä (Puhemies
koputtaa) pitkin maapalloa.

Toinen varapuhemies Arto Satonen: Nyt jatkamme puhujalistaa.

16.43 Hannakaisa Heikkinen kesk: Arvoisa puhemies! Lähemmin tuohon tulevan vuo-
den talousarvioesitykseen liittyen esitän myöskin oman suuren iloni siitä, että hoitajami-
toitus säilyy 0,5:ssä vanhusten pitkäaikaishoivassa. Tuo teko osoittaa arvostusta hoitotyön-
tekijöitä kohtaan, heidän ammattitaitoista työtään kohtaan ja korostaa ikääntyneiden hy-
vän hoivan tärkeyttä. Sen lisäksi se on hyvin tärkeä positiivinen viesti niille nuorille tai alaa
vaihtaville, jotka harkitsevat hoitotyötä omana tulevaisuutenaan.
40



Pöytäkirjan asiakohta PTK 118/2016 vp
Toinen asia, mistä haluan iloita tässä yhteydessä, on se, että kun vuosien varrella on saa-
nut usein nähdä ja kuulla sitä viestiä ja todellisuutta, kun 90-luvun laman jälkeen ollaan pu-
rettu palveluja kotiin annettavissa hoivan muodoissa ja samalla kuitenkin ollaan purettu
myös meidän laitospainotteista vanhustenhoivaa, nyt vihdoin tämä hallitus todellakin pa-
nostaa isoja tekoja, kärkihankkeita tuolle suunnalle. Haluan nostaa tässä yhteydessä esille
kärkihankkeen omais- ja perhehoidon suuntaan, jossa suunnataan noin 100 miljoonaa eu-
roa vuosittain rahaa vanhustenhoivan turvaamiseksi, perhehoidon kehittämiseksi ja
omaishoidon kehittämiseksi. Tämä onkin hyvä viesti kaikille omaishoitajille, sillä nyt vie-
tetään tällä viikolla valtakunnallista omaishoitajaviikkoa.

16.45 Touko Aalto vihr: Arvoisa herra puhemies! Useat perussuomalaiset edustajat ovat
tänään täällä salissa puhuneet työllisyyden kehittymisestä. On hieman hupsua katsoa sa-
tunnaisotantoja työllisten määrästä. Pitäisi aina katsoa kausitasoitettuja sarjoja. Ne löyty-
vät Tilastokeskuksen sivuilta. Työllisten kausitasoitettu trendi on osapuilleen vaakasuora.
Tästä on syytä käydä katsomassa hieman tilastostatistiikkaa sen sijaan, että yksittäisiä nu-
meroita satunnaisesti verrataan toistensa kanssa.

Mutta se asia, mihin perussuomalaiset saavat vastata vaalikentillä, on se, että ensin teh-
dään 4 miljardin euron edestä leikkauksia ja puhutaan valtion velkaantumisesta, mutta kun
tehdään valtavia, jopa noin miljardin euron veronalennuksia hallituksen omille eturyhmil-
le, ei enää puhutakaan valtion velkaantumisesta. Hallitus on uhannut siis uusilla leikkauk-
silla keväällä, jos se ei saavuta itse itselleen asettamaansa 72 prosentin työllisyysastetavoi-
tetta. Jos ja kun tässä työllisyysastetavoitteessa ei onnistuta, uhkaa käydä niin, että nyt suu-
rituloisille annetut veronalennukset maksatetaan kaikkein pienituloisimpien kukkarosta
ensi keväänä. Kuinka perussuomalaiset selittävät tämän asian tuolla turuilla ja toreilla?

16.46 Toimi Kankaanniemi ps: Arvoisa herra puhemies! Edustaja Aallolle totean ensin,
että esimerkiksi teillekin tänään tullut Keski-Suomen työllisyyskatsaus kertoo, että vuo-
dessa lokakuun lopusta lokakuun loppuun Keski-Suomen työttömyys on vähentynyt 5,2
prosenttia. Kyllä se on ihan selkeä luku, ja näin hallituksen toimenpiteet alkavat purra, ja se
näkyy monella tavalla.

Arvoisa puhemies! Näihin edustaja Aallon esille nostamiin leikkauksiin on todettava,
että valitettavasti vihreät olivat viime kaudella mukana hallituksessa, joka ei tehnyt mitään
korjaavia toimenpiteitä. Kun ei mitään päätöksiä tehnyt, ei tietysti tarvinnut mitään perua-
kaan, että sikäli oli hyvä tilanne teillä. Mutta jos sillä tiellä olisi jatkettu tällä kaudella, niin
me olisimme nyt jo Euroopan komission ja muissa tarkkailuissa ja joutuisimme vastaa-
maan hankaliin kysymyksiin. Aiemmin olenkin edustaja Aallolta kysynyt, mitä te vastai-
sitte komissiolle niihin kysymyksiin, mitä sieltä tuli, kun teidän oma budjettiesityksenne
perustuu velanotolle. Velkaa on kyllä helppo ottaa tänä päivänä, mutta todella vaikea sitä
on maksaa, ja sillä ei voida kulutusmenoja jatkuvasti hoitaa.

Arvoisa puhemies! Nostan esille vielä mielenkiintoisen asian tästä budjetin täydennyk-
sestä. Valtiovarainministeriön pääluokka 28.99.98. on Kassasijoitusten riskienhallinta.
Meillä on nyt se tilanne, että kun valtionkassan varoja sijoitetaan, niin niistä joudutaan
maksamaan, että joku ottaa ne sijoitukset. Tähän pitää nyt varautua, ja tällaiseen tilantee-
seen ei ole koskaan Suomessa jouduttu. Nyt hallitus pyytää valtuuksia, että muutetaan tämä
määräraha arviomäärärahaksi, jolloin voidaan maksaa tällaisia korvauksia.
41



Pöytäkirjan asiakohta PTK 118/2016 vp
16.48 Touko Aalto vihr (vastauspuheenvuoro): Arvoisa herra puhemies! Viime vaalikau-
den lopun investointipäätösten jälkilämmöt näkyvät. Ne näkyvät myös näissä Tilastokes-
kuksen erilaisissa tilastoissa, joista hyvin selvästi voi käydä katsomassa, millä tapaa työl-
listen määrä on kehittynyt. Se on kehittynyt hitaammin, kun tullaan lähemmäksi tätä päi-
vää.

Mitä vastaisin komissiolle? Vastaisin komissiolle, että emme tahdo mennä negatiivi-
seen kierteeseen, jossa jatkuvasti uusien leikkausten vuoksi myös tulot kaventuvat. Minä
tekisin voimakkaita työllisten määrää lisääviä rakenneuudistuksia meidän työmarkkinoilla
ja verotuksessa ja tekisin sellaisia kasvupanostuksia, jotka tukevat työllisten määrän nos-
tamista edelleen. Vihreiden vaihtoehtobudjetissa pysyvien menojen ja tulojen tasapaino on
sama kuin hallituksella. Siihen päälle on muutamia kertaluontoisia investointeja. Kun ko-
rot ovat näin matalat kuin ne nyt ovat ja meillä on massatyöttömyys, ei ole parempaa het-
keä tehdä (Puhemies koputtaa) kertaluonteisia investointeja.

Toinen varapuhemies Arto Satonen: Ja vielä edustaja Kankaanniemi, ja sitten puhujalis-
taan.

16.49 Toimi Kankaanniemi ps (vastauspuheenvuoro): Arvoisa herra puhemies! Te vih-
reät olitte hallituksessa viime kaudella. Mitä tapahtui? Työttömyys kasvoi yli 100 000:lla,
bruttokansantuote aleni vuosina 12, 13 ja 14, ja investoinnit olivat jäissä. Te kyllä otitte
velkaa aivan valtavasti, esimerkiksi paljon enemmän kuin nyt julkinen talous velkaantuu,
ja tällä luulitte saavanne aikaan kasvua. Päinvastoin, näillä ja verojen korotuksilla te hyy-
dytitte Suomen talouden. Sen seurauksena meillä on se raskas taakka nyt hoidettavana,
mikä on vielä käsillä. Mutta tämän hallituksen toimenpiteiden ansiosta käänne on tapahtu-
nut. Aikaisemmin puheenvuorossani luettelin nämä 6—7 paikkakuntaa, joilla se näkyy
konkreettisesti, mutta se näkyy myös kaikissa kasvuluvuissa, muun muassa lisäbudjetin
verotulokohdissa. (Touko Aalto: Milloin Äänekosken investointipäätös tehtiin?)

16.50 Leena Meri ps: Arvoisa puhemies! Tuossa edustaja Kankaanniemi vastasikin mi-
nusta aika tyhjentävästi vihreiden kritiikkiin tästä työllisyydestä. Tulee ihan mieleen, että
ihan kuin he toivoisivat, että työllisyys ei parane, niin että varmasti näyttäisi siltä, kuinka
hyviä he ovat. Kyllä me olemme täällä ihan vastuullisissa tehtävissä ja me yritämme tätä
Suomea pelastaa. Meistä monen täytyisi täällä vielä monta kymmentä vuotta olla, lapsien
ja lapsenlapsien — eiköhän meidän pitäisi nyt keskittää maali siihen.

En nyt viitsisi noilla koulutusleikkaushöpötyksillä, mitä te olette koko ajan puhuneet ja
mitä kokoomuskin on tuonut vahvasti esille, koko ajan mainostaa sitä puheiden ja sanojen
ja tekojen ristiriitaa. Siis se on ainoa asia, millä te olette olleet koko ajan esillä, että koulu-
tusleikkaus ja koulutusleikkaus. Mutta siinä on teillä itsellänne selittämistä siellä torilla.
Keskittykää mieluummin siihen, miten itse selitätte omia ristiriitaisuuksianne.

Edustaja Andersson otti esille, että hallitus tekee tietynlaista politiikkaa, joka heidän
mielestään on hyvätuloisten politiikkaa. No, se on hänen tiivistelmänsä asiasta, ja se hänel-
le sallittakoon. Minä olen ymmärtänyt tämän niin, että hallitus tekee meillä työpaikkoja ja
yrittää kääntää meidän taloutta, jotta me saamme meidän perusturvan pelastettua ja hyvin-
voinnin pelastettua, jottei käy niin, että me joudumme aina vain sille leikkauksen ja vero-
tuksen tielle, koska se ei ole toiminut ja sitä ovat tähän asti kaikki hallitukset tehneet.
42



Pöytäkirjan asiakohta PTK 118/2016 vp
Tässä puheenvuorossaan Andersson otti vielä erikseen valtion työntekijät esille, aivan
kuin se olisi hallituksen vika. Siis työmarkkinaosapuolet ovat sen sopineet. Minustakin se
oli kummallista, että siellä yksi ryhmä maksaa enemmän. Mutta me emme ole nyt niissä so-
pimusneuvottelupöydissä, joissa tämä on sovittu, ja sekin on ihan hyvä muistaa. Hallitus
lupasi kaikille, ketkä ovat töissä, näitä veronkevennyksiä osana kiky-pakettia. Ne, ketkä
luopuvat, saavat myös siitä veronalennusta ja sitten lisäksi myös eläkeläiset. Minusta se on
erittäin kohtuullista politiikkaa, jossa on pidetty myös lupaus osapuolille.

16.53 Wille Rydman kok: Arvoisa herra puhemies! Tämä talousarvioesityksen täydentä-
minen kertoo kahdesta asiasta: ensinnäkin siitä, että ne haasteet ja ongelmat, joiden äärellä
hallitus on, ovat hyvin vakavia ja niihin ei ole kovin helppoja ratkaisuja olemassa, toisaalta
siitä, että hallitus kuitenkin vaikuttaa olevan varsin hyvin tilanteen tasalla. Minun nähdäk-
seni ne prioriteetit, joita tämä esitys heijastelee, kertovat aivan oikeista valinnoista.

Ehkä akuutein kysymys tällä hetkellä on juuri nimenomaisesti poliisien määrärahojen
riittävyys, ja osaltaan tähän tämä esitys tarjoaa helpotusta. Meidän turvallisuustilanteem-
me on muuttunut aika lailla erilaiseksi ja ehkä jopa hieman riskialttiiksi viimeisinä aikoi-
na, ja tässä mielessä näen, että on erityisen tärkeää, että poliisilla on riittävät resurssit. Jos
turvallisuudentunne heikkenee, se tarkoittaa sitä, että pahimmillaan lasku voi olla merkit-
tävästikin suurempi.

Täällä on pyydetty peruutettavaksi erilaisia säästökohtia, joita hallitus on tehnyt tai te-
kemässä. Minusta tässä kyllä hukataan se talouden suuri kuva. Jos emme tee uskottavaa ta-
louspolitiikkaa, joka vakuuttaa kansainväliset luottoluokittajat siitä, että suomalainen jul-
kinen talous on tukevalla pohjalla, niin silloin meillä tulee kyllä ongelmia. Se tarkoittaa si-
tä, että lainojen korot tulevat nousemaan ja lainanhoitomenot kasvamaan, mikä olisi aivan
kestämätöntä.

Se, mikä kyllä tietysti huolestuttaa, on se, että viimevuotisen turvapaikanhakijatulvan
myötä maahanmuuttoon liittyvät menot ovat edelleenkin kestämättömän korkealla tasolla.
Ilman viimevuotista me olisimme itse asiassa jo aika hyvällä tiellä valtiontalouden tasapai-
nottamisessa, mutta tämä tuo ekstrahaastetta. Sitäkin tärkeämpää on, että hallituksen tiu-
kennukset maahanmuuttopolitiikkaan saadaan myöskin täysimääräisesti vietyä läpi.

16.55 Sami Savio ps: Arvoisa puhemies! Aiheeseen liittyvä debatti meni äsken ohi, enkä
ehtinyt saada siinä puheenvuoroa, mutta haluaisin vielä kuitenkin palata hyvin lyhyesti äs-
keiseen kehitysavusta ja sen hyödyllisyydestä käytyyn keskusteluun.

Edustaja Laukkanen nimittäin pyysi perussuomalaisilta edustajilta lähdettä siihen, että
kehitysapu ei olisi hyödyllistä, ja kirjattakoon eduskunnan pöytäkirjaan, että ainakin kehi-
tysavun asiantuntija ja entinen suurlähettiläs Matti Kääriäinen kirjoitti viime vuonna kehi-
tysapua rankasti kritisoivan kirjan nimeltä Kehitysavun kirous. Entinen suurlähettiläs Mat-
ti Kääriäinen ei ole mikään noviisi, hänellä on vuosikymmenten konkreettinen kokemus
kehitysapuun liittyvästä toiminnasta, ja omien sanojensa mukaan hänen suhtautumisensa
muuttui ajan myötä alun sinisilmäisestä kehitysavun puolustamisesta myöhempien aiko-
jen erittäinkin kriittiseksi katsannoksi. Matti Kääriäisen kirjassa on muun muassa todettu
kehitysavusta tulleen julkisessa keskustelussa pyhä aihe, jota ei kenenkään sovi julkisesti
kritisoida, tai muussa tapauksessa kritisoija saa otsaansa oikeistolaisen leiman.

Arvoisa puhemies! Kuten edustaja Rydman täällä aiemmin keskustelussa esitti, myös
omasta mielestäni kehitysavun sijaan toimiva markkinatalous on ollut ratkaiseva tekijä
43



Pöytäkirjan asiakohta PTK 118/2016 vp
monen aiemman kehitysmaan talouden nousussa. Monia hyviä esimerkkejä löytyy muun
muassa Kaakkois-Aasian maista. Sitä vastoin pelkkä kehitysapu on valitettavan usein men-
nyt, myös entisen suurlähettilään Kääriäisen mielestä, diktaattorien taskuihin ja sementoi-
nut entisestään heidän valtaansa. Tämä ei ole ollut useinkaan kovin hyväksi tavallisen kan-
san kannalta. Länsimaissa tätä ei ole otettu huomioon, vaan on ostettu parempaa omaatun-
toa kehitysavun turvin.

16.57 Antero Laukkanen kd (vastauspuheenvuoro): Arvoisa herra puheenjohtaja! Kää-
riäisen kirja on tärkeä keskustelunavaus, mutta se ei suinkaan tarkoita sitä, että kaikki ke-
hitystyössä toimii niin kuin Kääriäinen tässä kirjassaan sanoo. On sata muuta kirjaa, jotka
kuvaavat kehitystyön tuloksellisuutta. Kääriäisen kirja on tärkeä kirja siinä mielessä, että
hän on ehdottomasti ammattilainen, hän nostaa esiin tärkeitä näkökulmia, hän tällä kirjal-
laan parantaa kehitystyön tuloksellisuutta ja arviointia, ja moniin asioihin on tuon kirjan
jälkeen lähdetty aidosti etsimään sellaisia malleja, ettei se toteudu, mitä Kääriäisen kirjas-
sa todetaan. Mutta on sata muuta kirjaa, jotka kertovat, miten hyvää kehitystyötä maailmal-
la tehdään.

16.58 Pia Viitanen sd: Arvoisa herra puhemies! Tässä tosiaan jo todettiin alkuvaiheen de-
batissa, että sinänsä tässä täydentävässä talousarviossa on yksi hyvä puoli, ja se on se, että
se toteuttaa osin jo SDP:n vaihtoehtobudjettia eli siinä perutaan tämä julma vanhuspalve-
luiden hoitajamitoituksen leikkaus. Täällä on hyvin esitetty mielestäni salissa kysymyksiä
sen suhteen, että entä sitten, mikä on se jatko, koska kuitenkin hallitus aikoo säästää edel-
leen vanhustenhoivasta 70 miljoonaa, ja se on iso raha, enkä soisi, että tällaisia lyhytnäköi-
siä säästöjä kaiken kaikkiaan tehdään.

Kiinnitän tässä huomiota myös siihen, että aiemmin tuossa debatissa ministeri Orpo vas-
tasi kysymyksiimme siten, että nyt tässä sitten näitä pienituloisia kaiken kaikkiaan halli-
tuksen verolinjassa ja muussa suositaan — tulee tämä "kompensaatio", josta olemme aiem-
min tässä salissa keskustelleet — mutta tosiasiahan on sen valossa, että tässäkin esitykses-
sä pettymys oli siinä suhteessa suuri, että kun tarkistimme, miten käy ostovoiman näiden
pienituloisimpien, alle 1 000 euroa tienaavien osalta, niin se jää miinukselle, se jää tässä
hallituksen kokonaisveroesityksessä miinukselle aivan samoin kuten eläkkeensaajien osto-
voima jää hallituksen verolinjassa miinukselle.

Käytän tämän puheenvuoron tässä yhteydessä siksi, että vetosimme jo aiemmin täällä
siihen, että hallituksella olisi nyt hyvä mahdollisuus sitten jatkossa myös muuttaa näitä ve-
rolinjapäätöksiään ja perua myös muita huonoja päätöksiä kuin tämän hoitajamitoituksen
leikkauksen, ja yksi näistä, minkä itsekin toin esille, on esimerkiksi tämä diabeteslääkkei-
den leikkausten peruminen, sillä tämä on sellainen asia, mistä tulee todella vahvaa kansa-
laispalautetta ja hyvin paljon, ja tämä on juuri senkaltainen tilanne, missä joku ihminen
saattaa tosiasiassa joutua jälleen siihen tilanteeseen, että ostaako vähillä rahoilla ruokaa vai
lääkkeitä, ja näinhän se ei sivistysvaltiossa (Puhemies koputtaa) saa olla.

17.00 Olli-Poika Parviainen vihr: Arvoisa herra puhemies! Muutama huomio.
Mielestäni hallitus on oikeilla jäljillä pyrkiessään tuottamaan investointeja, jotka työl-

listävät. Hyvä esimerkki tällaisesta investoinnista, jolla on myös työllisyysvaikutuksia, on
esimerkiksi Tampereen raitiotie, jonka rahoituksesta nyt ollaan myös osittain päättämässä.
Tulevaisuudessa tällaiset kestävän kehityksen ja hyvän työllistämisen keinot ovat tarpeen.
44



Pöytäkirjan asiakohta PTK 118/2016 vp
Tämä raitiotiehankehan tuottaa kainuulaisen Transtechin kautta työpaikkoja myös Kainuu-
seen. Sen sijaan esimerkiksi toinen samaan maakuntaan, Kainuuseen, sijoittuva hanke eli
tämä Talvivaara—Terrafame on luonteeltaan sellainen, johon minulla on suuria duubioita.
Se summa, joka nyt esitetään tähän työllistämiseen käytännössä Talvivaaran kautta pump-
paamalla sinne lisää investointirahaa, on riskialtis, mutta se on toinen tarina.

Toinen kysymykseni tai oikeastaan kommenttini yleisesti liittyy omaishoitoon ja siihen,
miten me tarjoamme hoivaa jatkossa. Edustaja Heikkinen otti hyvin esiin sen, että hallitus
on tehnyt aivan ansiokkaita satsauksia kotona auttamiseen ja omaisten hoitamiseen, ja sii-
nä varmasti meillä on yhteinen tavoite. Minä näkisinkin, että meidän kannattaisi tulevai-
suudessa miettiä, miten me voimme nykyistä vahvemmin vielä varmistaa sen, että erilaiset
hoivamuodot ovat kaikkien saatavilla myös kotona. Esimerkiksi omaishoidon tuen katta-
vuus ei edelleenkään ehkä ole niin hyvä kuin se voisi olla. Otetaan esimerkiksi vaikka mie-
lenterveyspotilaiden omaiset, jotka tekevät auttamistyötä. Heitä on Mielenterveyden kes-
kusliiton mukaan jopa 400 000 tässä maassa, mutta silti omaishoidon tuen saajista heitä on
vain muutama prosentti. Lisäksi meidän kannattaisi miettiä, miten edistäisimme ihmisten
yhdenvertaista asemaa kunnissa liittyen kotona hoivaamiseen ja omaishoitoon yleisesti-
kin. Yksi vaihtoehto, mitä vihreät ovat esittäneet, olisi omaishoidon tuen maksattamisen
siirtäminen Kelalle.

17.02 Maria Tolppanen sd: Arvoisa puhemies! Kyllä tässä hieman pettyi, että mitä nyt
sitten tulossa on, jos otetaan huomioon se, että on tulossa tosiaankin perusturvaleikkaukset
esimerkiksi eläkeläisiltä, lapsiperheiltä, sairailta, juuri nämä diabeteslääkkeet, ja sen lisäk-
si leikataan työttömyysmäärärahoja ja työttömyysturvaa. Olisin odottanut, että hallituksel-
ta olisi nyt tullut esityksiä siitä, miten nämä leikkaukset rahoitetaan. Nimittäin ihmiset,
joilta leikataan, tarvitsevat edelleenkin kapitaalia, ihan puhtaita euroja elääkseen, ja se ai-
noa tapa, millä se voidaan tehdä, on perustoimeentulotuki silloin, kun mennään niin pitkäl-
le, ja se ei ole mikään pelastus, että perustoimeentulotuki maksetaan Kelalta, koska se on
myöskin rahoitettava. Se rahoitetaan silloin valtion kassasta. Ja sitten taas jos mennään niin
kauas, että tarvitaan harkinnanvaraisia enemmän, niin silloin mennään teidän, ministeri,
osa-alueellenne elikkä kuntiin. Silloin se tulee kuntien maksettavaksi, ja jostakin sinne
kunnillekin täytyy sitä rahaa löytyä.

Nyt kannattaa muistaa myöskin sellainen asia, että työvoimatoimistoissa on tällä hetkel-
lä 76 000 avointa työpaikkaa ja meillä on 330 000 työtöntä ihmistä. Kun nämä saataisiin
kohtaamaan, niin meillä työttömyysmäärä putoaisi 250 000:een. Mutta nyt pitäisikin hal-
lituksen tehdä lujasti töitä sen eteen, että TEMin puolella panostetaan siihen, että jokaiseen
avoimeen työpaikkaan löytyy työntekijä. Mutta näinhän ei tehdä, vaan TEMin puolella nyt
ministeri pakottaa TEMin ryhtymään tavallaan tämmöiseksi Leelian lepotuoliksi, ensiksi
kyselemään työttömältä vähän, että mitä sulle kuuluu, mutta itse asiassa se onkin piilotettu
kuulustelumuoto. Siinä kysellään, oletko tehnyt töitä viimeisen kolmen kuukauden aikana,
onko ollut 18 tuntia töitä. (Puhemies koputtaa) Jos ei ole ollut, niin sen jälkeen tulee yli-
määräinen karenssi, ja sekin täytyy jollakin maksaa.

17.04 Ben Zyskowicz kok: Arvoisa herra puhemies! Hyvät kansanedustajat! Tässä ensi
vuoden talousarvion täydentävän esityksen keskustelussa on jonkun verran kiinnitetty huo-
miota myös talouspolitiikan suureen linjaan, ja oppositio on luonnollisesti ollut hyvin kriit-
tinen hallituksen talouspolitiikkaan nähden.
45



Pöytäkirjan asiakohta PTK 118/2016 vp
Kuitenkin pitää sanoa, että hallitus on aivan oikein virittänyt oman talouspolitiikkansa.
Sen lähtökohta on luonnollisesti työlinja eli se, että kaikki taloudellinen hyvinvointi syn-
tyy viime kädessä työnteosta ja yrittäjyydestä — siis kaikki taloudellinen hyvinvointi syn-
tyy viime kädessä työnteosta ja yrittäjyydestä. Sen vuoksi hallitus on omassa politiikas-
saan pyrkinyt tekemään sellaisia uudistuksia, jotka tukevat työntekoa ja yrittäjyyttä. Tähän
on liittynyt luonnollisesti veropolitiikka, jossa on kevennetty ansiotulojen verotusta ja
myös yrittäjien verotusta on pyritty helpottamaan. Tähän ovat liittyneet luonnollisesti
myös sellaiset uudistukset, esimerkiksi työttömyysturvassa, joilla on pyritty kannustin-
loukkuja jonkun verran lieventämään ja työn ensisijaisuutta korostamaan.

Hallituksen politiikan suuri linjahan on jaettavissa kolmeen osaan: yhtäältä on meidän
kustannuskilpailukykyä tehostavat ja parantavat toimet, toiseksi on merkittävät uudistuk-
set ja kolmanneksi sitten välttämättömät säästöt. Mitä tähän kustannuskilpailukyvyn pa-
rantamiseen tulee, niin siinähän tämä solmittu kilpailukykysopimus on keskeinen. Hallitus
oli se, joka omalla aloitteellisuudellaan ja, voi sanoa, myös painostuksellaan saattoi tämän
prosessin liikkeelle ja sai aikaiseksi tällaisen suomalaisten yritysten kustannuskilpailuky-
kyä parantavan sopimuksen, joka tulee aivan varmasti lisäämään työllisyyttä. Se, missä
määrin, on tietysti eri arvioissa erilainen, mutta kukaan ei voine kiistää sitä, että kilpailu-
kykysopimus parantaa työllisyyttä Suomessa, kun suomalaisten yritysten kustannuskilpai-
lukyky kohenee.

Tämän kilpailukykysopimuksen — jota myös vihreät kannattavat, kuten olemme Tou-
ko Aallolta ja muilta kuulleet, vaikka puheenjohtaja Niinistö tuolla somessa ja muualla tie-
tysti samanaikaisesti sekä kannattaa että vastustaa kilpailukykysopimusta — yksityiskoh-
dista on tässäkin keskustelussa viime minuutteina nostettu esiin se vääryys, että julkisen
sektorin, usein naisvaltaisten ja usein matalapalkkaisten työntekijöiden, lomarahoja leika-
taan määräaikaisesti 30 prosentilla, kun keidenkään muiden lomarahoja ei leikata. Minä-
kin pidän tätä ratkaisua epätasapuolisena ja tässä mielessä epäoikeudenmukaisena. Mutta
kun täällä esimerkiksi edustaja Andersson moitti hallitusta siitä, että julkisen sektorin nais-
valtaisten, usein pienipalkkaisten alojen lomarahoja leikataan, niin muistutettakoon nyt
vielä kerran, että kilpailukykysopimuksen yksittäisistä komponenteista, osista, esimerkik-
si tästä julkisen sektorin työntekijöiden lomarahojen leikkaamisesta, ei päättänyt hallitus
tai eduskunta, vaan siitä käytännössä päättivät työmarkkinaosapuolet. Näin ollen, kun me
täällä arvostelemme mielestäni perustellusti sitä, miksi vain julkisen sektorin lomarahoja
leikattiin, miksei tasapuolisuuden vuoksi kaikkien lomarahoja tai ei kenenkään ja olisi
kompensoitu sitä muilla komponenteilla, kuten esimerkiksi reilummalla työajan pidentä-
misellä tämän 6 minuutin sijaan, niin silloin pitää arvostelun osoitteen olla oikea eli työ-
markkinaosapuolet.

 Itse olisin todellakin mieluummin, jos ja kun lomarahoja katsottiin välttämättömäksi
leikata, tasapuolisesti leikannut kaikilta, jolloin myös ne, joilla Suomessa on kaikkein suu-
rimmat palkkatulot, olisivat tulleet tämän leikkauksen piiriin. (Pia Viitanen: Pakkolait!) —
Edustaja Viitanen, en ihan tarkkaan saanut välihuudostanne selvää, mutta korostan sitä,
että en kiistä, että kilpailukykysopimus solmittiin hallituksen aloitteesta ja hallituksen kan-
nustamana, mutta myöntäkäähän tekin, että nämä yksittäiset komponentit tässä, osaset täs-
sä, kuten se, että vain julkisen sektorin lomarahoja leikattiin, eivät olleet hallituksen valin-
ta vaan työmarkkinaosapuolten valinta. (Pia Viitanen: Pakkolait!)

Sitten hallituksen politiikan muista osasista eli näistä uudistuksista ja sitten säästöistä
sanon vain lyhyesti sen, että hyvin merkittävä oli vaalikauden alussa tehty eläkeuudistus,
46



Pöytäkirjan asiakohta PTK 118/2016 vp
joka tulee vuodenvaihteessa voimaan, ja hyvin merkittävä on myös tämä sote-uudistus,
joka parhaillaan on valmistelussa. Näistä säästöistä: kaikkihan täällä osaamme vastustaa
kaikkia ikäviä säästöjä, mutta kun emme voi olettaa niin vahvaa talouskasvua, etteikö näi-
tä säästöjä tarvittaisi, niin pitää olla vain poliittista ryhtiä ja moraalia olla valmis tekemään
ikäviäkin ratkaisuja.

Arvoisa puhemies! Lopuksi sanon vielä vihreille:
Kyllä minua nolottaisi olla nyt vihreiden kansanedustaja. Koko vaalikausi on huudettu,

ettenkö sanoisi, naama punaisena sitä, miten hallitus säästää koulutuksesta ja miten vihreät
eivät hyväksy minkäänlaista koulutuksesta leikkaamista ja että vihreät eivät kuulemma
vaalien jälkeen aio edes hallitukseen osallistua, ellei kaikkia koulutussäästöjä peruta. No,
sitten kun vihreät pääsevät tekemään oman varjobudjettinsa, jossa kenenkään häiritsemät-
tä ja kenenkään estämättä voivat laittaa kaikki ne määrärahat juuri niihin kohteisiin kuin
haluavat ja ilman, että tarvitsee mitään huomiota kiinnittää kilpailukykytekijöihin tai val-
tiontalouden tasapainoon tai muiden poliittisten tahojen näkemyksiin, niin tässä vihreiden
vaihtoehtobudjetissa sitten kuitenkin tehdään satojen miljoonien, noin 250 miljoonan,
edestä koulutussäästöjä. Kyllä minua nolottaisi tässä tilanteessa olla vihreiden kansanedus-
taja.

No, täällä vihreiden puheenjohtaja Ville Niinistö jo myönsikin nämä yliopistoihin ja am-
mattikorkeakouluihin kohdistuvat säästöt, muistaakseni 37,5 miljoonaa euroa, mutta kiisti
sitten nämä säästöt, jotka vihreät esittävät tehtäväksi varhaiskasvatukseen ja ammatilli-
seen koulutukseen. Tämä kiistäminen perustui siihen, että kun nämä ovat kuntien piikissä,
niin kuntien pitää vain tähän satsata entiseen tapaan. Tämä Ville Niinistön selitys, jonka
antoi meille myös yksityisesti, tarkoittaa sitä, että vihreiden mukaan kuntien olisi sitten pi-
tänyt noin 180 miljoonaa euroa säästää muualta kuin koulutuksesta. Ehkä edustaja Touko
Aalto, jolla onkin näköjään vastauspuheenvuoro vetämässä, kertoo, sairailtako, köyhiltäkö
vai mistä tämä 180 miljoonaa siellä kunnissa olisi sitten otettu.

Toinen varapuhemies Arto Satonen: Otetaan tähän kaksi vastauspuheenvuoroa, edusta-
jat Aalto, Viitanen, ja sitten mahdollisesti avauspuheenvuoron käyttäneen puheenvuoro ja
sen jälkeen mennään puhujalistaan.

17.12 Touko Aalto vihr (vastauspuheenvuoro): Arvoisa herra puhemies! Mitä tulee kiky-
sopimukseen, olen sanonut aikaisemmin ja sanon sen uudestaan, että alun perinkään ei oli-
si pitänyt rakentaa hallituksen talouspolitiikan isoa linjaa yhden kortin varaan. Se on asia
yksi. Ja kun hallitus tarjoaa kaksi vaihtoehtoa, vaihtoehto a) pakkolait, vaihtoehto b) kiky-
sopimus, niin valitsen sen kiky-sopimuksen. Mutta se ei tarkoita sitä, etteikö esitystä voisi
arvostella ja vaatia hallitusta korjaamaan siihen kytkeytyviä ongelmia.

On toki hellyttävää kuulla, että kokoomus on huolissaan siitä, että torjuuhan joku kokoo-
muksen itse esittämät koulutusleikkaukset. Tämän vaalikauden aikana tässä salissa kaikki
kokoomusministerin johdolla tehdyt esitykset vihreät tulee systemaattisesti torjumaan,
esittämään vaihtoehtoisen rahoituksen siihen.

Valtiontalous on asia yksi, kuntatalous asia kaksi. Täällä nyt puhuttiin valtion budjetista
tällä kertaa.

17.13 Pia Viitanen sd (vastauspuheenvuoro): Arvoisa herra puhemies! Oli kiinnostavaa,
kun edustaja Zyskowicz totesi, että hallitus on nyt siirtynyt työlinjalle. Sitä tietenkin ollaan
47



Pöytäkirjan asiakohta PTK 118/2016 vp
odotettu hallitukselta puolitoista vuotta, ja sosialidemokraattien tämän vuoden vaihtoehto-
budjettikin oli nimeltään Suomi työlinjalle. (Teuvo Hakkarainen: Se on työttömyyslinja!)
Sen vuoksi olikin kova pettymys, kun huomasimme hallituksen budjettiesityksestä, että
työllisyystoimet tässä ja nyt puuttuvat.

Edustaja Zyskowicz viittasi muun muassa työllistäviin veroratkaisuihin. On aika häkel-
lyttävää ollut tutkia näitä asiantuntijalausuntoja ja lainsäädännön arviointineuvoston lau-
suntoja näistä tietyistä varakkaita suosivista anteliaista vähennyksistä, kuten yrittäjävähen-
nys, niin sanottu apteekkarivähennys, tai metsälahjavähennys tai miljoonaperintöjen ve-
ronkevennys. Näissä on todettu, että eivät nämä tuo mitään työllisyysvaikutuksia, ja sa-
maan aikaan hallituksella on varaa pistää kymmeniä ja satoja miljoonia tämänkaltaisiin ve-
ronkevennyksiin, jotka eivät sitä työtä tuo. Jos me olemme työlinjalla, miksemme ottaisi
esimerkiksi sosialidemokraattien vaihtoehtoa, jossa palkka- ja eläketuloja (Puhemies ko-
puttaa) verotetaan keveämmin kuin hallitus verottaa?

Toinen varapuhemies Arto Satonen: Vielä vastauspuheenvuoro, edustaja Zyskowicz, ja
sen jälkeen puhujalistaan.

17.14 Ben Zyskowicz kok (vastauspuheenvuoro): Arvoisa herra puhemies! Edustaja
Touko Aallolle totean lyhyesti, että hallituksen talouspolitiikka ei ole yhden kortin varas-
sa. Toiseksi totean, että kun teidän mielestänne nämä yksittäiset epäkohdat tässä kiky-so-
pimuksessa, kuten tämä julkisen sektorin "kurittaminen" lomarahaleikkauksilla, miltä
muut säästyvät, ovat hallituksen korjattavissa, niin nytpä joudun sitten kysymään: No, mitä
sitten hallituksen ja eduskunnan teidän mielestänne tässä tilanteessa pitäisi tehdä? Ottaa
muiltakin 30 prosenttia lomarahoista pois vai pidentää työaikaa 6 minuutista vaikka 15 mi-
nuuttiin, jota niin sanotussa Benin listassa jo esitettiin, vai mitä esitätte tämmöisiksi kor-
jaaviksi toimenpiteiksi?

Ja edustaja Viitaselle on pakko sanoa, että kyllä tämän hallituksen työlinjan tulokset, eli
työllisyyden parantaminen, jo tähän mennessä ovat onnistuneet paremmin kuin sen edelli-
sen, jossa yhdessä olimme, työlinjan tulokset.

Toinen varapuhemies Arto Satonen: No niin, kun nyt täällä on käyty tätä talouspoliittis-
ta keskustelua 3 tuntia 15 minuuttia ja melkein 2 tuntia on pidetty debattia, niin tässä vai-
heessa jatkamme puhujalistaan.

17.16 Timo V. Korhonen kesk: Arvoisa puhemies! Tuon äskeisen, edellisen lennokkaan
puheenvuoron ja lennokkaan debatin, jälkeen kuulostaa ehkä aika tasapaksulta jatkaa ja to-
deta, että tämä talousarvion täydennys kaiken kaikkiaan jatkaa hallituksen vastuullista ja
oikeudenmukaista kasvua hakevaa linjaa, jossa siis säästöt, isot rakenneuudistukset ja kas-
vua tukevat toimenpiteet täydentävät toinen toisiaan. Eli hallitus ei suinkaan ole pistänyt
munia yhteen koriin, ei mennä eteenpäin yhdellä kortilla, vaan kaiken kaikkiaan tulevai-
suus on rakennettu kolmen kestävän linjan pohjalle.

Mutta itse asiassa tälle puheenvuorolle innokkeen antoi suuresti arvostamani edustaja
Parviaisen puheenvuoro, jossa hän viittasi erinomaisella tavalla Kainuun työllisyyteen.
Hän otti esille myös Tampereen raitiovaunuhankkeen — aivan erinomainen hanke, joka
monella tavalla luo uskoa pitkälle tulevaisuuteen Kainuun työllisyyden osalta Transtechin
kautta. Mutta muutoin esille nousi myös paljon puhuttu Terrafame. Kainuun maakunnan
48



Pöytäkirjan asiakohta PTK 118/2016 vp
työllisyyshän on parantunut Suomen maakunnista viimeisen vuoden aikana, voi sanoa,
parhaiden maakuntien joukossa. Valitettavasti sille on vain yksi keskeinen selitys eli Ter-
rafame, mikä omalta osaltaan osoittaa sitä, kuinka valtavan suuri vaikutus Terrafamen
työllisyydellä suoraan tai sitten välillisten vaikutusten kautta on Kainuuseen.

Mitä sitten muutoin tähän Terrafameen tulee, niin muutama asia kuitenkin siitä, vaikka
tässä on jo päivän aikana tätä moneen otteeseen käsitelty. Totean tässäkin sen, että kanna-
tan lämpimästi Terrafamen lisäpääomittamista. Kannattavan kaivostoiminnan edellytyk-
set ovat selkeästi olemassa.

Valtion tavoitteeksi on linjattu yhtiön alusta saakka ympäristön kannalta kestävän ja ta-
loudellisesti kannattavan kaivostoiminnan jatkuminen, uusien ympäristövahinkojen eh-
käiseminen ja kaivoksen ympäristötilanteen, eli vesitaseen, pysyvä ratkaisu. Aivan kiista-
tonta on se, että näitten tuotantoprosessien toimiessa, kaivostoiminnan ollessa tehokkaassa
käytössä myös ympäristötilanne on parhaiten tuolla alueella hallinnassa. Vieläkin sanon
sen, että Terrafame ei ole Talvivaara. Ammattimaisella toiminnalla, määrätietoisella työllä
kaivosprosessit ovat tällä hetkellä erittäin hyvin kunnossa. Bioliuotus toimii. Ympäris-
töasiat on saatu hallintaan. Ongelmallinen vesitase on pudonnut puoleen. Uusi keskusve-
sipuhdistamo käynnistyi viime viikolla. Kaivoksella on isoja vesipilotteja menossa useita
kappaleita. Vaasan hallinto-oikeuden päästörajat on alitettu reilusti.

Aluetaloudellisiin vaikutuksiin viittasin jo äsken. Täällä on todettu, että Terrafamella on
suuri merkitys Kainuulle. Mutta sillä on myös täysillä toimiessa erittäin suuri vaikutus
koko maahan. Aluetalousvaikutuslaskelmat osoittavat, että Terrafame täysillä toimiessaan
tulee työllistämään Suomessa yli 4 000 henkilötyövuotta vuositasolla.

Minä toivon ja uskon, että kukaan ei vastusta Terrafamea ideologisista syistä. Terrafa-
me on jo 15 kuukauden aikana osoittanut sen, että valtio-omistajan on kannattanut ja kan-
nattaa olla kärsivällinen omistaja Terrafamessa ja annettava kaikki mahdollinen tuki sille,
että kaivosyhtiö menestyy. Terrafamen aikana on päästy suunniteltuihin tuotantomääriin.
Tuotannon ylösajo etenee suunnitellusti. Itse en lainkaan epäile sitä, etteikö täyteen tuotan-
toon kaivoksella päästäisi vuoden 2018 aikana, kuten liiketoimintasuunnitelmassa on arvi-
oitu ja esitetty. Silloin tuotantokustannukset ovat myös merkittävästi alhaisemmat kuin täl-
lä hetkellä esimerkiksi nikkelin tai sinkin maailmanmarkkinahinnat ovat.

Jonkin verran on esiintynyt myös sitä, että on asetettu vastakkain valtion menotalouden
erät Terrafamelle myönnetyn lisärahoituksen kanssa. On kuitenkin muistettava, että jäl-
kimmäisessä on kysymys sijoituksesta, jonka pontimena on paitsi tuotanto-odotus ja tuot-
to-odotus myös ympäristöturvallisuuden takaaminen ja pitkällä tähtäimellä myös kestäväs-
ti ja taloudellisesti kannattavalla pohjalla toimiva kaivos. Myöntäessään nykyisessä tilan-
teessa lisärahoitusta Terrafamelle hallitus toimii minun mielestäni nimenomaisesti viisaas-
ti ja vastuullisesti erittäin haastavassa tilanteessa, kun ulkopuolisen rahoituksen hankinta
on edennyt hyvin mutta vielä on kesken.

Minä uskon itse Terrafameen. Uskon siihen, että valtion kannalta tullaan aikaansaa-
maan kestävä lopputulos. Uskon siihen, että tähän tulee ulkopuolista rahoitusta. Mutta on
myös todettava se, että nimenomaan ympäristön kannalta toivon myös sitä, että valtio ei tu-
lisi irrottautumaan kokonaisuudessaan Terrafamen omistuksesta, vaikka lisärahoitusta yri-
tykseen tulisikin.

17.22 Hannakaisa Heikkinen kesk: Arvoisa herra puhemies! Tässä yritimme pientä de-
battia myös koskien pehmeämpää aihetta, omaishoidon tukea ja sen painopisteitä ja ylipää-
49



Pöytäkirjan asiakohta PTK 118/2016 vp
tänsä vanhustenhoivan kehittämistä ja kotipalvelujen kehittämistä. Edustaja Parviainen to-
tesi aikaisemmin sen puutteen, minkä varmaan kaikki tunnustamme, että mielenterveyson-
gelmista kärsivien läheiset ovat olleet eriarvoisessa asemassa liittyen omaishoitoon ja pää-
semisessä tunnustetuksi omaishoitajaksi. Onneksi tässä alkaa olla liikettä parempaan suun-
taan, että kaikki omaishoitajat ovat yhdenvertaisessa asemassa ja myös siinä suunnassa,
että nähdään, että omaishoitajia on paljon muissakin kuin ikäihmisissä. Usein myös vam-
maisten lasten omaiset eivät ole ihan välttämättä samalla viivalla palvelujen edessä.

Hallituksen linjauksessa tukea näin mittavasti vanhusten kotihoitoa ja perhehoitoa tun-
nustetaan, että se pääpaino ei ole niinkään omaishoidon tuen euromääräisissä lisääntymi-
sissä, toki siinäkin indeksi pienen lisäyksen tuo, mutta ennen kaikkea ollaan haluttu tukea
omaishoitajien jaksamista, elikkä kaikille omaishoitajille mahdollisuus vapaapäiviin ja ter-
veystarkastusten tekeminen kaikille omaishoitajille. Eli näitten kautta tuetaan sitä, että
omaishoitajat jaksavat ja tietävät, että tällä hetkellä kunnissa terveydenhuollon verkoston
ammattilaiset ovat heidän tukenaan silloin, kun he tarvitsevat lisää tukea.

17.24 Leena Meri ps: Arvoisa puhemies! Pyysin tämän puheenvuoron siksi, kun nyt hal-
litus tekee todella paljon yrittäjyyteen ja työllisyyteen liittyviä paketteja ja työttömien
haastattelut kolmen kuukauden välein tuntuvat aina herättävän vääränlaista kaikua. Tässä-
hän on nimenomaan tarkoituksena se, että henkilö voi tavata työvoimaviranomaisia, voi-
daan keskustella siitä tilanteesta, voi saada läsnäoloa ja välittämistä.

Itse istun työ- ja tasa-arvovaliokunnassa, ja eräässä kuulemisessa aikaisemmassa yhtey-
dessä, kun mietittiin sitä, miten ihminen haluaa tulla kohdatuksi, oli tämmöinen tutkimus
työvoimaviranomaisilla, ja me kuulimme myös työvoimatoimiston psykologeja. Kun nuo-
rilta esimerkiksi kysyttiin, että jos saa itse valita, miten ottaa yhteyttä, jos itse saa päättää,
niin henkilökohtainen tapaaminen oli ylivoimaisesti suosituin. Elikkä kunnioitetaan sitä,
että ihmiset haluavat myös tavata. Ei tässä nyt ole mikään raippaaminen tarkoituksena eikä
mikään toisten kovistelu, vaan vilpittömästi halutaan auttaa.

Tapasin, oliko viime syksynä vai viime keväänä, en tarkalleen muista, psykologeja työ-
voimatoimistoista, ja he kertoivat, kuinka tärkeää on nimenomaan se, että he voivat tavata
ihmistä ja käydä läpi sitä tilannetta, että sitä ei korvaa mikään. Sieltä monesti voi pikkuisen
ammattitaitoisella kyselyllä purkautuakin sellaisia asioita, mitkä ovat olleet työllisyyden
esteenä, vaikka heikko itsetunto tai vaikeudet kotona ja muuta. Eli arvostetaan sitä, että
hallitus yrittää kuitenkin saada ihmisille sellaista tunnetta, että he eivät ole sinne kotiin jää-
neet yksin. Sitä varten on kuitenkin annettu merkittävä rahallinenkin panostus, että saa-
daan nämä haastattelut käytyä, ja meillä on työ- ja tasa-arvovaliokunnassa asian käsittely
kesken. Todellakaan ei ole tarkoitus ketään näillä kiusata, vaan päinvastoin.

17.26 Maria Tolppanen sd: Arvoisa puhemies! Kyllä se vain on niin, että tämä kaverika-
pitalismi, jota nyt näissä hallituksen esityksissä harjoitetaan, on aivan uskomatonta. Siitä ei
pääse yhtään mihinkään. Nyt sanotaan, että tällä tehdään lisää työpaikkoja, kun esimerkik-
si miljoonaperintöjä ei veroteta tarpeeksi, on metsälahjavähennys, on lahjaveroalennus ja
yrittäjävähennys, ennen kaikkea henkilöyrityksille annettavat vähennykset. Näistä sano-
taan, että emmekö me sitten halua sitä, että parturi-kampaajat saisivat vähennyksen. Kyllä
haluamme ja haluamme, että niitä tulisi sinne vähän enemmän, mutta otetaan muutama to-
siasia. Lukuja, joita saimme, silloin kun puhutaan tästä vähennyksen osasta: jos vuositulot
henkilöyrityksessä ovat 235 000 euroa, niin silloin vähennys on vuositasolla 4 700 euroa.
50



Pöytäkirjan asiakohta PTK 118/2016 vp
Se on iso määrä. Nimittäin iso osa yrityksistä tienaa vain alle 12 000 euroa vuodessa, ne
ovat näitä osa-aikaisia yrityksiä, pienyrityksiä, mikroyrityksiä. Silloin tuo verohuojennus
on 235 euroa. Onhan sekin tietenkin rahaa. Yrittäjäjärjestö puolestaan kertoo, että henki-
löyhtiöissä keskiverto, mitä yritykset tienaavat, on 47 000 euroa, jolloinka vähennys vuo-
dessa on 940 euroa. Varsinkin kun ovat nuo kaksi korkeinta ryhmää, jotka saavat tosiaan-
kin sen 4 000 euroa ja ylikin ihan tuommoista kivaa joulurahaa, niin täytyy muistaa, että
koko siitä rahamäärästä, mikä tähän on varattu, 70 prosenttia menee kahdelle parhaiten tie-
naavalle ryhmälle. Loput jakavat sitten ne kipeneet, mitä sieltä jää. Tämä ihan vain muis-
tutukseksi.

Nyt sitten kun mennään tähän työttömyyspuoleen, niin työttömyysmäärärahoja leika-
taan, työttömyysturvaa leikataan ja tosiaan ovat nämä kolmen kuukauden välein tulevat
haastattelut, joissa tärkeimpänä asiana on kysyä se, onko henkilöllä ollut 18 tuntia kolmen
kuukauden aikana palkallista työtä tai työvoimapoliittisia toimenpiteitä. Jollei ole ollut,
niin silloin tulee karenssia lisää. Sen lisäksi leikataan perusturvaa eläkeläisiltä ja lapsiper-
heiltä, leikataan sairailta, diabeteslääkkeitä ei enää korvata samalla tavalla kuin on aikai-
semmin korvattu. Näistä seuraa vääjäämättä se toinen puoli: nämä ihmiset ajautuvat hen-
kilökohtaiseen ahdinkoon, ja kun ihmiset ajautuvat henkilökohtaiseen ahdinkoon, niin sii-
tä ei ole pitkä matka ulosottoon.

Tällä hetkellä tässä maassa on puoli miljoonaa ihmistä ulosotossa, ja ulosotto on paikka,
missä on sellainen kannustinloukku, että sieltä ei yksikään pääse yksin pois, ei yksikään
pääse yksin pois, koska ei kannata mennä töihin, koska tulevat sitten nämä suojaosuudet,
jotka ovat tällä hetkellä hirveän alhaisia. Ne tarkoittavat sitä, että ihmiselle jää käteen vielä
vähemmän rahaa kuin on jäänyt silloin, kun ei ole tehnyt mitään eikä ole mennyt sinne
ulosottoon niin paljon sitä rahaa. Meillä olisi mahdollista tehdä esimerkiksi ulosoton kan-
nustinloukulle jotakin, ja meillä olisi mahdollisuus tehdä jotakin sille, että ihmiset eivät oli-
si vuodesta toiseen ulosoton kurjimuksessa kiinni, esimerkiksi ne ihmiset, jotka 90-luvun
laman seurauksena — silloin kun meillä ei pitänyt devalvoida mutta kuitenkin devalvoi-
tiin, jolloinka ihmisten ulkomaiset lainat kaksinkertaistuivat ihan tuosta vain, yhdellä na-
pin painalluksella — maksavat edelleenkin ulosottoon. Ja miksi? Sen takia, että meillä on
laki, joka sanoo niin, että kun henkilö maksaa ulosottoon jotakin, siitä menee ensin korot,
sitten kulut ja vasta sen jälkeen pääoma. Tästä seuraa se, että hyvin monet ihmiset ovat
maksaneet sen pääomavelkansa jo useaan kertaan. Ulosoton korot ovat kovat, muualla se
on miinusmerkkistä, mutta siellä se on todellakin plusmerkkistä — mahtaako vielä olla se
16 prosenttia, en ole siitä ihan varma, mutta korko on aika kova. Jos me pystyisimme teke-
mään lain, missä velallinen maksaisi ensin pääoman, sen jälkeen korot ja vasta viimeiseksi
kulut, moni ihminen pääsisi tästä loukusta joskus pois. Valtiolle tämä tarkoittaisi sitä, että
valtion pitäisi odottaa niitä kulusaamisia pitemmän aikaa kuin tällä hetkellä, mutta mikä on
valtiolle sitten parempi: sekö, että valtio saa ne kulut heti ja ihminen joutuu hakemaan sit-
ten perustoimeentulotukea, joka siis kahden kuukauden kuluttua muuttuu myöskin valtion
maksettavaksi?

Näissä jotenkin haluaisi, että siellä hallituksessa jaksettaisiin katsoa sinne mitalin toisel-
le puolelle, jaksettaisiin katsoa, mitä ne päätökset merkitsevät sille tavalliselle ihmiselle.
Minä ymmärrän sen, että hallitus haluaa ottaa köyhiltä ihmisiltä, totta kai haluaa: jos on
miljoona köyhää ja jos jokaiselta otetaan 5 euroa, niin sehän on pieni summa, eikö ole,
mutta se on 5 miljoonaa, tuosta vain. No, jos nyt voidaan ottaa tuon verran, niin eihän se
kymppikään ole niin hirveän paljon köyhältä otettuna. Se on jo 10 miljoonaa. Tällä tavalla
51



Pöytäkirjan asiakohta PTK 118/2016 vp
tämä systeemi pyörii, mutta missä on se inhimillisyys? Missä on se sydän? Missä on se,
että ajateltaisiin niitä ihmisiä, jotka joutuvat elämään ja olemaan tässä yhteiskunnassa, jot-
ka rakkaudella kasvattavat jälkeläisiään tässä yhteiskunnassa, kun siinäkin pitäisi päästä
siihen, että jälkikasvulle löytyisi paikka ja he luottaisivat siihen, että tämä yhteiskunta toi-
mii? Tällä hetkellä tämä yhteiskunta valitettavasti tuntuu toimivan taaksepäin. Me laskem-
me hyväksi sen, että työllisyys on hieman parantunut, niin onkin, mutta pitkäaikaistyöttö-
myys on kasvanut: yli 9 000 enemmän kuin vuosi sitten on nyt pitkäaikaistyöttömiä, noin
130 000, ja se on liikaa.

17.33 Hannu Hoskonen kesk: Arvoisa herra puhemies! Täydentävä esitys vuoden 2017
talousarvioesitykseen on ajankohtainen ja erittäin perusteltu. Talouden näkymät ovat pit-
kästä pitkästä aikaa kääntyneet positiivissävytteisiksi. Korostan, että vielä ei ole riemuun
aihetta varmaan kenelläkään, mutta se on merkki siitä, että politiikalla voidaan vaikuttaa
olemassa oleviin olosuhteisiin aika paljon. Totta kai olemme kansainvälisissä suhdanteis-
sa aika tiukasti kiinni, mutta se, minkä me tämän maan rajojen sisällä voimme tehdä, pitää
tehdä hyvin. Sillä tiellä hallitus on onnistunut vähintäänkin kohtuullisen hyvin. Noin
30 000 uutta työpaikkaa on luotu, ja meillä on selkeästi kasvunäköala edessämme. Viime
viikkojen uutiset uusista työpaikoista muun muassa Uuteenkaupunkiin, samoin metsäteol-
lisuuden investoinnit, laivateollisuus ja moni moni muu asia — lista on jo pitkä — ja ne in-
vestointisuunnitelmat Suomeen tällä hetkellä eri teollisuudenaloilla antavat vahvasti us-
koa siihen, että laman selkä voidaan taittaa.

Oppositio on tämän keskustelun aikana heittänyt mustia pilviä taivaalle ja maalaillut
sarvipäitä seinille, mutta lohdutuksena teille voin kertoa, että vuodesta 2008 asti jatkunut
lama on jonain päivänä lopetettava. Tämä velkaantumisvauhti, mikä meillä on Suomessa
ollut vuoden 2008 jälkeen, ei kerta kaikkiaan voi jatkua enää pitkälle. Se vihreän ideologi-
an suuri idea, että eihän siinä ole mitään ongelmaa, että kun valtion budjetista tulee rahaa,
kaupunki antaa asunnon, vettä tulee hanasta ja sähköä pistorasiasta, niin kaikki menee hy-
vin — minusta sekin auvoinen maailmankuva varmaan rapistuu sinä päivänä, kun korko
lähtee nousemaan.

Tässä talousarvion täydentävässä esityksessä poliisi saa lisämäärärahaa suojelupoliisin
puolelle 1,5 miljoonaa euroa ja poliisille 8,5 miljoonaa euroa erilaisten ääriliikkeiden käyt-
täytymisen tutkimukseen ja niiden mahdollisten suunnittelussa olevien tekojen estotoi-
menpiteisiin. Erittäin tärkeä määräraha, ja meillehän juuri tuli tieto eilispäivänä kansainvä-
lisiltä tietotoimistoilta, että Euroopassa on aito pelko siitä, että isoja terrori-iskuja ollaan
suunnittelemassa sinne. Sen takia määräraha on hyvä ja perusteltu, ja toivottavasti pysty-
tään kuitenkin torjumaan mahdolliset hirmuteot, koska ne eivät länsimaiseen yhteiskun-
taan kuulu.

Liikennehankkeisiin tulevat määrärahat varmaan tyydyttävät aika montaa suomalaista:
Raide-Jokeri sai 84 miljoonaa euroa ja Tampereen raitiotie sen 71 miljoonaa euroa. Ja täs-
tä Tampereen investoinnista voi sanoa sen verran, että se kuitenkin on hyvä, että Tampe-
reelle on tilattu kalusto, joka on valmistettu Transtechin toimesta tuolla Taivalkosken teh-
taalla, ja on hyvä asia, että on suomalaista työtä arvostettu. Toivon mukaan tämä kustan-
nusarvio pitää paikkansa, ettei käy niin kuin yleensä, eli näissä raidehankkeissa on ollut
pieniä ongelmia. Toivon mukaan kustannusarvio tässä tapauksessa pitää paikkansa.

Terrafamesta on puhuttu paljon tänä päivänä, en siihen sen enempää kajoa muuta kuin
totean vain, että sillä kaivosalueella on todellakin viime vuoden aikana tehty paljon töitä.
52



Pöytäkirjan asiakohta PTK 118/2016 vp
Työntekijät ja kaivoksen johto ovat tehneet erinomaista työtä saaden tämän jätevesiongel-
man haltuun. Tuotanto on saatu kasvamaan, ja on muistettava, että se tuotannon kasvatta-
minen tuollaisessa prosessissa, missä nyt metallia irrotetaan malmista, on hitaan prosessin
tulos. Jos joku odottaa siinä kuukaudessa tai kahdessa lopputulosta, niin nyt kuitenkin on
pystytty jo vajaan vuoden aikana, Terrafamen aikana, todistamaan se, että prosessi toimii
ja se on tehostunut koko ajan. Kuten Terrafame Oy:n toimiva johto on ilmoittanut, vuoden
2018 alkuvaiheessa on jo odotettavissa, että liiketoiminta kääntyy positiiviseksi. Elikkä
meillä on siinä todella positiivinen kehitys tapahtunut. Pitää ajatella asiat myös niinpäin,
että siellä on puolitoistatuhatta työpaikkaa ja sitten, jos kaivos pantaisiin nyt yllättäen kiin-
ni, se johtaisi myös valtaviin kustannuksiin, joiden loppupäätä emme edes tiedä. Että pa-
rempi hallita se prosessi, hyödyntää metallien nouseva hinta ja luoda ihmisille töitä.

Lopuksi, arvoisa puhemies, vielä tähän edustaja Tolppasen synkistelyyn erilaisista ve-
ropäätöksistä: ihmetellä vain täytyy, miten sokea on poliittinen päättäjä silloin, kun pääsee
oppositiosta vahvoja mielipiteitä esittämään. Viime vaalikaudella tehty pääomauudistus
oli todellinen jättipotti niille yrityksille, jotka saivat ison verohelpotuksen, ja monta mil-
joonaa euroa tätä kautta varmasti siirtyi Suomen rajojen ulkopuolelle, eikä siitä haluta nyt
puhua mitään, nyt puhutaan pienistä henkilöyrityksistä. Se on totta, että menestyvä yritys
todennäköisesti pärjää myös verotuksessa hyvin. Se on totta, mutta emmehän me voi hen-
kilöyrityksiä jakaa vuohiin ja lampaisiin: että teille annetaan ja teiltä otetaan. Kyllä sen uu-
distuksen pitää, kun laki ja säännöt laaditaan, koskea kaikkia tai sitten ei ketään. Ei sem-
moiseen jakoon voida mennä.

Ja, hyvät ystävät, hyvät edustajakollegat, jos täällä ollaan kateellisia niille yrityksille,
jotka menestyvät, niin muistakaa, hyvät ystävät, hyvät edustajakollegat, se, että sellainen
yritys, joka menestyy ja joka tuottaa voittoa, todennäköisesti palkkaa lisätyövoimaa, erit-
täin todennäköisesti maksaa veroa ja erittäin todennäköisesti tekee investointeja. Vai onko
teillä, ehkä oppositiopuolueiden kansanedustajilla, tavoitteena, että kaikki yritykset tuot-
taisivat tappiota, eivät työllistäisi, eivät maksaisi veroja, pahimmillaan olisivat vielä aihe-
uttamassa kuluja yhteiskunnalle? Missä teidän maailmankatsomuksenne on? Yrityksen pi-
tää tuottaa voittoa, sen pitää maksaa osinkoa, sen pitää työllistää, ja sen pitää investoida.
(Touko Aalto: Ai niin kuin Terrafame?) — Terrafamekin on sillä tiellä. Edustaja Aalto on
tässä suuressa viisaudessaan ottanut myös kaivosinsinöörin vaativan viran hoitaakseen,
mutta voin häntä lohduttaa siinä asiassa, että uskoisin tässä asiassa enemmän niitä henki-
löitä, joilla on kaivosalalta paljon kokemusta. Se on totta, että tilanne on vaikea, mutta jos
Suomi olisi teidän ideologiallanne jäänyt voivottelemaan huonoja aikoja, me olisimme täl-
lä hetkellä valtio, jonka bruttokansantuote olisi suurin piirtein sitä tasoa, missä se tänä päi-
vänä on joissakin kehittyvissä maissa tuolla Afrikassa. Sekö on edustaja Aallon tavoite?
Ihmettelen synkästi, miten teillä tällainen ajatusmaailma yleensä on. En sitä lähde peruste-
lemaan, se on teidän asianne, mutta toivon kuitenkin, että tämä positiivinen tilanne, mikä
on saatu syntymään, ei kaadu siihen, että täällä halutaan synkistellä. Minun mielestäni kat-
seen pitää olla tulevaisuuteen ja kehittyvään Suomeen.

17.40 Touko Aalto vihr: Arvoisa puhemies! Terrafamen yhteydessä on jatkuvasti toistet-
tu oikeastaan kahta asiaa: ensimmäinen asia on se, että yhtiö on nyt taloudellisesti kannat-
tava, ja toinen asia on se, että ympäristöasiat on saatu hoidettua. Usko hyvä, tieto parempi.
Kysyisin asiaan myös vihkiytyneeltä, suuresti arvostamaltani keskustan kansanedustajalta
Timo V. Korhoselta muutaman kysymyksen, jotta emme ole vain uskomusten varassa,
53



Pöytäkirjan asiakohta PTK 118/2016 vp
vaan voimme tietää, koska tietoon näiden päätösten pitää aina perustua. Ja kuka tahansa
hallituksen ja myös opposition edustaja, joka kannattaa tätä hanketta: on hyvä, että tiede-
tään, mihin ryhdytään, kun tehdään päätöksiä.

Ensimmäinen kysymys on se, mihin valitettavasti elinkeinoministeri ei osannut vastata,
ei myöskään pääministeri osannut vastata eikä valtiovarainministeri: pitääkö tämä kassa-
virtaennuste, mistä nyt on paljon puhuttu, sisällään ympäristölupien mukaiset investoinnit
ja velvoitteet? Kaikkihan me tiedämme sen, että eihän kassavirta itsessään kerro vielä yh-
tiön tilasta kovinkaan paljon. Se kertoo vain sen, pystyykö juoksevat kustannukset hoita-
maan. Se ei kerro vielä varoista eikä veloista mitään.

Toinen kysymys on aivan keskeinen, kun puhutaan jatkuvasti siitä, että kassavirta on po-
sitiivinen vuoteen 2018 mennessä. Ei pidä vain puhua siitä, vaan pitää pystyä antamaan
näyttöä, mihin nämä puheet perustuvat, ja niitä olen yrittänyt kysyä moneen kertaan. Toi-
nen kysymys on: tietääkö vaikka edustaja Korhonen, minkälaisiin tuotantomääriin ja nik-
kelin maailmanmarkkinahintaan kassavirtaennuste perustuu? Sehän on aivan keskeistä täs-
sä näin. Me tiedämme, että Terrafame puhui vielä vuosi sitten, että noin 16 000 tonnia pi-
täisi pystyä tuottamaan vuodessa. Alkuvuodesta tippui tuommoiseen 11 000:een, nyt ol-
laan ehkä noin 6 000 tonnissa. On myös ihan eri asia puhua siitä, kuinka paljon malmiosta
saadaan nikkeliä irti, kun pitää pystyä vielä rikastamaan se nikkeli, jotta se on markkina-
ehtoisesti myytävissä eteenpäin. Nekin ovat kaksi eri asiaa. Mikä on se rikastetun nikkelin
osuus, mikä päästään myymään markkinoille? Mikä se osuus on? Sehän se ratkaiseva on,
koska siis nimenomaan se rikastamattoman ja rikastetun nikkelin erotus, siinä puhutaan
10—15 prosentista, on se ratkaiseva asia, mikä merkitsee, kuinka kannattavaa se myynti
on.

Toinen asia on se, että kun puhutaan jopa siitä, että ylösajovaiheessa tai sen jälkeen tuo-
tanto nostettaisiin tuommoiseen 36 000 tonniinkin, niin se edellyttää nykyiseltä bioliuotus-
prosessilta sitä, että sen pitäisi tehostua jopa nelinkertaiseksi. Jopa neljä kertaa tehokkaam-
min pitäisi tuon bioliuotusprosessin mennä eteenpäin, jotta siitä malmiosta saadaan se nik-
keli ja sinkki irti. Miten tämä pystytään tekemään? Kun puhutaan, että prosessit ovat yksin
ja yhdessä kunnossa, ja samaan aikaan on näin isoja asioita auki, niin on hirveän epävar-
malla pohjalla puhua tästä kannattavasta toiminnasta. 

Fakta on myös se, että on aivan selvä asia, että työllisyys ja aluekehitys ovat valtavan
tärkeitä asioita. Ne ovat valtavan tärkeitä asioita, ja niistä vihreät ovat puhuneet jatkuvasti.
Me olemme puhuneet siitä myös, kuinka monta kertaa joudutaan maksamaan tämän kai-
voksen alasajokustannukset yhä uudestaan, yhä uudestaan. Nyt on maksettu Sipilän halli-
tuksen aikana jo kerran näiden alasajokustannusten vaatima summa, ja loppua ei näy. Me
olemme puhuneet pitkään siitä, että kaikki tämä uusi raha, joka käytetään kaivoksen niin
sanottuun Terhokoti-vaiheeseen, tulisi käyttää Kainuun alueen kehittämiseen, työllisyy-
den tukemiseen, ihmisten tukemiseen, kaivoksen aiheuttamien ympäristövahinkojen kor-
jaamiseen ja kaikkeen tähän näin. Jos joka tapauksessa jossain vaiheessa tulee seinä vas-
taan, niin kaikki tämän aikajänteen välissä käytetyt rahat ovat poissa siitä Kainuun alueen
ja Kainuun työllisyyden kehittämisestä ja työntekijöiden auttamisesta. Ja missään vaihees-
sa en ole kiistänyt sitä, etteikö Terrafamen johto verrattuna Talvivaaraan olisi tehnyt hyvää
työtä. He ovat tehneet lähes mahdottomassa paikassa todella upeaa työtä, ennen kaikkea
suorittava työntekijäporras. Siitä heille iso kiitos.

Näistä kustannusvaikutuksista on pakko sanoa myös se, että jos kaivos on maksanut
koko sen elinkaaren aikana 884 miljoonaa euroa — kun siinä otetaan huomioon myös Te-
54



Pöytäkirjan asiakohta PTK 118/2016 vp
kesin alkuperäiset tuet, valtion infratuki, Finnveran ja Solidiumin alaskirjaukset, ympäris-
tövahinkojen estämiseen annetut rahat ja kaikki budjettipääomitukset — ja nyt uusimpien,
muun muassa tämän valtiontakauspäätöksen, jälkeen päästään jo lähes miljardiin euroon ja
jos ruvetaan tätä summaa laskemaan per työpaikka, niin jos puhutaan 500 työpaikasta, yh-
den työpaikan hinnaksi tulee noin miljoona euroa, vähän päällekin. Jos puhutaan koko-
naan siitä vaikka 2 000 työpaikasta, mikä on tämmöinen tietty arvio, mikä on annettu ko-
konaiskerrannaisvaikutuksista, niin silloinkin päästään jopa 450 000 euroon per yksi työl-
linen. Aina pitää kysyä myös, että jos nämä rahat olisi annettu Kainuun alueen tukemiseen,
elinkeinoelämän tukemiseen, ihmisten auttamiseen ympäristöä pilaamatta, niin mitä kaik-
kea olisi saatu siinä vaiheessa aikaan.

Tämä ei ole synkkien pilvien tuomista asioiden eteen, vaan on aivan välttämätöntä esit-
tää ne kriittiset kysymykset. Jos puhutaan, että kaivos on kannattava ja ympäristöasiat pi-
tää hoitaa, niin kai se on nyt eduskunnan tehtävänä esittää ne kysymykset ja vaatia mustaa
valkoisella, missä on vaikka se raportti, missä näkyy, että kaikki ympäristöasiat on hoidet-
tu. Missä se on? Tuokaa se minulle. Ja vastatkaa näihin kysymyksiin tästä tuotannon kan-
nattavuudesta ja tuotantomääristä, niin olisi joku sama viiva, mistä keskustellaan.

Timo V. Korhonen käytti hyvän puheenvuoron ja toivoi, että täällä ei olisi ketään, joka
ideologisesti vastustaa Terrafamen kaivosta. Ei varmasti ole, mutta toivon, ettei ole myös-
kään semmoisia henkilöitä, jotka ideologisesti kannattavat millä hinnalla ja vaikutuksilla
hyvänsä tätä hanketta. On puhuttu paljon siitä, että Talvivaaran alueelta löytyy hyvät nik-
kelivarannot. Määrällisesti kyllä löytyy, mutta laadullisesti ei. Suomessa on paljon erilai-
sia kaivoshankkeita, missä löytyy laadullisesti semmoista metallia, mitä kannattaisi lähteä
louhimaan. Mutta nikkelin ollessa kysymyksessä sen ihmeen, mistä puhuttiin paljon, olisi
pitänyt syntyä siellä malmion sisällä, sen kiven sisällä, jotta olisi jotakin, mitä kannattaa
kaivaa. — Kiitoksia.

17.47 Timo V. Korhonen kesk: Arvoisa puhemies! Erinomaisia kysymyksiä edustaja
Aallolta. Toki kysymyksissä on myös sentyyppisiä, joihin vastaaminen kuuluu kyllä mitä
suurimmassa määrin yhtiön johdolle, ja joukossa on myös kysymyksiä, tai ainakin yksi ky-
symys, jonka minä arvioin vähän sillä tavalla, että vastaus välttämättä ei ole tässä vaihees-
sa mitenkään julkisuuteen sopiva.

Mutta ensinnäkin tämä, pitääkö kassavirtaennuste mukanaan ympäristölupien mukaiset
velvoitteet, pysyvätkö ne siellä sisällä: Tällä hetkellähän Terrafamella on määräaikaiset
ympäristöluvat. Ne määräaikaiset ympäristöluvat ovat Vaasan hallinto-oikeudelta äärettö-
män kireät, kuten monet asiantuntijat ovat selkeästi todenneet, äärettömän tiukat, ja Terra-
fame on pystynyt pysymään kevyesti niissä päästörajoissa. Muun muassa nämä paljon pu-
hutut Nuasjärven purkuputken päästörajat on alitettu mittavasti, eli ne päästöt ovat luok-
kaa kymmenesosa siitä, mitä Vaasan hallinto-oikeus on edellyttänyt, ja vuositasolla pysy-
tään näissä kriteereissä.

Minkälaisiin tuotantomääriin ja hintatasoon liiketoimintasuunnitelma perustuu? No, en-
sinnäkinhän se perustuu siihen 70 prosentin saantoon neljästä primäärikasasta, jotka on
riittävän ajoissa saatu, nyt tällä hetkellä vielä neljäs on tekemättä, kolmas on menossa. Eli
malmia saadaan suunnitelmien mukaan, raaka-ainetta saadaan suunnitelmien mukaan ka-
soihin. Millä määrillä? Vuonna 2018 Terrafamen tulee olla ja pitäisi olla kannattava tasol-
la, joka pitää sisällään nikkeliä 35 000 tonnia (Puhemies koputtaa) ja sinkkiä 75 000 ton-
nia, ja merkittävästi alle nykyisen maailmanmarkkinahintatason.
55



Pöytäkirjan asiakohta PTK 118/2016 vp
17.49 Timo Kalli kesk: Arvoisa puhemies! Eduskunnan työ- ja elinkeinojaosto on kutsu-
nut koko valtiovarainvaliokunnan huomenaamulla 8.30, ja toivon, että edustaja Aalto huo-
menna 8.30 on paikalla ja kysyy nämä kysymykset, mitä täällä esitti, ja uskon, että Terra-
famen edustajilta, operatiiviselta johdolta saa asiantuntevat vastaukset. Meidän on täällä
turha käydä sitä keskustelua, mikä on kassavirtaennuste 2018. Emme tiedä, mikä on me-
talleiden maailmanmarkkinahinta, emme tiedä muitakaan tunnuslukuja. Nämä kysymyk-
set on syytä esittää ensin toimivalle johdolle, ja sen jälkeen meidän on syytä tehdä poliitti-
nen analyysi. Uskon kuitenkin, että vaikka kysymyksiin saadaan minkälaisia vastauksia,
niin jakokysymys meidän välillämme on olemassa.

Yrittäjyyteen liittyy aina riski, ja tässä riskissä, joka nyt on käsittelyn pohjana, on hyvin
vaikea ottaa kantaa, mikä tilanne on 10 vuoden tai 100 vuoden päästä.

17.50 Hannu Hoskonen kesk: Arvoisa herra puhemies! Tämän asian, tämän kohdan lo-
puksi omalta osaltani voisin sanoa, että tämän päivän Turun Sanomissa oli kolumni, jonka
kirjoitti Esko Valtaoja. Hän oli puhumassa avauspuhetta Talvivaaran kaivoksella, kun sitä
vedenpuhdistamoa avattiin. Hän kirjoittaa tämän päivän Turun Sanomissa, lyhyt sitaatti
siitä hänen kirjoituksestaan: "Voisi kuvitella, että Talvivaaran kaivoksen ympäristöhaitto-
jen kuriin saaminen, tuottavan liiketoiminnan alku ja tuhannen työpaikan pelastaminen oli-
sivat hyviä uutisia. Ville Niinistön itkupotkuraivarista päätellen Terrafamen onnistuminen
on kuitenkin monelle liian kova pala nieltäväksi. Ja pääministeri menee vielä kehumaan
valtion omistamaa laitosta, ennenkuulumatonta härskiyttä!". Näin kirjoittaa Esko Valta-
oja. (Ben Zyskowicz: Ja vielä pipo päässä!) — Ja vielä pipo päässä.

Arvoisa herra puhemies! Kyllä minä toivoisin, arvoisat ystävät, sitä, että kun tähän maa-
han jotakin rakennetaan, niin annettaisiin yrittämiselle mahdollisuus. Se vaihtoehto, mitä
vihreät tällä kertaa markkinoivat ja mitä te olette museoineet tuota maaseutu-Suomea: kyl-
lä teidän pikkuisen pitäisi katsoa joskus peiliin, ja jos ette uskalla sitä täällä tehdä, niin ot-
takaa vaikka joululahjana, toivokaa joulupukilta taskupeiliä. Salaa illalla kotona katsotte,
meniköhän kaikki ihan oikein.

Keskustelu päättyi.

Asia lähetettiin valtiovarainvaliokuntaan.
56


