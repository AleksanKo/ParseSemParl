















































DEM807F.tmp.xml


Pöytäkirjan asiakohta PTK 76/2019 vp
Pöytäkirjan asiakohta 

PTK 76/2019 vp

Täysistunto

Torstai 5.12.2019 klo 15.59—18.07

6. Hallituksen esitys eduskunnalle laiksi koneiden, kaluston ja muun niihin verrattavan ir-
taimen käyttöomaisuuden korotetuista poistoista verovuosina 2020—2023 sekä laeiksi ve-
rontilityslain ja tuloverolain väliaikaisesta muuttamisesta

Hallituksen esitys HE 85/2019 vp
Valiokunnan mietintö VaVM 17/2019 vp

Ensimmäinen käsittely

Toinen varapuhemies Juho Eerola: Ensimmäiseen käsittelyyn esitellään päiväjärjestyk-
sen 6. asia. Käsittelyn pohjana on valtiovarainvaliokunnan mietintö VaVM 17/2019 vp.
Nyt päätetään lakiehdotusten sisällöstä.

Mennään yleiskeskusteluun, jonka aloittaa verojaoston puheenjohtaja, edustaja Viita-
nen. [Hälinää — Puhemies koputtaa] — Odottakaa hetki, edustaja Viitanen, nyt täällä on
pientä hälyä. Odotetaan, että kaikki, jotka haluavat ulos salista, pääsevät. Ja kun menette,
niin menkää hiljaa. Menkää rauhassa. [Pia Viitanen: Kannattaa jäädä kuuntelemaan!] —
Niin, mieluummin kannattaisi. No niin, ehkä nyt on tarpeeksi rauhallista. Olkaa hyvä. 

Keskustelu

16.11 Pia Viitanen sd (esittelypuheenvuoro): Arvoisa herra puhemies! Esittelen tässä
valtiovarainvaliokunnan mietinnön verojaoston puheenjohtajan ominaisuudessa. Kyse on
siis koneiden, kaluston ja muun niihin verrattavan irtaimen käyttöomaisuuden korotetuista
poistoista vuosille 2020—2023, ja tässähän lailla on hyvä tarkoitus, eli tätä kautta rohkais-
taan yrityksiä investoimaan ja sitä kautta tuomaan lisää työllisyyttä ja kasvua talouteen.

Me olemme rakentaneet [Hälinää — Puheenjohtaja: Shh!] tämän mietinnön jollakin ta-
valla laveasti ja myös pohdiskellen ja tuoden esiin niitä asiantuntijakuulemisissa esitettyjä
seikkoja, joita valiokunnalle on esitetty. Näin ollen tästä mietintötekstistä löytyy sekä jon-
kin verran kritiikkiä että myös lakiesitystä puoltavia myönteisiä asioita. Asiantuntijathan
suhtautuivat varsin eri tyyppisesti tähän esitykseen: toiset pitivät tätä hyvin ongelmallise-
na, ja toiset taas kannattivat hyvin vahvasti.

Nämä kriittiset huomiot, mitä tähän tuli, olivat lähinnä, että moitittiin sitä, että tämä tuo
aukkoa veropohjaan, koska tässä on kysymys korotetuista poistoista. Samalla myös huo-
mautettiin siitä, että yleisen verolinjan vastaisesti tässä siis nimenomaan ei lähdetä siitä
yleisestä ajatuksesta, että on laaja veropohja ja matalat kannat, vaan nimenomaan tehdään
näitä tiettyjä aukkoja veropohjaan. Samoin nostettiin esiin yritystukityöryhmän näkemyk-
set siitä, että tämänkaltaisia yritystukia tulisi tulevaisuudessa karsia, ja nythän tässä men-
nään vähän toiseen suuntaan, eli lisätään. Asiantuntijat, jotka olivat tätä mieltä, pitivät näi-
tä poistoja siinä suhteessa näiden ajatusten vastaisena, ja siitä tuli jonkin verran kritiikkiä.
Samoin esimerkiksi VATT, Valtion taloudellinen tutkimuskeskus, katsoi, että näiden ko-
 Tarkistettu
4.0



Pöytäkirjan asiakohta PTK 76/2019 vp
rotettujen poistojen tuoma taloudellinen hyöty matalan koron ja matalan yhteisöveron
oloissa on sinänsä pieni.

Valiokunta toteaa tässä mietinnössään myös sen joidenkin asiantuntijoiden esille tuo-
man ongelman nykyiseen verojärjestelmään liittyen, joka liittyy osinkoveron ongelmakoh-
tiin. Puhutaan tästä listaamattomien yhtiöiden asiasta ja siitä, että se pikemminkin tällai-
sessa rakenteessa tänä päivänä kannustaa kasvattamaan tasetta kuin välttämättä investoi-
maan kasvuun. Tämä todetaan myös valiokunnan mietinnössä.

Mutta löytyi tälle kannatusta tietenkin, koska lain tarkoitus on hyvä. Valiokunta tässä
kertoo, että asiantuntijat nimenomaisesti pitivät tätä hyvänä, koska tämä tukee yritysten in-
vestointia, kasvua ja työllisyyttä. On myös suhtauduttu myönteisesti siksi, että vaikka jos-
kus aiemminhan on ollut vähän vastaavia toimenpiteitä, niin tämä on niitä parempi muun
muassa siksi, että tämä ei kohdistuisi aiempien verohuojennusten tapaan ainoastaan tuotan-
nollisessa toiminnassa käytettävään käyttöomaisuuteen vaan koskisi nimenomaan kaikkea
uutta irtainta käyttöomaisuutta. Myös siksi tämä nähdään aiempaa parempana, että tässä
pituus olisi neljä vuotta, eli tämä voimassaoloaika olisi hieman pitkäjänteisempi.

Valiokunta kävi aika paljon keskustelua tästä rajauksesta uusiin laitteisiin, nimittäin hal-
lituksen esitys lähtee siitä, että tätä voi käyttää vain uusiin laitteisiin. Tästäkin tuli asian-
tuntijakuulemisessa jonkin verran kritiikkiä: että se voisi koskea kaikkia, koska esimerkik-
si kiertotaloushan voisi edellyttää sitä, että tämä ei koskisi vain uusia laitteita. Me pohdim-
me tätä, ja siinäkin asiantuntijakuulemisten pohjalta päädyimme puoltamaan esitettyä mal-
lia, mutta kirjasimme tänne sen, että meidän mielestämme on tärkeää seurata tämän lain
vaikutuksia nimenomaan kiertotalouden edistämiseen ja myös toteuttaa sitä hallitusohjel-
man suunnitelmaa, johon on kirjattu, että tehdään selvitys, miten veropoliittisin keinoin
voidaan edistää kiertotaloutta. Toisaalta myös kiertotalouden kannalta todetaan se, että jos
tämä koskisi myös vanhoja laitteita, voisi käydä niin, että se kannustaisi ikään kuin ve-
roedun nimissä tekemään vähän turhiakin hankintoja tai vaihtoja tai muuta, että välttämät-
tä se ei olisi pelkästään positiivinen asia kiertotalousmielessäkään. Eli kuten nähdään,
asioilla ja kolikoilla on yleensä taipumus olla kaksi puolta.

Valiokunta kirjaa tässä aika tarkkaan nämä verotuottovaikutukset, niin kuin meidän pi-
tääkin. Eli tämähän toimii niin, että tulevina vuosina verotuloja menee, eli yhteensä vero-
tuottoja jaksotetaan siten, että ensi vuonna menetys olisi noin 207 miljoonaa euroa ja koko
esityksen vaikutusaikana yhteensä 893 miljoonaa euroa. Näitä tuona aikajaksona menetet-
tyjä verotuloja alkaa palautua sitten kauden 2020—2023 jälkeen eli vuodesta 2024 eteen-
päin siten, että vuosina 2024—2027 verotulot lisääntyisivät noin 611 miljoonaa ja nämä
jäljelle jäävät 283 miljoonaa palautuisivat vuodesta 2028 alkaen. Siten toteamme, että se
kritiikki, että tässä tuotaisiin aukko veropohjaan, ei sinänsä meidän mielestämme ole niin-
kään ongelma, mutta toteamme, että samaan aikaan kuitenkin eräänlaiseksi ongelmaksi jää
se, että budjettivuosi on aina vuosi kerrallaan. Se on vuoden tulot ja menot tässä ja nyt, ja
tietenkin näinä tulevina vuosina se vähentää veropohjaa. Koska aina ollaan huolissaan sii-
tä, että valtiontalouden tulisi olla tasapainossa ja EU:sta asti tästä on meiltä kyselty, niin
tietenkin tässä esityksessä meidän täytyy olla realisteja ja sanoa, että tulee verotulomene-
tystä esimerkiksi tulevalle vuodelle.

Ja niin, puhemies, tähän sisältyy myös vastalauseet.

16.19 Timo Heinonen kok: Arvoisa herra puhemies! Hyvät edustajakollegat ja muut pai-
kalla olijat! Verojaoston puheenjohtaja, sosiaalidemokraattien Pia Viitanen esitteli tuota
2



Pöytäkirjan asiakohta PTK 76/2019 vp
mietintöä ja oli lopussa huolissaan siitä, että julkinen talous ei ole tasapainossa, ja myös me
olemme siitä huolissamme, ja niin on ollut muuten myös IMF ja Euroopan komissiokin —
siitä, että ei edes vuonna 23 tämän maan talous tule olemaan tasapainossa. Sen takia nyt tie-
tysti toivomme, kun hallitusohjelma on auki Rinteen hallituksen saatua epäluottamuksen
eduskunnalta, tai menetettyään enemmistön tuen täällä eduskunnassa, että erityisesti kes-
kusta nyt vaatisi lisää toimenpiteitä sen eteen, että tuo talous saataisiin tasapainoon. Se vaa-
tisi toimenpiteitä työllisyyteen ja työllisyyden vahvistamiseen, ja niitä me olemme eniten
täällä kaivanneet.

Edustaja Viitanen nosti esille myös yritystuet ja niiden leikkaamisen tai niistä säästämi-
sen ja otti tämän yhtenä esimerkkinä, jota hän esitteli, ja kyllä me kokoomuksessa häm-
mästelemme sitä, että hallitus aika kovaäänisesti oli puhumassa siitä — ja hallituspuolu-
eet, erityisesti muun muassa vihreät — että ympäristölle haitallisia yritystukia leikataan.
Mutta kuinkas käykään? Kun vihreät tulivat hallitukseen, niin ensi vuonna ympäristölle
haitalliset yritystuet eivät vähene vaan ne kasvavat. [Jussi Saramon välihuuto] Niitä lisä-
tään 100 miljoonalla, eli vihreiden ollessa hallituksessa lisätään ympäristölle haitallisia yri-
tystukia 100 miljoonalla.

Tuossa hetki sitten äänestimme ensimmäisiä ensi vuoden budjettiin liittyviä toimenpi-
teitä ja kokoomus esitti ja äänesti sen puolesta, että kenenkään verotus ei ensi vuonna ki-
ristyisi, ja toisaalta esitimme, että kotitalousvähennystä ei leikattaisi ja itse asiassa 75-vuo-
tiaille sitä korotettaisiin.

Tässä esityksessä, joka nyt on käsittelyssä, me tuemme hallituksen esitystä korottaa ko-
neiden, kaluston ja muun niihin verrattavan irtaimen käyttöomaisuuden poistoja. Korote-
tut poistot parantavat investointikannustimia, kun yritysten sallitaan vähentää verotukses-
sa investointikustannukset nykyistä nopeammin. Veronmaksun lykkääntyminen keventää
yritysten investoinnin tuoton verotusta. Pidämme kuitenkin hallituksen esittämiä muutok-
sia riittämättöminä. Hyvinvointimme pohja on rapistumassa, jos yksityisiä investointeja ei
saada käännettyä maassamme kasvuun. Investoimme kolmanneksen vähemmän kuin
Ruotsi. Investointimme uuteen pääomaan riittävät tällä hetkellä juuri ja juuri ylläpitämään
pääoman kulumisen. Ruotsin lisäksi häviämme myös muille verrokkimaillemme. Finans-
sikriisin jälkeiset vaikeimmat vuodet ovat takana, mutta ennusteet eivät povaa investointi-
en vauhdittumista myöskään nyt tulevaisuudessa.

Kokoomus julkaisi alkusyksystä ehdotuksia investointien vauhdittamiseksi. Uutena kei-
nona nostimme keskusteluun yritysten poisto-oikeuksien pysyvän vapauttamisen. Tuoreet
tutkimustulokset, joita myös verojaoston kuulemisissa käsiteltiin, antavat lupaavia viittei-
tä siitä, että joustavoittamalla yritysten poistojen tekemistä parannettaisiin kohdennetusti
yritysten investointikannustimia. Esitämmekin, että hallitus arvioisi määräaikaisen muu-
toksen sijaan poistojen vapauttamista pysyvästi. Isojen investointipäätösten osalta neljän
vuoden soveltamisala on kyllä liian lyhyt.

Verojaoston kuulemisissa ilmeni, että kaksinkertaisten poistojen rajaaminen pelkästään
uuteen irtaimeen käyttöomaisuuteen on sekä hallituksen ympäristötavoitteiden että vero-
tuksen neutraalisuuden kannalta ongelmallinen rajaus. Varsinkin pk-yritykset investoivat
usein myös käytettynä hankittaviin koneisiin ja laitteisiin. Hallituksen esityksen rajaus jät-
tää siis suuren joukon yrityksiä tämän veroedun ulkopuolelle. Esitetyt muutokset kannus-
tavat verotuksellisesti itse asiassa hankkimaan vain uusia koneita ja laitteita käytettyjen si-
jaan, mikä on vastoin hallituksellekin varmasti tärkeitä kiertotalouden ja kestävän kehityk-
sen tavoitteita.
3



Pöytäkirjan asiakohta PTK 76/2019 vp
Näin ollen kokoomus omassa vastalauseessaan esittää lausumaehdotusta, että ”eduskun-
ta edellyttäisi, että hallitus tuo eduskunnalle pikaisesti lakiesityksen, jossa korotetut pois-
tot säädettäisiin pysyviksi ja laajennettaisiin koskemaan myös käytettynä hankittuja konei-
ta ja kalustoja”. Uskomme vankasti, että edellisistä ja ehkä tulevistakin hallituspuolueista
ainakin vihreät tätä tulevat kannattamaan, sillä tämä vahvistaa merkittävästi kiertotaloutta
ja on varmasti kulutuksen näkökulmasta järkevää, herra puhemies. [Juha Mäenpää: Melko
hyvä puheenvuoro!]

16.25 Heikki Autto kok: Arvoisa puhemies! Edustaja Heinonen puhui edellä hyvin ja ku-
vasi hyvin kokoomuksen vastalauseeseen kirjattua parannusehdotusta suhteessa hallituk-
sen esitykseen, ja kannatan tätä lausumaa. On erittäin tärkeää, että tämä poisto-oikeuksien
pysyvä vapauttaminen voisi edetä tulevaisuudessa, koska tosiaan Suomeen tarvitaan inves-
tointeja. Meidän vaihtotaseen alijäämä on jäänyt krooniseksi. Suomen vaihtotase on ollut
alijäämäinen koko tämän vuosikymmenen, ja tästä ei tietenkään voi syyttää yksin Rinteen
hallitusta, jonka taival jäi vain puolen vuoden mittaiseksi, mutta on aivan selvää, että kun
Rinteen hallituksessa mukana olleet puolueet ovat nyt indikoineet, että he haluavat jatkaa
Rinteen hallituksen ohjelman toteuttamista ilman, että pilkkuakaan muutetaan, niin vetoan
kyllä hallitusta tunnustelemaan lähteviin puolueisiin, että kyllä nyt tarvitaan todellisia toi-
mia ja paljon, paljon jämäkämpää otetta siihen, että Suomeen saadaan uusia tuotannollisia
investointeja, joilla saadaan tämä vaihtotaseen krooninen alijäämä kuntoon. Suomen kal-
taiselle pienelle, avoimelle taloudelle, joka elää siitä, että meillä on vientiä, on aivan myrk-
kyä se, jos vuosikymmenen mittaan olemme pysyvästi alijäämäisiä ja että meillä ei ole
myöskään näkymää kehittää yrittäjyyden kannusteita tulevina vuosina niin, että asia saa-
taisiin korjattua.

Arvoisa puhemies! Tässä mielessä olen kyllä hyvin huolissani siitä, mitä jaoston pu-
heenjohtaja Viitanen väläytti, että myös yrittäjyyden kannusteita listaamattomien yhtiöit-
ten verotuksen kiristämisen osalta pohdittaisiin. Toivon, että hallitusta tunnustelevien puo-
lueitten puolelta voidaan vakuuttaa, että näin ei ole, koska yrittäjyys kantaa Suomea. Yrit-
täjyyteen tarvitaan sellaisia verotuksellisia kannusteita, että meillä on tulevaisuudessakin
suomalaisia, jotka ottavat riskiä, jotka haluavat tehdä enemmän kuin sen osan, mitä jokai-
selta meistä kohtuudella voidaan vaatia. Kun haluamme parantaa työllisyyttä Suomessa ja
sitä kautta vahvistaa hyvinvoinnin pohjaa, siihen ainoa keino on se, että meille syntyy uu-
sia yrityksiä, että olemassa olevat yritykset kasvavat ja näihin avoimen sektorin toimijoi-
hin syntyy uusia työpaikkoja, jotka tuovat sitten verotuloja ja sitä kautta sen tulevan hyvin-
voinnin myös.

16.27 Esko Kiviranta kesk: Arvoisa puhemies! On hyvä, että tämä esitys korotetuista
poistoista on annettu, ja edustaja Heinoselle voisi kommentoida, että aikaisemmat lait ovat
olleet lyhyempiä, silloin kun kokoomus on ollut hallituksessa. Tämä on kuitenkin neljän
vuoden korotettujen poistojen laki. [Timo Heinosen välihuuto]

Näistä korotetuista poistoista on ollut hyviä kokemuksia Aalto-yliopistossa äskettäin
tehdyn selvityksen mukaan ainakin Yhdysvalloissa ja Isossa-Britanniassa. Se on tietysti
selvää, että matala korkotaso vähentää sitä merkitystä — toivottavasti korkotaso pysyy ma-
talana — ja sitten tietysti matala yhteisövero myöskin vähentää tämän merkitystä, mutta
yhteisöverohan koskee vain osakeyhtiöitä ja osuuskuntia. Meillä on paljon sellaisia yritys-
muotoja, joissa maksetaan erittäin ankaraakin ansiotulon marginaaliveroa.
4



Pöytäkirjan asiakohta PTK 76/2019 vp
Tämä esitys ei sinänsä merkitse tietysti muuta kuin poisto-oikeuteen sinänsä jo sisälty-
vän jaksottamisen muuttamista. Nämä verotulot myöhentyvät, mutta lopullisia veromene-
tyksiähän tässä ei tapahdu, kun poistomahdollisuutta korotetaan.

Sitten voisi todeta, kun näistä käytetyistä koneista tietysti on keskusteltu aika paljon, että
tietysti kiertotalouden kannalta olisi sinänsä hyvä, että käytetyt koneet olisivat tämän ko-
rotetun poisto-oikeuden piirissä. Toisaalta sitten hallituksella on ollut tieto siitä, että koro-
tetut poistot ilmeisesti lisäisivät ympäristöominaisuuksiltaan vanhentuneitten koneitten ja
laitteitten, esimerkiksi autojen, tuontia Suomeen, ja tämä olisi ollut semmoinen negatiivi-
nen tekijä, jos poistoja olisi korotettu myös käytettyjen koneitten osalta. Se on selvä tietys-
ti, että juuri uusien koneitten veromuutoksen johdosta käytettyjen koneitten hinnat varmas-
ti suhteellisesti alenevat. Siinä mielessä eivät ne, jotka nyt tästä eteenpäinkin päättävätkin
ostaa käytettyjä koneita, ehkä monissa tapauksissa taloudellisesti hyvin järkevästikin, ole
kovin huonossa asemassa. Mutta sitten taas niillä, jotka päättävät ostaa uusia koneita ja
käyttää tätä korotettua poisto-oikeutta, on siihen ilmeisesti yleensä varsin voimakas intres-
si siinä suhteessa, että saisivat yrityksensä käyttöön uusinta teknologiaa.

16.30 Petri Honkonen kesk: Arvoisa herra puhemies! Uskon, että tämä kaksinkertaisten
poistojen ottaminen käyttöön määräaikaisesti tässä tilanteessa on erittäin hyödyllinen toi-
menpide, nyt varsinkin, kun tämä suhdannetilanne näyttää maailmalla sellaiselta, että jos-
sakin vaiheessa voi olla odotettavissa ulkomaanviennin häiriintyminen — tietynlaisia
merkkejä siitä on ennusteltu, toisaalta nyt talouskasvu näyttää kuitenkin Suomessa hyväl-
tä. Joka tapauksessa tällaisessa suhdannetilanteessa, jossa yritysten odotukset ovat heiken-
tyneet, mielestäni tällainen toimenpide on hyvin perusteltu, ja uskon, että se kannustaa näi-
hin investointeihin myöskin monella tapaa. Pitää muistaa, että Suomi on erittäin vientive-
toinen talous, ja monesti se elinkeinotoiminta, mitä meillä on, on hyvin investointivaltais-
ta. Se on toki myös hyvin työllistävää. Ja aika usein on myös niin, että energiatehokkuus
myös paranee, kun uusia koneita ja laitteita ja teknologiaa tuodaan käyttöön. Siinä mieles-
sä tällä on myös tietynlainen ympäristönäkökohta.

Tässä on mielestäni myöskin hyvää se, että aikaisemmin, kun tällaiset niin sanotut tup-
lapoistot ovat olleet määräaikaisesti käytössä, niin ne ovat kohdistuneet ainoastaan teolli-
seen tuotantoon, tehtaisiin ja niin poispäin. Nyt kuitenkin tässä esityksessä myös tällaisilla
eri yhtiömuodoilla — osakeyhtiöiden lisäksi myös kommandiittiyhtiöillä ja avoimilla yh-
tiöillä — on tähän mahdollisuus, mikä on hyvä asia, koska palvelualojen työllistävyys ja
merkitys meidän työllisyydessä on koko ajan kasvanut. Siinä mielessä on hyvä, että tämä
sitten kohdistuu laajasti myös näihin muihin elinkeinoihin.

16.33 Jussi Saramo vas: Arvoisa puhemies! Kuten verojaoston puheenjohtaja tässä hy-
vin kertoi, niin moni asiantuntija oli erittäin kriittinen tätä esitystä kohtaan, ja osa asiantun-
tijoista oli sitä mieltä, että esityksen paras puoli on se, että tässä käy niin kuin kokoomuk-
sen hallitusaikoina, että tällä esityksellä ei ole juurikaan vaikutuksia mihinkään. Itse pidän
hallituksen linjaa kuitenkin aika vastuullisena, mutta samaa ei todellakaan voi sanoa ko-
koomuksesta, jonka linja olisi asiantuntijoiden mielestä tarkoittanut verotukseen epäva-
kautta, lisävelkaantumista sekä ongelmia EU:n kanssa, kun me emme täyttäisi meidän odo-
tuksia sinne komissioon päin.

Ehkä tämän hallituksen esityksen suurin ongelma onkin sen pitkä kesto, jota tässä myös
kritisoitiin liian lyhyeksi, koska hallituksen — tai edellisen hallituksen — oma tavoite on
5



Pöytäkirjan asiakohta PTK 76/2019 vp
kuitenkin saavuttaa budjettitasapaino 2023 ohjelman mukaan. [Timo Heinonen: Se on me-
netetty jo!] Tämä esitys nyt siirtää verotusta sitten tältä hallitukselta — tai siltä seuraavalta
— sitä seuraavan hallituksen iloksi, ja se tietysti aiheuttaa sitten kyllä ongelmia sen tasa-
painotavoitteen kannalta.

En malta olla sanomatta, kun kokoomuksen edustaja Autto tässä riensi puolustamaan
suomalaista osinkoverojärjestelmää — joka kyllä näissäkin lausunnoissa nousi esiin mon-
ta kertaa, vaikka ei suoraan tähän liittynyt — että joka ikinen, siis aivan joka ikinen, asian-
tuntija on pitänyt suomalaista osinkoverojärjestelmää haitallisena paitsi valtiontalouden
kannalta niin jopa niiden yritysten itsensä kannalta ja markkinoiden kannalta. 400 miljoo-
nan euron tuki rikkaimmille listaamattomien yritysten omistajille: se vähentää investointe-
ja, se vinouttaa markkinoita, ja kärsijöinä ovat tietysti paitsi veronmaksajat ja valtion pal-
veluista nauttivat niin tietysti erityisesti kaikki aloittavat ja pienemmät yritykset, jotka ei-
vät tätä verotukea saa. Joten kyllä itse toivon, että kun nyt sitten jatkossa verolakeja käsi-
tellään, niin myös tähän tämmöiseen kummalliseen poikkeukseenkin — millaista ei ole
missään muualla maailmassa — vielä palattaisiin ja mietittäisiin, voisimmeko me korjata
meidän osinkoverojärjestelmää niin, että se loisi yhteistä hyvää tähän yhteiskuntaan eikä
olisi tämmöisiä satoja miljoonia tukia kaikkein rikkaimmille. — Kiitos.

Toinen varapuhemies Juho Eerola: Arvoisat edustajat, ei mennä laajemmin nyt debat-
tiin, mutta edustaja Auton nimi mainittiin, minuutti.

16.35 Heikki Autto kok (vastauspuheenvuoro): Arvoisa puhemies! Haluaisin kuulla vä-
hän tarkemmin, onko valiokunnassa kuultu Suomen Yrittäjiä tältä osin, että pitäisi heiken-
tää yrittäjyyden kannusteita puuttumalla listaamattomien yhtiöitten verotukseen. Olen ai-
van varma siitä, että yrittäjät ovat yrittäjyyden parhaita asiantuntijoita. Toiset rakentavat
Suomea päivittäisellä työllään tuolla kädet savessa, jos tällaista kielikuvaa halutaan käyt-
tää, toiset lukevat näistä asioista koulukirjoista. Tässä mielessä olisi ehkä hyvä tarkentaa,
että oliko näin, että kaikki asiantuntijat olivat edustaja Saramon esittämän näkemyksen ta-
kana.

Noin muuten, arvoisa puhemies, haluaisin todeta, että kokoomuksen vaihtoehtobudjetti
on asiantuntijoitten arvioiden mukaan budjetti, joka tarjoaa 60 000 suomalaiselle työtä.
Hallituksen budjettiesitys taas ihan riippumattoman eduskunnan tietopalvelun arvion mu-
kaan vähentää työllisyyttä [Timo Heinonen: Lisää työttömyyttä!] ainakin 5 000:lla. Joten
tässä mielessä kyllä tämä kokoomuksen [Puhemies koputtaa] vaihtoehto olisi se vastuulli-
nen käsittelyn pohja.

Toinen varapuhemies Juho Eerola: Ja annetaan edustaja Saramon vastata, kun suoraan
kysyttiin.

16.36 Jussi Saramo vas (vastauspuheenvuoro): Kiitos, arvoisa puheenjohtaja! [Puhe-
mies: Puhemies!] Niin, koska nämä lausunnot tietysti käsittelivät pääosin poistoja, kaikis-
sa niissä ei tietenkään otettu Suomen osinkoverojärjestelmään kantaa. Niissä, joissa otet-
tiin, sitä pidettiin haitallisena. Ja kaikissa muissa asiantuntijalausunnoissa, jotka ovat kos-
keneet tätä osinkoverojärjestelmää, sitä on aina lähtökohtaisesti pidetty vääränlaisena.

Vaikka Suomen Yrittäjät ei nyt tätä asiaa käsitellyt, ainakaan en ulkoa muista, niin olen
kyllä keskustellut myös Suomen Yrittäjien kanssa tästä. Itse asiassa jopa Suomen Yrittä-
6



Pöytäkirjan asiakohta PTK 76/2019 vp
jissä oltiin sitä mieltä, että tämä meidän järjestelmämme on haitallinen. Siellä oli vähän
pelkoja, että siitä voitaisiin tehdä vieläkin huonompi heidän näkökulmastaan, minkä takia
he eivät ole lähteneet tätä nyt... Ja elinkeinoelämän Etla ei ole pitänyt tätä meidän osinko-
järjestelmää hyvänä. Eli kaikki ovat sitä mieltä, että tämä pitäisi korjata. Ongelma on vain
se, että jotkut pitävät nykytilaa, tai ainakin kaikki ekonomistit — toki he, ketkä nämä mil-
joonien verotuet saavat, ovat varmaan eri mieltä — kaikki ekonomistit [Puhemies koput-
taa] ovat sitä mieltä, että se pitäisi korjata, mutta siitä on sitten erilaisia näkemyksiä, että
miten.

Toinen varapuhemies Juho Eerola: Ja nyt mennään takaisin puhujalistaan.

16.38 Sheikki Laakso ps: Arvoisa herra puhemies! Tuossa edustaja Viitanen esitteli ky-
seistä juttua, ja pakko nyt sanoa, koska siellä on ollut vähän epäilystä, että näitä niin sano-
tusti käytettyjä tavaroita ja koneita ruvettaisiin ostelemaan niin kuin huvin päin. Minä voin
kertoa, etteivät tuolla pk-sektorilla tällä hetkellä tilanteet ole kyllä sellaisia, että kukaan
viitsisi ostaa huvin päin yhtään mitään. [Timo Heinonen: Juuri näin!] Ja kun katselee kai-
ken näköisiä suuntia, mitä tällä hetkellä on, niin kyllä ne nyt pk-sektorilla olevat yritykset
ostavat silloin, kun ne tarvitsevat.

Ja ongelmahan tässä monta kertaa on, että myös isot yhtiöt haluavat mieluummin pitää
huolen niistä isoista voitoista eivätkä hekään osta niitä laitteita muuta kuin siinä tapaukses-
sa, että tarvitsevat niitä. Eli kyllä loppupeleissä nämä kaikki ostot, mitä on, perustuvat suu-
rimmalta osin tarpeeseen. En minä sitä kiellä, että voihan siellä joku kone tai toinen olla,
mutta jos me puhumme jostain prosentin heitosta, niin sillä ei ole mitään merkitystä.

Keskustan edustaja Kiviranta sanoi, että ”päätyvät” ostamaan käytettyjä koneita. Sekin
on nyt minun mielestäni vähän hassu ajatusmaailma. Itsekin olen joutunut ostamaan konei-
ta ja parasta aikaa odottelen yhtä rahoituspäätöstä, kun myyn itse koneen. Tiedän ihan ta-
san tarkkaan, että ei päädytä ostamaan käytettyjä koneita, vaan joudutaan ostamaan käytet-
tyjä koneita. Ongelma on se, että siihen uuteen vehkeeseen ei ole rahaa tai ei saada rahoi-
tusta siihen.

Sen takia tuntuu hullulta, että nyt tässäkin jutussa tuetaan kaikkein eniten niitä yrityksiä,
joilla menee jo hyvin, joilla on mahdollisuus ostaa niitä uusia koneita. Se haalariporukka,
joka on tähänkin asti joutunut kaikki investoinnit tekemään siten, että kiinnittää omat kivi-
talonsa, niin kuin minäkin olen aikoinaan joutunut jopa äitini talon kiinnittämään, että olen
saanut ostettua kalustoa meidän yritykseemme, ei nyt saakaan tätä hyötyä tästä, vaan jou-
tuu olemaan siinä samassa tilanteessa kuin aikaisemmin.

Perussuomalaisilta muutenkin tulee valiokunnan mietintöön vastalause liittyen juuri
näihin äsken mainitsemiini asioihin. — Kiitoksia.

16.40 Markku Eestilä kok: Arvoisa puhemies! Vähän ihmeissäni olen kuunnellut tätä sa-
likeskustelua, kun paljon kokoomusta moititaan. Minä en tiedä, onko se nyt jäänyt havait-
sematta, että kokoomushan tukee tätä hallituksen esitystä, eli kokoomus pitää tätä lähtö-
kohtaisesti hyvänä eikä millään tavoin tätä vastusta mutta ehkä on vain omassa vastalau-
seessaan yrittänyt panna vielä paremmaksi.

Koko tämä hallituksen esityksen tavoitehan on se, että me panemme jonkinasteisen kii-
hokkeen, joskaan emme isoa, sille, että yritykset investoisivat enemmän, niin että me sai-
simme taloutta liikkeelle ja sitä kautta enemmän verotuloja ja näin poispäin. Oma käsityk-
7



Pöytäkirjan asiakohta PTK 76/2019 vp
seni kuitenkin on, että eihän näillä poisto-oikeuksilla mikään yritys lähde investoimaan
semmoisiin koneisiin, laitteisiin tai mihin tahansa, mistä ei ole hyötyä. Pitää joko tuottaa
kassavirtaa enemmän tai sitten pitää kilpailukyvyn tulla paremmaksi. Tällä on vain margi-
naalinen vaikutus, ja fiskaalinen vaikutus, kuten edustaja Kiviranta täällä hyvin totesi, on
kuitenkin vain vallitsevan korkotason mukainen, niin että ei käytännössä valtio tässä häviä
paljoa. Jos me vähänkin pystymme tällä kiihottamaan investointeja, niin valtiohan voittaa.

Itse asiassa tämähän on tärkeä periaatteellinen kysymys, ja jos me poliitikot ja virkamie-
het viimeiseen asti yritämme suojella korkean verotuksen avulla valtion kassavirtaa, vero-
tuksellista kassavirtaa, niin siinä käy helposti niin kuin autoverotuksessa, että me aiheu-
tamme täydellisen markkinavääristymän, jolloinka ostovoima alkaa kohdistua ulkomailta
tuotettuihin käytettyihin tavaroihin, tässä autoverokysymyksessä tietenkin autoihin. Eli pi-
täisi joskus miettiä, millä tavalla me pidämme sen ostovoiman kotimaassa, millä tavalla me
pidämme arvonlisäverot, mitä tulee näihin yksittäisiin kansalaisiin, niin että ne tulevat ko-
timaahan eivätkä ne mene Ruotsiin tai Saksaan.

Tämä on hyvä esimerkki siitä, että pitää ajatella kokonaisuutta ja pitää ajatella pitem-
mälle. Esitys on hyvä, mutta kokoomus olisi mennyt vielä hieman pitemmälle.

16.42 Ruut Sjöblom kok: Arvoisa puhemies! Suomalaisen teollisuuden investointien ti-
lanne on hyvin huolestuttava. Investointiasteemme on jäänyt pysyvästi muita Pohjoismai-
ta heikommalle tasolle. Etlan tutkimuksen mukaan Suomessa investoidaan koneisiin, lait-
teisiin ja tutkimus- ja kehitystoimintaan jopa kolmannes vähemmän kuin Ruotsissa, ja
tämä tilanne vaatii ehdottomasti poliittista reagointia. Nämä korotetut poistot koneisiin,
kalustoon sekä muuhun verrattavaan irtaimeen käyttöomaisuuteen ovat osa ongelman rat-
kaisua, ja tutkimustiedon valossa voidaan olettaa, että poistojen kaksinkertaistaminen roh-
kaisee yrityksiä uusiin investointeihin. Kuten edustaja Heinonen ja muut kokoomuksen
edustajat tässä jo totesivat, kaikkein järkevintä olisi vapauttaa yritysten poisto-oikeudet ko-
konaan ja pysyvästi. Lisäksi on varmistettava, että kaksinkertaiset poistot ulotetaan koske-
maan myös näitä käytettyjä koneita ja laitteita. Tämä olisi hyvin tärkeää erityisesti pienille
ja aloitteleville yrityksille, jotka vasta kokeilevat siipiään. Ja, kuten todettu, se edistäisi
myös kiertotaloutta.

Vaikka tämä esitys on hyvä ja kannatettava, tarvitsemme ehdottomasti lisää toimia in-
vestointien vauhdittamiseksi. Yritykset investoivat omista lähtökohdistaan, kuten tässä on
jo aikaisemmin todettu, ja tarpeet ovat joskus hyvin erilaisia. Tämän vuoksi meidän onkin
kehitettävä suomalaisten yritysten liiketoimintaympäristöä kokonaisvaltaisesti suotuisam-
maksi, ja pienyrittäjiä on kuunneltava tarkasti.

Työmarkkinoiden uudistaminen on myös avain investointien kasvattamiseen. Tällä het-
kellä pk-yritykset kokevat pätevän työvoiman puutteen yhdeksi suurimmista haasteista, ja
näitä viestejä työvoimapulasta tulee laajasti erilaisilta yrityksiltä ja kaikkialta Suomesta.
Työmarkkinoillamme on selviä merkkejä suuresta työvoiman ja työpaikkojen kohtaanto-
ongelmasta. Rakenteellinen työttömyysasteemme on muihin Pohjoismaihin verrattuna
korkea, mutta samalla avoimia työpaikkoja on tarjolla paljon. On selvää, että heikosti toi-
mivat työmarkkinat sekä niiden aiheuttama työvoimapula vähentävät yritysten mahdolli-
suuksia investoida. Pienyrittäjille on annettava enemmän mahdollisuuksia: paikallista so-
pimista on lisättävä, ja se on mahdollistettava myös järjestäytymättömille yrityksille.

Investointien vauhdittaminen edellyttää, että tavoite huomioidaan verotuksessa, ja työn
ja yrittämisen verotusta tulee määrätietoisesti keventää. Esimerkiksi vuosia sitten toteutet-
8



Pöytäkirjan asiakohta PTK 76/2019 vp
tu yhteisöveron alennus antoi rohkaisevan esimerkin matalampien verokantojen positiivi-
sista vaikutuksista talouteen ja investointeihin, ja nyt hallitus on kiristämässä useita sellai-
sia veroja, joita yritykset kohtaavat suoraan tai välillisesti, esimerkiksi liikenteessä. Myös-
kään kotitalousvähennyksen heikentäminen ei edistä vireämpää tai investointeihin rohkai-
sevaa liiketoimintaympäristöä. Yritysten heikko investointihalukkuus näkyy väistämättä
alempana työllisyytenä, [Puhemies koputtaa] ja tämä on huolestuttavaa myös julkisen ta-
loutemme kestävyyden näkökulmasta. Työmarkkinoiden sekä yritysten verotuksen [Puhe-
mies koputtaa] uudistaminen ovat viisaita askelia myös [Puhemies koputtaa] investointien
edistämiseksi.

16.46 Mari Holopainen vihr: Arvoisa puhemies! Tosiaan, niin kuin täällä kuultiin muun
muassa edustaja Saramon puheenvuorossa, tässä on tullut myös kohtuullisen kriittisiä nä-
kökulmia esiin. Tietysti on katsottu, että näistä poistoista voi olla hyötyä ja sinänsä uudis-
tus ei aiheuta haasteita, mutta sen vaikutuksia on arvioitava hyvin huolella.

On myös hienoa, että jaosto teki työtä osinkoverotuksen osalta. Siitä on hyvin kiistatta
samanlaisia asiantuntijanäkemyksiä kuultu jo vuosia, että tässä ei ole sellaista tarkoituk-
senmukaisuutta, jolla parhaiten tukisimme yrityksiä, eikä myöskään reilulla tavalla. On to-
della tärkeää tarkastella vaikuttavuutta kaikissa toimenpiteissä.

Edustaja Sjöblom toi hyvin esiin sen — kaikista hänen näkemyksistään en ole samaa
mieltä — että pätevästä työvoimasta on suuri pula tällä hetkellä, ja tämä on myös sellainen
asia, jota pitäisi tarkastella tässä kokonaisuudessa, kun haluamme tukea yrityksiä ja yritys-
ten investointeja.

On myös kiistatta totta, että tuottavuuden kasvattaminen on kaikkein tärkeintä taloudel-
lisen pärjäämisen kannalta, ja siellä pohjalla on se, kuinka hyvin olemme pärjänneet kou-
lutuksessa ja tuotekehittämisessä, ja niin kuin tiedetään, tuotekehittämisen osalta ollaan
jääty jälkeen verrokkimaista. Samoin on tilanne osaamisen kannalta: kun osaamisen arvi-
ointitarpeet näyttävät siltä, että jopa 75 prosenttia nuorista ikäluokista pitäisi olla korkea-
koulutettuja, jotta voimme varustautua sellaiseen maailmaan, jossa tämäntyyppisille aloil-
le syntyy niitä työpaikkoja, niin kuin asiantuntijoiden mukaan tapahtuu, niin tämä on sel-
lainen, mistä pitäisi puhua myös, kun me haluamme jouduttaa yritysten pärjäämistä.

Eli tässä poistopäätöksessä varmasti voi olla haasteena se, että se kohdistuu tietyntyyp-
pisiin yrityksiin, jolloin moni yritys jää ulkopuolelle näistä hyödyistä, joita siinä mahdol-
lisesti syntyy. Eli nyt kun on tehty tämmöinen laitteisiin kohdistuva huojennus, niin sitten
seuraavaksi on äärimmäisen tärkeätä pohtia, miten joudutamme osaamisen investointeja ja
miten voimme helpottaa niin pieni- kuin keskikokoisia yrityksiä siinä, että ne pystyvät
palkkaamaan ihmisiä, koska on paljon yrityksiä, jotka jäävät tämän esityksen hyötyjen ul-
kopuolelle ja jotka eivät investoi [Puhemies koputtaa] koneisiin ja laitteisiin. [Juha Mäen-
pää: Ne ovat suoria poistoja!]

16.49 Jouni Kotiaho ps: Arvoisa puhemies! Nyt on hyvä tilaisuus kehua hallituksen esi-
tystä. Se on yrittäjille oikein hyvä esitys. [Sheikki Laakso: Harmi, kun ei ole hallitusta! —
Juha Mäenpää: Tarkoititko toimitusministeriöstöä?] — No joo, tarkoitin, joo, toimitusmi-
nisteriöstöä, mutta tämä on jo aikaisemmin laadittu, että ei kai tässä nyt isoa virhettä tullut.
— Elikkä esitystä korotetuista poistoista. Laki alentaa hankintakynnystä. Ainoa asia siinä
on vain, että se on uusiin vehkeisiin, että sen olisi pitänyt olla käytettyihin. Tässä äsken
otettiin huomioon semmoinen, että sitten tuodaan Euroopasta taikka jostain muualta epä-
9



Pöytäkirjan asiakohta PTK 76/2019 vp
kuranttia tavaraa. Mutta nythän on semmoinen juttu toimeksiantajien osalta, kun urakoita
pyydetään, että tarjouspyynnössä on jo päästöluokat. Kun äsken otettiin kuorma-auton
moottorit siihen, niin siellä on vähintään Euro vitonen, mieluummin Euro kutonen, elikkä
voimassa oleva, mikä on vaatimus siinä, ja sen takia sen pitäisi olla niihin käytettyihin — ja
aikakin saisi olla vähän pisempi, se neljä vuotta on vähän lyhkänen siinä.

Eipä tässä nyt sen kummempia. Tämä oli semmoinen ex tempore, äkkiä, että minulla ei
ollut minkäänlaista puheenpohjaa, kun tuossa vähän raapustelin sitä, ja vähän niin kuin
opettelua ensikertalaisena tässä. Mutta ei muuta. [Timo Heinonen: Oleellinen tuli!]

Toinen varapuhemies Juho Eerola: Hienosti se meni.

16.51 Juha Mäenpää ps: Arvoisa puhemies! Edustaja Viitanen esitteli tätä hallituksen
hieman puutteelliseksi jäänyttä esitystä koneiden ja laitteiden ja muiden tuplapoistosta, ja
kuten te, edustaja, tiedätte, olen vankkumaton tasa-arvon kannattaja, joten minun mieles-
täni tässä pitää tasa-arvon nimissä huomioida myös näitä pienempiä yrityksiä, jotka haluai-
sivat kenties investoida käytettyyn koneeseen.

Edustaja Kiviranta toi esimerkinomaisesti esiin, että näissä uusissa laitteissa on mahdol-
lisesti pienemmät päästöt, ja oletan, että te tarkoititte esimerkiksi kuljetuskalustoa tai ko-
neita. Teidän pitää vain huomioida se, että joskus, kun joku ostaa käytetyn kuorma-auton,
koneen, täryjyrän tai jonkin laitteen, hän saattaa uusia sitä kalustoa samalla 20 vuotta, vaik-
ka hän ostaakin käytetyn laitteen, ja siinä varmasti on huomattavasti pienemmät päästöt
kuin siinä vanhassa koneessa. Niin että tämä pitää huomioida. Silloin tuo poistuva kalusto
ei enää tuota päästöjä täällä meidän rakkaassa Suomenmaassamme — se todennäköisesti
viedään sitten eteenpäin, jonnekin Afrikkaan, jossa se tuottaa niitä globaaleja päästöjä yhä
edelleen.

Kyllä minä ihmettelen, että käytetyt koneet ovat jääneet tämän teidän lakiesityksenne ul-
kopuolelle. Tällä tavalla voisi parantaa sitä kiertotaloutta uusimalla myös käytettyjä konei-
ta, niin että kyllä minä ihmettelen, että hallituksen esitys jarruttaa tätä kestävää kulutusta ja
kehitystä. — Kiitoksia.

Toinen varapuhemies Juho Eerola: Kiitoksia. — Nyt, edustaja Kiviranta, pääsette vas-
taamaan.

16.53 Esko Kiviranta kesk: Arvoisa puhemies! Sen voin ainakin todeta, että tämä on tä-
hänastisista paras korotettuja poistoja koskeva esitys, kun se on neljän vuoden mittainen ja
koskee kaikkia elinkeinoja, joissa koneita, kalustoja ja irtainta käyttöomaisuutta käyte-
tään, eli teollisuutta, palveluelinkeinoja ja jopa maataloutta. Neljässä vuodessa pystytään
poistamaan 93,75 prosenttia, jos heti vuonna 2020 lähdetään liikkeelle.

Mutta pyysin tätä puheenvuoroa sen vuoksi, että täällä on jostain käsittämättömästä
syystä — no, ei oikeastaan käsittämättömästä syystä, kun mehän nyt kuitenkin olemme täs-
sä salissa — alettu puhua aivan muusta kuin tästä esityksestä. Täällä on puhuttu listaamat-
tomien osakeyhtiöitten osinkoverotuksesta. Sitä ei ole millään tavalla käsitelty valtiova-
rainvaliokunnassa ja sen verojaostossa tässä yhteydessä. Se ei ole missään listalla ollut eikä
minkäänlaisessa käsittelyssä. Siinähän on kysymys tulon verotuksesta, ja tässä esitykses-
sä, jota me nyt täällä käsittelemme, on kysymys yritystoiminnan menon jaksottamisesta.
Eli hallitusohjelmassa ei ole sovittu mitään listaamattomien osakeyhtiöitten osinkovero-
10



Pöytäkirjan asiakohta PTK 76/2019 vp
tuksesta, ja se tarkoittaa sitä, että siinä asiassa hallitus ei myöskään tee mitään lainsäädän-
tömuutosesityksiä.

16.55 Timo Heinonen kok: Arvoisa herra puhemies! En ylläty siitä, että salin vasemmal-
ta reunalta tulee puheenvuoroja, joissa haluttaisiin kiristää yrittäjien ja yritysten verotusta.
Tämä keskustelu on hivenen... [Välihuuto] — Anteeksi? [Pia Viitanen: Olemme keventä-
mässä sitä parhaillaan!] — Salin vasemmalta reunalta olemme tänään kuulleet esityksiä,
joissa halutaan kiristää yrittäjän ja yritysten verotusta, niin kuin sanoin. [Mari Holopaisen
välihuuto] Ja en siitä itse ylläty. Myös sosiaalidemokraattien riveistä on kuulunut tällaisia
viestejä — ei tänään tässä keskustelussa, mutta monissa muissa keskusteluissa, muun
muassa työministeri Harakka on näitä asioita pitänyt esillä.

Ja nyt tietysti, kun edustaja Kiviranta nosti esille hallitusohjelman, niin tällä hetkellähän
ei Suomessa ole voimassa olevaa hallitusohjelmaa, kun ei ole olemassa olevaa hallitusta-
kaan. Silloin tietysti tässä on se huoli, että nyt vihervasemmisto saa tahtonsa läpi näissä
neuvotteluissa ja tulee rankaisemaan suomalaisia yrittäjiä ja yrityksiä, ja saisivat tahtonsa
läpi. Se on tietysti ainoa myönteinen puoli siinä, että keskusta roikkuu edelleen tässä hal-
lituspohjassa kiinni. He ovat ainoa takuu siihen, toivottavasti jatkossakin, että yrittäjien ja
yritysten verotusta ei kohtuuttomasti olla tiukentamassa.

 Niin kuin edustaja Sjöblom asiantuntijana nosti esille, niin kyllähän tämä nyt luotta-
muksensa menettänyt vasemmistohallitus tekee lukuisia toimenpiteitä, jotka näkyvät yri-
tysten ja yrittäjien arjessa lisämenona. Bensa- ja dieselvero nousee yhdessä yössä merkit-
tävästi, ja yhdelle rekalle vuosikustannus on noin 8 000 euroa — yhdessä yössä 8 000 eu-
roa [Perussuomalaisten ryhmästä: Ei riitä!] lisää kustannuksia. Tämä on hakerekan kustan-
nukset, varmasti toisissa tilanteissa kustannukset ovat vielä korkeampia. He myös leikkaa-
vat parafiinisen dieselöljyn verotuen ja puhuvat, että se olisi ympäristölle haitallisen vero-
tuen poistamista. Eihän se sitä ole, vaan nimenomaan puhtaimpien dieselöljyjen verotuen
poistamista. Aivan kerta kaikkiaan järjetöntä. [Juha Mäenpää: Hyvä puheenvuoro!] Ja sit-
ten edustaja Sjöblom nosti esille myös kotitalousvähennyksen, jota nyt luottamuksensa
menettänyt Rinteen hallitus ja todennäköisesti kohta työtään jatkava seuraavakin hallitus
on leikkaamassa. Se tarkoittaa tavalliselle perheelle noin 500 euron leikkausta vuositasol-
la.

Kokoomus ei, arvoisa puhemies, hyväksy sitä, että yrittäjien ja yritysten verotusta ol-
laan kiristämässä. Meillä on Suomessa tällä hetkellä liian vähän yrittäjiä, [Pia Viitanen:
Siis nyt ollaan keventämässä!] liian vähän työllistäviä yrittäjiä ja liian vähän investointeja.
Tästä on keskusteltu, ja esityksessä on nämä poistot kyseessä, ja en ymmärrä sitä, että sa-
notaan, että olisi ympäristöteko rajata pois käytetty kalusto tästä. Kyllä täytyy... [Puhemies
koputtaa] — Arvoisa puhemies! Jatkan hetken siitä puhuja...

Toinen varapuhemies Juho Eerola: Olkaa hyvä. [Puhuja siirtyy puhujapönttöön]

Arvoisa herra puhemies! En ymmärrä millään tavalla sitä logiikkaa, että sanotaan, että
käytetyt koneet olisivat jollain tavalla ympäristölle haitallisia. Kun katsotaan kokonaisuut-
ta, elinkaarikustannuksia ja muuta, niin kyllä on järkevä käyttää ne olemassa olevat koneet
myös loppuun kuin että hankitaan koko ajan uutta. Itse asiassa tänä päivänä monissa lait-
teissa ja koneissa elinkaari on liian lyhyt, ja pidän myönteisenä sitä, että tässä myös ollaan
tekemässä toimenpiteitä sen eteen, että takuuaikoja esimerkiksi vaaditaan pidemmiksi,
11



Pöytäkirjan asiakohta PTK 76/2019 vp
mikä edellyttää, että laitteet kestävät pidempään. Meillä on liian paljon sellaista laitetta,
jota ostetaan uutena, ja ne kestävät hetken, ja jälleen ostetaan uutta.

Mutta kokoomus esittää tässä — ja olisin tietysti keskustan Kivirannalta mielellään
kuullut, miksi keskusta ei sitä nyt ole kannattamassa, kun meillä olisi täällä ystäviä kokoo-
muksesta ja ymmärtääkseni perussuomalaisistakin tukemassa sitä — että muutettaisiin tätä
esitystä, että korotetut poistot säädetään pysyviksi. Jos keskusta sitä aidosti kannattaa, niin
he pääsevät siitä ensi viikolla äänestämään. Ja me esitämme myös sitä, että laajennetaan
nämä poistot koskemaan myös käytettynä hankittuja koneita ja kalustoa. Jos keskusta sitä
aidosti kannattaa, niin kokoomuksen ja perussuomalaisten kanssa tämä asia voidaan ensi
viikolla hoitaa kuntoon.

Toinen varapuhemies Juho Eerola: Muistutan kaikkia edustajia edustaja Heinosen näyt-
tämästä oivasta esimerkistä: eli jos puheenvuoro on alle 3 minuutin mittainen, niin sen voi
pitää omalta paikalta, ja jos on yli 3 minuuttia, niin sitten tänne eteen.

17.00 Markku Eestilä kok: Arvoisa puhemies! Täällä taisi verojaoston puheenjohtaja
hyvin todeta, että tässä ollaan yrittäjien verotusta alentamassa. Sehän on tämän hallituksen
esityksen fakta, ja kokoomus juuri sitä tukee. Ja jos itse olen käsittänyt oikein, niin jos yri-
tykselle jää enemmän kassavirtaa, kun verotus kevenee, se saattaa joissakin tapauksissa
auttaa saamaan lisää lainaa, jotta voi taas investoida ja näin poispäin. Eli tästä tulee tietyn
näköinen positiivinen kierre ainakin näin teoriassa ajatellen.

Mutta edelleen korostan sitä, että vaikka tämä laki tulee voimaan, siitä huolimatta yritys
joutuu aina investointeja tehdessään miettimään, onko siinä yleensä järkeä, parantaako se
kilpailukykyä, tuottavuutta ja tuoko se pitkällä aikajänteellä yrityksen kassaan enemmän
rahaa, koska eihän investoinnissa muuten olisi mitään mieltä ja eihän kukaan investoi sen
takia, että saa tuplapoiston. Se pitää meidän muistaa, että tämän merkitysvoima näissä
asioissa ei kuitenkaan ole kauhean suuri, mutta se on kuitenkin ikään kuin pieni ele maan
hallitukselta ja eduskunnalta, että me olemme tukemassa investointeja, jotka Suomessa
ovat selvästi jääneet kansainvälisestä tasosta ja kilpailijamaiden tasosta jälkeen.

Haluaisin kysyä erityisesti verojaoston puheenjohtajalta: minkä verran teillä oli puhetta
vapaista poisto-oikeuksista? Ne hyvin usein otetaan esille, kun halutaan äkillisesti paran-
taa investointeja ja ikään kuin buustata investointeja. Toivoisin, että verojaoston puheen-
johtaja tähän asiallisesti vastaisi. — Kiitos.

Toinen varapuhemies Juho Eerola: Ja edustaja Viitanen vastaa asiallisesti suoraan heti.

17.02 Pia Viitanen sd (vastauspuheenvuoro): Puhemies! Vastaan tässä saman tien, kun
ystävällisesti sain puheenvuoron.

Toki tämänkaltaiset asiat nousivat joissain lausunnoissa ja asiantuntijakuulemisissa
esiin. Mutta sinänsä sitten kun varsinaisesti tätä asiaa käsittelimme ja mietintöluonnosta
teimme, emme lähteneet harkitsemaan vapaita poistoja, koska näimme, että tässä tapauk-
sessa kuitenkin tämä esitetty malli rajauksineen on perusteltua, koska tässähän on myös se
kolikon toinen puoli, että vaikka kuinka haluaisimme tukea yritystoimintaa, meillä on kui-
tenkin se realiteetti, että me haluamme tehdä sen sillä tavalla, että sitten valtiontalous jol-
lakin tavalla pysyy tässä tilanteessa vakaampana, jos näin voi sanoa. Samoin näimme sen,
12



Pöytäkirjan asiakohta PTK 76/2019 vp
että on tässä tilanteessa hyvä tehdä tämä mietintö pohdiskellen, tuoden esiin kolikon mo-
nia puolia, mutta kuitenkin viedä hallituksen esitys sinänsä tällaisenaan läpi.

Kaiken kaikkiaan, puhemies, kiitän kyllä edustaja Eestilää siitä rakentavasta puheen-
vuoro-otteesta, mikä teillä on ollut, että sentään myönnätte, että hallituksenkin esityksissä
on hyvää, ja juuri sen, että tämä nyt sitten keventää nimenomaan yritysten verotusta. Mi-
nusta on hyvä, kun kuitenkin tuotte sen esiin, eikä tule sellaista kuvaa, että taas kaikki on
vain huonosti.

Toinen varapuhemies Juho Eerola: Suurin asiahan meillä on hyvin.

17.03 Heikki Autto kok: Arvoisa herra puhemies! Tässä, edustaja Viitanen, olemme täy-
sin samaa mieltä. Mielestäni kaikki kokoomusedustajat, jotka ovat täällä puhuneet, ovat
sitä mieltä, että tämä hallituksen esitys on sinänsä hyvä, mutta kokoomus haluaisi — ja
oman vastalauseensa mukaisella lausumaehdotuksella haluaa — tehdä yrittäjien kannalta
vielä paremman. Ja eihän sitäkään voida tässä keskustelussa paeta, että kyllä Rinteen hal-
lituksen veropolitiikka kokonaisuutena kiristää keskivertoyrittäjän verotusta, koska mo-
nelle pienelle yrittäjälle, mitä Suomessa yritykset pääosin ovat, palkkatulo — kun sivuku-
lujen kautta sen verotus kiristyy — tarkoittaa sitä, että kokonaisuudessa verotus kiristyy.
Nämä massiiviset polttoaineiden verotuksen kiristykset aiheuttavat yrityksille alenevaa
kykyä tehdä tulosta, mistä sitten ehkä voitaisiin vaikkapa osinkoina tuloa saada, elikkä kyl-
lä tosiasia on kuitenkin se, että Rinteen hallituksen esitys kiristää yrittäjien verotusta.

Arvoisa puhemies, kun kuitenkin yrittäjyys on se, joka Suomea kantaa ja yritykset pys-
tyisivät synnyttämään niitä kipeästi kaivattuja uusia työpaikkoja, niin mielestäni tässäkin
asiassa käsittelyn pohjana tulisi ennemmin olla kokoomuksen vaihtoehto, joka tuo paitsi
yrittäjän näkökulmasta huokeamman verotuksen ja kannusteet investoida ja työllistää Suo-
messa niin myös kaiken kaikkiaan, tutkitusti, 60 000 työpaikkaa lisää siinä, missä hallituk-
sen vaihtoehto uhkaa työllisyyttä heikentää.

Mutta siis rakentavassa hengessä haluamme nämä ehdotukset tuoda hallituksen arvioi-
tavaksi, ja nyt kun uutta hallitusohjelmaa ollaan muodostamassa, niin toivottavasti näistä
kokoomuksen hyvistä ehdotuksista sitten otetaan myös vaarin.

Arvoisa puhemies! Vielä nopeasti vastaan myös, kun edustaja Holopainen peräänkuu-
lutti sitä, onko käytetty puheenvuoroja siihen suuntaan, että erityisesti haluttaisiin kiristää
yrittäjien verotusta: kyllä näistä osinkoverotukseen liittyvistä puheenvuoroista saattoi sel-
laista henkeä aistia, mutta tietysti on hienoa, jos voitte vakuuttaa samalla tavalla kuin edus-
taja Kiviranta omassa hyvässä puheenvuorossaan vakuutti, että hallitus — joka ilmeisesti
muodostetaan samalle pohjalle kuin tämä Rinteen kaatunut hallitus — ei tule yrittäjien ve-
rotusta enää sen enempää kiristämään kuin mitä nyt sitten teette tällä tämän vuoden talous-
arvion kokonaisuudella.

Toinen varapuhemies Juho Eerola: Edustaja Holopainen, saatte nyt minuutin ja kohta
kolme.

17.06 Mari Holopainen vihr (vastauspuheenvuoro): Kiitos, puhemies! Olisin tiedustel-
lut edustajalta, oletteko tutustunut niihin hyvin laajoihin arviointeihin siitä, kuinka tehoton
meidän nykyinen osinkoverojärjestelmämme listaamattomien yhtiöiden osalta on. Tästä
on ihan kiistatta tietoa olemassa, ja siihen kannattaa tutustua, se ei ole mikään ”viherva-
13



Pöytäkirjan asiakohta PTK 76/2019 vp
semmiston” tai minkään muunkaan poliittisen tahon päähänpisto, vaan sitä on nyt selvitet-
ty ja siinä on tunnistettu ongelmakohtia jo hyvin pitkään.

Se ei tarkoita sitä, ettemme haluaisi tukea yrittäjyyttä. Päinvastoin, me haluamme tukea
yrittäjyyttä aidoilla keinoilla, jotka vaikuttavat, ja sellaisilla keinoilla, jotka eivät kohdistu
vain tiettyyn ryhmään yrittäjiä ja yrityksiä. Voisimme aivan hyvin, ehkä seuraavalla halli-
tuskaudella, korjata tämän osinkoverojärjestelmän siten, että me katsomme, että se sama
potti menee tehokkaammin yritysten eduksi.

Toinen varapuhemies Juho Eerola: Ja takaisin puhujalistaan.

17.07 Matti Semi vas: Arvoisa herra puhemies! Tavallaan voisi sanoa, että alan miehenä
— olen ollut yli 30 vuotta maanrakennusalalla töissä — olen miettinyt tätä esitystä, ja mi-
nun mielestäni tämä on hyvä esitys siihen nähden, että tämän 30 vuoden aikana, mitä minä
olen maanrakennustöitä tehnyt, urakoinnissa koko ajan on tiivistynyt tämä laatuvaatimus,
niitten koneitten laadusta ja niitten ympäristöystävällisyydestä ja tämmöisistä asioista. Ja
tämä antaa semmoisen mahdollisuuden myös hankkia parempaa ja uutta kalustoa, mikä on
tervetullutta näille yrittäjille, jotka tekevät sitä yritystoimintaa, ja samoin myös niille yri-
tyksille. Kun mehän olemme eduskunnassa parlamentaarisessa työryhmässä hyväksyneet,
että lähdetään tätä korjausvelkaa ajamaan kiinni, niin isot yritykset varmaan kilpailevat
niistä tiehankkeista ja ratahankkeista, mitä meillä on siellä tulossa. Ne eivät ole pieniä
hankkeita silloin, kun niitä viedään eteenpäin. Niissä hyvä, uusi kalusto on erittäin kilpai-
lukykyinen ja tehokas toimintamalli, ja tämä tukee sitä mahdollisuutta teettää niitä töitä.

Siinäkin, mitä sitten tulee näiden käytettyjen koneiden kohdalla olemaan, minä näkisin,
että olisi jotakin tehtävissä, mutta varmaan sen aika tulee vielä myöhemmin olemaan.

Toinen varapuhemies Juho Eerola: Maanrakennustöissähän me olemme täällä kaikki,
isänmaan rakennustöissä. — Edustaja Holopainen, nyt se lupaamani 3 minuuttia.

17.08 Mari Holopainen vihr: Kiitos, arvoisa puhemies! Sitä vielä tiedustelisin täällä ole-
vilta henkilöiltä, jotka ovat väittäneet, että yrityksiä ollaan tukemassa, että eikö heitä pitäi-
si tukea parhailla mahdollisilla keinoilla eikä tehottomilla keinoilla. Eikö meidän pitäisi
perustaa meidän päätöksentekoamme jonkinlaiseen arvioon siitä, kuinka hyödyllisiä ne
tietyt keinot ovat? Sen takia olisi todellakin kohtuullista, ja toivottavasti hyvin pian sen ai-
ka, korjata nykyinen osinkoverojärjestelmä listaamattomien yhtiöiden osalta.

Tämä hallitusohjelma, Rinteen hallitusohjelma, on monilta osin huomattavasti eteen-
päin menevä ja huomattavasti tehokkaampi kuin aiempi hallitusohjelma. Siinä oli varsin-
kin sellainen puute, että keskityttiin tiettyihin toimialoihin — siellä oli mainittu biotalous
hyvin vahvasti — mikä antaa aika harhaisen kuvan siitä, kuinka moninaisista lähteistä mei-
dän yritystoiminta koostuu. On riski, että jos aletaan poliittisesti valikoida näitä toimialoja
liiaksi, niin silloin emme välttämättä kykene tekemään ikään kuin oikeita valintoja. Me ha-
luamme tukea yrityksiä ja yrittäjiä. Suomen Yrittäjät muun muassa on kiittänyt siitä, että
ammatilliseen koulutukseen on laitettu lisärahoitusta. He ovat olleet huolissaan ja nähneet
tämän edellisen hallituksen koulutusleikkausten tulokset.

Se, missä meillä, koko eduskunnalla, varmasti on parannettavaa, on se, että nyt kun
olemme tällä hallituspohjalla purkaneet koulutusleikkauksia, niin meidän tulee vielä vah-
vemmin ymmärtää se, että me tarvitsemme vielä hyvin paljon satsauksia koulutukseen. Ja
14



Pöytäkirjan asiakohta PTK 76/2019 vp
minun mielestäni tämä keskustelu, jossa keskitytään rajaamaan elinkeinoelämä hyvin ka-
peaksi, ei tuota hyviä ideoita tähän keskusteluun, kun me Suomessa tarvitsisimme nimen-
omaan monipuolisempaa elinkeinorakennetta ja monipuolisempaa vientiä. Meidän pitää
tunnistaa ne faktat ja ne tilastot, jotka kertovat siitä, minkälaisia toimialoja meillä on ja mi-
hin toimialoille on odotettavissa ehkä kasvua, niin että me tunnistamme sen moninaisuu-
den ja me tunnistaisimme, että siellä on paljon osaamisintensiivisiä aloja, jotka ovat ihan
riippuvaisia henkilöistä ja siitä osaamisesta, jota saavat palkattua. Silloin olisi tosi tärkeätä
laajentaa sitä keskustelua perustuen niihin realiteetteihin, jotka meidän taloudessa vallitse-
vat, jos me haluamme olla sellainen talous, joka menee eteenpäin. Siihen tavoitteeseen
pääsemiseksi on äärimmäisen tärkeätä, että me olemme edelläkävijöitä tutkimuksen ja ke-
hittämisen osalta, jolloin me voimme olla myös luomassa niitä [Puhemies koputtaa] ihan
uusia toimialoja, oli kyse sitten keinoälyyn perustuvista ratkaisuista tai jostakin muusta.

17.12 Jari Koskela ps: Arvoisa herra puhemies! Täällä on nyt ansiokkaasti puhuttu pois-
toista monessakin yhteydessä, ja katsoin nyt, että valiokunnan perusteluissa tässä mietin-
töpaperissa tämä neljä vuotta aiempien kahden vuoden sijasta on aivan oikeansuuntainen,
ja myöskin edustaja Heinosen tämä aikarajan poistaminen on varmasti ihan kannatettava
ajatus ja sitä kannattaa pohtia vakavasti.

Mutta erityisesti olen kiinnittänyt huomiota nyt tähän yrittäjäkeskusteluun. Jokainen
täällä salissa tiedämme, että meidän julkinen sektorimme on paisunut aivan liian suureksi.
Me tarvitsemme nimenomaan pk-yrittäjiä, ja heitä pitää kannustaa toimimaan. Tuossa
edustaja Saramo ja myöskin Kiviranta toivat esille osinkoverotuksen ongelmakohtia listaa-
mattomien yhtiöiden kohdalla, ja se ei ole nyt aivan niin yksiselitteinen. Tässä lausunnos-
sakin sanotaan, että ”saattaa kannustaa tekemään riskittömiä investointeja”, elikkä kyllä
meidän pitää tehdä kaikki se työ, että me rohkaisisimme suomalaisia yrittämään ja työllis-
tämään ja mielellään enemmän kuin sen oman itsensä vielä. Esimerkiksi meillä perussuo-
malaisilla on omassa vaihtoehtobudjetissamme täällä mainittu, kuinka ehdotamme Suo-
messa työllistäville kasvuyrityksille verokannustinta, jonka avulla ne voisivat saada käyt-
töpääomaa yrityksen tuloksesta. Mallissamme pk-yritys, joka kahtena peräkkäisenä vuon-
na palkkaa vähintään kaksi uutta kokopäiväistä työntekijää ja jonka työntekijämäärän li-
säys on vuosittain vähintään 10 prosenttia, on vapautettu yhteisöverosta niin kauan kuin se
ei jaa omistajilleen osinkoja. Elikkä tämä nyt tarkoittaa lähinnä sitä, että meillä on ajatus,
että me voisimme pikkuhiljaa siirtyä Viron-malliin asteittain, ja sillä tavalla ehkä sitten rat-
kaistaisiin tämä osinko-ongelmakin, mikä täällä on herättänyt paljon puolesta ja vastaan, ja
saataisiin lisää työpaikkoja Suomeen, niitä tarvittavia. — Kiitoksia.

17.14 Johannes Koskinen sd: Arvoisa puhemies! Tässä on saattanut tuntua siltä, että pu-
huttaisiin asian vierestä, kun puhutaan niin paljon tästä listaamattomien yhtiöiden osinko-
verotuksen ongelmallisuudesta, mutta tosiasia on, että kun me nyt tällä ehdotuksella kan-
nustamme investoimaan koneisiin, laitteisiin, moderniin tekniikkaan ja osaamiseen, niin
sitten tämä nykyinen osinkoverotusmalli listaamattomissa yhtiöissä kannustaa päinvastai-
seen suuntaan: pitämään nettovarallisuutta suojeltuna ja nostamaan sitten ison, lähes vero-
vapaan summan vanhentuneiden korkovertailujen pohjalta. Siellähän kun puhutaan tästä
8—9 prosentin korkotuotosta, joka olisi ikään kuin inflaatiokorjausta, niin sehän on kym-
menkertainen siihen nähden, mikä todellinen inflaatio on viime vuosina ollut, ja se on täy-
sin vääristynyt. Ja kyllä nämä osinkoverotuksen ongelmat tunnustaa kapitalistinenkin tie-
15



Pöytäkirjan asiakohta PTK 76/2019 vp
demies tänä päivänä, elikkä on nämä monet ehdotukset tehty sen korjaamiseksi. Mielen-
kiintoinen asia on se, että yrittäjäjärjestö puolustaa tätä nykymallia, vaikka hyvin tiede-
tään, että yrittäjien jäsenistä se koskee vain muutamaa prosenttia, se ylipäänsä mahdolli-
suus käyttää tätä edullista verokohtelua hyväkseen. Valtaosa jäsenistöstä on pienyrittäjiä,
joille olisi kokonaan toisenlaiset veronkevennykset ja työn kannustimet paikallaan.

Ja ihan hyvä, että perussuomalaisten kohdalla on mietitty uudenlaisiakin kannusteita li-
säämään työntekijöitä, henkilöstöä. Varmasti on monenlaisia reittejä, millä voidaan koh-
dentaa paremmin työllisyyttä ja kasvua tukevia toimia näihin pieniin yrityksiin. Sillä
400—500 miljoonalla, joka saataisiin oikeudenmukaisemmalla verojärjestelmällä listaa-
mattomien yhtiöiden osinkotuloista, pystyttäisiin keventämään vastaavasti todella vaikeis-
sa oloissa työtä tekevien pienyrittäjien asemaa.

17.16 Johannes Yrttiaho vas: Arvoisa puhemies! Muutama sana tästä niin sanotusta
isosta kuvasta, yhteiskunnallisesta tulonjaosta viimeksi kuluneiden kymmenen vuoden ai-
kana. Itse asiassa yrityksethän ovat saaneet vuodesta 2010 varsin merkittäviä helpotuksia,
joita ovat olleet esimerkiksi yhteisöveron alennus, Kela-maksun poisto, sitten kilpailuky-
kysopimuksen sosiaalivakuutusmaksujen alennukset ja saman sopimuksen työajan piden-
nykset. Yhteisöveron alennuksesta on laskettu, että on ollut viime vuosina vuosittain jopa
1,2 miljardin hyöty yrityksille, Kela-maksun poistosta on ollut kymmenen vuoden aikana
700 miljoonaa euroa vuodessa hyötyä ja sitten näistä kiky-helpotuksista yhteensä kolmen
vuoden kuluessa 4 miljardia sosiaalivakuutusmaksujen alennuksista ja sitten työajanpiden-
nyksistä 3,1 miljardia euroa. Kaikkiaan voi laskea, että yhteisöveron alennus 26 prosentis-
ta 20 prosenttiin on tuottanut yrityksille 7,7 miljardin hyödyn kymmenen vuoden jaksolla,
Kela-maksun poisto 7 miljardin hyödyn samalla jaksolla ja kiky-toimet yhteensä noin 7
miljardia, eli lähes 22 miljardia kymmenen vuoden aikana helpotuksia yrityksille. Herää
kysymys siitä, miksi nousukaudella on tehty tällaisia helpotuksia. Nämä olisivat tietysti ol-
leet perusteltuja huonompien taloudellisten aikojen kohdalla.

Nyt onkin käynyt niin, että yritysten osingot ovat samana aikana kasvaneet. Investoin-
nit, niin kuin täällä on todettu kokoomuksenkin suunnalta, eivät ole kehittyneet kovinkaan
kummoisesti, mutta yritysten osingot ovat esimerkiksi viiden vuoden aikana vuodesta
2014 vuoteen 2018 kasvaneet 16,5 miljardista melkein 23 miljardiin. Sitten täytyy vielä to-
deta, että palkansaajien ansiotaso on pysynyt nollassa tämän kymmenen vuoden aikana. Eli
jos tätä isoa kuvaa katsoo, niin yritykset ovat saaneet varsin suuria hyötyjä, ja ne hyödyt
ovat — kyllä näistä luvuista voi sen päätellä — valuneet aika pitkälti omistajien taskuihin.
Tätä kokonaiskuvaa sopii mielestäni miettiä. — Kiitos, puhemies.

17.19 Juha Mäenpää ps: Arvoisa puhemies! Ei muuta kuin, edustaja Yrttiaho, yrittäjäksi
vain.

Se, mitä ajattelin kysyä: Edustaja Holopainen, te puhuitte koulutuksesta, ja ymmärsin
näin, että te halusitte sen verovähennysoikeutta jotenkin nostaa siinä esille, koulutuksen tai
kouluttautumisen. Ymmärtäisin näin, että — voi olla, että katson itse liian kapeasta näkö-
kulmasta sitä, mitä te tarkoitatte, sillä itse näkisin, että yrittäjä, jos hän kouluttaa työnteki-
jöitään ja sijoittaa siihen, pystyy suoraan vähentämään tämän tuloksestaan palkkakuluina.
Eli eihän siihen voi enää laittaa mitään tuplapoistoa. Voi olla, että näen tämän liian kapeas-
ta vinkkelistä.
16



Pöytäkirjan asiakohta PTK 76/2019 vp
Toinen varapuhemies Juho Eerola: Annetaan 1 minuutin mittainen vastauspuheenvuo-
ro, olkaa hyvä, edustaja Holopainen.

17.20 Mari Holopainen vihr (vastauspuheenvuoro): Arvoisa puhemies! Viittasin laajasti
siihen, minkälaisia toimia voimme tehdä yritystemme hyväksi ja yrittäjien hyväksi, ja se,
mistä nyt hallitusta on kiitelty, on, että ammatillisiin oppilaitoksiin on lisätty resursseja, ja
toivottavasti pääsemme eteenpäin siitä melkoisesta kriisistä, jota leikkaukset, muun muas-
sa viime kauden leikkaukset, ovat sinne puolelle aiheuttaneet. Kuten täällä on tuotu esiin
monta kertaa, pätevän työvoiman tarve on ilmeinen, ja tämä on yksi keino vastata siihen —
toki kaikki muukin koulutus, jota tarjoamme.

Aina kun arvioidaan joitakin keinoja, esimerkiksi tässä tapauksessa toimenpiteitä, joilla
voimme edesauttaa yritysten toimintaa, on tärkeää puntaroida, mitkä ovat ne vaihtoehdot ja
mitkä ovat ikään kuin vaihtoehtoiskustannukset, koska monet keinoista, kuten tämäkin, ai-
heuttavat kuitenkin myös vaikutuksia rahallisesti, vaikka ne sitten myöhemmin [Puhemies
koputtaa] kompensoituvat. Meidän on tärkeätä pohtia hyvin laajasti, mitkä ovat kaikkein
tehokkaimmat keinot, koska ihan kaikkeen valtiokaan ei pysty ryhtymään eikä kaikkeen
pysty investoimaan, joten investointien tulee olla tehokkaita.

Toinen varapuhemies Juho Eerola: Nyt takaisin puhujalistaan.

17.21 Heikki Autto kok: Arvoisa herra puhemies! Edustaja Yrttiaho toi hyvin esille niitä
toimenpiteitä, joita viimeisen kymmenen vuoden aikana on tehty, jotta suomalaisilla yri-
tyksillä olisi mahdollisuus tehdä tulosta ja toivottavasti myös investoida entistä enemmän
Suomeen. Kun hieman ehkä aistin puheenvuorostanne — korjatkaa, jos olen väärässä —
tällaista pientä närkästymistä siitä, että tämä 22 miljardia olisi ohjautunut yritysten omis-
tajille, niin ketkä Suomessa omistavat yrityksiä? Suomessa eläkeyhtiöt omistavat yrityk-
siä. Meidän jokaisen eläkkeet maksetaan niistä varoista, joita sinne kertyy. Suomessa val-
tio omistaa yrityksiä. On kysymys meidän jokaisen yhteisestä kansallisomaisuudesta, niis-
tä varoista, joilla voidaan sitten järjestää näiden osinkotulojen kautta koulutusta, tervey-
denhuoltoa, kehittää infrastruktuuria. On totta, että onhan siellä myös henkilöyrittäjiä, jot-
ka ovat menestyneet viime vuosina. He ovat perheenisiä ja -äitejä, he ovat niitä ihmisiä,
jotka tekevät vähän enemmän kuin ehkä yhteiskunta keskimäärin meiltä jokaiselta edellyt-
tää. He ovat niitä, jotka tuovat työtä myös muiden isien ja äitien perheille, ja he taas sitten
tuovat leipää pöytään. Eli olen hieman hämmentynyt siitä, että lähdetään käyttämään pu-
heenvuoroja, joissa ikään kuin, no, ehkä olen väärässä, mutta paistaa tällainen kateus sitten
yritysten omistajia kohtaan. Kyllä suomalainen hyvinvointi nimenomaan rakentuu siitä
työstä, jota me jokainen teemme, ja siihen tarvitaan yrityksiä, menestyviä yrityksiä.

Arvoisa puhemies! Ehkä edustaja Holopaisen pyörittämään keskusteluun siitä, miksi
näitä isompia reformeja ei tehdä: Olen täysin samaa mieltä siitä, että ilman muuta meidän
kannattaa pyrkiä tekemään suomalaisessa yhteiskunnassa isoja reformeja, joilla luodaan
mahdollisimman hyvät edellytykset yrityksille menestyä, luoda uusia työpaikkoja inves-
tointien kautta. Ehkäpä Rinteen hallituksen kuuden kuukauden taipaleen aikana se iso on-
gelma oli siinä, että Rinteen hallituksella ei ollut luottamusta, yrityksillä ei ollut luottamus-
ta lähtökohtaisestikaan siihen, minkälaista ohjelmaa hallitus on lähdössä toteuttamaan. Ku-
luttajien luottamus on heikentynyt dramaattisesti tänä aikana. Suomi on saanut moitteet
EU:n komissiolta ja Kansainväliseltä valuuttarahastolta varsin heikosta taloudenpidosta.
17



Pöytäkirjan asiakohta PTK 76/2019 vp
Kansalaisten luottamus, äänestäjien luottamus hallitukseen ehti romahtaa, ja nyt sitten hal-
litus on tietysti jättänyt eronpyyntönsä, koska myös eduskunnan enemmistön tuki Rinteen
hallitukselta katosi. On selvää, ettei tällaisen luottamuspulan vallitessa voida tehdä [Puhe-
mies koputtaa] isoja reformeja. Nyt maahan tarvitaan toimintakykyinen ja luottamusta he-
rättävä hallitus, joka voi [Puhemies koputtaa] tehdä niitä uudistuksia, mitä Suomi tarvitsee.

17.25 Jouni Kotiaho ps: Arvoisa puhemies! Jatkanpa äskeistä puhelua, mitä yritin tuolla
pöntössä mutta joka jäi vähän kesken.

Tässä on ollut paljon puhetta siitä, miten se kohdentuu, elikkä nyt se kohdentuu uuteen
kalustoon. Perussuomalaiset niin kuin kokoomuskin oli sitä mieltä, että se pitäisi ottaa van-
hempaankin kalustoon. Niin kuin pitääkin. Minä toivoisin, että voitaisiin muuttaa sitä ja
yksissä tuumin hyväksyä semmoinen laki.

Edustaja Semi sanoi, että se on hyvänsuuntainen, niin kuin onkin. Hän otti maanraken-
nuksen siinä esille. Tänä päivänä on pienyrittäjillä maanrakennusyrityksissä oikeinkin
vanhaa kalustoa. Uusille teille, tietyömaille, tuommoisille isoille massatyömaille ei van-
hoilla vehkeillä pääsekään. Siellä pitää olla uusia.

Se parantaisi niitten pienurakoitsijoitten asemaa, kun ne saisivat vähän uudempaa kone-
kantaa. Työkoneissakin on tieluokat moottoreissa elikkä päästöluokat. Sitä kautta se maa-
kunnan miestenkin, yrittäjien asemaa parantaisi. 40 vuotta minä itsekin siellä olen rypenyt.

Sitten vielä: Yrttiaho oli huolissaan siitä, että nyt yrittäjät saavat liikaa rahaa. Tässä jo
tuli Autolta vastinetta siihen. Kyllähän pienyrittäjät elävät sillä kassavirralla ja maksavat
ne TESin mukaiset palkat, se on hyvin pieni siivu mikä meille jää. Että kyllähän ne Postit ja
valtionyhtiöt, eläkeyhtiöt vievät ne rahat sitten, ne miljardit.

Elikkä eipä tässä nyt taas kummempaa, että semmoinen vain ajatuksena, että jos se saa-
taisiin menemään, että olisi se vanhempikin kalusto siinä.

Toinen varapuhemies Juho Eerola: Ja edustaja Semi, minuutin mittainen vastauspu-
heenvuoro.

17.27 Matti Semi vas (vastauspuheenvuoro): Arvoisa puhemies! Kyllähän siellä maanra-
kennustyömailla on niitä vanhoja koneita, mutta kun tämä vähennysoikeus koskee myös
sitä lisäkalustoa, mikä tekee ne laatutekijät siellä. Siellä on kauhankääntäjiä, piikkausveh-
keitä ja kaiken näköisiä tämmöisiä lisälaitteita, mitä koneeseen tarvitaan. Ja ne ovat ihan
semmoisia, sillä tavalla niin kuin sanotaan, urakkaan nähden kohtuullisia ostaa niihin van-
hoihinkin koneisiin. Nämä poistot helpottavat sitä yrittäjän elämää, ja sen takia tämä on
erittäin hyvä esitys.

Toinen varapuhemies Juho Eerola: Ja puhujalistaan.

17.27 Mari Holopainen vihr: Arvoisa puhemies! Edustaja Autto tuossa aiemmassa pu-
heenvuorossa murehti sitä, miten talous on kehittynyt. Nythän viimeisimmät tiedot toden-
tavat, että talous on kasvanut selvästi luultua enemmän, ja alkuvuoden lukuja korjattiin
ylöspäin. Kasvu on suorastaan kiihtynyt. Tällaisia uutisia olemme saaneet lukea viime ai-
koina. Totta kai on paljon rakenteellisia haasteita, joita täytyy korjata, ja siihen työhön on
ryhdytty. Täytyy parantaa meidän koulutustasoa ja niin edelleen. Paljon on tehtävää, mutta
ei ihan pidä paikkaansa, etteikö talous olisi kehittynyt viime aikoina myönteisesti.
18



Pöytäkirjan asiakohta PTK 76/2019 vp
Toinen varapuhemies Juho Eerola: Edustaja Viitanen, teillä on puheenvuoro.

17.28 Pia Viitanen sd: Puhemies! Minulla oli äsken viimeisenä puheenvuoro, ja rupesin
sitten katselemaan, että se vuoro tulikin kovin äkkiä, mutta ei se haittaa.

Omalta osaltani tässä vaiheessa voin jo kiittää eduskuntaa hyvästä keskustelusta. Minus-
ta oli tärkeää nähdä, että kaikilla esityksillä on hyvät ja huonot puolet, ja tässä kuitenkin se
hyvä puoli on sinänsä voittoisa, eli on myönteistä, että voimme yrittää erilaisia keinoja,
joilla yritystoimintaa tuetaan. Itse kyllä pidän tärkeänä, että etsimme myös tulevaisuudes-
sa erilaisia keinoja, ja siinä kyllä yhdyn henkilökohtaisesti myös hyvin pitkälle tähän edus-
taja Koskisen mielestäni hyvään puheenvuoroon, että jos näissä listaamattomissa yhtiöissä
nyt sattuu rakenne olemaan sellainen, että se suosii tiettyjä, varsin pääomavaltaisia ja rik-
kaita yrityksiä eikä kannusta välttämättä investoimaan, niin miksei sitten sitä tuottoa, jota
saisi tätä järjestelmää muuttamalla, voisi esimerkiksi kohdentaa paremmin pieniin yrityk-
siin ja tätä kautta tukea työpaikkojen syntymistä. Tällaista pohdintaa tarvitaan.

Tähän loppuun haluan, puhemies, vielä sanoa: Toistan sen, että vaikka täällä on sinänsä
ihan hyviä toiveita siitä, että tämän poisto-oikeuden pitäisi olla vielä laajempi ja koskea
vaikka sitten tätä käytettyä kalustoa, niin olemme myös, ystävät, realismin edessä tässä sa-
lissa. Samaan aikaan me olemme käyneet lukuisia keskusteluja valtiontaloudesta. Meitä on
moitittu siitä, että kun investoimme pienituloisen ihmisen asemaan, kun investoimme kou-
lutukseen, kun haluamme pitää vanhuksista huolta, me tarvitsemme rahaa, ja on kritisoitu,
että voi voi, nyt kyllä talous horjuu sen vuoksi, että näitä investointeja tämä hallitus tekee.
Samaan aikaan tässä kuitenkin jo tämä esitys ensi vuonna vähentää verotuloja, joilla näitä
asioita tehdään, 207 miljoonaa. Ja vaikka se ehkä joskus vuonna 2027 palautuu, niin kun
me tarvitsemme sitä vanhustenhoivaa ja koulutusta tässä ja nyt ja tietynlaista vakautta
myös talouteen, niin tässä on aika iso summa, minkä ensi vuodelle me satsaamme yrittä-
jyyden helpottamiseen tässä ja nyt, jotta niitä työpaikkoja syntyisi tässä ja nyt ja tulevai-
suudessa olisi varaa sitten paremmin hoitaa hyvinvointiyhteiskuntamme palveluita ja pitää
huolta sen pienen ihmisen asemasta. Eli mielestäni tämä on vastuullinen, hyvä yhtälö. Ja
sitten viittaan siihen, että jos tässä halutaan vielä saada lisää tämän kautta, niin pitäisi olla
uskottava vaihtoehto, että mistä se on pois tai jotakin muuta — koska niinhän ei voi sanoa,
että halutaan kaikkea hyvää ja sitten kuitenkaan se ei ikään kuin maksa mitään, että verot
valtion maksettaviksi. Näinhän tämä yhtälö ei tietenkään mene, ja siksi olen sitä mieltä,
että hieman realismia myös näihin keskusteluihin.

17.31 Juha Mäenpää ps: Arvoisa puhemies! Tässä nousi esiin nyt tämä maanrakennus
esimerkkinä tältä alalta. Siitä ovat käyttäneet puheenvuorot edustaja Semi ja edustaja, oli-
ko se nyt Kotiranta sitten vai Kotiaho. Kun te kerroitte siitä, että uusia koneita — erityises-
ti sieltä vasemmalta laidalta tuli esiin, että mitä uudempi kone tai kauhanpyörittäjä tai joku
muu lisälaite siihen koneeseen, niin sitä pienemmät päästöt. Se on vain kylmä tosiasia, että
Suomessa on lukuisia maanrakennusyrityksiä. Niistä osa on muutaman miehen yrityksiä,
ja nämä muutaman miehen yritykset tai yhden miehen yritykset joutuvat valitettavasti hy-
vin usein toimimaan käytetyn konekaluston kanssa. Sinne moottoritietyömaalle saa mennä
käytetylläkin koneella, kunhan se täyttää ne päästöluokat, joita vaaditaan ympäristöpääs-
töjen alentamiseksi. Siellä saattaa olla Euro 5- tai Euro 6 -luokka. Näitä koneita myydään
Suomessa. On omia yrityksiä, jotka tuovat näitä käytettyjä koneita ulkomailta. Niitä jää
19



Pöytäkirjan asiakohta PTK 76/2019 vp
myös näiltä isommilta yrityksiltä. Kyllä se olisi tasa-arvoista... — Kiljunenkin kuuntelee,
[Puhemies koputtaa] kun Mäenpää puhuu tasa-arvosta. [Kimmo Kiljusen välihuuto]

Toinen varapuhemies Juho Eerola: Puheenvuoro on edustaja Kiljusella — seuraavaksi.

Kyllä se olisi tasa-arvoista, jos yritykset saisivat tämän tuplapoiston tehdä myös käyte-
tyistä koneista. Tämä on ihan hyvä tämä teidän esityksenne, en minä pane hanttiin ollen-
kaan, mutta tasa-arvoa kuulutan tähän toimintaan. Sen takia se pitäisi aivan ehdottomasti
laajentaa koskemaan käytettyä kalustoa. — Kiitoksia.

Toinen varapuhemies Juho Eerola: Ja nyt, edustaja Kiljunen, teillä on se puheenvuoro.

17.33 Kimmo Kiljunen sd: Arvoisa puhemies! Halusin tähän asiaan reagoida ihan sen ta-
kia, että täällä pitkin salia on kuulunut niin paljon tätä keskustelua, että tämä hallitus ei tee
mitään työllisyyden edistämiseksi ja investointien edistämiseksi. Ihan piti tulla tänne sa-
liin kertomaan, että tässä nyt on yksi esimerkki näissä tuplapoistoissa tai [Juha Mäenpää:
Me tuemme sitä!] poistojen optimaalisemmassa sijoittamisessa yrittäjän kannalta, millä
voidaan sitten aikaansaada uusia investointeja tähän ja nyt, tähän hetkeen ja nyt. [Juha Mä-
enpää: Mutta se ei ole tasa-arvoista!] Ja tässä on sitten se hyvä puoli, että tätä nyt halutaan
tehdä testinä, kokeiluluonteisesti, ja sitten katsotaan, mitkä sen vaikutukset ovat. Mutta
minä toivon, että perussuomalaiset täällä — on täällä yksi kokoomuslainenkin kuitenkin
kiittämässä meitä siitä, että nyt meillä on tässä yksi pieni investointitoimi, työllisyystoimi.
Odotammekin näitä kiitoksia teiltä.

17.34 Veijo Niemi ps: Arvoisa puhemies! Tuemme tätä hallituksen esitystä. Se on hyvä,
mutta haluaisin myös omalta osaltani tuoda esille käytetyn kaluston siinä mielessä, että voi
olla esimerkiksi tämmöinen sorapuolikasauto, uusi Euro kutonen, vetonuppi, mutta perä-
kärryjä ei tahdo saada mistään paripyörällisinä muuta kuin käytettyjä. Olisi ehdottoman
tärkeätä, että saataisiin myöskin vähennysoikeus näihin käytettyihin perävaunuihin, koska
niin sanotuilla pompulapyörillä olevat perävaunut helposti uppoavat noilla työmailla, kaa-
toalueilla ynnä muilla. Jos niissä on näitä paripyöräisiä, mitä pystytään hommaamaan vain
käytettynä, niin pitäisin hyvin tärkeänä, että saataisiin vähennysoikeus myös näille.

17.35 Mari Holopainen vihr: Arvoisa puhemies! Hyvä huomioida, että tämäkään toi-
menpide, jota on nyt hyvä lähteä kokeilemaan ja nähdä, miten vaikuttavuus kehittyy tällä
kertaa, ei ole sellainen, joka kattaa kaikki yritykset. Jos puhutaan tasa-arvo-termistä, niin
ehkä olisi hyvä katsoa ihan sitä kokonaisuutta ja lähteä sieltä haarukoimaan myös niitä kei-
noja, jotka auttavat sellaisia yrityksiä, joilla ei ole isoja laite- ja koneinvestointeja. Tässä
yhteydessä puhuisin kyllä enemmänkin vaikuttavuudesta, että kun valtion rahaa käyte-
tään, niin sitä käytetään huolella ja sellaisiin kohteisiin, joilla on nähtävissä isot vaikutuk-
set. Tasa-arvo on ehkä sitten vähän semmoinen erityyppinen termi ja liittyy tähän meidän
yhteiskuntaan kokonaisuudessaan. Tässä on syytä etsiä vaikuttavia toimenpiteitä.

Yleiskeskustelu päättyi.
20



Pöytäkirjan asiakohta PTK 76/2019 vp
Eduskunta hyväksyi hallituksen esitykseen HE 85/2019 vp sisältyvien 1.—3. lakiehdotuk-
sen sisällön mietinnön mukaisena. Lakiehdotusten ensimmäinen käsittely päättyi.
21


