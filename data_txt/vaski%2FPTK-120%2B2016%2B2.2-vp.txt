















































DEME320.tmpSave.xml


Pöytäkirjan asiakohta PTK 120/2016 vp
Pöytäkirjan asiakohta 

PTK 120/2016 vp

Täysistunto

Torstai 24.11.2016 klo 15.59—21.40

2.2. Suullinen kysymys perheenyhdistämisestä (Olli-Poika Parviainen vihr)
Suullinen kysymys SKT 122/2016 vp

Suullinen kyselytunti

Puhemies Maria Lohela: Seuraava kysymys, edustaja Olli-Poika Parviainen.

Keskustelu

16.17 Olli-Poika Parviainen vihr: Arvoisa rouva puhemies! Monet meistä ovat saaneet
avunpyynnön irakilaiselta Alilta ja leskirouva Linnealta. Ali on saanut tammikuussa turva-
paikan, ja hänellä on oikeus perheenyhdistämiseen — teoriassa. Alin 4- ja 6-vuotiaat tyt-
täret ja vaimo piileskelevät yhä Irakissa, sillä he eivät pääse Suomen Ankaran-suurlähetys-
töön jättämään hakemusta. Samassa tilanteessa ovat myös monet syyrialaiset. Käytännös-
sä ainoa este perheiden välillä on asetus, jonka liitteen taulukko määrää sen, että irakilais-
ten ja syyrialaisten konsuliasiat käsitellään vain ja ainoastaan Ankarassa. Mutta Ankaraan
ei pääse. Tämä tuntuu kafkamaiselta. Tämä konsuliasetuksen taulukko siis erottaa ihmisiä
perheistään. Ali on vedonnut meihin, että perhe pääsisi jättämään hakemuksensa johonkin
muuhun lähetystöön. Pääministeri Sipilä, teillä on Suomen pääministerinä valta muuttaa
tämä asetus helposti kynänvedolla. Aiotteko käyttää valtaanne, jotta nämä perheet saadaan
vihdoin yhteen?

16.18 Sisäministeri Paula Risikko  (vastauspuheenvuoro):  Arvoisa rouva puhemies!
Tämä on erittäin tärkeä kysymys siitäkin syystä, että sinänsä tämä ongelmahan ei ole Suo-
messa, vaan se on kerta kaikkiaan siellä Turkissa. Nyt kun tämä on selvinnyt, että se on niin
vaikea, että se ei kerta kaikkiaan siellä ratkea, niin minä olen lähettänyt nyt pyynnön ulko-
ministeriöön, että he arvioisivat uudelleen sen mahdollisuuden, että muissakin maissa pys-
tyttäisiin näitä asioita käsittelemään. Valitettavasti ministeri Soini ei ole nyt tänään paikal-
la, että hän voisi tähän vastata, mutta voitte olla täysin vakuuttunut siitä, että se ratkaisu
kyllä pyritään löytämään, että ei tarvitsisi Turkin käytäntöjen vuoksi kärsiä. (Oikealta:
Erinomaista!)

Puhemies Maria Lohela: Pyydän niitä edustajia, jotka haluavat esittää lisäkysymyksiä, il-
moittautumaan.

16.19 Olli-Poika Parviainen vihr (vastauspuheenvuoro): Arvoisa puhemies! Kiitos sisä-
ministeri Risikolle vastauksesta.

Suomi on vedonnut Ruotsin linjaan turvallisuusarvioissaan ja sisäisen paon käytön mah-
dollisuudessa. Silti Suomen ja Ruotsin turvapaikkakäytännössä on edelleen eroja. Suomen
 Tarkistettu
4.0



Pöytäkirjan asiakohta PTK 120/2016 vp
linja on tunnetusti kiristynyt tänä vuonna selvästi: tammikuussa 80 prosenttia irakilaisten
saamista päätöksistä oli myönteisiä, kun elokuussa luku oli noin 15 prosenttia. Ruotsi lin-
jasi juuri Irakin turvallisuustilanteen heikentyneen, mikä rajaa sisäisen paon mahdollisuut-
ta eli siirtymistä maan sisällä alueelta toiselle. Suomessa Helsingin hallinto-oikeus linjasi,
ettei esimerkiksi mosulilaista sunniarabia voi palauttaa suuren henkilökohtaisen uhan
vuoksi Bagdadiin. Nämä ovat vakavia viestejä siitä, että Suomen turvapaikkapolitiikassa
on ylitetty mielestäni hyväksyttävyyden rajoja. Aikooko Suomi muuttaa linjaansa, sisämi-
nisteri Risikko?

16.20 Sisäministeri Paula  Risikko  (vastauspuheenvuoro):  Arvoisa rouva puhemies!
Joka ikinen hakemus käsitellään erikseen, joka ikinen hakemus. Siinä käytetään myös sitä
maatietoa hyväksi. Meillä on Maahanmuuttovirastossa maatietoyksikkö, joka jatkuvasti
selvittää, minkälainen tilanne siellä palautusmaassa sitten mahdollisesti on.

Tämä hallinto-oikeuden päätös, joka nyt on tullut, joka estää, että ei voi lähettää Bagda-
diin, ei voi tällaista sisäistä pakoa määrättyjen henkilöiden kohdalla noudattaa, tullaan ot-
tamaan huomioon ja vakavasti. Tämä tulee muuttamaan näistä maista, näistä kohteista tu-
levien henkilöiden hakemusten käsittelyä, kyllä. Mutta nyt kun te viittasitte siihen, että
meillä olisi jotenkin kireämpää kuin Ruotsissa, niin Ruotsi ei esimerkiksi ole tehnyt tällais-
ta päätöstä, minkä nyt meidän hallinto-oikeus on tehnyt. Tässä suhteessa nyt onkin käynyt
toisinpäin, elikkä nyt Ruotsissa on kireämpää kuin meillä, elikkä he voivat lähettää, me
emme, tästä eteenpäin.

16.21 Anders Adlercreutz r (vastauspuheenvuoro): Värderade talman! Edustaja Parviai-
nen kysyi perheenyhdistämisistä. Tämähän on kohtalaisen pitkä prosessi niin kuin se nyt
hoidetaan meillä. Iloksemme kuulimme, että sen voi nyt käynnistää sähköisesti, mutta en-
nen kuin positiivinen päätös tulee, pitää myöskin perheside todeta dna-kokeen kautta. Oli-
siko mahdollista, että tämä vaihe tehtäisiin vasta Suomessa, jolloin yksi este taas poistuisi
perheenyhdistämisen tieltä?

16.21 Sisäministeri Paula Risikko (vastauspuheenvuoro): Arvoisa rouva puhemies! Siis
tämä on ihan hyvä ajatus sinänsä, että voisi tehdä vasta Suomessa, mutta kun sitten taas
ajattelen sitä yksilöä itseä, että jos on kuitenkin niin, että hänellä ei ole mahdollisuutta tän-
ne tähän perheenyhdistämiseen, niin eikö se olisi aina parempi, että se tulisi mahdollisim-
man hyvissä ajoin hänelle tietoon? Tämäkin esityksenne otetaan toki vakavasti ja arvioi-
daan sitä, mutta itse näkisin yksilön kannalta, että mitä nopeammin hän saa sen tiedon, mitä
nopeammin hänelle ne testaukset tehdään, sitä nopeammin asiat rullaavat eikä tarvitse tul-
la maasta toiseen, odotella joka vaiheessa ja tehdä testejä. Elikkä mitä nopeammin, sen pa-
rempi.

16.22 Juho Eerola ps (vastauspuheenvuoro): Arvoisa puhemies! Hallitusohjelmassa ke-
väällä 2015 luvattiin kiristää perheenyhdistämisen kriteereitä eurooppalaiselle tasolle
muutenkin kuin vain näiden tulorajojen osalta, ja samoin luvattiin noin vuosi sitten, kun
tehtiin se noin 80 kohdan maahanmuuttopoliittinen työlista. Kysynkin nyt vastaavalta mi-
nisteriltä: missä vaiheessa nämä muut perheenyhdistämiskriteereiden kiristykset tällä het-
kellä ovat, ja koska saamme esityksiä?
2



Pöytäkirjan asiakohta PTK 120/2016 vp
16.23 Sisäministeri Paula Risikko (vastauspuheenvuoro): Arvoisa rouva puhemies! To-
della viime keväänähän tehtiin myöskin sellainen päätös, että ne perheenyhdistämisen kri-
teerit koskevat myös vanhoja perheitä, eivät ainoastaan uusia perheitä, ja tämä on tulkittu
määrätynlaiseksi kiristämiseksi. Silloin on arvioitu myöskin, pitääkö joitain muitakin
asioita tehdä, ja on ihan tehty päätöksiäkin. Meillä nyt tällä hetkellä tällainen pohjoismai-
nen selvitys kohta valmistuu, elikkä nyt on selvitelty, miten muissa maissa on, ihan faktat
siitä, ja sen perusteella katsotaan sitten, miten Suomessa tehdään jatkossa.

Sen nyt olen huomannut, niin kuin täällä äskeisessä kysymyksessäkin tuli, että perheen-
yhdistäminen ei mitään helppoa ole eikä Suomi ole missään nimessä mitenkään vetovoi-
mainen tässäkään suhteessa, mutta kyllä me ilman muuta katsomme myöskin, mitä käytän-
töjä perheenyhdistämisen kriteereissä muissa maissa on, ja toimimme sitten yhtenäisten
käytäntöjen mukaisesti.

16.24 Ville Niinistö vihr (vastauspuheenvuoro): Arvoisa puhemies! On tärkeää tänä aika-
na, kun maailma on epävakaassa tilassa, että Suomi on maa, joka kunnioittaa aina ihmis-
oikeuksia ja puolustaa ihmisarvoa omassa politiikassaan mutta myös kansainvälisesti ke-
hitysyhteistyössä ja ulkopolitiikassaan. Tämä on yksi esimerkki tilanteesta, jossa ihmisoi-
keuksien tosiasiallisessa toteutumisessa on ongelmia, että ihminen ei voi hakea hänelle
kuuluvia oikeuksiaan vain sen takia, mitkä ovat käytännöt eri suurlähetystöissä.

Tänään tuli esille myös toinen tapaus, kun perustuslakivaliokunta totesi perustuslain
vastaiseksi hallituksen lakiesityksen maahanmuuttajataustaisen työttömän alemmasta so-
siaaliturvasta. Hallitus on sen nyt vetänyt pois, ja se on hyvä asia. 

Mutta hallituksella on vastuu omien lakiesitystensä perustuslainmukaisuuden arvioimi-
sesta jo ennakkoon, ja haluaisin kysyä teiltä, pääministeri: miten pidätte huolen siitä, että
hallitus toiminnassaan varmistaa, että lait ovat perustuslain mukaisia, koska ennenkin on
tullut näitä poikkeuksia, joihin perustuslakivaliokunta on joutunut puuttumaan, esimerkik-
si koskien alaikäisten lasten oikeutta oikeusapuun?

16.25 Pääministeri Juha Sipilä (vastauspuheenvuoro): Arvoisa rouva puhemies! Lakia
valmisteltaessa tehdään aina myöskin perustuslakitarkastelu, mutta jokaisen hallituksen,
jokaisen hallituskauden aikana tulee sellaisia tapauksia, joista sitten huomataan perustus-
lakivaliokuntakäsittelyssä, että ne ovat perustuslain näkökulmasta ongelmallisia, ja silloin
hallituksen tehtävänä on vetää ne pois tai muuttaa esitystä sillä tavalla, että se kestää pe-
rustuslakitarkastelun. Ja näin on tässä tapauksessa käynyt.

Me olemme myöskin perustaneet nyt valtioneuvoston kansliaan lainsäädännön arvioin-
tineuvoston, joka tekee myöskin ennakoivasti tällaista arviointia. Se on ollut käytössä tä-
män vuoden keväästä, ja olemme saaneet hyvää palautetta, rakentavaakin kritiikkiä val-
misteluvaiheessa olevasta lainsäädännöstä ja hallituksen esityksistä. Sitäkin kautta tämä
prosessi tulee paranemaan.

Kysymyksen käsittely päättyi.
3


