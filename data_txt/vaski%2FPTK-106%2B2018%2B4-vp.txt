















































DEMAB0D.tmp.xml


Pöytäkirjan asiakohta PTK 106/2018 vp
Pöytäkirjan asiakohta 

PTK 106/2018 vp

Täysistunto

Keskiviikko 24.10.2018 klo 13.59—17.50

4. Hallituksen esitys eduskunnalle laeiksi biopolttoöljyn käytön edistämisestä, biopolttoai-
neiden käytön edistämisessä liikenteessä annetun lain muuttamisesta sekä biopolttoaineis-
ta ja bionesteistä annetun lain 2 §:n muuttamisesta

Hallituksen esitys HE 199/2018 vp

Lähetekeskustelu

Puhemies Paula Risikko: Lähetekeskustelua varten esitellään päiväjärjestyksen 4. asia.
Puhemiesneuvosto ehdottaa, että asia lähetetään talousvaliokuntaan, jolle liikenne- ja vies-
tintävaliokunnan ja ympäristövaliokunnan on annettava lausunto.

Lähetekeskusteluun varataan enintään 45 minuuttia. Mikäli puhujalistaa ei ehditä anne-
tussa ajassa käydä loppuun, asiakohdan käsittely keskeytetään ja sitä jatketaan tämän päi-
vän istunnossa muiden asiakohtien tultua käsitellyiksi. Jos keskustelu asiasta puolestaan
päättyy ennen sille varatun määräajan päättymistä, siirrytään päiväjärjestyksen seuraa-
vaan, 5. asiakohtaan. — Ministeri Tiilikainen.

Keskustelu

14.04 Asunto-, energia- ja ympäristöministeri Kimmo Tiilikainen (esittelypuheen-
vuoro): Arvoisa puhemies! Lakiesitys biopolttoaineitten jakeluvelvoitteesta on keskeinen
osa meidän ilmastopolitiikkamme toimeenpanoa. Se on linjattu jo hallitusneuvotteluissa,
vahvistettu ilmasto- ja energiastrategiassa, ja se on myös keskeinen osa päästökaupan ul-
kopuolella tapahtuvien päästövähennystoimien täytäntöönpanoa, jotka on puolestaan ku-
vattu keskipitkän aikavälin ilmastosuunnitelmassa. 

Nyt jatketaan sitä linjaa, mikä Suomessa omaksuttiin jo ennen vuotta 2010, kun EU:n
päästövähennystavoitteita koskien vuotta 2020 pantiin täytäntöön. Suomessa lähdettiin sii-
tä, että biopolttoaineita käytetään kaksinkertaisesti verrattuna EU-tasoon. Tästä päätökses-
tä on seurannut se, että Suomessa tämä toimiala on kehittynyt voimakkaasti, meillä on
maailman kärkitoimijayrityksiä tällä saralla, ja nyt hallituksen esitys jatkaa tätä. Kun EU-
tasolla kesäkuussa sovittiin, että Euroopan unioni tähtää 14 prosentin uusiutuvien polttoai-
neitten osuuteen liikenteessä, Suomen hallitus esittää 30 prosentin sekoiteosuuden saavut-
tamista jo vuonna 2029 ja samalla sitten tietysti vuonna 2030. Tuo sekoitevelvoite tiukke-
nee vuosittain nykyisen velvoitteen päättymisen jälkeen lähtien vuodesta 21 eteenpäin, ja
asteittain saavutetaan sitten tuo 30 prosentin taso. 

Esitys on omiaan antamaan kaivattua investointivarmuutta niille yrityksille, joilla on ky-
kyä tuottaa tämänkaltaisia polttoaineita, ja sen takia on tarpeen, että nyt tiedetään tuo aika-
taulu ja nuo tarvittavien polttoaineitten määrät kunakin vuonna. Tämä markkinahan on
kansainvälinen, ja Suomessakin käytännössä markkinoilla oleviin polttoaineisiin on bio-
komponentteja joskus sekoitettu huomattavasti enemmänkin kuin velvoite on edellyttänyt
 Tarkistettu
4.0



Pöytäkirjan asiakohta PTK 106/2018 vp
ja sitten joskus taas tämän velvoitteen mukaisesti riippuen maailmanmarkkinatilanteesta,
ja varmasti vastaavaa liikuntaa tullaan näkemään jatkossakin. Sen takia tähän on sisään ra-
kennettu joustoelementti, että jos joinain vuosina sekoitetaan enemmän kuin tarvitaan, niin
sitä voidaan sitten käyttää, nuo jakeluvelvoiteyhtiöt voivat lukea hyväkseen seuraavina
vuosina tämänkaltaisena ajallisena joustona. 

Uutena elementtinä tuodaan sekoitevelvoite myös lämmityspolttoaineisiin ja työkoneit-
ten polttoaineisiin huomattavasti lievempänä — 10 prosentin tasoa tavoitellen tuossa 2027,
näin ulkomuistista. Myös jousto liikenteen jakeluvelvoitteen ja työkoneitten ja lämmitys-
polttoöljyn jakeluvelvoitteen välillä on olemassa. Tämä jakeluvelvoite polttoöljypuolelle
on tärkeä osa sen takia, että silloin myös öljylämmitystaloudet — ne taloudet, joissa polt-
toöljyä käytetään, öljykattilat pyörivät — pystyvät tämän sekoitevelvoitteen kautta omia
päästöjään vähentämään. Valtiohan on linjannut, että valtion kiinteistöissä jo vuoden 2025
loppuun mennessä polttoöljyn käyttö päättyy. Tämä on osa ilmastosuunnitelmaa. 

Arvoisa puhemies! Tämänkaltaisilla asioilla ja esityksillä nyt sitten konkreettisesti vä-
hennetään nopeaan tahtiin liikenteen päästöjä. Paljon on Suomessakin keskusteltu siitä,
että kun sähköinen liikenne on mahdollisesti vielä vähäpäästöisempää, mikäli sähkö on
tuotettu uusiutuvalla energialla, niin miksi näin vahvasti biopolttoaineisiin. Vastaus on yk-
sinkertainen: meillä on liki 3 miljoonaa autoa liikenteessä käytössä, ja näitten olemassa
olevien autojen päästövähennyksiksi ainoa keino on se, että ne saavat tuolla pumpulla käy-
dessään vähäpäästöistä polttoainetta tankattua. Tämä ei millään tavalla sodi sitä vastaan,
että samanaikaisesti hallitus edistää voimakkaasti sähköisen liikenteen vauhtiin lähtöä.
Meillä on hankintatuki, meillä on infran rakentamisen tukea olemassa, ja tavoitellaan sitä
250 000 sähköauton osuutta 2030, ylikin saa mennä. Sähköautoilun edistämisessä tietysti
läpimurto tapahtuu silloin, kun nuo autot ovat kuluttajalle suunnilleen samanhintaisia kuin
polttomoottoriautot, ja se riippuu tietenkin teknologian kehityksestä.

Näillä eväillä ripeään tahtiin vähennetään tieliikenteen päästöjä. Tämä on toimenpide-
kokonaisuus, missä on sitten muita osioita, joita liikenne- ja viestintäministeriö on ansiok-
kaasti valmistellut ja joista eduskunta on päättänyt. — Kiitoksia.

Puhemies Paula Risikko: No niin, täällä näyttää olevan tarvetta vastauspuheenvuoroille.
Otetaan edustaja Kiuru Pauli. 

14.10 Pauli Kiuru kok (vastauspuheenvuoro): Arvoisa rouva puhemies! Kiitos ministeri
Tiilikaiselle hyvästä esittelystä ja siitä, että olette näitä ympäristöasioita myös liikenteen
osalta pitäneet esillä. Tämä sekoitevelvoite on sellainen asia, joka Suomessa on lähellä.
Meillä on yritystä ja osaamista sen suhteen, ja on varmasti hyvä, että sitä asiaa viedään
eteenpäin. Kannattaa suosia kotimaista teollisuutta, kotimaisia työpaikkoja ja vientimah-
dollisuuksiakin mahdollisesti.

Sähköautoilusta mainitsitte, ja siinä todellakin tuntuu, että on hieman pullonkaulaa. Toi-
saalta olisi halua hankkia sähköauto, mutta ei oikein uskalleta hankkia, koska niitä pistok-
keita ehkä ei ole niin paljon kuin toivotaan, ja sitten tietysti on tämä hintakysymys. Talous-
arviossa osoitetaan pieni raha pistokkeiden rakentamiseen taloyhtiölle tai avustamiseen sii-
nä. Mitä pitäisitte tärkeimpänä — otetaan pari kolme tärkeintä kohtaa — millä saataisiin
sähköautoilua oikein nopeasti eteenpäin, ainakin se 250 000 toteutumaan?
2



Pöytäkirjan asiakohta PTK 106/2018 vp
14.11 Harry Wallin sd (vastauspuheenvuoro): Arvoisa puhemies! Tämä hallituksen esi-
tys on hyvä. Se perustuu parlamentaarisen työryhmän antamiin suuntaviivoihin, ja sinä
mielessä tämä noudattaa sitä parlamentaarista tahtoa. Kysymykseen tulevat tietysti muut
vaihtoehdot. Esimerkiksi bioetanolin käytön muutossarja maksaa vain 380 euroa plus työ
satakaksikymppiä. Jos muutat bensa-auton etanoliautoksi, se maksaa 500 euroa. Sen jäl-
keen sinä tankkaat E85:sta, jota nyt jaetaan aika monellakin huoltoasemalla. Miten minis-
teri näkee, kun puhutaan paljon autojen sähköistymisestä, voisivatko vähävaraiset ihmiset
kuitenkin käyttää näitä muita vaihtoehtoja — biokaasua, etanolia — jotka toisivat sen sa-
man tuloksen kuin sähköautot?

14.12 Rami Lehto ps (vastauspuheenvuoro): Arvoisa rouva puhemies! Taakanjakosekto-
rin päästöjenvähennystavoitteethan ovat Suomelle todella kovat, ja nyt me sitten näemme
seurauksia, että hinnat nousevat monella sektorilla. Sitten, kun esityksessä on arvioitu eri
vaikutusarvioita ja muita ja kumminkin Suomessa on öljylämmitteisiä omakotitaloja noin
200 000 kappaletta ja niistä monia omistavat vähävaraiset, eläkeläiset ja yksinäiset naiset-
kin. Kyllä nämä hintojen korotukset, mitkä tulevat lämmityspolttoöljyyn ja muihin, teke-
vät todella pahaa jälkeä heidän talouteensa. Kun nyt jo menee yli 40 prosenttia tuloista asu-
miskustannuksiin, niin olisi kyllä hyvä jotenkin kompensoidakin sitten joillain avustuksil-
la, että pystyttäisiin saamaan paremmat lämmitysjärjestelmät.

Sitten liikenteen osaltakin, jos tämä esitys menee läpi, Tullille kyllä pitäisi säätää oikeus
tarkistaa kabotaasiliikenteen osalta muista EU-maista tulevat autot. Jos heillä ei ole tällai-
sia päästötavoitteita [Puhemies koputtaa] ja sekoitevelvoitteita, niin heillä on sitten paljon
edullisempaa liikennöidä täällä.

14.13 Hanna Halmeenpää vihr (vastauspuheenvuoro): Arvoisa puheenjohtaja! Hallituk-
sen esityksen tarkoitus on varmasti hyvä, mutta jos ajatellaan, että globaalisti puolentoista
asteen lämpenemiseltä ilmastonmuutoksessa pitää välttyä, niin eihän tietysti riitä, että
vuonna 2029 olisi 30 prosenttia liikenteen polttoaineista biopolttoainetta ja 70 prosenttia
yhä fossiilista polttoainetta. Kyllä kai tavoitteena täytyy olla se, että fossiilisten polttoai-
neitten käytöstä luovutaan, ja tiedämme, että kestävästi tuotettua biopolttonestettä ei riitä
koko liikenteeseen. Etulyöntiasemassa täytyy olla muun päästöttömän liikenteen, ja silloin
puhutaan autoliikenteen sähköistymisestä ja myös biokaasun käytön lisäämisestä.

Vihreiden kanta on ollut se, että biopolttonesteitä tarvitaan, mutta niitä tarvitaan ensisi-
jaisesti niihin käyttömuotoihin, joissa vaihtoehtoja ei ole, ja silloin puhutaan raskaasta lii-
kenteestä, myös laivaliikenteestä ja lentoliikenteestä. Haluaisinkin kuulla ministerin kan-
nan siitä, miten biopolttonesteet tulevat riittämään näihin, jos koko liikenteen sekoitevel-
voitetta nostetaan.

14.14 Paavo Arhinmäki vas (vastauspuheenvuoro): Arvoisa rouva puhemies! Koko
maailma on siirtymässä kohti sähköistä liikennettä kovaa vauhtia. Siihen ministerikin viit-
tasi, ja tavallaan kysymys kuuluu, onko meillä tässä riittävästi tavoitetta tai intoa mennä
siihen suuntaan vai keskitymmekö me enemmän sekoittelemaan dieseliin biopolttoaineita.
Tavoitehan hallituksellakin on kova — vuonna 2045 kokonaan hiilineutraali liikenne — ja
ymmärrän, että tämä sekoittaminen on tämmöinen väliajan päästövähennystavoite, koska
meillä on vielä niin iso määrä polttomoottoreita. Tämä on minusta iso kysymys.
3



Pöytäkirjan asiakohta PTK 106/2018 vp
Toinen on sitten se, että lämmityksessä ja työkoneissa pitäisi kyllä siirtyä kokonaan mui-
hin energialähteisiin — talojen lämmityksessä lämpöpumppuihin, maalämpöön, erilaisiin
älykkäisiin järjestelmiin, kuten käyttöveden lämmön talteenottoon, ja työkoneissa maata-
louden kiertotalouden ratkaisuja pitäisi kirittää. Jotenkin tuntuu, että 10 prosentin vaade
tältä osin ei kyllä kannusta näihin ratkaisuihin.

14.15 Lasse Hautala kesk (vastauspuheenvuoro): Arvoisa rouva puhemies! Kiitokset mi-
nisterille asian esittelystä. Hallituksen asettama tavoite sekoitevelvoitteesta, 30 prosenttia,
on varsin haastava. Herääkin kysymys siitä, mikä on ministerin näkemys siitä, millä muo-
doin tai mistä raaka-aineista nämä sekoitetuotteet kaiken kaikkiaan tullaan saamaan, koska
niin lämmitys, liikenne kuin työkoneetkin vaativat suuret määrät polttonesteitä ja silloin on
keskeistä, mistä nämä kaikki raaka-aineet tulevat ja kuinka paljon tarvitaan yhteiskunnas-
sa lisäinvestointeja uusien tuotantolaitosten kehittämiseen. Myös merkittävä sähköautojen
määrän lisääntyminen on iso asia, ja ylipäätään näissä äsken mainituissakin kohteissa me
tarvitsemme yhä enempi sähköä. Ovatko meidän nykyiset sähköntuotantojärjestelmät sit-
ten riittäviä, ja elleivät, niin mistä sitten sähköä tehdään lisää?

14.16 Anders Adlercreutz r (vastauspuheenvuoro): Ärade talman! Polttomoottorihan on
polttomoottori, vaikka sen kasvisöljyssä paistaisi, eli oleellisempaa kuin se, mitä polte-
taan, olisi se, että poltettaisiin mahdollisimman vähän, niin että mahdollisimman nopeasti
päästäisiin sähköiseen liikenteeseen. Jo tänään Pohjoismaihin tuodaan huomattava osa
maailman biopolttoaineista, ja resurssit ovat aika rajalliset. Kysyisin ministeriltä: miten
olette arvioinut resurssien riittävyyden, mikäli ei radikaalisti lasketa polttoaineen kulutus-
ta? Jos vaikka tällaista 30 prosentin velvoitetta sovellettaisiin koko Eurooppaan, minkälai-
sia määriä se silloin tarkoittaa? Kysyisin vielä: Biopolttoaineissahan on eroja, niitten il-
mastovaikutus on huomattavasti erilainen riippuen siitä, mistä ne tehdään ja miten ne teh-
dään. Onko teillä pohdintaa siitä, olisiko tällaiset asiat kannattanut ottaa tässä myös huo-
mioon?

14.18 Pertti Salolainen kok (vastauspuheenvuoro): Arvoisa rouva puhemies! Ministeri
on varmaan perehtynyt siihen keskusteluun, jota käydään biopolttoaineista ja jossa on koh-
distunut aika paljon kritiikkiä niitten ekologisiin kokonaisvaikutuksiin. Minkälaista val-
tiontukea arvelette jatkossa koko tämän sektorin tarvitsevan ja voitteko kuvata oman näke-
myksenne siitä, miten ekologisesti tervettä nykyinen biopolttoainetuotanto on?

14.18 Mauri Pekkarinen kesk (vastauspuheenvuoro): Arvoisa puhemies! Ensinnäkin
vuonna 2007 Suomessa bio-osuus oli nolla. Silloin Suomi päätti ottaa ihan ennakkoluulot-
toman, aivan ylivoimaisen pitkän askelen, me teimme edistyksellisemmän päätöksen kuin
yksikään toinen Euroopan unionin maa. Meillä tämä vuoden 2020 velvoite, 20 prosenttia,
joka on täyttymässä juuri tällä hetkellä, on Euroopan suurin. Miksi näin tehtiin? No, siitä
syystä, että tämä on ylivoimaisesti nopein tapa puhdistaa liikenteen päästöjä. Saksa tavoit-
telee sitä, että 50 prosenttia vuonna 2030 rekisteröitävistä autoista on sähköautoja. Se käy-
tännössä tarkoittaa, että vuonna 2030 Saksan koko autokannasta vasta 15—20 prosenttia
on sähköautoja. Tätä kautta päästään paljon nopeammin eteenpäin.

Mitä tulee vielä tähän raaka-aineeseen ja sen riittävyyteen, kun esimerkiksi professori
Ollikainen on puhunut vähän niin kuin kyseenalaisella tavalla tästä, niin minä olen ymmär-
4



Pöytäkirjan asiakohta PTK 106/2018 vp
tänyt ja tänä aamuna vielä varmistanut sen, ettei hän tarkoita niitä residuaaleja. Kun puu
tuodaan jalostuspaikalle ja siitä tulee näitä sivuvirtoja — puruja, kuoria, kaikkea muuta —
kyllä niiden käyttö biopolttoaineiksi on perusteltua, ja nyt tämä määrä, [Puhemies koput-
taa] minkä hallitus asettaa, tarkoittaa, että noin 800 000 tonnia biopolttoaineita valmistet-
taisiin Suomessa. Kapasiteetti tällä hetkellä on melkein tuo, ei ihan, jotain 600 000—
700 000 tonnia. [Puhemies: Aika!] Tämä on hyvä askel, minkä hallitus ottaa jatkoaskelee-
na.

14.19 Lauri Ihalainen sd (vastauspuheenvuoro): Arvoisa puhemies! Tämä esityshän tie-
tysti on osittainen ratkaisu siihen, että meidän päästövähennystavoitteitamme voidaan tu-
kea. Ei se kaikkea ratkaise. Hallituksen esitys on varsin hyvin valmisteltu, ja se on sopu-
soinnussa sen energia- ja ilmastostrategian kanssa, joka täällä eduskunnassakin on käsitel-
ty ja aika suurella enemmistöllä hyväksytty. Kuitenkin eduskuntakin kiinnitti huomiota sii-
hen, että tämä sekoitevelvoite, vaikka se tuodaan asteittain, on aika haastava, ja ennen
kaikkea siihen, mitä kustannuksia teollisuudelle ja kuluttajille tulee sen seurauksena. Niitä
selvityksiähän tässä on jonkin verran tehty, mutta varmaan lisää tarvitaan.

Tämä liikenteen sähköistäminen on todella tärkeä asia, ja on totta, että tietysti sähköau-
tojen tulo varmaan vaatii vielä paljon ennen kuin siitä tulee merkittävä tekijä, mutta sitä
varten meidän pitää liikennerakennetta sähköistää. Runkopuuta ei pidä käyttää polttoon
vaan jalostusastetta nostaa ja bioenergiaa hakea ennen kaikkea jätteistä ja sivuvirroista.
Kiertotalouden merkitys globaalisti tulee olemaan suurempi kuin biotalouden merkitys, ja
meidän pitäisi myös energiapolitiikassa kiertotalouden merkitystä [Puhemies koputtaa]
tulla enempi korostamaan.

Lopuksi haluaisin sanoa sen, että hiljakkoin tuli uutinen, että akkukemikaalitehdas pe-
rustetaan Harjavaltaan, [Puhemies koputtaa] ja se merkkaa sitä, että meillä akkuteollisuu-
dessakin on paljon hyvää tulevaisuutta ja hyvää raaka-ainetta täällä Suomessa.

14.21 Sari Essayah kd (vastauspuheenvuoro): Arvoisa rouva puhemies! Sekoitevelvoit-
teen kasvattaminen on tärkeää paitsi fossiilisista polttoaineista luopumisessa, myöskin bio-
talouden potentiaalin kasvattamisessa. Aivan niin kuin ministeri täällä totesi, on äärimmäi-
sen tärkeätä myöskin antaa näille investoinneille tiettyä varmuutta. 

EU-politiikassa näitten biopolttoaineitten kohdalla on se ongelma, että osa maista on in-
vestoinut vahvasti ensimmäisen sukupolven biopolttoaineisiin ja sitten meillä on toisen ja
kolmannen sukupolven polttoaineita, ja täytyy sanoa, että joittenkin maitten poliittiset lin-
jaukset muun muassa näitten kerrointen määrittelyssä lähtevät enemmänkin siitä, että hei-
dän teollisuutensa on investoinut ensimmäiseen sukupolveen, ja siellä eivät paljon paina il-
mastotavoitteet eikä muukaan vaan lähinnä se, että halutaan sitä omaa teollisuutta olla näil-
lä poliittisilla linjauksilla tukemassa, ja tämä on tietysti valitettavaa.

Täällä niiden, jotka ovat erityisesti sähköautoilua nostaneet esille, täytyy muistaa, että
sehän se ratkaisee, millä sähkö tuotetaan, kuinka ympäristöystävällistä ja ilmastoystäväl-
listä se on. Hiilivoimalla tuotetusta sähköstä kyllä ilmastoystävällisyys on kaukana. 

Ja ei kai kukaan [Puhemies koputtaa] todellakaan ole nyt mitään lankkupuuta pistämäs-
sä uuniin. Onhan se nyt aivan selvää, että on kyse näistä sivuvirroista, [Puhemies koputtaa]
kun puhutaan biopolttoaineitten raaka-aineista.
5



Pöytäkirjan asiakohta PTK 106/2018 vp
14.22 Markus Lohi kesk (vastauspuheenvuoro): Arvoisa puhemies! Minusta tämä halli-
tuksen esitys on välttämätön laki, ja perustelen sitä kahdella asialla.

Ensinnäkin me olemme osittain kansainvälisen autoteollisuuden armoilla. Suomalaiset
ostavat niitä autoja, mitä maailmanlaajuinen autoteollisuus tuottaa, ja siksi emme voi yk-
sin vaikuttaa siihen, kuinka nopeasti ja kuinka paljon markkinoille tulee sen hintaisia säh-
köautoja, että niitä voidaan hankkia.

Toiseksi sähköautothan eivät Suomessa kovin nopeasti yleisty, ellei markkinoille tule
edullisia malleja ja semmoisia malleja, joilla pystytään täällä meidän pitkien etäisyyksien
maassa ajamaan, ja itse asiassa ei vielä silloinkaan, vaikka niitä tulisi, koska me tiedämme
suomalaisen autokannan iän ja sen, ettei kovinkaan usealla suomalaisella ole varaa ostaa
uutta autoa. Sen takia tämä vie valitettavasti pitkän aikaa ja tarvitaan tämmöisiä välivai-
heen ratkaisuja, kuten täällä on hyvin perusteltu.

Sitä vain tässä lopussa haluan ihmetellä, että sähkölämmitys taloissa näyttää tuhoavan
maailman mutta sähköautot pelastavan maailman, ja tämän vuoksi kyllä yhdyn tähän edus-
taja Essayah’n ajatukseen, [Puhemies koputtaa] että se ratkaisee, millä sähkö tuotetaan.

14.24 Jari Myllykoski vas (vastauspuheenvuoro): Arvoisa rouva puhemies! Varapuhe-
mies Pekkarisen innoittamana haluan palauttaa keskusteluun myös sen, mitä biosekoitteita
meillä on. Meillä on selluteollisuudessa mäntyöljy, josta on toimitusministeriön kautta
Tullin lausuma siitä, että se on jätettä ja tähdettä ja sen jalostaminen männän päällä poltet-
tavaksi on taloudellisesti kannattavaa, mikä on täysin järjetöntä. Tuettuna korkeampijalos-
teisena raaka-aineena se toimii kansantaloudellisesti huomattavasti paremmin. Kysyisin-
kin ministeriltä: minkälainen näkymä teillä on siitä, mitä EU tulee päättämään tämän kak-
sinkertaisen laskennan suhteen nimenomaan mäntyöljyn osalta?

14.25 Jani Mäkelä ps (vastauspuheenvuoro): Arvoisa puhemies! Hieman kummastelen
näitä hyvinkin epärealistisia lausuntoja, mitä erityisesti vasemmisto-opposition suunnalta
on osittain tähän asiaan tullut. Ensin minua suuresti ilahdutti, kun edustaja Wallin esitti hy-
vin järkevän ajatuksen siitä, että käytäisiin muuttamaan bensiinikäyttöisiä autoja käymään
alkoholilla pienikustannuksellisella muutoksella. Se voisi toimia. Sillä voisi moni vähäva-
rainen saada autonsa ympäristöystävällisemmäksi. Mutta joillekin ei mikään riitä: sitten tu-
lee sekä vihreistä että vasemmistoliitosta kannanotto, että pitäisi siirtyä sähköautoihin.
[Paavo Arhinmäki: Se tuli muuten ministeriltä!]

En ymmärrä, ettekö te ole missään kosketuksessa todellisuuden kanssa. Luuletteko, että
Suomessa talousvaikeuksiensa kanssa painivat ihmiset pystyvät ostamaan uusia kymme-
nien tuhansien eurojen sähköautoja tuosta noin vaan? Oletteko ajatelleet näiden sähköau-
tojen valmistamisen ympäristövaikutuksia, niiden akkujen valmistamisen ympäristövaiku-
tuksia? Miten ajattelitte ladata autot, kun mielestänne sähköä ei kerran millään saa tuottaa?
Sähköä ei siellä seinässä ole, ellei sitä sähköä joku sinne seinään ensin laita.

14.26 Johanna Karimäki vihr (vastauspuheenvuoro): Arvoisa puhemies! Jatkan tuosta
edellisestä puheenvuorosta. Sähköauto on niin energiatehokas, että kyllä siihen täytyy pa-
nostaa enempi. Tarvitaan latausverkostoa ja tarvitaan myös auto- ja ajoneuvoveron poistoa
ohjaamaan sähköautoiluun.

Mutta onhan tämä nyt käsillä oleva biopolttoainesekoitelaki kohtuuttoman pitkälle me-
nevä esitys ottaen huomioon, että meidän täytyy päästä jo 2030 mennessä eroon fossiili-
6



Pöytäkirjan asiakohta PTK 106/2018 vp
sesta polttoaineesta, öljystä, joten tämä sekoitevelvoite ei aja tässä määrin siihen suuntaan.
Ja jos puhutaan raaka-aineista, niin esimerkiksi palmuöljy tai liialliset metsänhakkuut ei-
vät ole ekologista eikä ilmastoystävällistä.

Arvoisa puhemies! Haluaisin kysyä vielä biokaasuautoilun edistämisestä. Se on jokai-
sen kuluttajan kannalta edullisesti tavoiteltavissa oleva ekologinen vaihtoehto ja tukee
myös Suomen maaseutua ja sen kannattavuutta. Mitä hallitus tekee biokaasuautoilun edis-
tämiseksi?

14.27 Veera Ruoho kok (vastauspuheenvuoro): Arvoisa puhemies! Linjauksemme, että
biopolttoaineita käytetään Suomessa esimerkillisen ja kunnianhimoisen paljon verrattuna
fossiilisiin polttoaineisiin, on erinomainen. Liikenteen päästöt ovat Suomessa yksi suurim-
mista uhkista ilmastolle, joten tällä hallituksen esityksellä vähennetään rutkasti liikenteen
päästöjä.

Arvoisa puhemies! Edustaja Kiuru toi tuossa aiemmin esille sähköautoilun edistämisen.
Myös sähköpyöräilystä ihmiset ovat nykyään yhä enemmän kiinnostuneet ja hankkineet-
kin sähköpyöriä. Pyöräilyllä, sähköllä tai varsinkin ilman, vaikutettaisiin myös kansanter-
veyteen. Miten hallitus tukee pyöräilyä? Täällä edustaja Ihalainen jo mainitsikin, että meil-
lä olisi raaka-aineitakin niihin sähköakkuihin, ihan kotimaista tuotantoa olemassa.

14.28 Hannu Hoskonen kesk (vastauspuheenvuoro): Arvoisa rouva puhemies! On hyvä
muistaa tässä bioenergiakeskustelussa yleensä se, että suomalaisella puulla on totta kai
miljoonia käyttömuotoja, ja se, että meillä on myös sellaista puuta tuolla metsissämme,
joka ei kelpaa prosessiteollisuuden raaka-aineeksi juuri millään. Miksi emme sitä käyttäisi
vaikka biopohjaisten öljyjen ja erilaisten bensiinin lisäaineiden valmistamiseen? Sehän on
eräänlaista tyhmyyttä, että jätämme mahdollisuuden käyttämättä, vaikka sen luonto meille
suo.

Käytetään hyväksi tämä prosessi, jolla metsässä puuta syntyy Suomessa yhä kiihtyvällä
vauhdilla. Ei ole mitään tolkkua siinä, että me rupeamme vaikka nyt sähköautoihin valta-
vasti panostamaan, koska se auto, minkä te omistatte, arvoisat edustajat, tai kuka tahansa
suomalainen, olkoon se vaikka vähän vanhempikin... Se on aivan oikea linja, että sekoite-
taan polttoaineeseen biojaetta mahdollisimman paljon. Brasiliassa ajetaan tänä päivänä
sellaisilla autoilla, jotka käyttävät puhdasta etanolia. Erittäin hyvä idea ja toimii kuulemma
erittäin hyvin, ja uskon, että se toimisi myös Suomessa. Kannattaa mennä järkevästi. Kaa-
su pohjassa ajo päin seinää ei paljon kannata.

Puhemies Paula Risikko: Otetaan tässä vaiheessa neljä vastauspuheenvuoroa ja sitten mi-
nisterin vastaus ministerin aikataulusyistä. Nämä henkilöt ovat Suutari, Rantakangas,
Niikko ja Halmeenpää.

14.29 Eero Suutari kok (vastauspuheenvuoro): Arvoisa puhemies! 30 prosentin osuuden
saavuttaminen esityksen mukaan on haastavaa, mutta onko toisia vaihtoehtoja? Ajatellaan-
pa sitä, että Norjassa viime kuussa sähköautojen tai hybridiautojen osuus oli puolet myy-
dyistä autoista. Meillä Suomessa on erinomainen työkalu tähän asiaan, nimittäin tämä mei-
dän ajoneuvo- ja autoverotus, jolla voitaisiin nopeammassa tahdissa pystyä muuttamaan
edullisemmaksi nimenomaan sähkö- taikka sitten hybridiautojen hankkiminen. Tällä het-
kellä tietysti ongelmana on saatavuus: niitten toimitusajat ovat pitkiä, ja meille ei niitä saa-
7



Pöytäkirjan asiakohta PTK 106/2018 vp
da kuin puolen vuoden päästä tai myöhemminkin. Mutta jos ajatellaan sinne 2030:een
mennessä, niin se 250 000 auton kumulatiivinen määrä olisi kyllä hyvinkin paljon nopeam-
min saavutettavissa, ja sen määrän lisääminenkin. Onko tämä mahdollista?

14.30 Antti Rantakangas kesk (vastauspuheenvuoro): Arvoisa puhemies! Tämäkin laki-
esitys osoittaa sen, että Sipilän hallitus ei vain puhu vaan tekee ja tekee kunnianhimoisia ta-
voitteita ja vastaa näihin tuleviin haasteisiin.

Täällä vihreitten puolelta on korostettu tätä sähköauton merkitystä, mutta joudun palaa-
maan nyt vanhaan aiheeseen. Tuntuu siltä, että vihreille eivät käy biopolttoaineet, ei saisi
metsiä hakata, ei käy vesivoima, ei käy tuulivoimakaan kaikissa osin maata eikä ydinvoi-
ma. Voi kysyä, miten tämä kasvava sähkön kysyntä voidaan hoitaa. Miten se voidaan hoi-
taa? [Anne Kalmari: Kivihiilellä!] Siinä on se kysymys. Se on tuhannen taalan kysymys,
tätä vanhaa sanontaa käyttäen. Eli sekin vähän harmittaa, että kun hallitus tekee hyviä esi-
tyksiä, niin tuntuu, että mikään ei riitä. Nyt on väärä vuosiluku, eli kyllä olisi hedelmälli-
sintä keskustella siitä, että meillä Suomessa on tällä hetkellä hyvin laaja yhteinen ymmär-
rys siihen, että vähennämme päästöjä ja panostamme biotalouteen, joka tuo myöskin val-
tavan paljon työpaikkoja maakuntiin, mikä on hyvä asia tässä tilanteessa, jossa työtä ei ole
miltään osin liikaa.

14.31 Mika Niikko ps (vastauspuheenvuoro): Arvoisa rouva puhemies! Sähköautoista on
etsitty tulevaisuuden ympäristövoittajaa.Todellisuudessa sähköautot ovat ekologisia var-
masti käytössä joiltain osin, mutta niiden valmistus on kaukana siitä. Joidenkin arvioiden
mukaan mennään reilusti yli 100 000 kilometrin niiden käytössä, ennen kuin sähköautois-
sa päästään edes samoihin päästöihin kuin dieselautoissa, joissa on uusiutuvaa energiaa
tankissa. Siinä mielessä, jos me sähköistämme kaikki maantiet näillä sähköautoilla, ei se
välttämättä tuo niitä päästöjä takaisin kovinkaan lyhyessä ajassa, tuskin vuosikymmenis-
säkään välttämättä.

Mutta yksi asia, mitä haluan ministeriltä kysyä, on biopolttoaineiden käytön edistämi-
nen esimerkiksi Neste Oilin osalta. He ovat jo vuosia, kuten ministeri tietää, tehneet erit-
täin hyvää lentopetrolia näistä kierrätetyistä materiaaleista, mutta markkinoille pääsy ei
vain onnistu, koska se on liian kallista. Miten me voimme tavallaan ehkäistä tällaista hyvin
paljon ilmastoa saastuttavaa lentoliikennepolitiikkaa, [Puhemies koputtaa] että me saisim-
me sinne semmoisia polttoaineita kuin Neste Oililla on?

Puhemies Paula Risikko: Sitten vielä edustaja Halmeenpää, ja sen jälkeen ministeri, joka
joutuu käymään välillä salista poissa.

14.32 Hanna Halmeenpää vihr (vastauspuheenvuoro): Arvoisa puhemies! Tietysti on
hyvä muistaa sähköntuotannosta puhuttaessa, että sähköä voidaan tuottaa hyvin monilla eri
vaihtoehdoilla, jotka ovat puhdasta teknologiaa, uusiutuvan energian teknologioita, verrat-
tuna siihen, millä tavalla voidaan tuottaa fossiilisia polttoaineita, joissa vaihtoehtoja on
huomattavasti paljon vähemmän. 

Biopolttoaineita, kestävästi tuotettuja sellaisia, tarvitaan. Meidän näkemyksemme on ol-
lut, että ne kannattaisi säästää pääosin sellaisiin liikennemuotoihin, joissa muita käyttövoi-
mavaihtoehtoja ei juurikaan ole, kuten raskas liikenne.
8



Pöytäkirjan asiakohta PTK 106/2018 vp
Kansainvälinen energiajärjestö IEA:han muuten julkisti tällä viikolla tiistaina suosituk-
sensa Suomen energiapolitiikasta, ja kyllä sielläkin bioenergian kestävyys nostettiin esille
ja todettiin, että bioenergian lähteitä tulisi laajentaa nykyisestä, pääosin metsäpohjaisesta
biomassasta muuallekin. Mutta kyllä tosiasia on, että jos päästövähennyksiin halutaan
päästä, niin henkilöliikennettä tulee sähköistää ja biokaasun käyttöä tulee edistää huomat-
tavasti hallituksen tavoitteita voimakkaammin. 

Biokaasussahan muuten metaani, joka myös on kasvihuonekaasu, vapautuisi ilmake-
hään muutoinkin sen eloperäisen aineksen hajoamisessa, ellei sitä biokaasulaitoksessa ote-
ta talteen. Se on ikään kuin hiilineutraalia tai kasvihuonekaasuneutraalia siltä osin, mutta
ilmakehä ei erota sitä, tuleeko hiilidioksidi fossiilisesta vai vaikkapa metsäperäisestä läh-
teestä. [Puhemies koputtaa] Ilmastovaikutus on sama.

Puhemies Paula Risikko: Ja sitten ministeri, 3 minuuttia, riittääkö? [Kimmo Tiilikainen:
Toivotaan!] — Vähän saa liukua.

14.34 Asunto-, energia- ja ympäristöministeri Kimmo Tiilikainen: Arvoisa puhe-
mies! Kiitoksia erittäin ansiokkaista puheenvuoroista edustajille. Puutun aihe kerrallaan
muutamiin useitten esille nostamiin kysymyksiin. 

Otetaan kustannukset ensiksi, koska totta kai meidän täytyy pitää huoli siitä, että ihmi-
sillä on varaa. Tästä polttoaineitten sekoitevelvoitteesta arvio on, että sitten kun se on täy-
dessä laajuudessaan käytössä, se nostaa polttoaineitten hintaa pumpulla alle 10 senttiä per
litra. Jos katsotaan, kuinka paljon fossiilisen polttoaineen hinta on viimeisen vuoden aika-
na vaihdellut, niin vaihteluväli pumpulla on yli 15 senttiä, eli siitä saa ottaa suhteutusta sii-
hen, kuinka merkittävä kustannusmuutos tämä on. Lämmityspolttoöljyn osalta, mihin täs-
sä myös kiinnitettiin huomiota, senttimääräinen korotuspaine on jonkin verran pienempi,
puhutaan ehkä mieluummin 5 sentistä kuin 10 sentistä, joten se 2 000 litran vuosikulutuk-
sella tuo tuommoisen 80—100 euroa kuluja öljylämmittäjälle. Meillähän itse asiassa ke-
sällä korotettiin korjausavustusten tulorajoja, jotta esimerkiksi pienituloisilla eläkeläisillä
on mahdollisuus tehdä näitä remontteja ja vanha öljykattila korvata sitten vaikkapa maa-
lämpöratkaisuilla.

Kestävyyteen kiinnitti moni edustaja täällä huomiota. Tällä hetkellä itse asiassa — edus-
taja Pekkarinen ansiokkaasti totesi sen volyymin, mikä meillä on — sekoitevelvoite edel-
lyttää Suomessa noin 800 000 tonnin biopolttoainemäärää. Sehän riippuu tietysti siitä,
kuinka paljon meillä liikennettä kaiken kaikkiaan on ja mikä on sähkön osuus. Nykyinen
tuotanto on jo aika lähellä tätä, eli kun nykyiseen tuotantoon lisätään ne pari tiedossa ole-
vaa suunnitelmaa, niin periaatteessa meillä on jo tämä tuotantopotentiaali olemassa. Tällä
hetkellähän Suomesta tietysti viedään muille markkinoille biopolttoaineita eli kaikki ei
päädy Suomen markkinoille, mutta Suomessa myytävistä ja tuotettavista biopolttoaineista
valtaosa perustuu juuri jätteisiin ja tähteisiin. Näin on Nesteen osalta sekä liikenteeseen
että mahdollisesti lentoliikenteeseen tuotettavien aineitten kohdalla.

Sitten tässä nousi tämä mäntyöljykysymys. Mäntyöljy on kemianteollisuudessa myös
muuhun käytettävä raaka-aine, mutta toisaalta sen tuotantomäärät maailmanlaajuisesti tar-
koittavat, kun sitä selluteollisuuden sivutuotteena syntyy vielä niin paljon, että sellaista ko-
vin kovaa kilpailuasetelmaa polttoainekäytön ja muun jalostuksen välillä ei tällä hetkellä
ole.
9



Pöytäkirjan asiakohta PTK 106/2018 vp
Tähän vastakkainasetteluun sähkö vai biopolttoaine: molemmat, tarvitaan mutta niitä
pystytään erilaisilla aikajänteillä ottamaan käyttöön. Ja tämä edustaja Wallinin toteamus
siitä — ja myös biokaasuautoilun puolesta täällä puhuttiin — että suhteellisen edullisesti
pystytään polttomoottoriauto siirtämään joko etanolille tai biokaasulle, niin tätähän valtio
tukee tukemalla muutossarjojen hankintaa. Siinä on edullinen tapa vähentää päästöjä
omasta liikenteestä.

Sitten tähän kestävyyteen vielä tietysti se, kuinka kestävyyskriteerit täyttyvät ja mikä on
päästövähenemä. Lähdetään siitä, että nämä kaikki ovat EU:n uusiutuvan energian direk-
tiivin kestävyysvaatimusten mukaisia aineita, mitä Suomessa käytetään, ja se edellyttää
tällä hetkellä vähintään 60 prosentin päästövähenemää verrattuna fossiilisiin, jatkossa vä-
hintään 65 prosentin. Eli nämä ovat todellakin vain sellaisista aineista tehtyjä, jotka aidosti
vähentävät hiilidioksidipäästöjä.

Tuo IEA:n maaraportti muuten, mikä julkistettiin eilen: harvoin on saanut sellaista suit-
sutusta energiapolitiikasta kuin mitä tämä kansainvälinen raportti meistä kaiken kaikkiaan
kertoo. Ja jos mietitään bioenergiaa, niin ehkä kuvaavaa on se, että yhdessä IEA:n pääjoh-
taja Fatih Birolin kanssa pari viikkoa sitten kirjoitimme kansainvälisiin julkaisuihin ni-
menomaan bioenergian merkityksestä. Suomea pidetään bioenergian mallimaana maail-
malla.

Puhemies Paula Risikko: Otetaan muutama vastauspuheenvuoro vielä.

14.38 Riitta Myller sd (vastauspuheenvuoro): Arvoisa puhemies! Kaikkein tärkeintä var-
masti on nyt miettiä sitä suurta tavoitetta, joka meillä on hiilidioksidipäästöjen vähentämi-
sessä siten kuin vajaat kaksi viikkoa sitten IPCC:n raportti meiltä edellytti, ja myöskin tätä
kysymystä on sitä taustaa vasten katsottava. Sekoitevelvollisuus on hyvä siirtymäkauden
ratkaisu, mutta on tarpeen miettiä, kuinka pitkä tuo siirtymäkausi on. Meillä on oltava nä-
kymä myös siihen, että normaali liikenne on pääosin sähköistetty ja todellakin sitten bio-
polttoaine jätetty raskaaseen liikenteeseen ja lentoliikenteeseen. Meidän on myös pidettä-
vä huoli luonnon monimuotoisuudesta ja siitä, että metsien hiilensitomiskyky säilyy myös
nyt tässä välivaiheessa. [Hannu Hoskonen: Sehän paranee koko ajan!]

Puhemies Paula Risikko: Pysytään minuutissa, niin saadaan mahdollisimman nopeasti...

14.40 Eero Reijonen kesk (vastauspuheenvuoro): Arvoisa rouva puhemies! Minusta
Suomessa on ollut innovatiivisuutta, ja meillä on jo nyt valmiit konseptit, ja varmaan tämä
uusi sekoitevelvoite tuo lisää työpaikkoja, joita me Suomeen tarvitsemme. Tämä on poik-
keuksellisen tärkeä asia myöskin työllistämisen näkökulmasta. Se, että nyt tämä liikenne-
sekoitusvelvoite on 30 prosenttia mutta työkoneille ja lämmityspolttoöljylle pienempi, var-
masti on hyvin perusteltu näkökulma. Tässähän taannoin tuli tämä Euroopan unionin
biostrategiaselvitys, ja siinä kannustetaan voimakkaasti rakentamaan lisää biolaitoksia, eli
kyllä tämä Euroopan unionissakin on huomioitu. Suomessa on päästy hyvin liikkeelle bi-
ojalostamojen rakentamisessa, mutta lisää tarvitaan ihan selkeästi. 

Kun olen biokaasun käytön lisäämisen kannalla, itsekin nostan sen, onko hallituksessa
mietitty, voisiko käyttövoimaveron puolella tulla vastaan tässä biokaasussa. Kuitenkin
tämä on maaseudulla ja maataloudell [Puhemies koputtaa] aika merkittävä asia. Jos tämän
saisi auki.
10



Pöytäkirjan asiakohta PTK 106/2018 vp
14.41 Timo Heinonen kok (vastauspuheenvuoro): Arvoisa rouva puhemies! Biopolttoai-
neet ovat hyvä keino vähentää liikenteen kasvihuonepäästöjä, mutta biopolttoaineet ja
hybridit ovat varmasti vain välivaihe kohti sähköistä liikennettä. Esimerkiksi Volvohan on
tehnyt jo päätöksen, että 2019 heidän kaikki autonsa ovat sähköjä tai hybridejä ja he lopet-
tavat samaan aikaan bensa- ja dieselautojen kehittämisen. Meillä on tässä biopolttoaine-
puolella edelläkävijä, Neste, joka on tehnyt hyvää työtä, mutta pitää muistaa se, että bio-
polttoaineet voivat hävitä sähköistymiselle piankin. On arvioitu, että noin viiden vuoden
sisällä sähköautot ovat jo samanhintaisia kuin perinteiset autot ovat. Mutta meidän ongel-
mamme nimenomaan on vanha autokanta, ja sen uudistumista on edistettävä, ja kyllä tässä
autoverokysymys nousee aina keskeisesti esille. Meillä tällä hetkellä Suomeen tuodaan
sellaisia autoja, jotka vain pahentavat meidän tilannetta, ja toimenpiteitä tarvitaan nopeasti.

14.42 Sanna Marin sd (vastauspuheenvuoro): Arvoisa puhemies! Jos meillä johonkin ei
ihmisinä ja kansakuntina ole varaa, niin siihen, että maapallon lämpötila nousee yli puoli-
toista astetta. Sen taloudelliset ja inhimilliset kustannukset tulevat olemaan valtaisat. Suo-
mi on sitoutunut Pariisin ilmastosopimukseen, ja tämän sopimuksen osana tavoitteet ovat
siinä, että meidän ilmastopolitiikkamme on kunnianhimoista ja lämpeneminen saadaan py-
säytettyä puoleentoista asteeseen, ja tämän sisällä liikenteen päästöjen vähentäminen on
merkittävä kysymys. On selvää, että polttomoottoreilla henkilöliikenteessä ei ole tulevai-
suutta vaan tulevaisuus on nimenomaan sähköisessä liikenteessä. Sitten taas raskaan lii-
kenteen puolella varmasti biopolttoaineilla on sijaa, ja niitä pitää entisestään kehittää. Oli-
sin kysynyt ministeriltä, mitä suunnitelmia on liikenteen päästöjen kokonaisuuden vähen-
tämiseksi ja sähköiseen liikenteeseen siirtymiseksi, mutta valitettavasti ministeri joutui sa-
lista hetkellisesti poistumaan.

Puhemies Paula Risikko: Otetaan vielä kuusi kappaletta ja sen jälkeen mennään puhuja-
listalle, kunnes ministeri palaa. Multala, Pakkanen, Maijala, Eestilä, Wallin ja Lohi.

14.43 Sari Multala kok (vastauspuheenvuoro): Arvoisa puhemies! On aivan totta, että
kun katsotaan vähän pidemmälle tulevaisuuteen, niin liikenteen sähköistyminen on se
suunta, mihin varmasti ollaan menossa. Kuitenkin tarvitaan paljon keinoja, kaikki mahdol-
liset keinot, ja tämä on yksi keino muiden joukossa, jolla nykyisellä autokannalla saadaan
jo päästöjä vähennettyä. Ja se on ehdottoman tärkeää, sillä on epärealistista ajatella, että
kaikki saman tien olisivat valmiita ja pystyisivät vaihtamaan uuteen autoon, vaikka sähkö-
autot tulisivatkin polttomoottoriautoja halvemmaksi, joten esimerkiksi se, että nyt tällä
hetkellä hallitus on panostanut sähköautojen hankintatukeen, on tärkeää. Se ei todellakaan
kuitenkaan riitä, tarvitaan myös muita kannustimia. Biokaasun konversiotuki sen sijaan on
sellainen asia, jolla varmasti voitaisiin muuttaa nykyistä autokantaa nopeastikin päästöttö-
mäksi, ja toivoisinkin, että tämä tapa yleistyisi. Uskoisin, että tässä on myös paljon sellais-
ta, että tietämystä voisi olla lisää, sillä kovinkaan paljon puhetta tästä asiasta ei ole ollut.

14.44 Markku Pakkanen kesk (vastauspuheenvuoro): Arvoisa rouva puhemies! Tämä
hallituksen esitys sekoitevelvoitteiden nostamisesta on mielestäni ainoa realistinen vaihto-
ehto tässä tilanteessa, kun meidän pitää nopeasti tehdä jotakin ja sellaista, missä me kaikki
voimme olla tasavertaisesti mukana. Meillä on eri ikäisiä, eri tyyppisiä autoja jokaisella lä-
heisellä perheellä, ja tämä sekoitevelvoite mahdollistaa sen, että me jokainen pystymme te-
11



Pöytäkirjan asiakohta PTK 106/2018 vp
kemään oman osuutemme ilmastonmuutoksessa. Tämä on sellaista järkevää, kohtuullista
ilmastopolitiikkaa, millä pitää edetä.

Täällä on kovasti puhuttu sähköautoista, ja silloin pitää puhua myös akkuteollisuudesta
ja kaivannaisteollisuudesta. Jos nämä kaikki ovat myönteisiä asioita, niin kuin nyt Harja-
vallan teollisuusasia on, niin totta kai silloin me voimme sähköistystä viedä eteenpäin,
mutta ei ole kovin realistista miettiä, että meillä kymmenessä vuodessa koko autokanta
pystytään sähköistämään, niin kuin täällä on annettu ymmärtää.

14.45 Eeva-Maria Maijala kesk (vastauspuheenvuoro): Arvoisa puhemies! Jos ministe-
ri olisi vielä ollut paikalla, niin olisin esittänyt hänelle ensinnäkin kiitoksen siitä, että jäl-
leen kerran on näissä ympäristö- ja energia-asioissa otettu askel eteenpäin. Mutta sitten oli-
sin myös esittänyt kysymyksen, mikä on seuraava askel. Odotamme todella mielenkiinnol-
la, mitä tässä tehdään seuraavaksi. Nimittäin Suomenmaa kasvaa joka puolella täynnä vih-
reyttä. Suomi on vihreä maa: meillä on maa täynnä metsiä, pellot ovat vihreät, kaikkialla
on vihreää. Kuten tiedetään, niin vain vihreä sitoo hiiltä, ja kun maassa oleva vihreä sitoo
hiiltä, niin sen takiahan on todella tärkeä asia, että tämä vihreys saadaan myöskin käytettyä
niin, että saadaan jatkossakin enempi sitovaa vihreää aikaiseksi. Olisinkin kysynyt myös-
kin: millä tavalla tätä vihreää on tarkoitus käyttää hyväksi niin, että saadaan uutta kasvuti-
laa aikaiseksi sillä tavalla, että kaikki vihreä ei sitten jatkossa enää luovuta hiiltä ilmaan
[Puhemies koputtaa] vaan että hiiltä saadaan myöskin sidottua siitä maaperään muun
muassa?

14.46 Markku Eestilä kok (vastauspuheenvuoro): Arvoisa rouva puhemies! Keski-Eu-
roopassa puhutaan energiaköyhyydestä ja eläkeköyhyydestä. Saattaa olla, että joku päivä
nämäkin keskustelunaiheet Suomessa nousevat voimakkaammin esille, sillä tunnetusti elä-
keläiset kärsivät asumiskustannusten noususta ja terveydenhuollon kustannusten nousus-
ta. Nyt kun meillä kivihiili kielletään ja turve kielletään ja sitten meillä pyritään biopoltto-
aineita lisäämään näihin polttoaineisiin, niin kyllä samalla varmaan joudutaan veropolitiik-
kaa arvioimaan, jotta lasku ei tule olemaan liian iso lämmityksen ja polttoaineiden kautta.
Minusta tämä kuuluu sitten kokonaispalettiin. Me pohdimme näitä sähköautoja, ja jokai-
nen täällä tuntuu olevan sitä mieltä, että ne yleistyvät, muualla kylläkin kuin Suomessa, ja
olen kyllä edustaja Heinosen kanssa samaa mieltä siitä, että emme kyllä voi silmiä ummis-
taa tässä salissa siltä, että Suomi on vanhojen autojen hautausmaa meidän oman veropoli-
tiikkamme takia. Arvio tällä hetkellä on, että vanhoja autoja [Puhemies koputtaa] tulee yli
40 000 tänä vuonna Suomeen.

14.47 Harry Wallin sd (vastauspuheenvuoro): Arvoisa puhemies! 30.8.2017 parlamen-
taarinen liikennetyöryhmä teki esityksen päästöjen puolittamiseksi, ja siinä yksi vaihtoeh-
to oli tämä sekoitevelvoitteen nostaminen 30 prosenttiin, eli me olemme yksimielisesti teh-
neet tällaisen esityksen eduskunnalle. Sen takia tämä hallituksen esitys on hyvä. Se toteut-
taa tätä parlamentaarisen työryhmän tekemää esitystä. Täällä ovat Eestilä ja Myllykoski,
jotka kuuluivat tähän parlamentaariseen työryhmään.

Mutta sitten mitä tulee sähköautoilun lisäämiseen, niin minä katsoin Fingridin sivuilta,
mikä sähköverkkotilanne tällä hetkellä Suomessa on. Meidän kulutus on yli 10 000 me-
gawattia, ja siitä tuodaan 2 443 megawattia, eli kahden ydinvoimalan verran tuodaan tällä
hetkellä sähköä Suomeen. Eduskunnan pitää siinä mielessä olla vastuullinen, että kun se
12



Pöytäkirjan asiakohta PTK 106/2018 vp
päättää lisätä sähkön käyttöä esimerkiksi liikenteessä, niin meidän pitää myöskin kansalli-
sesti pystyä tuottamaan lisää sähköä. Sen takia ydinvoimaratkaisut [Puhemies koputtaa] tu-
levat olemaan tärkeitä tulevaisuudessa, ja kannatan niitä lämpimästi.

14.49 Markus Lohi kesk (vastauspuheenvuoro): Arvoisa puhemies! Edustaja Marin
edellä totesi, että meillä ei ole varaa siihen, että ilmasto lämpenee 1,5 astetta. Varmasti näin
onkin, mutta näyttää kyllä siltä, että vaikka me tekisimme mitä, niin näin tulee tapahtu-
maan. Toinen kysymys on se, että erityisesti arktisilla alueilla ilmaston lämpeneminen tu-
lee olemaan vielä voimakkaampaa. Tämä tarkoittaa sitä, että jos me aiomme liikennettä
voimakkaasti sähköistää, niin kuin meidän pitää, jotta me pyrimme rajoittamaan tätä ilmas-
ton lämpenemistä, niin meidän pitää hyväksyä paitsi se, mitä edustaja Wallin täällä erittäin
hyvin äsken totesi, niin myös se, että me sallimme myös — niissä rajoissa, että meidän
luontoa ei sotketa eikä vesiä pilata — Suomeen niitä kaivoksia, jotka tuottavat akkutekno-
logiaan välttämättömiä mineraaleja.

Toinen juttu on tämä iso veroremontti, jota täällä on edustaja Eestilä nostanut myös esil-
le. Se on välttämätön, koska liikenteen polttonesteistä kertyvät verot romahtavat, jos säh-
köautoistetaan, ja jos me haluamme uusien autojen ostoa kiihdyttää, niin meidän ajoneu-
voverotustakin pitää muuttaa. Eli tämä tulee olemaan varmasti tulevien vuosien iso muu-
tos, joka meillä tulee tapahtumaan, ja se on välttämätön.

Puhemies Paula Risikko: Otetaan vielä kaksi vastauspuheenvuoroa ja sen jälkeen yrite-
tään jo aloittaa puhujalista: edustajat Myllykoski ja Järvinen.

14.50 Jari Myllykoski vas (vastauspuheenvuoro): Arvoisa rouva puhemies! On pakko
yhtyä tuohon edustaja Wallinin käyttämään puheenvuoroon, että kun me puhumme täällä
sähköistymisestä, niin samaan aikaan meidän pitäisi käydä keskustelua siitä, kuinka paljon
sähköistyminen liikenteessä tuo lisää sähkön tarvetta. Puheenparsissa pitäisi olla vastapai-
nona se, millä se kaikki sähkö tuotetaan. Liikenteen, totta kai, ei tarvitse olla osaltaan sillä
lailla vaateliasta sähköntuotantoon: tuotannon ei tarvitse olla ympärivuorokautista, vaan
me voimme tuottaa sähköä uusiutuvilla muodoilla latausteknologian ja akkuteollisuuden
myötä. Mutta joka tapauksessa meidän tulee pohtia sitä, kuinka me sen sähkön tuotamme.
Ei kannata sulkea silmiä. Mutta erityisesti olen kyllä mielissäni satakuntalaisittain, [Puhe-
mies koputtaa] että meille Harjavaltaan on tulossa akkukemikaaleja valmistava tehdas.

Puhemies Paula Risikko: Otetaan vielä edustaja Järvinen ja sen jälkeen, niin että minis-
teri kerkiää vähän hengähtää, yksi puheenvuoro, elikkä edustaja Arhinmäki valmistautuu.

14.51 Heli Järvinen vihr (vastauspuheenvuoro): Arvoisa rouva puhemies! Kun me poh-
dimme täällä sitä, miten saadaan sähköntuotanto riittämään autoiluun ja liikenteeseen, kun
muitakin kohteita on niin paljon, niin tämä kysymys on oleellinen. Mutta käytännössä ti-
lanne tällä hetkellä on se, että me tuhlaamme sähköä sellaisiin asioihin, joissa se ei ole lain-
kaan tarpeellista tai välttämätöntä. Meillä on tällä hetkellä Suomessa esimerkiksi 700 000
sähkölämmitteistä omakotitaloa — 700 000, ja suuri osa näistä talonomistajista haluaisi
vaihtaa johonkin ympäristöystävällisempään vaihtoehtoon. Kun olisi sellainen malli, jolla
perustamiskustannuksia alennettaisiin, ajan myötä he pystyisivät hinnan erotuksella mak-
samaan sijoituksensa takaisin, kaikki hyötyisivät, syntyisi lukematon määrä työpaikkoja,
13



Pöytäkirjan asiakohta PTK 106/2018 vp
asuntojen kunto paranisi ja ilmasto kiittäisi. Tähän toivon ministeriltä vastausta, miten tätä
edistetään, jotta saisimme sähkölämmitteiset talot muutetuksi muuksi.

Puhemies Paula Risikko:  No niin, ja tarkoituksella olen pitänyt pitkän debatin siitä syys-
tä, että kaikki, ketkä olivat pyytäneet, saavat puhua. — Sitten edustaja Arhinmäki, puhuja-
listalle. Sitten mennään seuraavaan asiaan.

14.52 Paavo Arhinmäki vas: Arvoisa rouva puhemies! Täällä minusta ovat keskustelus-
sa turhanpäiten jotkut yksittäiset edustajat tehneet kummallista vastakkainasettelua sekoi-
tevelvoitteen ja liikenteen sähköistämisen välillä. Täällä on kokoomuksesta vasemmisto-
liittoon ja keskustasta vihreisiin tuotu esille se, että tarvitaan tulevaisuudessa entistä enem-
män siirtymistä sähköautoihin, tarvitaan entistä enemmän raideliikennettä, joka toimii säh-
köllä. Mutta tämä ei tapahdu hetkessä. Emme me voi ajatella, että meidän koko liikenne on
sähköistetty 5—10 vuodessa. Sen vuoksi tämä sekoitevelvoite on niille, jotka eivät pysty
sitä heti tekemään. Siihen tätä tarvitaan. Siksi ihmettelenkin esimerkiksi edustaja Ranta-
kankaan ja Mäkelän puheenvuoroja, joissa he jotenkin voimakkaasti hyökkäsivät sitä tär-
keää tavoitetta kohtaan, että samalla, kun huolehditaan tästä sekoitevelvoitteesta, entistä
kunnianhimoisemmin edetään kohti sähköistettyä liikennettä.

Toinen kysymys on tietenkin se, että kun ei vain Suomi vaan koko maailma siirtyy kohti
sähköistettyä liikennettä, niin sitten meidän pitää miettiä sitä, kun sähköä tietyllä alueella
kulutetaan enemmän, miten me voimme vähentää sähkönkulutusta toisilla alueilla. Edel-
leen meillä sähköä kulutetaan aivan turhanpäiten. Ei ole niin, että tässä olisi kysymys siitä,
että kaikki sähkö, joka nyt kulutetaan, pitää kuluttaa jatkossakin samoihin asioihin, vaan
pitää toimia järkevämmin. Nämä ovat isoja kysymyksiä sen vuoksi, että meidän täytyy —
täytyy — pyrkiä ja päästä siihen IPCC:n tavoitteeseen, että ei yli puoltatoista astetta läm-
penisi. Erityisesti pohjoisilla alueilla se lämpeneminen on paljon suurempaa, ja se lohdul-
linen asiahan kuitenkin on, että jos teemme kaikkemme, niin meillä on vielä olemassa
mahdollisuus ja on tulevaisuutta.

Arvoisa rouva puhemies! Silloin tulee kysymys ei vain liikenteestä vaan lämmityksestä
— siitä, miten me pystymme ympäristöystävällisemmin, ilmastoystävällisemmin lämmit-
tämään. Jälleen kerran tullaan siihen, että täällä mainituilla pienituloisilla, vähävaraisilla
ihmisillä ei välttämättä ole mahdollisuutta tehdä sitä investointia suoraan, jos sitä ei tueta
erilaisilla muodoilla. Tämä on aivan oleellista, kun otetaan askelia eteenpäin.

Arvoisa rouva puhemies! Haluan nostaa esille vielä yhden asian, joka minusta on aivan
oleellinen nyt tässä kysymyksessä. Se on se, että tässä hallituksen esityksessäkin todetaan,
että mikäli biopolttoaineita tehdään metsäpohjaisista raaka-aineista, voi esityksellä olla il-
mastonmuutoksen hillinnän kannalta kielteisiä vaikutuksia. Sitähän ei tietenkään voi mis-
sään tapauksessa hyväksyä, ja sen takia tämän lain yhteydessä pitäisikin säätää myös nes-
temäisen biopolttoaineen kestävyyskriteerit. Biopolttoaineen tuotanto ei saa heikentää il-
mastotavoitteiden saavuttamista eikä luonnon monimuotoisuutta. Se tarkoittaa ainakin si-
tä, että tankissa ei pidä käyttää metsää. [Puhemies koputtaa] Tämä on minusta tärkeä, tär-
keä huomio, kun puhutaan sekoitevelvollisuudesta ja liikenteen tekemisestä ilmastoystä-
vällisemmäksi.
14



Pöytäkirjan asiakohta PTK 106/2018 vp
Puhemies Paula Risikko:  Kiitoksia. — Otetaan tähän vielä edustaja Kulmala. Sitten olet-
te kaikki te, jotka olette pyytäneet joko puheenvuoron tai vastauspuheenvuoron, saaneet
kerran puhua.

14.56 Kari Kulmala sin: Arvoisa rouva puhemies! Esityksessä ehdotetaan säädettäväksi
laki biopolttoöljyn käytön edistämisestä. Kevyen polttoöljyn jakelijoille säädetään uusi
velvoite, jonka mukaan osa lämmitykseen, työkoneisiin ja kiinteästi asennettuihin mootto-
reihin tarkoitetusta kevyestä polttoöljystä olisi vuodesta 2021 alkaen korvattava biopolt-
toöljyllä. Velvoite kasvaisi asteittain alun 3 prosentista niin, että vuonna 2028 jakeluvel-
voite olisi 10 prosenttia. Tiukennettu jakeluvelvoite yhdessä muiden energia- ja ilmas-
tostrategiassa asetettujen tavoitteiden kanssa mahdollistaa 50 prosentin päästövähenemän
saavuttamisen liikenteessä vuonna 2030. Jakeluvelvoitteen kasvattaminen onkin tärkeä
keino nykyisen autokannan päästöjen vähentämisessä, kuten olemme tänään useissa pu-
heissa todenneet.

On selvää, että jakeluvelvoite nostaa jonkin verran polttoainekustannuksia. Suora hinta-
muutos polttoainesekoitteessa ei ole kovin suuri verojen jälkeen vielä vuonna 2030. Tulo-
luokittain tarkasteltuna kotitalouksilla kustannukset nousevat 0,09 prosentista 0,17 pro-
senttiin tulojen kasvaessa. Jos tarkastellaan pelkästään autoilevia kotitalouksia, vaikutus
on enimmillään 0,5 prosenttia alimmassa tuloluokassa — tämä tietenkin tuplaten, mikäli
taloudessa on kaksi ajoneuvoa, joilla työmatkat joutuu kulkemaan.

Kun vertaillaan maaseudulla ja kaupungeissa sijaitsevia kotitalouksia keskenään, havai-
taan, että polttoaineiden hintojen nousu aiheuttaa suurimman kustannusten nousun eli 0,21
prosenttia harvaan asutulla maaseudulla oleville kotitalouksille. Esityksen mukaan maata-
loudessa suurimmat vaikutukset jakeluvelvoitteen työkoneita koskevista muutoksista koh-
distuvat viljan viljelyyn, jossa kustannukset nousevat yhteensä noin 0,5 prosenttia vuonna
2030 keskimääräisen hintaennusteen mukaisissa tuloksissa. Eli jälleen maaseudulla maan-
viljelijät maksavat elämästään ja tekemästään työstä enemmän. Myös muussa kasvituotan-
nossa vaikutukset ovat yli 0,3 prosenttia, kun taas muille maataloustoimijoille vaikutus on
vähäisempi, noin 0,2 prosentin nousu kustannuksissa.

Arvoisa puhemies! En pidä tätä esitystä huonona, vaikka se hieman meidän kustannuk-
siamme nostaakin. Jakeluvelvoitteen arvioidaan kuitenkin vähentävän polttoaineiden val-
misteverokertymää tavoiteskenaarion mukaisessa kehityksessä 124 miljoonaa euroa vuon-
na 2030. Se on varsin suuri summa.

Puhemies Paula Risikko: Keskustelu ja asian käsittely keskeytetään tässä vaiheessa.
Asian käsittelyä jatketaan tässä istunnossa päiväjärjestyksen muiden asiakohtien tultua kä-
sitellyiksi.

Keskustelu keskeytettiin kello 14.59.

————

Keskustelua jatkettiin kello 17.33.

Toinen varapuhemies Tuula Haatainen: Nyt jatketaan aiemmin tässä täysistunnossa
keskeytetyn 4. asiakohdan käsittelyä.
15



Pöytäkirjan asiakohta PTK 106/2018 vp
17.33 Hannu Hoskonen kesk: Arvoisa rouva puhemies! Tämä kotimaisten biopohjaisten
öljyjen käyttö polttoaineiden biojakeena on äärimmäisen tärkeä asia Suomelle, ja minun on
aivan mahdoton ymmärtää sitä keskustelua, mitä viime aikoina on käyty biopohjaisten
polttoaineiden valmistamisesta Suomessa. Totta kai puu pitää hyväksyä kaikilla keinoin
raaka-aineena myös näiden jakeiden valmistuksessa. Me suomalaiset olemme puukansaa,
meillä on valtava metsävaranto, ja tässäkin salissa on puhuttu sen kymmenen kertaa siitä,
että hiilinielut muka pienenisivät. Sehän ei pidä paikkaansa. 

On tavattoman loukkaavaa metsätieteilijöitä kohtaan yli sadan vuoden ajalta, kun täällä
esitetään mielipiteitä, että viimeisimpien tutkimusten mukaan hiilinielut pienenevät taikka
hiilivarasto pienenee. Se ei pidä paikkaansa. Siitä on selkeät, tarkat mittaustulokset yli sa-
dan vuoden ajalta. Sotien jälkeen yli 50 vuoden aikana puuvarasto Suomessa on reilusti
kaksinkertaistunut, samoin metsien kasvu, joka vuosi on vuotuinen metsien kasvu kaksin-
kertaistunut sotien jälkeen, reilusti kaksinkertaistunut sekin. Elikkä nämä luvut todistavat
sen, että olemme itse hoitaneet metsämme siihen kuntoon, että meillä on mahdollisuus
käyttää niitä suomalaisten elintason korottamiseen ja ennen kaikkea järkevän ilmastopoli-
tiikan hoitamiseen.

On selvä asia, että myös turve on meille valtava luonnonvara edelleen. Uskonnollinen,
suorastaan maaninen vastustaminen, että turvetta ei saa käyttää mihinkään, on aivan järje-
tön perustelu mielestäni. Turve sisältää sellaisia ominaisuuksia, joita millään muulla mate-
riaalilla ei ole. Se on loistava kasvualusta erilaisille kasveille, ja tulevaisuudessa — kun se
sitoo valtavan hyvin vettä, pitää itsellään erittäin hyvin ravinteet ja antaa kasvitaudeista va-
paan kasvualustan uusille kasveille, joita puutarhoissa kasvatetaan, ja sitten sen jälkeen
kun kasvualusta on käytetty loppuun, se ei ole suinkaan ongelmajäte vaan se voidaan kom-
postoinnin jälkeen viedä vaikka peltoon parantamaan pellon kasvuominaisuuksia — se täl-
lä ominaisuudella on nykyisen maailman tilanteessa, jossa elintarvikkeista tulee olemaan
huutava pula, aivan loistava materiaali.

Sama koskee erilaisten uusien tuotteiden valmistusta. Turpeesta ollaan lähivuosina te-
kemässä teknistä hiiltä, joka käy esimerkiksi hiilikuidun valmistamiseen, painomusteen
väriaineeksi ja moneen muuhun aineeseen lisäaineeksi, mikä takaa erinomaisen laadun.
Muun muassa auton renkaissa tätä hiilimustaa on käytetty ja käytetään tulevaisuudessa pal-
jon. Tällä hetkellä kyseinen materiaali tehdään joko raakaöljystä taikka kivihiilestä. Sekin-
hän on ilmastonhoitoa, että vähennämme tätä kautta fossiilisten aineiden käyttöä. Sitten jos
poltetaan turvetta, se antaa voimalaitoksissa paremman saannon sekä lämmön kannalta että
sähköntuotannon kannalta, eli ilmastopäästöt vähenevät, kun hiukkaset palavat pois.

Elikkä, arvoisa rouva puhemies, toivon näin lopuksi, että järki tulee tähän keskusteluun
ja suomalainen näkökulma voittaa, koska se on suomalaisten kannalta ainoa ja oikea vaih-
toehto.

17.36 Katri Kulmuni kesk: Arvoisa rouva puhemies! Tämä lakiesityshän on erittäin mer-
kittävä asia, kun Suomessa polttoainejakeluvelvoitetta tullaan kiristämään ja tavoite on
varsin kunnianhimoinen. Toki esimerkiksi Ruotsissa on ollut keskustelua jopa 50—60 pro-
sentin uusiutuvan osuuden jakeluvelvoitteesta. On tietenkin ikävää, että tämä lakiesitys tu-
lee vasta tässä vaiheessa vaalikautta, mutta hyvä, että se kuitenkin viimein on saapunut kä-
sittelyymme. 

Tässä salissa on keskusteltu tämän asian yhteydessä tietenkin aika paljon ilmastokysy-
myksistä ja hakkeen riittävyydestä ja puun riittävyydestä. Tällä hetkellähän tilanne mones-
16



Pöytäkirjan asiakohta PTK 106/2018 vp
ti on, ettei niille sivuvirroille ole käyttöä, ja on ainoastaan hyvä asia, jos meille tulee niille
lisää markkinaa. Tässä toki täytyy myös kehua puhemieheksi siirtynyttä entistä elinkein-
oministeriä Mauri Pekkarista, jonka aikana tämä kuitenkin aikoinaan Suomeen ensimmäis-
tä kertaa saatiin, ja kyllähän sen kunnianhimosta ja edistyksellisyydestä kertoo se, jos miet-
tii vaikkapa Kaliforniaa, joka on varmaan Yhdysvaltojen edistyksellisimpiä osavaltioita ja
jossa on varsin kunnianhimoiset sekoitevelvoitteet olemassa siellä julkisessa liikenteessä.
Se on alue, joka taitaa itse asiassa olla Nesteen suurimpia asiakkaita. Silloin aikanaan, kun
Vanhasen kakkoshallituksessa näitä alettiin tekemään, onnistuttiin poliittisilla päätöksillä
luomaan markkina siinä vaiheessa, kun tiedettiin, että täytyy päästöjä radikaalisti laskea, ja
mietittiin niitä keinoja, joten tässä asiassa kyllä poliittisten päättäjien kontribuutio on ollut
erittäin merkittävä, etenkin mainitsemieni keskustalaisten poliittisten päättäjien kontribuu-
tio. Mutta täytyy muistaa myös, että EU-tasolla samalla lailla tämä on komission pohjissa
tällä hetkellä ja jakeluvelvoite tulee toki, mutta se ei ole ollenkaan näin kunnianhimoinen
kuin mitä Suomi tai Ruotsi ovat kaavailleet. Muistaakseni noin 20 EU-maassa on tällainen
jakeluvelvoite olemassa. 

Ehkä lopuksi haluan sanoa tähän yleiseen ilmastokeskusteluun: Ei Suomi pysty vähen-
tämään fossiilisten polttoaineiden käyttöä yhtään sillä, että me vähennämme meidän uusiu-
tuvien luonnonvarojemme käyttöä. Toki jos me vähennämme toimeliaisuutta, niin se vä-
hentää meidän päästöjämmekin, mutta se ei ratkaise tätä ongelmaa, vaan meidän pitää ensi
sijassa päästä mahdollisimman pian eroon fossiilisista polttoaineista, irrottaa Suomi öljys-
tä, hiilestä ja kaasusta ja viedä sitä viestiä myös maailmalle. Meillä on olemassa hienoja in-
novaatioita siihen, ja tietenkään meidän metsävaramme eivät näyttele aivan pientä roolia
siinä, mitä kaikkea uusiutuvaa pystytään tekemään paitsi metsien sivuvirroista, myös itse
metsistä: niin kerrostaloja kuin vaatekuituja.

17.39 Hannu Hoskonen kesk: Arvoisa herra puhemies! Todellakin meille on annettu tä-
hän maahan valtavat luonnonvarat. Vihreä kulta on aidosti meidän kultaa. Valtavaa mah-
dollisuutta metsien lisäkäyttöön on tässäkin salissa kyseenalaistettu kaikilla mahdollisilla
tavoilla — esimerkiksi vihreiden puheenvuorot siitä, että mitään energiamuotoa ei saisi li-
sätä, ei voisi käyttää ydinvoimaa, ei saisi hakata metsiä, ei voisi käyttää turvesoita, ei saisi
tehdä melkein mitään. No, millä me sitten tämän kansakunnan pidämme sivistysvaltiona ja
elintasovaltiona — valtiona, jossa ihminen viihtyy ja jossa on hyvä elää?

Ja on syytä muistaa näin lokakuun loppupäivinä, että se kylmä talvi voi olla se seuraava
talvi. Jos on 35—40 astetta pakkasta, silloin esimerkiksi CHP-voima on aivan loistava rat-
kaisu suomalaiseen energiantuotantoon. Ja kun juuri tuossa äsken erään arvostamani polii-
tikon kanssa katselimme näitä sähkötilastoja, miten tähän maahan tulee tälläkin hetkellä
2 500 megan verran sähköä joka hetki, tällä hetkellä, juuri nyt, niin pitäisi meidän suoma-
laisten nyt pikkuhiljaa ruveta heräämään siihen totuuteen, että meidän on itse tuotettava
omat sähkömme, omat lämpömme ja ennen kaikkea luonnonvaroista tuotettava ne tuot-
teet, joilla tätä elintasoa ylläpidetään. Eivät meidän isämme ja äitimme tuolla metsissä ja
peltoraivioilla tehneet turhaan töitä sen takia, että he olisivat ikään kuin antaneet sen jäl-
keen tämän maan olla oman onnensa nojassa. Me olemme maata viljelemällä ja metsää
hoitamalla kasvattaneet loistavan sivistysvaltion tähän maahan, ja nyt sitten tuolta salin va-
semmalta laidalta kuuluu koko ajan ääniä, että avohakkuut pitäisi kieltää, hakkuita pitäisi
rajoittaa ja sitten tällä keinoin jättää käyttämättä tämä luonnon valtava kasvupotentiaali,
joka meille on suotu. En jaksa ymmärtää tällaista puheenvuoroa, kun sitä käytetään omien
17



Pöytäkirjan asiakohta PTK 106/2018 vp
poliittisten päämäärien ajamiseen, jotta saataisiin metsien käyttöä vaikeutettua, turpeen
käyttö lopetettua ja kaikki muu energiantuotanto vaikeuksiin. Sekö se on sitten se suoma-
lainen ratkaisu elintason ylläpitämiseksi? Sellaiset puheet mielestäni ovat vastuuttomia ei-
vätkä mielestäni sovi ollenkaan vastuullisen poliitikon suuhun.

Toivon, arvoisa puhemies, että tähän asiaan paneudutaan vakavasti. Kun katsoo vaikka
sitä sähköntuotantolukua tällä hetkellä, kuvitelkaapa, jos meillä olisi tällä hetkellä 35 as-
tetta pakkasta ja pikkuinen merituuli kävisi tuolta mereltä. Jos meillä ei näitä omia energi-
avarantoja ole, niin millä me sitten siinä tilanteessa nämä talot lämmitämme ja tuotannon
ylläpidämme? Joka paikassa vaaditaan parempaa tuotantoa, parempilaatuisia tuotteita,
huipputuotteita, yhä parempia autoja, yhä parempia metallituotteita. Mitä niiden tuottami-
seen tarvitaan? Niiden tuottamiseen tarvitaan hyviä raaka-aineita, osaamista ja sähköä.
Mistä se sitten tuotetaan?

Arvoisa herra puhemies! Olen tätä yhtälöä yön hiljaisina hetkinä päässäni pyöritellyt,
miten tämä homma hoidetaan. Minä melkein tiedän sen, että suomalaisia luonnonvaroja
järkevästi käyttämällä me sen teemme, ja meillä muuten osaaminen siihen riittää. Kysy-
mys on vain asenteista, [Puhemies koputtaa] ei mistään muusta.

Keskustelu päättyi.

Asia lähetettiin talousvaliokuntaan, jolle liikenne- ja viestintävaliokunnan ja ympäristöva-
liokunnan on annettava lausunto.
18


