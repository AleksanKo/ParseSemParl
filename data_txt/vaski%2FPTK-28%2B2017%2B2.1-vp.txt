















































DEMDCC6.tmpSave.xml


Pöytäkirjan asiakohta PTK 28/2017 vp
Pöytäkirjan asiakohta 

PTK 28/2017 vp

Täysistunto

Torstai 23.3.2017 klo 15.59—18.27

2.1. Suullinen kysymys neuvolapalveluiden yhtiöittämisestä (Tuula Haatainen sd)
Suullinen kysymys SKT 34/2017 vp

Suullinen kyselytunti

Puhemies Maria Lohela: Edustaja Haatainen.

Keskustelu

16.00 Tuula Haatainen sd: Arvoisa rouva puhemies! Kun perhe alkaa odottaa vauvaa,
suomalainen neuvolajärjestelmä on alusta asti mukana varmistamassa jokaiselle lapselle
turvallisen saapumisen maailmaan. Suomalainen neuvolajärjestelmä on huipputasoa ja
suomalaisten eniten arvostama palvelu. Monet asiantuntijat, kuten THL, ovat todenneet,
että äitiys- ja lastenneuvolapalvelut on syytä jättää yhtiöittämisen ulkopuolelle sote-ratkai-
sussa. Huolensa on esittänyt myös lapsiasiainvaltuutettu, ja lapsiperheet ovat ymmällään.
Kysynkin asiasta vastaavalta ministeriltä: aikooko hallitus yhtiöittää maailman parhaan
neuvolajärjestelmän?

16.01 Perhe- ja peruspalveluministeri Juha Rehula (vastauspuheenvuoro): Arvoisa
rouva puhemies! Arvo Ylpön perintö on yksi niistä vaalimisen arvoisista asioista, jotka
100-vuotiaassa Suomessa ovat vaalimisen arvoisia. Meillä on lainsäädäntö, joka on vuosi-
kymmenten varrella ohjannut neuvolajärjestelmän siihen asentoon, että esimerkiksi suo-
malainen lapsikuolleisuus on niin minimitasolla kuin se vain voi olla, maailmalla täysin
vertailukelpoinen luku, joka on seurausta siitä, että Arvo Ylppö on aikanaan neuvolajärjes-
telmän Suomeen luonut.

Toisekseen, hallitus varmuudella huolehtii siitä, että se lainsäädäntö, joka säädetään,
varmistaa, että neuvolapalvelut ovat jatkossakin ylpeytemme aihe. Siitä voi olla varma, on
sitten hallintomalli mikä tahansa. [Vasemmalta: Ei!]

Puhemies Maria Lohela: Seuraavaksi pyydän niitä edustajia, jotka haluavat esittää lisä-
kysymyksiä tästä aiheesta, ilmoittautumaan painamalla V-painiketta ja nousemalla seiso-
maan. [Hälinää — Puhemies koputtaa] 

16.02 Tuula Haatainen sd (vastauspuheenvuoro): Arvoisa rouva puhemies! Nyt ei kyllä
tullut vastausta minun kysymykseeni. Soten tavoitteena oli alun perin korjata se, mikä ei
toimi, mutta ei rikkoa sitä, mikä toimii. Meillä on maailmalla ihasteltu neuvolajärjestelmä,
jonka suomalaiset ovat jopa äänestäneet parhaaksi kotimaiseksi keksinnöksi. Nyt on jo-
tain, mikä toimii kaikille tasapuolisesti. Yhtiöittäminen ja markkinoille pilkkominen joh-
taa täysin päinvastaiseen lopputulokseen kuin mikä on koko soten tavoite. Jokainen tietää,
 Tarkistettu
4.0



Pöytäkirjan asiakohta PTK 28/2017 vp
että kun lapsi tarvitsee apua, ei mielessä ole ensimmäisenä paikkojen kilpailuttaminen tai
vertailu. Kertokaa nyt meille, mikä teidän mielestänne neuvoloissa oikein on vikana, kun
ne pitää laittaa tähän markkinamuottiin. Eikö pikemminkin pitäisi olla niin, että kaikki pal-
velut toimisivat niin hienosti kuin neuvolat tänä päivänä Suomessa toimivat?

16.03 Perhe- ja peruspalveluministeri Juha Rehula (vastauspuheenvuoro): Arvoisa
rouva puhemies! Edustaja Haatainen, te kerrotte nyt varmana tietona sellaista, josta minul-
la ei ole tietoa. [Välihuutoja vasemmalta — Paavo Arhinmäki: Me kysytään sitä teiltä!] —
Edustaja Haatainen ja koko oppositio välihuutoinenne, te kerrotte nyt totuutena jotakin sel-
laista, josta minulla ei ole tietoa.

Toisekseen, valinnanvapauslainsäädäntö, johon tiedän teidän viittaavan, on tällä hetkel-
lä lausuntokierroksella, joka päättyy ensi viikolla. Sen jälkeen on lausuntopalautteen yh-
teenvedon aika, jonka perusteella esimerkiksi lainsäädäntöä ja mahdollisia avoimia kohtia
täsmennetään niin, että epäselvyyksiä ei jää.

Ja kolmas asia: hallitus ei, sataprosenttisella varmuudella, ole tuhoamassa suomalaista
neuvolajärjestelmää, joka on lainsäädännöllä ohjattua. [Jukka Gustafsson: Se nyt vielä
puuttuisi!]

Neljäs asia: Olennaista on se, että palveluihin pääsee. Ja kun te, edustaja Haatainen, vi-
rititte kysymyksenne niin, että hallitus on luopunut tavoitteesta: lapsilla ja lapsiperheillä-
kin on oikeus palveluihin jonottamatta. [Ben Zyskowicz: Näin on! — Välihuutoja]

16.05 Anneli Kiljunen sd (vastauspuheenvuoro): Arvoisa rouva puhemies! Neuvola ta-
voittaa lähes kaikki lapsiperheet. Me tiedämme, että varhaislapsuusvaiheella on erittäin
suuri merkitys koko ihmisen elämänkaarelle. Kunnat ovat halunneet panostaa neuvolatoi-
mintaan, varhaiskasvatukseen, ja tämä on näkynyt muun muassa siinä, että neuvoloita on
entistä enemmän rakennettu päiväkotien yhteyteen, ja tässä on ollut tavoitteena nimen-
omaan luoda kokonaisvaltainen, lapsen kannalta hyvä palvelukokonaisuus. Arvoisa minis-
teri Rehula, te ette äsken vastannut kysymykseen: oletteko te mahdollisesti yhtiöittämässä
neuvolatoiminnan ja rikkomassa sitä hyvää kehitystä, jota kunnissa tällä hetkellä tehdään
lapsiperheiden ja lasten hyvinvointipalveluiden kehittämiseksi?

16.06 Perhe- ja peruspalveluministeri Juha Rehula (vastauspuheenvuoro): Arvoisa
rouva puhemies! Samanaikaisesti kun eduskunnassa on käsittelyssä sosiaali- ja terveyden-
huollon muutokseen, hallintoon, rahoitukseen liittyvä lainsäädäntö, valmistellaan valin-
nanvapauslainsäädäntöä, jossa yksityiskohdat täsmentyvät lausuntokierroksen jälkeen.

Toisekseen, samanaikaisesti kun tätä hallintoa, rahoitusta ja montaa muuta avoinna ole-
vaa kysymystä ratkotaan, on palvelujen sisältöjen kehittämistyö menossa, mikä tarkoittaa
tässä kohdassa sitä, että lapsien ja perheiden näkökulmasta palvelukokonaisuus on mah-
dollisimman ehyt ja se tunnistaa, niin kuin neuvolassa tunnistetaan, syrjäytymisuhan alla
olevia. Toisaalta annetaan tukea perheille vanhemmuuteen. Tämä kehitystyö on menossa.

Kolmas asia on se, että meillä on ensi viikolla päättyvä lausuntokierros. Aidosti on ker-
rottu, että meillä on avoimia asioita, ja toivon, että kun on avoimia asioita, niin tekään ette
oppositiossa tekisi johtopäätöksiä, ennen kuin on faktat pöydällä.

16.07 Eeva-Johanna Eloranta sd (vastauspuheenvuoro): Arvoisa puhemies! Äitiys- ja
lastenneuvolatyö on meidän kaikkien suomalaisten ylpeys. Se on suomalaisen ennalta eh-
2



Pöytäkirjan asiakohta PTK 28/2017 vp
käisevän terveydenhuollon kivijalka. Mutta neuvolapalveluiden yhtiöittäminen tarkoittai-
si sitä, että ne olisivat osa tulevia sote-keskusyhtiöitä, siis Neuvola Oy. Mitä ihmettä neu-
volatoiminnan yhtiöittämisellä ja viemisellä markkinoille voitaisiin saavuttaa?

Te, ministeri, puhuitte jonoista. Itse olen neljän lapsen äiti, enkä ole yhtään kertaa jou-
tunut neuvolaan pääsyä lasteni kanssa odottamaan.

Mutta kysymys kuuluu, minkälaista se toiminta sitten olisi yksityisenä toimintana. Neu-
voloiden vahvuus on aina ollut pitkäkestoisissa asiakassuhteissa. Neuvoloissa lapsi tarkas-
tetaan jopa 15 kertaa ennen kouluikää, ja tämä kaikki julkisin varoin. Neuvolajärjestel-
mämme toimii todella hienosti, ja nyt kysynkin: minkä ihmeen takia haluatte altistaa nämä
hyvät tulokset markkinavoimien armoille?

16.08 Perhe- ja peruspalveluministeri Juha Rehula (vastauspuheenvuoro): Arvoisa
rouva puhemies! Perustavaa laatua oleva kysymys. Me olemme luomassa julkisin varoin,
julkisin euroin, julkisella järjestämisvastuulla, julkisella vastuulla olevaa ensinnäkin pal-
velujen järjestämistä ja myös merkittävältä osaltaan jatkossakin julkisesti julkisen taustan
omaavan toimijan toimeenpanemaa palveluratkaisua. Te yritätte luoda mielikuvan privati-
soinnista, yksityistämisestä, tilanteessa, jossa julkisilla euroilla ollaan julkisella vastuulla
olevaa palvelutoimintaa viemässä eteenpäin ja kehittämässä. Millaisia palveluntuottajia
meillä jatkossa onkin, niitä koskee kaikkia, riippumatta taustastaan, se sama lainsäädäntö,
joka ohjaa sitä, että meillä on jatkossakin ylpeydenaihe, jonka nimi on neuvola.

16.09 Antti Rinne sd (vastauspuheenvuoro): Arvoisa puhemies! Tässä on hyvin todettu
tämä neuvolan ylivertaisuus tällä hetkellä palveluissa. Minäkin olen neljän lapsen osalta
niitä käyttänyt ja olen pitänyt niitä erittäin toimivina tässä vuosien mittaan.

Kysyn nyt uudelleen, samalla tavalla kuin edustaja Haatainen kysyi: onko hallituksen
esityksen mukaan mahdollista yhtiöittää tai joudutaanko sen pohjalta yhtiöittämään neuvo-
lapalvelut — siis tämänhetkisen, lausunnolla olevan esityksen perusteella — vai ei? Pel-
kästään näin yksinkertainen kysymys: onko hallituksen esityksessä mukana se, että neuvo-
lapalvelut yhtiöitetään eli ne tulevat laajan valinnanvapauden piiriin, vai ei? [Ben Zysko-
wicz: Lukekaa se luonnos! Ei jouduta!]

16.09 Perhe- ja peruspalveluministeri Juha Rehula (vastauspuheenvuoro): Arvoisa
rouva puhemies! Siinä esityksessä, joka on lausuntokierroksella, ei ole täsmällisesti kerrot-
tu, mikä on neuvolapalvelujen tulevaisuus. [Välihuutoja vasemmalta — Erkki Tuomioja:
Juuri siitä me haluamme tietää!] Sitä varten on lausuntokierros, jota käytetään lainvalmis-
telun prosessin aikana avuksi, muun muassa siksi, että tähän kysymykseen, jonka te, edus-
taja Rinne, esititte, saadaan yksiselitteinen vastaus.

Ja toisekseen, älkää tekään johtako harhaan ihmisiä siinä, että se palvelujen sisältö ja
luonne ja se kehitystyö, jota neuvoloissa ja ylipäätänsä perhepalveluissa tehdään, tämän
ratkaisun osalta tässä kohdassa — kun on kyse siitä, että on lausuntokierroksella oleva lain-
säädäntö — romutettaisiin.

16.10 Outi Alanko-Kahiluoto vihr (vastauspuheenvuoro): Arvoisa puhemies! On hyvin
ikävää, että meillä on nyt sellainen tilanne, että lausuntokierroksella olevassa laissa tämä
neuvolatoiminnan tulevaisuus on ilmaistu niin epäselvästi, että kukaan ei tiedä sitä lakia lu-
kemalla, mikä se tulevaisuus on, ja ministerikään ei nyt suostu sanomaan, miten tämän
3



Pöytäkirjan asiakohta PTK 28/2017 vp
asian pitäisi hänen mielestään tulevaisuudessa olla. Pystyttekö nyt vastaamaan siihen yk-
sinkertaiseen kysymykseen, pitäisikö teidän mielestänne neuvolatoiminnan olla valinnan-
vapauden piirissä? Minun ymmärrykseni mukaan — ja monen asiantuntijan mielestä, joi-
den lausuntoja olen lukenut — valinnanvapauden avaaminen myös neuvolatoimintaan
vaarantaisi sen integraation eri palveluiden ja toimijoiden välillä, johon tällä uudistuksella
tähdätään. Mitä mieltä te olette?

16.11 Perhe- ja peruspalveluministeri Juha Rehula (vastauspuheenvuoro): Arvoisa
rouva puhemies! Kokenut kansanedustaja Alanko-Kahiluoto tietää varsin hyvin, että olem-
me tällä hetkellä hallituksen kyselytunnilla. Omalta osaltani valmistelusta vastuussa oleva-
na ministerinä minun tehtäväni on huolehtia siitä, että hallituksen esitys etenee, aikatau-
luista pidetään kiinni ja niistä sisällöistä, jotka kuuluvat aihepiiriin, huolehditaan.

Meillä on avoimia kysymyksiä — olen sen hyvin avoimesti kertonut, koko hallitus on
sen kertonut. Sitä varten meillä on lausuntokierros, että mahdolliset epäselvyydet saadaan
täsmennettyä.

Olennaista on vastata yhteen väittämään, jonka te olette nyt näissä kysymyksissänne
esittäneet, eli siihen, että lapsiperheiden kannalta hajotettaisiin jotakin sellaista, mikä ei nyt
ole rikki: Ei varmuudella hajoteta. Lakiehdotuksessa, joka lausunnolla on, on useita koh-
tia, joiden mukaan riippumatta siitä, mitä on palveluntuottajan taustalla, on huolehdittava
siitä, että kokonaisuus, palveluintegraatio, toimii. Toisekseen, maakunnan tehtävänä on
huolehtia viime kädessä siitä, että tuo ketju varmuudella toimii.

16.12 Aino-Kaisa Pekonen vas (vastauspuheenvuoro): Arvoisa puhemies! Suomalaiset
todella luottavat neuvoloihin. Meidän erittäin asiantuntevat terveydenhoitajamme tapaa-
vat perheitä perhesuunnittelusta aina sinne lapsen kouluikään asti. Neuvolat tavoittavat lä-
hes kaikki lapsiperheet, lähes sataprosenttisesti. 

Arvoisa ministeri, te tuossa puheenvuorossanne vetositte ensi viikolla päättyvään lau-
suntokierrokseen. Ennen lausuntokierrosta olette kuitenkin rajanneet opiskelijaterveyden-
huollon tämän valinnanvapauden ulkopuolelle. Miksi neuvolapalveluita ei samassa yhtey-
dessä rajattu valinnanvapauden ulkopuolelle, kun kysymyksessä ovat erittäin toimivat,
kaikki lapsiperheet tavoittavat palvelut? Arvoisa ministeri, mitä te olette mieltä tästä asias-
ta? Voidaanko neuvolapalvelut todella yhtiöittää ja laittaa valinnanvapauden piiriin? 

16.13 Perhe- ja peruspalveluministeri Juha Rehula (vastauspuheenvuoro): Arvoisa
rouva puhemies! Retorisesti taitavasti muotoiltu kysymys, [Välihuutoja] ja vastaan sa-
maan tyyliin. Suomalaiset lapsiperheet, niin nykyiset kuin tulevatkin, voivat olla rauhalli-
sin mielin siitä, että neuvolapalveluja tässä maassa, jotka ovat suomalaisen sosiaali- ja ter-
veydenhuollon kruununjalokivi, Arvo Ylpön perintö, sitä perintöä, vaalitaan, siitä pide-
tään huolta. Mutta lainsäädäntöä, jolla ohjataan lapsiperheiden palveluja ja lapsiperheiden
palvelukokonaisuuksia, sekä lainsäädäntötasolla että parasta aikaa esimerkiksi alueilla,
maakunnissa, tällä hetkellä valmistellaan ja tehdään yhdessä asiantuntijoiden kanssa töitä,
jotta tuo kokonaisuus, jossa tuetaan perheitä, mahdollistetaan lapsen mahdollisimman
hyvä lapsuus terveenä, voisi olla nykyistä paremmalla tolalla. Sitten jos laissa on epäkoh-
tia, jos laissa on avoimia kysymyksiä, sitä varten on lausuntokierros, ja sitä työtä tässä nyt
parastaikaa tehdään, lausuntopalautetta odotetaan.
4



Pöytäkirjan asiakohta PTK 28/2017 vp
16.14 Martti Talja kesk (vastauspuheenvuoro): Arvoisa puhemies! Ministeri Rehula, to-
tesitte juuri, että neuvolat ovat suomalaisen terveydenhuollon kruununjalokivi. Olen täy-
sin samaa mieltä asiasta. Neuvolassa pystytään löytämään raskauden, lasten kehityksen
poikkeavuudet, huolehtimaan rokotuksista ja antamaan tukea myös perheille. Tällä hetkel-
lä neuvolat ovat kuitenkin ylikuormittuneita, sen tuen antaminen ei edes nykyisillä resurs-
seilla tahdo onnistua. Varhaislapsuus ja sen kehitys on tulevalle aikuiselle aivan keskeistä.
Miten tulisi teidän mielestänne neuvolatoimintaa kehittää? Mitä sosiaali- ja terveydenhuol-
lon toimintoja tulisi yhdistää neuvolatoimintaan, jotta neuvolat tukisivat lasten ja perhei-
den hyvinvointia entistä paremmin?

16.15 Perhe- ja peruspalveluministeri Juha Rehula (vastauspuheenvuoro): Arvoisa
rouva puhemies! Kysehän on muustakin kuin terveydenhoitajan, kätilön tai lääkärin vas-
taanottotoiminnasta. Silloin kun perhe tarvitsee tukea, se tarvitsee sosiaalityön tukea, se
tarvitsee eri ammattialojen tukea. Varhainen puuttuminen, asioitten ennakoiminen, on pa-
rasta niin perheen kannalta kuin toisaalta yhteiskunnan näkökulmasta, jotta meillä ensin-
näkin perheet pysyisivät ehyinä ja toisekseen sellaisia tilanteita, joissa lapsi syrjäytyy jo
hyvin varhaisessa vaiheessa, pystytään välttämään. Se työ, jota lapsi- ja perhepalveluiden
muutosohjelmassa ollaan tekemässä, jonka valmistelu on menossa tällä hetkellä jokaisessa
maakunnassa kenttätasolla, arjessa, tähtää siihen, että neuvoloiden ympärille muodostuu
verkosto nykyistä paremmin, verkosto eri ammattialojen ihmisistä, joka mahdollistaa sen
tuen, niin että tuo edustaja Taljan toivoma asia voi toteutua nykytilaa paremmin.

16.16 Eva Biaudet r (vastauspuheenvuoro): Arvoisa puhemies! Kysymykseni sopii erit-
täin hyvin tähän jatkoksi, ja kysyisinkin siitä, kun — Ylppö kunniaan, mutta Ylpön ajoista
on aika kauan aikaa — tänään ajatellaan, ja on ehkä jo yli kaksikymmentäkin vuotta aja-
teltu, että lasten ja perheiden ympärille pitää rakentaa tällaista moniammatillista tukea.
Monessa kunnassa on lähdetty rakentamaan tällaisia perhekeskuksia, joissa on ei pelkäs-
tään terveyden- ja sosiaalihuollon vaan myöskin muiden alueiden yhteistyötä, esimerkiksi
koulun ja varhaiskasvatuksen ympärillä. Tässä nyt, ilman että hirveästi miettii, tulee kui-
tenkin kysymyksiä eteen: Vaikeutetaanko tätä nyt, kun nämä vastuut ja järjestämisvastuut
eriytetään tässä sote-uudistuksessa? Onko pohdittu, miten nämä voidaan turvata, että ei
kuitenkaan hajoteta sitä, mitä on yritetty nyt rakentaa?

16.17 Perhe- ja peruspalveluministeri Juha Rehula (vastauspuheenvuoro): Arvoisa
rouva puhemies! Eduskunta sääti noin kymmenen vuotta sitten lastensuojelulain, jossa lain
tasolla lähdettiin siitä, että yli kuntarajojen kyetään löytämään niitä moniammatillisia tii-
mejä, niin kuin termi kuuluu, tilanteessa, jossa esimerkiksi yksittäisen kunnan sosiaali-
työntekijän osaaminen ei ole sitä tasoa, mitä esimerkiksi vaativat lastensuojelupalvelut tar-
koittavat. Nämä ovat ääritilanteita, mutta näitä tilanteita on valitettavan paljon. Nyt se ko-
konaisuus, jota ollaan hallinnollisesti rakentamassa maakuntapohjalle, mahdollistaa sen,
että tämä teidän asettamanne kysymys on ainakin helpompi toteuttaa siitä näkökulmasta,
että kuntarajat eivät ole este. Toisekseen tämä perhekeskusmalli on tämän lapsi- ja perhe-
palveluiden muutosohjelman aivan ydin, se että näitä perhekeskuksia, sen kaltaisia toimi-
joita, joista on hyviä esimerkkejä eri puolilla maata, saataisiin koko maahan. Tämä on ai-
van olennainen asia. Kolmas näkökulma on sitten se, että se lainsäädäntö, jota nyt tehdään
hallinnon näkökulmasta, ei saa olla estämässä, vaarantaa tätä perhekeskustoimintaa, jossa
5



Pöytäkirjan asiakohta PTK 28/2017 vp
on sivistystoimen, terveydenhuollon, sosiaalihuollon ihmisiä. Sellaisia esteitä [Puhemies
koputtaa] ei pidä synnyttää.

16.18 Arja Juvonen ps (vastauspuheenvuoro): Arvoisa rouva puhemies! Neuvoloilla on
merkittävä vaikutus perheiden hyvinvointiin, ja myös pahoinvoinnin tunnistamisessa teh-
tävä on äärettömän tärkeä. Neuvolat ovat olleet haasteiden edessä myös näinä päivinä, ja
muun muassa uusia tehtäviä on neuvoloille annettu, muun muassa isyyden tunnustaminen
on nykyään mahdollista neuvoloissa. Kysyisinkin teiltä, ministeri: Miltä vaikuttavat neu-
voloiden resurssit tällä hetkellä? Miten neuvoloissa jaksetaan?

Kysyisin myös äitiyspakkauksesta ja sen tulevaisuudesta. Ollaanko sitä mahdollisesti
kehittämässä jotenkin, tai miten sitä voitaisiin vielä kehittää? Vielä kysyisin: eikö se olisi
aivan mahtava vientivaltti meille Suomelle viedä tuonne ulkomaille, koska malliahan on
ihasteltu ympäri maailmaa?

16.19 Perhe- ja peruspalveluministeri Juha Rehula (vastauspuheenvuoro): Arvoisa
rouva puhemies! Äitiyspakkauksen tulee elää ajassa, ja jos katsoo historiaa taaksepäin, si-
tähän on kehitetty siihen suuntaan, että se vastaisi ajan vaatimuksia ulkonäön, niin vaattei-
den kuin muunkin sisällön ulkonäön, ja sitten niitten tavaroiden, välineiden, vaatteiden
muotojen ja tapojen puolesta, joilla ne on toteutettu, ne ovat muuttuneet ajassa. Kyse on
vientituotteesta. Ministeri Mattila puoliääneen sanoi, että hän on viimeksi vienyt New Yor-
kiin viime viikolla osana vierailuaan suomalaisen äitiyspakkauksen. Meidän on syytä olla
ylpeitä siitä. Se voi olla vientituote.

Sitten mitä tulee neuvoloiden resursseihin, niin kysehän on koko sosiaali- ja terveyden-
huollon resursseista, jotka yritetään saada nykyistä paremmin riittämään palvelutarpee-
seen nähden sillä, että tehdään periaatteellinen, iso, perusteellinen muutos niin hallintomal-
liin kuin sitten tapaan rahoittaa palvelut. Siksi sotea tehdään.

16.20 Tuula Haatainen sd (vastauspuheenvuoro): Arvoisa rouva puhemies! Tämä sote-
uudistus ja erityisesti nyt tämä lausunnolla oleva valinnanvapauslaki, tämä pakkoyhtiöittä-
mis- ja markkinoilleviemislaki, on saanut paljon kritiikkiä, mutta minä yritän ymmärtää ja
pysyä kärryillä hallituksen ajattelutavassa. Voisitteko nyt kuvata meille, mitä etua näette
siinä, että neuvolat laitettaisiin yhtiöihin, että syntyisi tällainen Neuvola Oy Ab, jonne sit-
ten lapsiperheet ja odottavat äidit menevät ja kilpailuttavat näitä eri yhtiöitä, joista kilpail-
laan?

Kysyisin myös: kun nyt näissä lausuntokierrokselta tulleissa kritiikeissä on paljon pa-
lautetta kunnista — muun muassa Helsingin kaupunki teki lausunnon tästä eilen, ja siinä on
lukuisa joukko esityksiä ja kritiikkiä, joka kohdistuu nimenomaan yhtiöittämiseen ja pal-
veluiden pistämiseen markkinoille — niin otatteko nyt nämä kaikki, mukaan lukien kor-
keimman hallinto-oikeuden vakavan viestin sosiaalipalveluiden osuudesta, jatkovalmiste-
lutyöhön?

16.22 Perhe- ja peruspalveluministeri Juha Rehula (vastauspuheenvuoro): Arvoisa
rouva puhemies! Tuo Neuvola Oy Ab on kyllä teidän ihan oma keksintönne. Jatkossakin
neuvolapalvelut ovat osa perustason matalan kynnyksen palvelutoimintaa — jatkossakin
neuvolapalvelut ovat perustason matalan kynnyksen palvelutoimintaa — ja sen kynnyk-
sen pitää olla niin matala, että jokainen äiti, mielellään jokainen isä, jokainen vanhempi, on
6



Pöytäkirjan asiakohta PTK 28/2017 vp
mukana siinä lapsen kasvussa tilanteessa, jossa lapsi ei ole syntynyt vielä, ja sitten synty-
män jälkeen. Näin on ollut ja näin tulee varmuudella olemaan. 

Toisekseen, mitä lausuntopalautteeseen tulee, myös tämä korkeimman hallinto-oikeu-
den eilinen lausunto on luettu viimeisen vuorokauden aikana useammankin henkilön toi-
mesta erittäin tarkkaan, ja siinähän kiinnitetään erityistä huomiota sosiaalipalvelujen osuu-
teen tässä valinnanvapauslainsäädännön kokonaisuudessa.

Kysymyksen käsittely päättyi.
7


