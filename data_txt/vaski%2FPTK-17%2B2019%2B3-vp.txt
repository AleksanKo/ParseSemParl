















































DEMEBFE.tmp.xml


Pöytäkirjan asiakohta PTK 17/2019 vp
Pöytäkirjan asiakohta 

PTK 17/2019 vp

Täysistunto

Torstai 13.6.2019 klo 14.00—16.44

3. Eduskunnan oikeusasiamiehen kertomus vuodelta 2018
Kertomus K 11/2019 vp

Lähetekeskustelu

Puhemies Matti Vanhanen: Lähetekeskustelua varten esitellään päiväjärjestyksen 3.
asia. Asia lähetetään perustuslakivaliokuntaan, jolle muut erikoisvaliokunnat voivat antaa
lausunnon viimeistään 30.9.2019.

Keskustelu

14.05 Eduskunnan oikeusasiamies Petri Jääskeläinen (esittelypuheenvuoro): Arvoisa
herra puhemies! Arvoisat kansanedustajat! Minulla on ilo ja kunnia esitellä teille eduskun-
nan oikeusasiamiehen toimintakertomus vuodelta 2018. [Hälinää — Puhemies koputtaa]
Kertomus koskee oikeusasiamiesinstituution 99:ttä toimintavuotta. Suomen oikeusasia-
miesinstituutiohan on maailman toiseksi vanhin, ja ensi vuonna vietämme toiminnan 100-
vuotisjuhlavuotta.

Perinteiseen tapaan kertomuksen alussa on oikeusasiamiehen ja apulaisoikeusasiamies-
ten puheenvuorot kunkin itse valitsemasta aiheesta. Omassa puheenvuorossani käsittelen
vanhusten oikeuksia oikeusasiamiesinstituution näkökulmasta. Oikeusasiamiehen toimin-
taa ja havaintoja vanhusten oikeuksien valvonnassa ja edistämisessä on selostettu kerto-
muksen erillisessä jaksossa. Puheenvuorossani käsittelen kysymyksiä, mitkä ovat oikeus-
asiamiehen tehtävät ja toimivaltuudet vanhusten oikeuksien valvonnassa ja edistämisessä
sekä miten ne eroavat muiden valvontaviranomaisten tehtävistä ja toimivaltuuksista. Tote-
an tässä vain lyhyesti: 

Oikeusasiamiehellä on kattavat tiedonsaantioikeudet ja laajat toimivaltuudet ryhtyä toi-
menpiteisiin havaitsemiensa epäkohtien poistamiseksi. Koska vanhukset ja heidän omai-
sensa kantelevat vain harvoin, keskeistä on oikeusasiamiehen toimivalta toimittaa tarkas-
tuksia ja ottaa niiden perusteella tai muutoin tutkittavaksi omia aloitteita.

Oikeusasiamies on yleinen laillisuusvalvoja. Kun muiden valvontaviranomaisten toimi-
valta rajoittuu tiettyihin, esimerkiksi sosiaali- ja terveydenhuollon palveluihin liittyviin, oi-
keuksiin, oikeusasiamies valvoo paitsi niitä myös kaikkia muitakin vanhusten oikeuksia.
Oikeusasiamiehen tehtävä yleisenä laillisuusvalvojana näkyy myös siinä, että oikeusasia-
mies valvoo vanhusten oikeuksien toteutumista kaikissa viranomaisissa ja kaikissa julkis-
ta tehtävää hoitavissa yksityisissä riippumatta siitä, minkä hallinnonalan viranomaisesta tai
toimijasta on kysymys. Esimerkiksi viranomaisten palvelujen muuttuminen sähköiseksi
voi vaarantaa ikääntyneiden henkilöiden palvelujen saatavuutta kaikilla hallinnonaloilla.
Oikeusasiamies valvoo siis vanhusten kaikkia oikeuksia kaikilla hallinnonaloilla. Tämä on
se keskeisin ero verrattuna muihin valvontaviranomaisiin.
 Tarkistettu
4.0



Pöytäkirjan asiakohta PTK 17/2019 vp
Oikeusasiamies on myös ylin laillisuusvalvoja. Tämä tarkoittaa sitä, että oikeusasia-
mies ei valvo ainoastaan vanhuspalveluja antavia toimijoita ja niiden omavalvontaa vaan
myös kaikkia valvontavastuussa olevia viranomaisia. Vain oikeusasiamies voi valvoa
koko valvontajärjestelmän toimivuutta ja kattavuutta. Kaiken kaikkiaan oikeusasiamiehen
tehtävä ja näkökulma on laajempi kuin muiden valvontaviranomaisten.

Totean vielä, että Oikeusasiamiehen kanslian yhteydessä toimii Ihmisoikeuskeskus, jol-
la on ihmisoikeusvaltuuskunta. Oikeusasiamies, Ihmisoikeuskeskus ja ihmisoikeusval-
tuuskunta muodostavat yhdessä Suomen kansallisen ihmisoikeusinstituution. Tämä insti-
tuutiorakenne on erittäin sopiva muun muassa vanhusten oikeuksien edistämiseen ja val-
vontaan.

Apulaisoikeusasiamies Maija Sakslin tarkastelee puheenvuorossaan oikeusasiamiehen
toimintaa lapsen oikeuksien valvonnassa: 

Lapsen oikeudet on turvattu perustuslaissamme ja YK:n lapsen oikeuksien sopimukses-
sa. Oikeusasiamiehen toiminnassa kiinnitetään erityistä huomiota näiden oikeuksien val-
vontaan. Lapsen oikeuksien laillisuusvalvonta on ollut yksi oikeusasiamiehen erityistehtä-
vistä jo yli 20 vuotta. Lasten oikeuksien laillisuusvalvontaa vahvistettiin toisen apulaisoi-
keusasiamiehen viran perustamisen yhteydessä vuonna 1998.

Vuosittain Oikeusasiamiehen kansliassa ratkaistaan 300:sta 400:aan lapsia koskevaa
laillisuusvalvonta-asiaa. Suurin osa ratkaisuista koskee sosiaalihuoltoa. Toiseksi eniten
lasten oikeuksia koskevia asioita ratkaistiin varhaiskasvatuksen ja perusopetuksen alalta.
Lasten itsensä tekemien kanteluiden määrä on kuitenkin pieni. Tämän vuoksi on tärkeää,
että oikeusasiamies voi puuttua lainvastaiseen tai muuten moitittavaan kohteluun myös
omasta aloitteestaan ja tekemällä tarkastuksia. Tehtäväänsä hoitaessaan oikeusasiamies pi-
tää erittäin tärkeänä keskustelua lasten kanssa, erityisesti huostaan otettujen lasten kanssa.

Lapsiasiamiehen ja oikeusasiamiehen katsotaan yhdessä muodostavan YK:n lapsen oi-
keuksien sopimuksen mukaisen riippumattoman kansallisen valvonnan. Lasten oikeuk-
sien toteutumisen valvonta kuuluu erityisesti eduskunnan oikeusasiamiehen tehtäviin. Oi-
keusasiamiehellä on ylimpänä laillisuusvalvojana laaja tiedonsaantioikeus ja laaja toimi-
valta. Lapsiasiavaltuutetun tehtävänä on puolestaan erityisesti edistää lapsen etuja ja oi-
keuksia tuomalla näitä koskevia näkökulmia yhteiskunnalliseen keskusteluun ja päätök-
sentekoon. Lapsen oikeuksien asema oikeusasiamiehen laillisuusvalvonnassa on vahvistu-
nut. Tehtävä voitaisiinkin osoittaa lainsäädännössä oikeusasiamiehen erityistehtäväksi. —
Näin siis apulaisoikeusasiamies Maija Sakslin.

Apulaisoikeusasiamies Pasi Pölönen käsittelee puheenvuorossaan oikeusasiamiehen
vastuulla jo lähes sata vuotta ollutta erityistä tehtävää vapautensa menettäneiden oikeuk-
sien valvonnassa: 

Ylimmistä laillisuusvalvojista eli oikeusasiamiehestä ja oikeuskanslerista nimenomaan
oikeusasiamiehellä on velvollisuus suljettujen laitosten valvontaan. Tätä tehtävää tukee ja
tehostaa oikeusasiamiehen mandaatti YK:n kidutuksen vastaisen yleissopimuksen valin-
naisen pöytäkirjan mukaisena kansallisena valvontaelimenä.

Laillisuusvalvonnassa tarkastusten painoarvo on määräänsä suurempi. Tarkastusten lu-
kumäärä vastaa noin kahta prosenttia vuotuisesta kantelumäärästä, mutta tarkastuksiin
käytetään noin kymmenen prosenttia kanslian esittelijöiden työvoimasta. 

Valtaosa tarkastuksista kohdistuu juuri suljettuihin laitoksiin. Tarkastukset ovat katta-
via, ja yksi tarkastus voi johtaa lukuisiin laillisuusvalvojan toimenpiteisiin. Verkossa jul-
kaistavien kannanottojen tosiasiallinen ohjausvaikutus on huomattava.
2



Pöytäkirjan asiakohta PTK 17/2019 vp
Selvästi eniten suljettujen laitosten tarkastuksia tehdään sosiaalihuollon hallinnonalalla.
Toimipaikkojen runsaslukuisuudesta johtuen tarkastuksia voidaan kuitenkin tehdä vain
pieneen murto-osaan kaikkiaan tuhansista laitoksista. Poliisivankilat, vankilat ja tervey-
denhuollon suljetut yksiköt kyetään tarkastamaan säännöllisemmin ja suuremmalla katta-
vuudella.

Viime aikoina oikeusasiamiehen toiminnassa on panostettu yhä enemmän vanhusten- ja
lastenyksiköiden, kuten hoivakotien ja lastensuojeluyksiköiden, tarkastuksiin. Myös
ikääntyneiden henkilöiden yksiköiden ja lastenyksiköiden toiminnassa voi olla kyse va-
pauden rajoittamisesta, ja jo tästä syystä, mutta ei pelkästään, toimintaan tulee kohdistaa
tehokasta valvontaa. — Näin siis apulaisoikeusasiamies Pasi Pölönen.

Arvoisa herra puhemies! Näiden puheenvuorojen jälkeen kertomuksessa on katsaus oi-
keusasiamiehen toimintaan vuonna 2018. Siellä on muun muassa asiamääriä ja toimenpi-
teitä sekä erilaisia kotimaisia ja kansainvälisiä tapahtumia koskevia tietoja. 

Kertomusvuonna saimme noin 5 600 kantelua. Tämä on kaikkien aikojen toiseksi suu-
rin lukumäärä. Kanteluiden suuresta määrästä huolimatta pystyimme ratkaisemaan kante-
luita niin, että vuodenvaihteessa vireillä ei ollut yhtään yli vuotta vanhaa kantelua. Tämä
tavoite saavutettiin jo kuudennen kerran peräkkäin. On kuitenkin todettava, että kanslian
henkilöstö on työskennellyt jaksamisensa äärirajoilla. 

Omia aloitteita otettiin ja ratkaistiin noin 80. 
Kaikista kanteluista ja omista aloitteista yli 800 eli noin 15 prosenttia johti oikeusasia-

miehen toimenpiteisiin. Tämä toimenpideprosentti on kansainvälisesti vertaillen hyvin
korkea. 

Tarkastuksia tehtiin kertomusvuonna lähes 130 kohteeseen. Tämä tarkastusten määrä on
kaikkien aikojen suurimpia. Niistä noin puolet oli ennalta ilmoittamattomia eli niin sanot-
tuja yllätystarkastuksia.

Kertomuksen seuraava laaja pääjakso, numero 3, käsittelee perus- ja ihmisoikeuksia.
Tällainen jakso on ollut kertomuksessa perusoikeusuudistuksen voimaantulosta 1995 läh-
tien perustuslakivaliokunnan toivomuksen mukaisesti. Tähän jaksoon on sisällytetty oike-
usasiamiehen toiminta kansainvälisiin yleissopimuksiin perustuvissa erityistehtävissä.

Näitä ovat ensinnäkin tuo YK:n kidutuksen vastaisen yleissopimuksen valinnaisen pöy-
täkirjan mukaisen kansallisen valvontaelimen tehtävä eli niin sanottu OPCAT-tehtävä.
Kansallisen valvontaelimen tehtävässä on kysymys tarkastusten tekemisestä paikkoihin,
joissa pidetään vapautensa menettäneitä henkilöitä. Korostan, että kysymys ei ole vain esi-
merkiksi vangeista tai poliisin säilytystiloissa olevista henkilöistä, vaan myös esimerkiksi
vanhuksista, lapsista, psykiatrisista potilaista ja kehitysvammaisista henkilöistä. Suurin
osa kansallisen valvontaelimen tarkastuskäynneistä onkin tehty sosiaali- ja terveydenhuol-
lon toimintayksiköihin.

Toinen oikeusasiamiehen erityistehtävä perustuu YK:n vammaisten henkilöiden oi-
keuksista tehtyyn yleissopimukseen. Oikeusasiamies toimii yhdessä Ihmisoikeuskeskuk-
sen ja sen ihmisoikeusvaltuuskunnan kanssa sopimuksen tarkoittamana rakenteena, jonka
tehtävänä on edistää, suojella ja seurata vammaisten henkilöiden oikeuksien toteutumista.

Edellisten vuosien tapaan perus- ja ihmisoikeusjaksossa on kerrottu myös oikeusasia-
miehen perus- ja ihmisoikeusmandaatista ja Ihmisoikeuskeskuksesta ja sen toiminnasta.
Ihmisoikeuskeskus antaa oman kertomuksensa, mutta se ei ole valtiopäiväasiakirja eikä
sitä käsitellä eduskunnassa samalla tavalla kuin oikeusasiamiehen kertomusta. 
3



Pöytäkirjan asiakohta PTK 17/2019 vp
Edelleen tässä kertomuksen perus- ja ihmisoikeusjaksossa on esitetty kymmenen kes-
keisen suomalaisen perus- ja ihmisoikeusongelman lista, joka on aikaisempina vuosina he-
rättänyt keskustelua täällä eduskunnassa. Listaus on päivitetty. Eräiden puutteiden poista-
misessa on tapahtunut myönteistä kehitystä, mutta toisaalta joitakin puutteita on havaittu
aikaisempaa useammin.

Perus- ja ihmisoikeusjaksossa on kerrottu myös oikeusasiamiehen hyvitysesityksistä ja
sovinnollisiin ratkaisuihin johtaneista asioista. Nämä asiat ilmentävät Oikeusasiamiehen
kansliassa omaksuttuja toimintatapoja, joilla ihmisiä voidaan auttaa pääsemään oikeuk-
siinsa. 

Jaksossa käsitellään myös vuoden perus- ja ihmisoikeusteemaa. Meillä on joka vuosi
tietty perus- ja ihmisoikeusteema, joka otetaan esille muun muassa kaikilla tarkastuksilla.
Kertomusvuoden teemana oli oikeus yksityisyyteen.

Edelleen jaksoon sisältyy oikeusasiamiehen perusoikeuskannanottoja, jotka perustuvat
kertomusvuonna ratkaistuihin kanteluihin ja omiin aloitteisiin. Lopuksi jaksossa on käsi-
telty kaikki kertomusvuoden valitukset Suomea vastaan Euroopan ihmisoikeustuomiois-
tuimessa. Ilahduttavaa on, että kertomusvuonna ihmisoikeustuomioistuin ei antanut yh-
tään Suomea koskevaa tuomiota.

Neljäntenä jaksona kertomuksessa on kaikkein laajin, hallinnonalakohtainen tai asiaryh-
mittäinen jakso laillisuusvalvonnassa tehdyistä havainnoista. En nyt tässä yhteydessä
mene niihin lähemmin.

Lopuksi voisin todeta, että täällä eduskunnassakin useamman kerran esillä ollut edus-
kunnan oikeusasiamiehen ja valtioneuvoston oikeuskanslerin työnjaon kehittäminen on
nyt käynnistynyt. Tätähän muun muassa perustuslakivaliokunta ehti jo kiirehtiä useam-
paankin kertaan. Kuten tässä vuosikertomuksessa on mainittu, kertomusvuonna oikeusmi-
nisteriö asetti työryhmän valmistelemaan tätä työnjaon kehittämistä ja nyt kuluvan vuoden
toukokuussa työryhmä on luovuttanut mietintönsä. Oma toivomukseni on, että tämä oike-
usasiamiehen ja oikeuskanslerin työnjaon kehittäminen voisi edetä eduskunnan lainsää-
däntötoimenpiteisiin tuon työryhmän hahmottelemalta pohjalta. Mielestäni nykyinen kah-
den ylimmän laillisuusvalvojan päällekkäinen järjestelmä ei ole yhteiskunnan ja kansalais-
ten kannalta tehokkain eikä tarkoituksenmukaisin.

Arvoisa herra puhemies! Tässä oli esittelypuheenvuoroni. Toivon, että kertomus antaa
eduskunnalle mahdollisuuden arvioida lainsäädännön ja julkisen hallinnon tilaa sekä pe-
rus- ja ihmisoikeuksien toteutumista. — Kiitos.

14.21 Merja Mäkisalo-Ropponen sd: Arvoisa puhemies! Kiitos jälleen oikeusasiamie-
helle laajasta kertomuksesta — jonka olen nyt pystynyt vain selaamaan, koska tämä on niin
sangen paksu dokumentti. Aion kyllä tutustua siihen huolellisesti. Otsikoiden perusteella
siellä näyttää olevan hyvin samanlaisia asioita kuin monena aikaisempanakin vuonna.
Kymmenen keskeisimmän perus- ja ihmisoikeusongelman joukossa ovat jälleen muun
muassa puutteet vanhusten oloissa ja kohtelussa, lastensuojelun puutteet, vammaisten hen-
kilöiden oikeuksien toteutumisen puutteet ja itsemääräämisoikeutta loukkaavat rajoitta-
miskäytännöt. En ole todella pystynyt paneutumaan tähän kertomukseen kuin pintapuoli-
sesti, joten nostan esille tässä puheenvuorossani pari itselleni vastaan tullutta ongelmakoh-
taa näiden edellä mainittujen otsikoiden alla.

Puhemies! Suomi on ratifioinut YK:n vammaisten oikeuksien sopimuksen, jonka avulla
halutaan vammaisille taata itsenäinen elämä ja osallisuus yhteisössä ja yhteiskunnassa.
4



Pöytäkirjan asiakohta PTK 17/2019 vp
Käytännössä omannäköisen elämän toteutuminen edellyttää esimerkiksi oikeutta tulkkaus-
palveluun, henkilökohtaiseen avustajaan ja kuljetuspalveluun. Näillä palveluilla varmiste-
taan, että vammainen henkilö voi elää yhdenvertaisesti muiden kanssa, käydä töissä ja an-
saita rahaa sekä osallistua harrastuksiin ja haluamiinsa tapahtumiin ja tilaisuuksiin.

Vaikeavammaisten kuljetuspalvelu on niin sanottu subjektiivinen oikeus, eli kunnalla
on ehdoton järjestämisvelvollisuus, ja lain mukaan kunnan on järjestettävä vaikeavammai-
selle henkilölle kohtuulliset kuljetuspalvelut niihin liittyvine saattajapalveluineen, jos hen-
kilö vammansa tai sairautensa johdosta tarvitsee palvelua suoriutuakseen arjen toiminnois-
ta.

Valitettavasti monin paikoin Suomessa nyt tämän taksilain uudistuksen ja erilaisten
kyytienyhdistämiskeskusten käyttöönoton johdosta vammaisten kuljetuspalvelut eivät toi-
mikaan enää toivotulla tavalla. Puutteita on toki ollut aikaisemmin, mutta tilanne tuntuu
nyt hiukan huonontuneen. Minä olen saanut paljon kansalaispalautetta vammaisilta tak-
sien huonosta saatavuudesta, odotusajoista ja paluukyytien epävarmuudesta. Kyydit on ti-
lattava tunteja etukäteen, ja sekään ei aina takaa kyytien saatavuutta. Usein tilaaja on jou-
tunut odottamaan pitkiä aikoja epätietoisena, saapuuko tilattu auto lainkaan. Vammaisten
yhdenvertaiset oikeudet osallisuuteen yhteiskunnassa eivät siis millään muotoa toteudu.

Monet vammaiset ovat kertoneet myös, että uusi liikennepalvelulaki on heikentänyt
huomattavasti vammaisten oikeusturvaa ja turvallisen liikkumisen mahdollisuuksia. Vam-
maisten kannalta heikennyksiä ovat olleet muun muassa päivystys- ja asemapaikkamuu-
tokset ja kuljettajan koulutusvelvoitteen poistuminen sekä paikallistuntemusosion puuttu-
minen kuljettajakokeesta. Vammaisten kuljetuspalveluista on käsittääkseni tullut myös oi-
keusasiamiehelle viime aikoina useita kanteluita.

Arvoisa puhemies! Kansainvälisen määritelmän mukaan muistisairaudet ovat neurolo-
gisia vammaissairauksia. Niitä voidaan ennaltaehkäistä, hoitaa ja kuntouttaa. Hoidon ja
kuntoutuksen avulla voidaan hidastuttaa sairauden etenemistä, ylläpitää toimintakykyä ja
lisätä elämänlaatua. Nyt eri puolilla Suomea tulkitaan tätä asiaa hyvin eri tavoin, siis onko
kyseessä neurologinen vammaissairaus vai ei. Jossain paikoin muistisairas saa vammais-
palvelulain mukaisia palveluja, jossain paikoin taas ei. Esimerkiksi vammaispalvelulain
mukaiset kuljetuspalvelut ja henkilökohtaisen avustajan palvelut helpottaisivat monen ko-
tona asuvan muistisairaan elämää ja pidentäisivät myös kotona asumisen mahdollisuuksia.
Lainsäädännön tulisi olla niin selkeä, etteivät ihmiset joudu eriarvoiseen tilanteeseen riip-
puen siitä, missä päin Suomea he asuvat. Tarvitsemme siis ehdottomasti uutta vammais-
palvelulakia, jossa näihin asioihin saadaan selkeys.

Me olemme täällä eduskunnassa kaksi päivää keskustelleet hallitusohjelmasta, ja muis-
tisairaiden kannalta hallitusohjelmassa on myönteistä esteettömän yhteiskunnan korosta-
minen kaikille hyvänä yhteiskuntana. Tulevan hallituskauden aikana on myös tarkoitus ke-
hittää ikääntyneiden asumisen uusia ratkaisuja, kuten yhteisöllistä asumista ja yhteisöko-
tien rakentamista. Muistisairaiden erityistarpeet ja ikääntyvän väestön asumisen turvalli-
suus otetaan huomioon aiempaa paremmin.

Iloitsen siitä, että hallitusohjelmassa puhutaan nyt käsitteellä yhteisökoti, sillä sanoilla
on väliä. ”Tehostetun palveluasumisen muistiyksikkö” kuulostaa laitokselta, mutta ”yhtei-
sökoti” kuulostaa enemmän kodilta. Hoidon ja hoivan kannalta olisi tärkeää ymmärtää, että
siinä vaiheessa, kun muistisairas ei voi olla enää omassa kodissa, hän ei tarvitse laitoshoi-
toa, mutta hän tarvitsee ympärivuorokautista hoitoa ja hoivaa kodinomaisissa olosuhteissa.
5



Pöytäkirjan asiakohta PTK 17/2019 vp
Toisaalta meidän täytyy erityisesti panostaa kotihoidon kehittämiseen, sillä kotihoidon
onnistuminen tai epäonnistuminen ratkaisee sen, miten tulemme selviytymään hoidon ja
hoivan tulevaisuuden haasteista. Vaikka kotihoitoon on vaikea laatia hoitajamitoituksia,
niin jollain tavoin tulisi varmistaa, että työnantajilla olisi nykyistä paremmat valmiudet ar-
vioida tarvittava työntekijöiden määrä kotihoidossa. Työpaineet ovat siellä monin paikoin
kohtuuttomat, ja siitä johtuen hoidon laatu ja asiakkaiden oikeudet hyvään hoitoon kärsi-
vät.

Henkilöstöresurssien lisäksi kotihoidossa tarvitaan myös aivan uudenlaista ajattelua ja
uudenlaisia toimintatapoja. Meillä on kotihoito painottunut liikaa kotiin vietäviin palvelui-
hin, jotka passivoivat ikäihmistä neljän seinän sisälle. Meillä on aivan liikaa ikäihmisiä,
jotka eivät koskaan pääse ulos. Minusta tämä on vakava ihmisoikeusloukkaus. Kotiin vie-
tävien palvelujen sijasta kotihoidon asiakkaiden toimintakyvyn ylläpitämisen tärkein ele-
mentti on kotoa ulos pääseminen liikkumaan ja harrastamaan sekä osallistumaan erilaisiin
toimintoihin, ja tähän tarvitaan kuljetuspalveluita ja myös henkilökohtaisen avun palvelu-
ja.

Toisaalta olisi tärkeää muistaa, että kotihoidon rajat tulevat myös jossain kohdassa vas-
taan, ja esimerkiksi muistisairas, joka ei muista syödä tai juoda tai osaa käydä vessassa, ei
ole enää kotihoidon asiakas. Hänelle parempi ja inhimillisempi paikka olisi yhteisökoti.
Tällä hetkellä kotihoidossa on muistisairaita, joiden oikea ja inhimillinen paikka ei ole
enää siellä omassa kodissa. Yhteiskunnassamme hoettu mantra, jonka mukaan kaikkien
ikäihmisten on aina parasta olla omassa kodissa, on johtanut epäinhimillisiin tilanteisiin.
Töitä ikäihmisten oikeuksien valvonnassa riittää, ja toivottavasti uusi vanhusasiavaltuutet-
tu valittaisiin mahdollisimman pian. Oikeusasiamiehen ja uuden valtuutetun yhdessä teke-
minen ja toisaalta työnjako on suunniteltava huolella. — Kiitos. 

14.28 Mika Niikko ps (vastauspuheenvuoro): Arvoisa puhemies! On tärkeä asia tässä oi-
keusasiamiehen kertomuksessa nimenomaan tämä vanhusten oikeudet, johon on kiinnitet-
ty huomiota. Kuten tiedetään ja täälläkin sanotaan, THL:n mukaan näitä vanhuspalvelujen
asiakkaita on 93 000, joista vajaat 60 prosenttia on kotihoidossa ja loput ovat sitten ympä-
rivuorokautisessa hoidossa. 

Näitä puutteita tulee ilmi jatkuvasti. Tämä viime vaalikauden lopussa tullut iso ilmitulo
vanhuspalvelujen puutteista tuli aluehallintoviraston ja Valviran valvontojen toimesta, ja
sen johdosta muun muassa eduskuntakin lisäsi vaalikauden lopussa oikeusasiamiehelle
muistaakseni kolme henkilötyövuotta lisää tähän valvontaan. 

Mutta tämä ei riitä mihinkään. Nyt kun pitäisi vähän isompia askelia ottaa, minä vetoan
oikeasti nyt sosiaalidemokraatteihin. Niin kuin Mäkisalo-Ropponenkin äsken piti puheen,
niin nämä puheet te olette pitäneet viime vaalikaudella ja myös vaalikautena 2011 — nyt
eivät puheet enää riitä, nyt on tekojen aika. Teillä on avaimet, teillä on rahat, teillä on re-
surssit — hoitakaa tämä asia kuntoon. [Puhemies koputtaa] Lisätkää resursseja kotisai-
raanhoidon valvontaan ja laitosasumisen paikkojen lisäämiseen.

Puhemies Matti Vanhanen: Olen merkinnyt vastauspuheenvuorot edustajille Östman,
Guzenina ja Kiljunen.

14.29 Peter Östman kd (vastauspuheenvuoro): Arvoisa puhemies! Kuten kuultiin, oike-
usasiamies valvoo tällä hetkellä vanhusten oikeuksia. Hyvä näin, että edes joku valvoo.
6



Pöytäkirjan asiakohta PTK 17/2019 vp
Haluaisin myöskin kiittää edustaja Mäkisalo-Ropposta erittäin hyvästä puheenvuorosta.
Toivottavasti hallitus toteuttaa kaikkia niitä asioita, mitä tuli käsiteltyä hänen puheenvuo-
rossaan. KD:han on vaatinut, että Suomen eduskunta ja hallitus toimisivat sen puolesta,
että vanhusasianvaltuutetun virka perustetaan maahamme, koska ikäihmiset tarvitsevat
puolestapuhujan, nimenomaan vanhusasianvaltuutetun, joka on perehtynyt heidän asioi-
hinsa ja puolustaa ikäihmisten asemaa yhteiskunnassa. Niin että KD:ltä tulee ainakin tu-
kea, jos hallitus toteuttaa tämän hankkeen.

14.30 Maria Guzenina sd (vastauspuheenvuoro): Arvoisa puhemies! Tämä eduskunnan
oikeusasiamiehen kertomus on eräällä tavalla kertomus siitä, miten suomalainen hyvin-
vointiyhteiskunta kohtelee kaikkein heikoimmassa asemassa olevia, ja se, että painopistee-
nä on vanhukset, vammaiset ja lapset, on aivan erityisen tärkeää. Kertomusvuonna 2018
tehtiin todellakin yli 5 000 kantelua — toiseksi eniten siitä saakka, kun näitä tarkastuksia
on tehty tai oikeusasiamiehen toimisto on ollut olemassa. Tämän pitäisi saada meistä ihan
jokaisen hälytyskellot soimaan. Perusoikeudet kuuluvat ihan kaikille, ikään katsomatta, ja
siksi Rinteen hallitus on todellakin halunnut panostaa juuri ihmisiin, vahvistaa palveluita,
tunnistaa yhteiskunnan kipukohdat ja korjata näitä puutteita. 

Kun täällä edustaja Östman peräänkuulutti tätä vanhusasiavaltuutetun viran perustamis-
ta, niin se on siellä hallitusohjelmassa, se on tulossa. Nyt täytyy nimenomaan tehdä kaikki
sen eteen, että Suomessa ei jouduttaisi enää yhtäkään sellaista lehtiotsikkoa lukemaan, jos-
sa lapset, jotka ovat lastensuojelun piirissä, ovat joutuneet kaltoin kohdelluiksi tai vanhuk-
set ovat joutuneet kaltoin kohdelluiksi.

Puhemies Matti Vanhanen: Vastauspuheenvuorot vielä edustajille Kiljunen, Koskinen,
Juvonen, Alanko-Kahiluoto, Lindén, ja edustaja Mäkisalo-Ropponen viimeisenä.

14.32 Kimmo Kiljunen sd (vastauspuheenvuoro): Arvoisa puhemies! Eduskunnan oike-
usasiamies -instituutio on myöskin kansainvälisesti todettu merkittäväksi esimerkiksi lail-
lisuusvalvonnasta, ja sitä paljon on pyritty seuraamaan rakentamalla vastaavantyyppisiä
instituutioita myöskin muualle. Minusta oli arvokasta, että tässä raportissa oli vahva luku,
joka käsitteli nimenomaan vanhusten oikeuksia ja vanhustenpalvelujen valvontaa, ja tänä
keväänähän on käyty aika laaja keskustelu valvonnan ongelmista ja hoivapalveluista. Tie-
dän, että kunnilla on ensisijainen vastuu valvonnassa, Valviralla oma roolinsa. Oli arvo-
kasta kuulla myöskin oikeusasiamiehen puolelta, että tätä laillisuusvalvontaa täällä teh-
dään. 

Kaikissa käytetyissä puheenvuoroissa on viitattu tähän vanhusasiamiehen tai -valtuute-
tun viran perustamiseen, joka tulee hallitusohjelman mukaan tapahtumaan, ja halusin ky-
syä oikeusasiamieheltä: Oletteko te jo miettinyt työnjakoa, suunnitellut, kuinka yhteistyö
rakennetaan ja minkätyyppisiä uusia elementtejä me tätä kautta pystymme saamaan tähän
laillisuusvalvontaan?

14.33 Johannes Koskinen sd (vastauspuheenvuoro): Arvoisa puhemies! Puheenvuoroni
liittyy aivan samaan asiaan kuin edustaja Kiljusellakin. — Tässä alussa oleva oikeusasia-
miehen katsaus juuri vanhuskentän oikeusvalvontaan on hyvin perusteellinen ja mietitty.
Ehkä rivien välistä voisi lukea, että siinä oikeusasiamies olisi katsonut mieluummin niin,
että olisi vahvistettu eteenkinpäin Oikeusasiamiehen kanslian voimavaroja ja mahdolli-
7



Pöytäkirjan asiakohta PTK 17/2019 vp
suuksia parantaa tätä valvontaa, ja se varmaan on tarpeen ihan näistä muista ratkaisuista
riippumatta.

Kysymykseni koskee samaa kuin edustaja Kiljusellakin. Kun tämä päätös vanhusasi-
avaltuutetun tehtävästä ja toimiston perustamisesta on nyt olemassa, niin mikä oikeusasia-
miehen kanta on? Pitäisikö se niveltää vähän samaan tapaan kuin lapsiasiavaltuutetun ja
Oikeusasiamiehen kanslian työnjako, eli tätä vanhusasiavaltuutetun työtä painotettaisiin
ikään kuin tulevaisuuteen päin ja kohentamiseen päin ja sitten tämmöinen yksilötasoinen
oikeusvalvonta jäisi enemmän oikeusasiamiehen kontolle, vai minkälaisia näkemyksiä?
Nyt on tilaisuus koko salille kertoa, mihinkä suuntaan tätä valmistelua lähdettäisiin edistä-
mään.

14.34 Arja Juvonen ps (vastauspuheenvuoro): Arvoisa herra puhemies! Vanhukset ja
heidän omaisensa kantelevat ja lähtevät valittamaan hoidosta hyvin hyvin harvoin. Kun lu-
kee täällä näistä kantelujen aiheista, niin ne ovat juuri niitä tarinoita, joita tuolla kentällä
kuulee ihmisiltä. Ne ovat niitä yhteydenottoja, ne ovat tarinoita ihan lähipiiristä: tieto ei
kulje, vanhus kotiutetaan lonkka murtuneena omaan kotiin, kukaan ei tiedä, että hän on
siellä, hänet on jätetty heitteille — eli ihan näitä arkipäivän tarinoita. Saattohoito ei toimi,
kivunlievitystä ei ole. Saattohoitopäätöksestä ei ole tietoa, onko tehty vai ei ja tietävätkö
omaiset. Tämähän on järkyttävä tilanne.

Nyt on tekojen aika, ei puheiden aika. Täällä on puhuttu, että kodeissa elää huonokun-
toisia vanhuksia. On aika tehdä jotakin ja lisätä niitä ympärivuorokautisen hoivan paikko-
ja. Ne avaimet ovat teidän käsissänne. Kenellä on se rahakirstun avain? Lisää niitä hoiva-
paikkoja ja kotihoitoon selkeät hoitajaresurssit ja -mitoitukset.

14.35 Outi Alanko-Kahiluoto vihr (vastauspuheenvuoro): Arvoisa puhemies! Kiitän
edustaja Juvosta hyvästä puheenvuorosta. Muistan, kun viime kaudella sosiaali- ja terveys-
valiokunnassa ihan kauden loppupuolella kuulimme tästä vanhustenhoidon kriisistä valvo-
via viranomaisia ja he kertoivat hyvin järkyttäviä arjen tapahtumia siitä, minkälainen se ti-
lanne siellä kentällä on: saattaa esimerkiksi olla vanhusten hoivalaitoksia, joissa ei jonakin
hetkenä ole lainkaan hoitajia, ei yhtään hoitajaa, paikalla. Kun edellisen hoitajan vuoro
loppuu, niin menee pari tuntia ennen kuin sinne tulee seuraava hoitaja. Eli tämä tilanne on
todellakin kestämätön, ja olen hyvin iloinen siitä, että hallitusneuvotteluissa saatiin sovit-
tua ensinnäkin siitä, että tullaan perustamaan vanhusasiavaltuutetun virka ja että vähitellen
mennään tiukempaan hoitajamitoitukseen.

Itse kun olin neuvottelemassa hallitusneuvotteluissa tätä sote-rakenneuudistusta, niin
voin kertoa, että siinä yhteydessä päätettiin, että tämän sote-rakenneuudistuksen yhteydes-
sä selvitetään myöskin eri valvontaviranomaisten tehtävät parlamentaarisesti, jolloin siis
kaikki eduskuntapuolueet saavat tähän työhön oman edustajansa. Eli käydään tosiaankin
läpi se, miten Valviran ja aluehallintovirastojen sote-palveluiden valvontatehtävät ny-
kyään pystytään hoitamaan ja mitä niissä pitäisi kenties tehdä, jotta valvonta olisi parem-
massa jamassa kuin se nykyisin on. Samoin sovittiin, että luodaan tämmöinen erillinen so-
siaalihuollon tutkimuksen ja osaamisen vahvistamiseen pyrkivä valtion rahoitusmekanis-
mi ja myöskin tullaan rahoittamaan sosiaalihuollon integraation tutkimusta, mikä on yksi
uusi väline siihen, että pyritään varmistamaan se, että kukaan ei putoa sosiaali- ja terveys-
huollon palveluiden väliin, elikkä ihmisten asema täällä palveluverkostossa paranee.
8



Pöytäkirjan asiakohta PTK 17/2019 vp
Puhemies Matti Vanhanen: Muistutan, että vastauspuheenvuoroihin käytettävä aika on 1
minuutti.

14.37 Aki Lindén sd (vastauspuheenvuoro): Arvoisa puhemies! Käytän ehkä hieman eri-
laisen puheenvuoron. Haluan kiittää tässä eduskunnan oikeusasiamiestä hänen tekemäs-
tään erinomaisesta työstä, kuten myös hänen edeltäjäänsä aikoinaan. Välitän nämä tervei-
set sen takia, että minulla on pitkä työura sosiaali- ja terveydenhuollon kentällä, 20 vuotta
kahden suuren sairaanhoitopiirin johtajana, ja siellä kentällä nämä asiat ratkaistaan.

Itselläni oli tapana, että aina kun tämä eduskunnan oikeusasiamiehen kertomus tuli pa-
periversiona, otin kopiot kaikista niistä sivuista, joissa käsiteltiin terveydenhuollon kante-
luratkaisuja, ja jaoin ne koko esimieskunnalle siellä työyhteisössä. Siellä oli merkittäviä
linjaavia kannanottoja moniin olennaisiin asioihin. Nytkin tässä ihmisoikeuskohdassa kä-
sitellään terveyspalveluiden saatavuutta. Aikanaan edeltäjänne ratkaisi esimerkiksi kysy-
myksen siitä, kumpi on painavampaa, kunnan tai sairaanhoitopiirin budjettiin osoittama ra-
hamäärä vai hoidon tarve, ja siltä pohjaltahan sitten lainsäädäntöäkin uudistettiin ja saatiin
Suomeen hoitotakuulainsäädäntö, jota nyt ollaan toivon mukaan kiristämässä. [Puhemies
koputtaa] Ymmärrän, että täällä eduskunnassa me pidämme omia päätöksiämme tärkeinä
— niin ne ovatkin — mutta kentällä nämä asiat käytännössä ratkaistaan.

Puhemies Matti Vanhanen: Edustaja Mäkisalo-Ropponen, ja sen jälkeen oikeusasiamies
voi kommentoida esitettyjä puheenvuoroja.

14.39 Merja Mäkisalo-Ropponen sd (vastauspuheenvuoro): Arvoisa puhemies! Van-
hustenhoidon kriisihän ei ole mikään uusi asia, mutta se on uutta, että olemme nyt kaikki
samaa mieltä siitä, että ikäihmisten asiat on laitettava kuntoon. Iloitsen siitä, jos saamme
yksimielisesti hyväksyttyä vanhusasiavaltuutetun viran perustamisen. Olen tehnyt tästä
viime kaudella kaksi kirjallista kysymystä ja jopa lakialoitteenkin, ja nyt jos tämä etenee,
niin se on loistava asia. Oikeusasiamies on kyllä tehnyt erinomaista työtä ikäihmisten hoi-
don ja hoivan valvonnassa, siinä ei ole mitään sanomista, mutta valvontaresursseja vain ei
ole ollut tarpeeksi, ja nyt jos tulee tähän kohdennettu virka, niin se helpottaa tilannetta huo-
mattavasti. 

Arvoisa puhemies! Minulla on oikeusasiamiehelle kaksi kysymystä. Toinen niistä on:
miten teidän mielestänne nyt YK:n vammaisten oikeuksien sopimuksen kriteerit täyttyvät
Suomessa, elämmekö me tämän sopimuksen hengessä tällä hetkellä? Toinen asia, joka tuli
tässä mieleeni kuunnellessani tätä keskustelua, kun en ole nyt niin hyvin tätä kertomusta
voinut lukea: miten oikeusasiamies on valvonut kotihoidon tilannetta tällä hetkellä, koska
siellä tulee paljon niitä epäinhimillisiä tilanteita vastaan?

14.40 Eduskunnan oikeusasiamies Petri Jääskeläinen: Arvoisa herra puhemies! Olen
hyvin ilahtunut siitä, että vanhusten oikeudet ja niiden valvonta ovat herättäneet täällä vil-
kasta keskustelua, ja mukava oli kuulla, että esimerkiksi edustaja Lindén on aikanaan
omassa toimintayksikössään edistänyt oikeusasiamiehen kertomuksen vaikuttavuutta jaka-
malla sitä siellä.

Tässä oli suoria kysymyksiä, täällä ainakin edustajat Kiljunen ja Koskinen kysyivät
työnjaosta oikeusasiamiehen ja mahdollisen vanhusasiavaltuutetun välillä: Nähdäkseni tä-
hän työnjakoon ei tule liittymään mitään ongelmia. Minä olen oman puheenvuoroni kirjoit-
9



Pöytäkirjan asiakohta PTK 17/2019 vp
tanut siinä vaiheessa, kun tiedossa ei ollut, että vanhusasiavaltuutettu olisi tulossa, ja nämä
vanhusten oikeuksien valvontaan liittyvät tehtävät hoituisivat oikeusasiamiesinstituution
puitteissa — siis oikeusasiamies, Ihmisoikeuskeskus ja ihmisoikeusvaltuuskunta. Käsit-
tääkseni tällä mahdollisella vanhusasiavaltuutetulla nämä tehtävät olisivat hyvin samanta-
paisia kuin mitä Ihmisoikeuskeskus meillä tekee, eli tämmöistä yleistä vanhusten oikeuk-
siin liittyvää tiedotusta, kasvatusta, koulutusta, aloitteiden tekemistä, selvitysten tekemis-
tä, seurantaa, tämäntyyppisiä tehtäviä. Kuvittelisin ja ehkä toivoisinkin, että mahdollisen
vanhusasiavaltuutetun tehtävät ja toimivaltuudet olisivat samantapaisia kuin nykyisin lap-
siasiavaltuutetulla, elikkä juuri tämmöiset yleiset vanhusten oikeuksien edistämiseen liit-
tyvät tehtävät. Sen sijaan toivoisin, että tälle valtuutetulle ei tulisi oikeusasiamiehen toimi-
valtaa vastaavaa oikeutta tutkia yksittäisiä asioita, tutkia kanteluita ja varsinkaan tehdä tar-
kastuksia. Jos näin olisi, niin sitten tämä toiminta tulisi olemaan päällekkäistä, ja se minus-
ta ei olisi toivottavaa. Mutta jos ne tehtävät ja toimivaltuudet ovat, kuten sanottu, saman-
tyyppisiä kuin lapsiasiavaltuutetulla, niin se ei varmasti tule olemaan ongelma. Toki se tie-
tysti sillä tavalla vaikuttaa, että Ihmisoikeuskeskuksen työskentelyssä se otetaan
huomioon, jos on erityisvaltuutettu olemassa, ihan niin kuin nykyisinkin: kun on lapsiasi-
avaltuutettu olemassa, niin silloin Ihmisoikeuskeskus on sitten omassa toiminnassaan otta-
nut huomioon sen, että heillä ei ole päällekkäisiä tehtäviä ja aktiviteetteja.

Sitten edustaja Mäkisalo-Ropponen kysyi tästä, miten vammaisten henkilöiden oikeuk-
sista tehty yleissopimus täyttyy: 

Kyllä minun näkemykseni on se, että siitä, kun Suomi ratifioi vammaisten henkilöiden
oikeuksista tehdyn yleissopimuksen 2016 kesäkuussa, parempaan suuntaan on kovasti
menty. Mutta paljon on vielä tehtävää, ja kyllähän vammaisten henkilöiden oikeudet on vä-
hän samantapainen asia kuin vanhusten oikeudet, että koko ajan täytyy pyrkiä parempaan
mutta tuskin koskaan päästään sellaiseen tilanteeseen, että mitään ongelmia ei olisi.

Vammaisyleissopimuksen soveltamisalahan on hyvin laaja, ja sehän, keitä katsotaan
vammaisyleissopimuksen näkökulmasta vammaisiksi henkilöiksi, ei edellytä mitään lää-
ketieteellistä diagnoosia. Eli soveltamisala on hyvin laaja, ja tämä sopimushan on meillä
lakina voimassa, eli periaatteessa kaikki se, mikä tässä vammaisyleissopimuksessa on, on
noudatettavana. Esimerkiksi iso osa vanhuksista on sellaisia, jotka tämän vammaisyleisso-
pimuksen soveltamisalan piiriin kuuluvat, vaikkapa muistisairaat vanhukset, mutta sekään
siis ei edellytä sitä, että on diagnoosi vaikkapa Alzheimerin taudista.

Kotihoidon valvonta on ongelma jo sen takia, että eiväthän oikeusasiamies ja muutkaan
valvontaviranomaiset voi sinne ihmisten koteihin mennä. Tavallaan sen tiedon saaminen
siitä, kuinka kotihoidon palvelut toimivat, on haasteellista, ja se on hyvin erityyppistä kuin
toiminnan valvonta jossakin tietyssä laitoksessa tai asumisyksikössä, johon voidaan men-
nä. Se on kyllä jatkuva haaste, ja kyllä me siinäkin koetamme erilaisia metodeja kehittää.
Tähän liittyenhän nyt siis oikeusasiamies ja Ihmisoikeuskeskus ovat teettäneet selvityk-
sen, missä on muun muassa omaisia haastateltu siitä, miten nämä palvelut ovat toteutuneet
ja toimineet käytännössä. — Ehkä tässä vaiheessa tämä. Kiitos.

Puhemies Matti Vanhanen: Siirrytään puhujalistaan. Myönnän mahdollisia uusia vas-
tauspuheenvuoroja vasta sen jälkeen, kun pyydetyt puheenvuorot on pidetty, ja keskuste-
lun lopuksi oikeusasiamiehellä on toinen mahdollisuus kommentoida.
10



Pöytäkirjan asiakohta PTK 17/2019 vp
14.46 Pekka Aittakumpu kesk: Arvoisa herra puhemies! On ollut erittäin miellyttävää
kuulla se yksimielisyys, mikä meillä vallitsee siitä, että vanhustenhoidon tilaa on parannet-
tava, ja meillä on monet hyvät keinot siihen. Erityisesti nyt kotihoidon tilanne tietysti on
sellainen, joka vaatii paljon toimia ja myöskin ideointia siitä, miten me voimme järjestää
kotihoidon valvonnan paremmin. Tietysti siinä yksi keskeinen asia on se, että kunnilla ja
muilla palveluja järjestävillä täytyy olla riittävät varat siihen, että hoitohenkilökuntaa on
riittävästi. Monet ongelmat johtuvat liiallisesta kiireestä.

On erityisen arvokas tämä oikeusasiamiehen kertomus, koska se kuvaa juuri sitä, miten
me meidän yhteiskunnassa pidämme huolta heikoimmassa asemassa olevista. Tämän ker-
tomuksen mukaan kehitysvammaisia on arvioitu olevan Suomessa noin 40 000. Henkilö-
kohtaisesti itse olen saanut vammaisilta paljon. Olen oppinut heiltä elämästä ja ihmisyy-
destä. Vammaisia oli jopa vaalityössäni mukana omasta aloitteestaan ja omilla lahjoillaan.
Joku jakoi esitteitä, toinen kaatoi tupaillassa vieraille kahvia, joku kertoi omia kokemuksi-
aan. Vammaiset toivat mukanaan iloa ja valoa, ja he ovat myös nyt eduskuntatyön aikana
muistaneet, laittaneet viestiä, soittaneet puheluita ja kertoneet terveisiä tänne eduskuntaan.
Heidän viestinsä ja myöskin oma huomioni on se, että vammaisten asiat ovat Suomessa
pääsääntöisesti varsin hyvin ja he ovat elämäänsä tyytyväisiä, mutta kuten tässä kertomuk-
sessa tulee esille, kyllä parannettavaakin vielä on.

Kertomuksessa todetaan esimerkiksi, että kuntien vammaispalveluja koskevat sovelta-
miskäytännöt ovat epäyhtenäisiä ja että erilaiset ohjeet saattavat rajoittaa vammaisten la-
kisääteisten palvelujen saamista. Pidänkin erittäin tärkeänä, että edelleen parannamme
vammaisten mahdollisuuksia saada tarvittavat palvelut, myös henkilökohtainen apu. Meil-
lä on uuden hallitusohjelman myötä runsaasti toivoa siitä, että niin vanhusten kuin vam-
maistenkin palvelut paranevat koko maassamme.

Tässä oikeusasiamiehen kertomuksessa todetaan, että laillisuusvalvonta toteutuu suurel-
ta osin kanteluiden tutkinnan kautta mutta epäkohtia tutkitaan myös omasta aloitteesta ja
tarkastuskäynneillä, ja kerrotaan, miten vammaisten henkilöiden asumis- ja laitosyksiköi-
den ja psykiatristen sairaaloiden tarkastuksia tehtiin viime vuonna yhteensä 25. Näiden
vammaisten palveluihin tehtyjen tarkastusten osalta olisin kiinnostunut tietämään siitä,
kuinka monta näistä tehtiin näinä ennalta ilmoittamattomina eli yllätystarkastuksina, ja
myöhempiä kertomuksia varten esitän sen toiveen, että siellä tuotaisiin ilmi se, kuinka suu-
ri osuus näistä on tehty tämmöisinä ennalta ilmoittamattomina. Vammaisten ja esimerkik-
si muistisairaiden vanhusten osalta on tärkeää, että me yhteiskuntana huolehdimme val-
vonnasta, koska he eivät itse pysty ottamaan asioihinsa kantaa ja monet heistä eivät pysty
eivätkä kykene soittamaan tai laittamaan viestiä vaan he ovat täysin meidän muiden varas-
sa huolenpidon osalta. 

Haluan myös osaltani kiittää oikeusasiamiestä ja kaikkia tuon tärkeän kertomuksen te-
kemiseen osallistuneita ja jokaista, joka näistä meidän heikoimmista pitää yhteiskunnas-
samme huolta, ja olen todella hyvin iloinen siitä, että me hallitusohjelman mukaan saam-
me vanhusasiavaltuutetun maahamme.

14.51 Riikka Purra ps: Arvoisa herra puhemies! YK:n vammaisyleissopimuksen 25 ar-
tiklan mukaan vammaisilla henkilöillä on oikeus parhaaseen mahdolliseen terveyden ta-
soon ilman syrjintää vammaisuuden perusteella. Eduskunnan oikeusasiamiehen kertomuk-
sessa jälleen kerran joudutaan huomauttamaan, että Suomessa tämä ei toteudu, vaan vam-
maisia syrjitään jopa elämän ja kuoleman kysymyksissä.
11



Pöytäkirjan asiakohta PTK 17/2019 vp
Päätös elvyttämättä jättämisestä on lääkärin tekemä lääketieteellinen päätös pidättäytyä
elvytystoimenpiteistä, kun potilas menee elottomaksi. Yleensä tämä koskee elämän loppu-
puolella olevia, hyvin sairaita ihmisiä. Valitettavasti Suomessa hoidon rajauksia ja tätä
DNR-päätöstä tehdään kehitysvammaisille ihmisille, jopa lapsille, joilla ei ole kuolemaan
johtavaa sairautta ja jotka eivät kärsi. Päätös elvyttämättä jättämisestä on aktiivisesti tar-
jottua passiivista eutanasiaa ihmisille, jotka eivät itse kykene puolustamaan itseään. 

Tavallisesta sairaudesta johtuen sairaalassa hoidettavan kehitysvammaisen lapsen van-
hemmilta saatetaan ennen tutkimustoimenpiteitä tiedustella hoidon rajaamisesta eli ehdot-
taa elvyttämiskieltoa. Vanhemmat saatetaan panna allekirjoittamaan paperi jopa silloin,
kun kehitysvammainen lapsi muuttaa asumisyksikköön. Muun muassa Valvira, kehitys-
vammalääketieteen asiantuntijat ja vammaisjärjestöt ovat useasti huomauttaneet, että tämä
asettaa vammaisen potilaan eriarvoiseen asemaan vammaisuuden perusteella. 

Oikeusasiamies on jo vuonna 2009 antanut HUSille huomautuksen, jonka mukaan sai-
raanhoitopiiri rikkoo perustuslakia noudattamalla ohjetta, jonka mukaan syvästi kehitys-
vammaiset eivät yleensä kuulu tehohoidon piiriin. [Aki Lindén: Käytäntö muutettiin heti!]
— Tiedetään. — HUSissa on päätetty rajata vammaisten lasten hoitoa senkin jälkeen ja jät-
tää heitä elvyttämättä vastoin vanhempien tahtoa ja jopa vanhempien tietämättä.

Arvoisa puhemies! Hyvät kansanedustajat! Maassamme on tilanteita, joissa vanhemmat
vievät esimerkiksi infektioon sairastuneen kehitysvammaisen lapsensa sairaalaan hoidet-
tavaksi. Ensimmäiseksi, ennen kuin lasta on edes kunnolla tutkittu, heille kuitenkin saate-
taan ehdottaa hoidon rajausta. Miksi? Siksi, että lapsi on kehitysvammainen. Tässä maassa
ja tässä salissa puhutaan korkealla rintaäänellä ihmisoikeuksista ja heikoimpien suojelemi-
sesta. Miten on mahdollista, että kehitysvammaisen ihmisen oikeutta saada tarvitsemaansa
hoitoa voidaan estää? Miten on mahdollista, että vammaiset ihmiset voidaan tällä tavalla
sivuuttaa ihmisoikeuksien kontekstista? 

Arvoisa puhemies! Perussuomalaisten edustaja Rantanen on laatinut aiheesta kirjallisen
kysymyksen. Edustaja Rantanen ei itse ole täällä paikalla. Miksi? Siksi, että hän on vaikea-
vammaisen tyttärensä vuoteen vierellä sairaalassa. Hänen tyttärensä ei puhu eikä liiku mut-
ta elää muuten täysipainoista elämää. Tyttärellä on iloja ja suruja. Hän tuntee. Hän odottaa
matkaa Kreikkaan lomalle. Nyt hänellä on infektio, jonka vuoksi hän on sairaalassa. Edus-
taja Rantanen on sairaalassa tyttärensä vierellä, jotta hän voi huolehtia siitä, että hänen lap-
sensa saa hoitoa, jotta elävän, tuntevan ja kokonaisen ihmisen, vaikkakin vaikeavammai-
sen, perustavanlaatuiset ihmisoikeudet toteutuvat. Äiti on sairaalassa vastaamassa hoidon
rajauksesta kysyville lääkäreille: ei, minun lapsellani on oikeus elää. Kaikilla vammaisilla
lapsilla ei välttämättä ole yhtä hyvin informoituja, sitkeitä ja rohkeita omaisia. 

Arvoisa puhemies! Eduskunnan oikeusasiamiehen kertomuksessa kerrotaan siitä, että
vammaisia ihmisiä syrjitään heidän vammansa takia jopa elämän ja kuoleman kysymyk-
sissä. Milloin tämä eduskunta todella puuttuu asiaan ja tekee tällaisen toiminnan laittomak-
si? Tämä rikkoo sekä perustuslakiamme, syrjimättömyyden periaatetta että ihmisoikeuk-
sia. Yhdenkään vammaisen lapsen vanhemman ei pitäisi joutua kuulemaan, että ehkä hä-
nen lapsensa voisi antaa kuolla, koska tämä on vammainen.

14.56 Sebastian Tynkkynen ps: Arvoisa herra puhemies! Mitä tuollaisen puheenvuoron
jälkeen voi sanoa? Tuo oli todella pysäyttävä. Tässä maassa käytännössä jollain passiivi-
sella tavalla todellakin tapetaan ihmisiä, ja elämästä joudutaan taistelemaan.
12



Pöytäkirjan asiakohta PTK 17/2019 vp
Arvoisa eduskunnan oikeusasiamies, te olette huonojen uutisten tuoja — kiitos siitä.
Tämä kirja, Eduskunnan oikeusasiamiehen kertomus vuodelta 2018, oli aika rankkaa luet-
tavaa näin kokemattomalle nuorelle pojanklopille, jolla ei vielä ole hirveän paljon koke-
musta elämästä, ja omassa puheenvuorossani haluaisin nostaa esille niitten ihmisten asioi-
ta, joille oma sukupolveni on kaiken velkaa, elikkä vanhusten. 

Täällä oikeusasiamies oli aika laajasti kiinnittänyt huomiota erilaisiin asioihin. Täällä
puhuttiin vanhuksen hoitoon osallistuvien omaisten oikeudesta saada tietoa, kotihoidon
epäselvästä laskutuksesta. Täällä puhuttiin asiakkaitten turvallisuudesta yöaikaan, saatto-
hoidosta, ulkoilusta ja niin edelleen. Haluaisin omassa puheenvuorossani nostaa kolme eri
kertomusta, mitä täällä oli annettu.

Ensinnä ulkoilu: ”Ulkoilutusta ei ole sallittua jättää vain omaisten ja vapaaehtoisten va-
raan. Tarkastuksilla havaittiin, että useissa yksiköissä päivittäinen ulkoilu ei joko toteudu
tai että tätä ei ole mahdollista todeta jälkikäteen puutteellisten asiakirjamerkintöjen takia.”

No sitten vanhuksen hoitoon osallistuvien omaisten oikeudesta saada tietoa: ”Oikeus-
asiamies totesi, että asiakkaan hoitoon osallistuvilla sukulaisilla ei ole ollut mahdollisuutta
saada tietoa asiakkaan tilanteesta. Tiedon paljastaminen sukulaisille on viranomaisen har-
kintavallan varassa silloin, kun palvelujen saaja on kykenemätön osallistumaan palvelujen
järjestämiseen sairauden, henkisen vajaavaltaisuuden tai jonkin muun vastaavan syyn ta-
kia. Oikeusasiamies katsoi, että lainsäädäntö on tältä osin puutteellinen, koska se saattaa
vaarantaa heikossa asemassa olevien sosiaalihuollon asiakkaiden välttämättömän hoidon
järjestämisen.”

Vielä viimeinen esimerkki kertomuksesta, asiakkaiden turvallisuudesta yöaikaan, mistä
itse asiassa ollaan käyty aika isoakin yhteiskunnallista keskustelua juurikin ennen vaaleja:
”Ympärivuorokautista palveluasumista tarjoavaan yksikköön kohdistuneella tarkastuksel-
la tehtyjen havaintojen perusteella oikeusasiamies totesi, ettei tilanne öisin ole asukkaiden
turvallisuuden kannalta asianmukainen. Oikeusasiamies oli kiinnittänyt asiaan huomiota jo
vuonna 2007 tehdyllä tarkastuskäynnillä. Tilanne oli entisestään huonontunut, kun yksi-
kön asiakasmäärä oli kasvanut ja yöhoitajan vastuulla olivat myös palvelutalojen asuk-
kaat. Hoitajat toivoivat, että hoivakodissa voisi olla kaksi yöhoitajaa. Hoitajat eivät tunte-
neet palvelutalossa asuvia vanhuksia tai heidän sairauksiaan, joten yövuoroja pidettiin
kohtuuttoman raskaina.”

Täytyy kyllä sanoa, että niillä päätöksillä, mitä eduskunta on historian varrella tehnyt, on
kyllä ollut aika isoja seurauksia. Ei olla panostettu riittävästi vanhuksiin. Ja on kyllä todet-
tava, että sillä hallituksella, joka vastasi tämän maan asioitten hoitamisesta vuosina 2011—
2015 — siellä oli kokoomus, siellä oli demarit ja muut — ja joka leikkasi 300 miljoonaa
vanhushoivasta, kyllä valitettavasti on ollut merkitystä. Sekin on myös todettava tässä yh-
teydessä. Todella toivon, että sosiaalidemokraatit nyt hyvin pikaisesti korjaavat näitä vir-
heitä hallituspuolueena ja että tuo hoitajamitoitus, mistä ollaan puhuttu, oikeasti ratkais-
taan. Vähän huolissaan hallitusohjelmakeskustelussa kuunneltiin, kun sen hoitajamitoituk-
sen toteuttaminen saattaisi venyä aika monen vuoden päähän. Eli tässä herää sellainen huo-
li.

Täytyy kyllä sanoa, että arvostan todella paljon sitä työtä, mitä oikeusasiamies tekee.
Kerroitte siitä, kuinka olette aivan jaksamisen rajoilla käsitelleet näitä asioita. Me aloitim-
me edustaja Sanna Antikaisen kanssa kansalaisaloitteen vanhusvaltuutetun saamiseksi
Suomeen juuri tuossa muutama kuukausi ennen vaaleja ja todella toivomme, että tämä saa-
taisiin nyt voimaan. Tästä oli hallitusohjelmassa kirjaus, mutta edelleenkin toivon, että tä-
13



Pöytäkirjan asiakohta PTK 17/2019 vp
mäkin asia ratkaistaan hyvin pian, että se järjestäytyminen toteutetaan mahdollisimman
pian, jotta saatte lisää resursseja taas toiselta näkökantilta tähän vanhustentyöhön. — Kii-
tos.

15.01 Ritva Elomaa ps: Arvoisa puhemies! Edustaja Purra esitti todellisen esimerkin —
joka on totta — vammaisen lapsen hoitamisen ongelmista tämän päivän Suomessa, ja se oli
pysäyttävä puhe. Hyvä, että meitä on tänään kuitenkin tämänkin verran kuulemassa, myös
hallituspuolueiden edustajia.

Arvoisa puhemies! Eduskunnan oikeusasiamiehellä on tärkeä rooli, ei pelkästään viral-
lisen asemansa kautta, vaan myös mielipidevaikuttajana median kautta. Oikeusasiamiehen
tehtävä on olla kansalaisille näkyvä ja saavutettavissa oleva oikeuden puolustaja, joka
puuttuu tapahtuviin vääryyksiin ammattitaidolla ja tinkimättömällä asenteella. Oikeusasia-
miehen tehtävä on ohjata viranomaisia toimimaan oikein ja edistää hyvää hallintoa.

Puhun seuraavaksi parista minulle ja myös perussuomalaisille hyvin tärkeästä asiasta,
joihin toivon oikeusasiamiehen puuttuvan jatkossa vielä entistäkin tomerammin.

Monien vanhusten tilanne Suomessa on valitettavan huono. Jos ei omaisia ole hoitamas-
sa ja valvomassa hoidettavan etua, niin silloin yhteiskunnan vastuu heikommasta koros-
tuu. Vanhustenhoidon epäkohdat ovat olleet näkyvästi esillä joidenkin yksityisten hoiva-
jättien polttaessa näppinsä toinen toisensa perään. Eduskunta myönsi oikeusasiamiehelle
lisämäärärahoja kasvaviin kuluihin ikäihmisten oikeuksien toteutumisen valvomiseksi.
Tämä on hieno asia, ja toivon, että valvonta tiukkenee. Ylipäätään laiminlyöntejä ennalta-
ehkäisee, jos kiinni jäämisen todennäköisyys kasvaa. Mahdolliset sanktiot ja maineen me-
netys ovat vahvoja uhkia.

Seuraavakin asia koskee erityisesti ikäihmisiä: Viranomaispalvelujen siirtyminen verk-
koon kiihtyy entisestään, ja perinteiset asiointikanavat katoavat kartalta. On hienoa, että
teknologiaa hyödyntämällä palveluja kehitetään, mutta emme saa unohtaa niitä ihmisiä,
joiden taidot eivät riitä kunnolla digiasiointiin, tai niitä, joilla ei ole tarvittavia laitteita ja
yhteyksiä. Meidän on pidettävä huoli siitä, että riittävää tukea ja opastusta on tarjolla aivan
jokaiselle. Tasavertaisuus julkisten palveluiden saatavuudessa ei saa olla kiinni it-taidois-
ta. Myöskään perinteisiä asiointipaikkoja ei enää saa vähentää, etteivät palvelut valu teke-
mättömän matkan päähän. On pidettävä huoli palvelujen saavutettavuudesta kaikilla hal-
linnonaloilla. Toivon oikeusasiamiehen paneutuvan palvelutarjonnan kentän muutoksen
aiheuttamiin haasteisiin erityisellä huolella. — Ei ole varmasti helppoa oikeusasiamiehel-
läkään, kun toimenkuva on niin laaja.

Lopuksi nostan esille valvonnan merkityksen:
Esimerkiksi lastensuojelulaitosten kohdalla on menossa nyt kaksi esitutkintatapausta,

mikä on kaksi liikaa. Suljettujen laitosten valvonta ei ole helppoa. Oikeusasiamiehen tar-
kastusten painopisteiden kovan ytimen muodostavat vankilat, poliisivankilat ja psykiatri-
set sairaalat. Lisäksi Oikeusasiamiehen kanslian voimavaroja pitää kohdentaa myös van-
husten- ja lastenhuollon yksiköihin. Tämä sisältää myös sosiaalihuollon. Olisikin tärkeää
saada käytännön valvontatyöhön riittävät resurssit, jotta epäkohdat löydettäisiin ja niihin
voitaisiin puuttua nykyistä paremmin. Kuten oikeusasiamies totesi, vain murto-osaan lai-
toksista on mahdollisuus suorittaa valvontaa.

Pistokäyntien määrää on lisättävä merkittävästi. Ei auta, jos harvakseltaan käydään kat-
sastamassa laitosten toimintaa ja saapumisesta vielä ennakkoon ilmoitetaan. Kaiken kaik-
kiaan valvontaan tarvitaan lisää resursseja ja tekijöitä. Ennaltaehkäisevillä toimilla, joilla
14



Pöytäkirjan asiakohta PTK 17/2019 vp
vältetään epäkohtien syntyminen, pitää olla tärkeämpi rooli. Viranomaisten tehtävänä on
varmistaa, että sääntöjä noudatetaan.

Kotihoidon ja vammaisten tilanne, se on kriittinen. Oikeusasiamiehelle ei todellakaan
aina tule sitä tietoa, mitä kotihoidossa tapahtuu. Eihän siellä kotihoidossa olevalla ihmisel-
lä ole useinkaan edes sukulaisia tai läheisiä, jotka pitävät hänestä huolta. 

Vammaisten ja ikäihmisten Kela-kyydeissä on myös edelleen suuria puutteita, ja kante-
luita on tullut.

Kuten edustaja Juvonenkin mainitsi, nyt on tekojen aika. Edustaja Mäkisalo-Ropponen
ja edustaja Alanko-Kahiluoto ovat jo vuosia tuoneet näitä epäkohtia esille, ja nyt kun he-
kin ovat siellä hallituspuolueissa, niin he varmaan vievät tämän asian eteenpäin. Tulee te-
koja. — Kiitos.

15.07 Mia Laiho kok: Arvoisa puhemies! Meillä on tänään käsittelyssä oikeusasiamie-
hen kertomus, joka on erittäin informatiivista luettavaa, ja toivonkin, että kaikki pystyvät
siihen perehtymään huolella. 

Haluan nostaa sieltä muutaman asian esille koskien sosiaali- ja terveydenhuollon palve-
luita. 

Siellä on nostettu esille puutteet vanhusten oloissa ja kohtelussa. Meillähän laitoshoi-
dossa ja palveluasumisessa asuu useita kymmeniä tuhansia ihmisiä ja kotihoidossa vielä
enemmän, ja heidän laadukkaan ja hyvän, arvokkaan hoitonsa pitäisi olla kunnia-asia.
Mutta siellä on tullut ilmi ravinnon, hygienian, vaippojenvaihdon, kuntoutuksen ja ulkoi-
lun puutteita. Puutteita on havaittu myös lääkärikäyntien tiheydessä, lääkehoidossa ja ham-
mashoidossa. 

Kertomuksessa on nostettu esille, että puutteet johtuvat usein henkilökunnan riittämät-
tömästä määrästä. Näin varmasti pitkälti onkin, ja varmasti tämä myöskin liittyy riittämät-
tömään valvontaan. Valvonnan haasteellisuutta lisää toisaalta myöskin se, niin kuin oike-
usasiamies tässä nostikin esille, että esimerkiksi kotihoidossa ei pystytä menemään valvo-
maan ihmisten kotiin siinä mitassa kuin hyvän hoidon laadun varmistamiseksi tarvittaisiin.

Tärkeä asia vanhusten kohdalla on mielestäni myös ulkoilu ja sen puutteet. Se liittyy
henkilöstömäärään, mutta se liittyy mielestäni myöskin semmoiseen kulttuuriin, mikä
meillä on hoitolaitoksissa, että ihmisiä hoidetaan niissä sisätiloissa. Itse usein mielessäni
vertaan vanhusten, jotka ovat esimerkiksi ympärivuorokautisessa hoivassa eivätkä itse
pysty liikkumaan sieltä ulos eli ovat toisten varassa, tilannetta ja asemaa vankeinhoitoon.
Vangeilla on oikeus joka päivä päästä ulkoiluun, mutta sitä ei ole vanhuksilla. Toivoisin-
kin, että tähän voitaisiin ihan lakitasolla laittaa jonkinlainen velvoite, että myöskin vanhuk-
silla olisi lakisääteinen oikeus ulkoiluun. Silloin siihen olisi pakko kiinnittää huomiota. 

Kotihoidon osalta vielä ottaisin esille lisääntyneen digitalisaation, joka on hyvä asia. Me
saamme enemmän palveluita järjestettyä, ja monesti saamme niitä järjestettyä myös ti-
heämmin, mutta se tuo myös omia haasteita. Esimerkiksi sairaskertomusmerkintöjen osal-
ta omaiset jäävät helposti sen tiedon ulkopuolelle. Apulaisoikeusasiamies on todennut, että
viestivihkojen tai vastaavien pääasiallinen tarkoitus on toimia hoitohenkilökunnan ja
omaisten tai läheisten välisenä viestintäkanavana. Viestivihkoon kirjoitetut merkinnät esi-
merkiksi kotihoidossa kuvaavat asiakkaan senhetkistä elämäntilannetta. Monin paikoin
nämä viestivihot ovat kuitenkin jääneet pois, kun on siirrytty sähköiseen viestintään, ja
olen kuullut, että osassa paikkoja niiden käyttö on jopa kielletty. No, ne ovat tietenkin vies-
tivihkoja, jotka ovat siellä asiakkaan kotona eivätkä ole sitten siellä sähköisissä järjestel-
15



Pöytäkirjan asiakohta PTK 17/2019 vp
missä, mutta omaisten ja henkilökunnan välinen tiedonvälitys on ensiarvoisen tärkeätä
niitten ihmisten kohdalla, jotka tarvitsevat muitten huolenpitoa.

Valvontaresurssien riittävyydestä on huolehdittava, ja olen samaa mieltä kuin moni
muukin, joka on sen täällä tuonut esille, että pitäisi olla myöskin ennakoimattomia käynte-
jä, että pystytään valvomaan sitä laatua myöskin muina ajankohtina kuin silloin, kun se
valvontakäynti on suunniteltu. 

Niin vanhustenhoivaan kuin lastensuojeluun liittyy seuraava asia, minkä haluan nostaa
esille: rajoittamistoimenpiteet. Lastensuojelun osalta meillä paljon epäkohtia nousi viime
vuoden kuluessa, kun saatiin tietoon epäinhimillistä kohtelua, lasten oikeuksia ei ollut huo-
mioitu, ja oli myöskin käytetty sitä valtaa, mikä henkilöstöllä on suhteessa lapsiin, jotka
ovat alisteisessa asemassa. Myöskin täytyy muistaa, että nämä lapset ovat erittäin haavoit-
tuvassa asemassa olevia ja ovat monia kovia kokeneet, joten meidän pitää olla erityisen
huolellisia. On meidän kunnia-asiamme hoitaa lastensuojelun sijoituksessa olevat lapset
hyvin ja laadukkaasti, niin kuin meidän vanhuksetkin. 

Onneksi saatiin viime kaudella tarkennettua sosiaalihuoltolakia itsemääräämisen rajoit-
tamistoimenpiteiden osalta lasten kohdalta, mutta itsemääräämissääntelyä pitäisi kokonai-
suudessaan tarkentaa. Se on nyt riittämätöntä tällä hetkellä, niin kuin tässä oikeusasiamie-
hen kertomuksessakin on nostettu esille. Meillä on tilanteita päivystyksessä, ympärivuoro-
kautisessa hoivassa ja myöskin vammaisten osalta, että me tarvitsisimme selkeätä lainsää-
däntöä siitä, milloin ihmisen itsemääräämisoikeutta voidaan rajoittaa, milloin se on sille
hoidettavalle tarpeen ja milloin siihen on oikeutus. Toivon, että itsemääräämissääntelyn
uudistaminen tulee nyt tulevalla hallituskaudella hoidettua, vaikka se tällä hetkellä puut-
tuukin hallitusohjelmasta.

15.14 Arja Juvonen ps: Arvoisa herra puhemies! Hyvät kansanedustajat! Arvoisa oike-
usasiamies! Silloin kun itse tänne eduskuntaan pääsin 2011, totesin ihan saman kuin edus-
taja Tynkkynen: tämä kirja on äärettömän hyvä ja arvokas, ja tätä kannattaa käyttää hyväk-
seen, jotta oppii tuntemaan, miten asiat Suomessa ovat. Kannattaa lukea se kannesta kan-
teen. Täältä tulee myös hyviä ideoita, mitä täällä eduskunnassa voi tehdä ja vaikuttaa. Kii-
tän tästä kertomuksesta, ja ymmärrän ja tunnen tuskanne. Sanoitte, että olette toimineet ää-
rirajoilla, ja minä uskon sen. Uskon, että myös Oikeuskanslerinvirastossa ajatellaan sa-
moin. Olen tehnyt sinne viime joulukuussa kantelun liittyen sotilastapaturma- ja
palvelussairauslakiin, ja se on edelleen käsittelyssä — olen pari kertaa kysellyt perään, ja
nyt on luvattu, että parin viikon aikana saisin siihen vastauksen. Varmasti näiden valitus-
ten, kanteluiden ja tarkastusten kanssa menee aikaa ja se on aikaa vievää.

Täällä on noussut hyviä asioita esille. On puhuttu vanhusasiavaltuutetusta. Perussuoma-
laisethan ovat tehneet tästä myös lakialoitteen, ja on hyvä asia, jos se etenee, mutta valtuu-
tetun täytyy toimia, eli mikä on se toimenkuva, ja pitää olla vaikuttavuutta siinä asiassa.

Täällä kirjassa nousee esille saattohoito. Olen itse tehnyt saattohoitolakialoitteen ja ha-
luan puhua hieman siitä aiheesta. Kiitos edustaja Riikka Purralle erittäin koskettavasta pu-
heenvuorosta. Äitinä täytyy sanoa, että järkensä menettäisi, jos tuollaisessa tilanteessa oli-
si oman lapsen vierellä siellä sairaalassa. Tämä on mielenkiintoinen ja järkyttävä tilanne,
millä tavalla vammaisia lapsia Suomessa saatetaan kohdella ja miten arvottomasti heidän
elämäänsä tavallaan tulkitaan.

Moni teistä ehkä muistaa Eino-pojan tarinan. Tämä kolmevuotias pikkuinen sai aivove-
renvuodon, joka tuhosi hänen aivonsa. Viime kaudella Einon isä kävi täällä eduskunnassa
16



Pöytäkirjan asiakohta PTK 17/2019 vp
kertomassa tarinaansa ja oli myös alullepanijana tässä eutanasia-aloitteessa, kun siinä taus-
talla käytiin keskustelua. Eli tässä tilanne olikin päinvastoin. Oli sairas pikkupoika, joka
kärsi hyvin paljon. Hänen ympärillään kärsivät hänen vanhempansa. Isä oli lääkäri, ja he
toivoivat, että pieni poika olisi päässyt pois. Mutta ei ollut tällaista mahdollisuutta. Eino-
poika kärsi viikkoja, ja lopulta hän kuivui, ja se oli hänen loppunsa. Tästä saammekin sit-
ten kysyttäväksemme sen, miksi meillä Suomessa ei ole lasten saattohoitoon minkäänlai-
sia ohjeistuksia. HUSissa ehkä on, ja ehkä sairaalatasolla on omia saattohoito-ohjeistuksia
lapsillekin, mutta muuten lapsipotilailta ne puuttuvat täysin. Eli päinvastoin kuin nyt täl-
laisessa vammaisen lapsen tilanteessa ei lähdetä elvyttämään, niin sitten tällaisessa hyvin
sairaan tapauksessa, kun pieni poika oli näin kipeä, ei annettu sitä mahdollisuutta, että hän
olisi voinut kuolla. Tämä on käsittämätön ristiriita, ja tätä pohtiessaan menettää kyllä jär-
kensä.

Arvoisa puhemies! Tästä minä kysyisin teiltä, mitä mieltä olette, kun saattohoito nousee
täällä esille — joskaan siitä ei ole juurikaan valitettu, mutta tuntuu niin kummalliselle, kun
niitä viestejä tulee itselle. Minulla on parasta aikaa parikin tapausta, että yritän auttaa ja
olla tukena, kun saattohoito on mennyt ihan mönkään elikkä se ei ole toteutunut. Hoitajana
tiedän, että perushoidolliset valmiudet eivät riitä alkuunkaan, ja meillä on paljon pieniä
hoivakoteja ja toimijoita, joissa ei tarvitse olla sitä lääkinnällistä valmiutta. Sieltä puuttuu
lääkkeitä, niitä vahvoja kipulääkkeitä. Ei se riitä, että saattohoidossa annetaan pelkästään
asentohoitoa tai hoidetaan suuta, vaan tarvitaan myös kivunlievitystä. Tämä on se ongel-
ma, minkä itse olen hoitajana yövuorossa toimiessani nähnyt, eli hoitajakin on siinä vai-
heessa täysin neuvoton, kun ei tiedä, mitä tulisi tehdä, kun hoivakodissa on kodinomainen
ympäristö, mistä puuttuu tällainen hoidollinen valmius.

Arvoisa puhemies! Monetkaan ikääntyneet eivät todellakaan kantele omasta hoidostaan
tai kohtelustaan, eivätkä myöskään omaiset. Täällä ovat nousseet esille ravitsemus, hygie-
nia, vaipat, ulkoilu, lääkehoito ja hammashoito, elikkä on paljon erilaisia teemoja, mutta
sitten myös turvallisuus yöaikaan. Olen yötyötä 14 vuotta tehnyt ja edelleenkin yökeikkoja
silloin tällöin teen — eilenkin tuli itse asiassa soitto, että pääsisinkö yövuoroon, mutta en
sitten lähtenyt, elikkä siinä vaiheessa soitetaan kun ei sitä hoitajaa löydy — ja tämä tarina-
han, mikä täällä on, on ihan kuin minun entisestä elämästäni. Elikkä kun sinulla on hoidet-
tavana niitä osastoasiakkaita ja sitten vielä palvelutalon asiakkaita ja on vain yksi yöhoita-
ja, niin mihinkä kaikkialle sitä ehtii? Eli lisää hoitavia käsiä.

Täällä on nostettu esille nämä rajoitustoimenpiteet. Me emme tarvitsisi rajoitustoimen-
piteitä, emme tarvitsisi hygieniahaalareita, eikä missään nimessä tulisi laittaa vanhusten
ovia lukkoon, ei yöaikaan, ei päiväaikaan, jos olisi riittävästi hoitavia käsiä. Jos hoitaja on
läsnä, silloin ei tarvitse rajoitustoimenpiteitä, ja tämä on kyllä se ongelma, mikä meidän tu-
lee ratkaista. Minä odotan, että hoitajamitoitus saadaan kirjattua lakiin, että se oikeasti on
vakuuttava ja vaikuttava ja se tuo niitä auttavia käsiä ja se tuo sinne myös niitä ulkoilutta-
jia.

Tämä kertomus on laaja kirja, ja tästä ei kaikkea ole ehtinyt lukeakaan, mutta nostan vie-
lä esille tästä tiedonkulun ja sen, millä tavalla voisimme parantaa tiedonkulkua, niin että on
se sitten päivystys tai on se sitten sairaala, niin kun se asiakas lähtee sieltä kotiutumaan,
viesti menisi omaisille tai kotiin, että ihminen on tulossa, koska niitä heitteillejättöjäkin on
hyvin paljon. Kun meillä on kaikki mahdolliset sähköiset laitteet, niin miksi ne eivät toi-
mi? Miksi se viesti ei mene perille, ei kuntoutukseen eikä välttämättä kotihoitoon, että ih-
miset tietäisivät sitten, että siellä kotona on joku vanhus, jota pitää käydä hoitamassa?
17



Pöytäkirjan asiakohta PTK 17/2019 vp
Mutta tämä oli ehkä se pääkysymykseni: mitä mieltä olette saattohoito-ohjeistuksen tuo-
misesta myös lapsia koskevaksi, niiden ohjeiden päivittämisestä ja siitä, mitä sille tulisi
tehdä?

15.21 Jari Koskela ps: Arvoisa herra puhemies! Tässä on sellainen kirja, että minä luu-
len, että tästä tulee olemaan ainakin näin uudelle kansanedustajalle todella paljon hyötyä,
ja tähän meidän varmasti kaikkien kannattaa huolella perehtyä. Siksi suuret kiitokset oike-
usasiamiehelle tästä kertomuksesta.

Lähestyn nyt aihetta omien kokemusten kautta, elikkä kysymys on vanhusten hoivasta.
Olemme viime päivinä tässä salissa puhuneet, ehkä aivan aiheestakin, paljon hoitajamitoi-
tuksesta. Tiedämme ja samalla toivomme, että mahdollisimman pian toteutuisi hallituksen
linjaama 0,7:n hoitajamitoitus. Se on kyllä lukuna aivan oikeansuuntainen, mutta kun huo-
li on vanhusten eli maamme rakentajien ja kunniakansalaisten asiasta, kysymys ei ole vain
numeroista, vaan siitä, että jokainen heistä saa myös asiaan kuuluvaa, hyvää hoivaa. Heille
meidän pitää antaa arvokas vanhuus ja elämän viimeiset vuodet. Tästä olemme varmasti ai-
van kaikki samaa mieltä.

Toisessa tehtävässäni, toimiessani pappina viikonloppuisin, kohtaan jatkuvasti vanhus-
ten omaisia. Useimmissa tapauksissa puhuttaessa elämän loppuvaiheiden ja vanhusten hoi-
dosta olen saanut kuulla isoistakin puutteista hoitolaitoksissa, aivan sydäntä särkeviä ker-
tomuksia. Ja tämä ongelma ei ole vain yksityisten hoitolaitosten ongelma, vaan ongelma on
merkittävä myös julkisella puolella. Itse asiassa tutkimusten mukaan ongelma on vieläpä
suurempi julkisella puolella.

Oikeusasiamiehen kertomuksesta vuodelta 2018 saamme lukea, että tämä ongelma on
hyvin tiedostettu — vaikka vähän tuntuu siltä, että yhteiskunta on herännyt vasta kunnolla
sen jälkeen kun lehdistö nosti esiin ongelman ja sen suuruuden viime syksynä, ja uskon,
että myös meille, jotka olemme mukana poliittisessa päätöksenteossa, tämä ongelma tuli
vähän kuin puun takaa. Oikeusasiamies siis valvoo vanhuspalvelujen osalta Valviraa, alue-
hallintovirastoa ja sosiaali- ja terveysministeriä, mutta oikeusasiamies valvoo myös kun-
tia, siis maksajia, joiden tehtävänä valvontaketjussa olisi viime kädessä valvoa myös van-
huspalveluja tuottavia toimijoita.

Arvoisa puhemies! Tänään tiedämme, että valvontaketju maassamme on pahoin pettä-
nyt. Yhteiskunnan toimijoilla ei ole riittävästi voimavaroja, kenties ei osaamistakaan, ei ai-
nakaan kuntatasolla. Paljon puhuttu itsevalvonta ei taas yhteisöissä useinkaan toimi —
mikä tässä kiireisessä maailmassa on valitettava tosiasia, mutta ei kuitenkaan hyväksyttä-
vä tosiasia. Nyt on viimeinen hetki lisätä valvontaa ja myöskin toimenpiteitä, ja onkin hie-
noa kuulla tänään täällä salissa, että myöskin vanhusasiavaltuutettu on tulossa maahamme.
Tällä tavalla saamme pois yhden kansakuntamme häpeäpilkuista, tämän asian kuntoon. 

Resursseja ja valvontaa pitää lisätä kaikilla tasoilla. Ongelma ei ole akuutti ainoastaan
laitoshoidossa. Ongelma on suuri myös kotihoidon suhteen, kuten täällä on tullut useassa
puheenvuorossa jo julki. Mutta huolenamme ovat myös omaishoitajat ja heidän jaksami-
sensa. Omaishoitajia emme arvosta riittävästi. Useassa tilaisuudessa saan kuulla puolison
sanat, että kun kerran lupasimme alttarilla rakastaa ja huolehtia toisistamme elämämme
koko matkan, niin sen kuljimme myös yhdessä loppuun. Nämä sanat sisältävät elämää suu-
remman ja syvällisemmän viestin. Nämä ihmiset ovat oikeita sankareita ja yhteiskunnan
tukipilareita, lähes korvauksetta. 
18



Pöytäkirjan asiakohta PTK 17/2019 vp
Arvoisa puhemies! On äärimmäisen hyvä asia, että oikeusasiamies on kertomuksessaan
vahvasti tarttunut tähän merkittävään ja meitä kaikkia koskevaan ongelmaan. Vanhusten
hoito, heistä huolehtiminen, on yksi kymmenestä keskeisestä suomalaisesta perus- ja ih-
misoikeusongelmasta. Oikeusasiamiehen esityksessä on oikein nostettu esille toive van-
hustenhoidossa käytettävien itsemääräämisoikeuden rajoittamistoimenpiteiden perustami-
sesta lakiin. Valitettavasti vaadittavaa säädöspohjaa ei vielä ole, se puuttuu yhä edelleen.
Toivonkin, että nykyinen hallitus ryhtyy vahvasti toimeen ja ratkaisee sekä tämän valvon-
taongelman että myöskin sen, että meidän ikäihmisemme tulevat saamaan asiaan kuuluvaa
hoivaa.

15.27 Sakari Puisto ps: Arvoisa puhemies! Minä myös haluan kiittää arvoisaa eduskun-
nan oikeusasiamiestä ja kanslian henkilökuntaa.

Eduskunnan oikeusasiamiehen kertomus vuodelta 2018 on 370 sivua pitkä. Siinä on pal-
jon perusteltua asiaa perus- ja ihmisoikeuksien toteutumisesta eri alueilla, kuten esimerkik-
si poliisin toiminnassa, sosiaalihuollossa ja lastensuojelussa. Itseäni kuitenkin häiritsee se,
että koko 370-sivuisesta teoksesta löytyy sana ”sisäilma” vain neljä kertaa, vaikka ongel-
ma on akuutti. Näistä kolmessa kohdassa sanaa ”sisäilma” käytettiin, kun mainittiin, että
eräät nimeltä mainitut vankila- tai säilötilat olivat olleet suljettuina sisäilmaongelmien
vuoksi. Sitten sivulla 122 sanotaan seuraavasti: ”Kouluissa esiintyy jatkuvasti sisäilmaon-
gelmia, jotka voivat aiheuttaa merkittäviä terveyshaittoja ja vaarantaa oppilaiden yhden-
vertaisen oikeuden opetukseen.” Sisäilmaongelma on merkittävä ja laajakantoinen. Kaik-
ki, jotka ovat olleet tekemisissä sisäilmasta sairastuneiden ihmisten kanssa, tietävät, että
monet näistä henkilöistä kertovat tilanteista, jotka rikkovat räikeästi oikeustajua. Kyse ei
ole edes pelkästään kouluista, vaan myös sairaaloista, poliisilaitoksista ja niin edelleen. 

Myös kertomuksessa viitattiin, kuten edellä luin, merkittäviin terveyshaittoihin ja yh-
denvertaisen oikeuden opetukseen vaarantumiseen. Siksi ehdotan, että kertomuksessa mai-
nitut sisäilmaongelmien merkittävät terveyshaitat ja oppilaiden yhdenvertainen oikeus
opetukseen otetaan tarkempaan käsittelyyn ja että eduskunnan oikeusasiamies arvioi julki-
sen hallinnon ja julkisten tehtävien hoidon tilaa sekä erityisesti perus- ja ihmisoikeuksien
toteutumista Suomessa tässä asiassa. Lisäksi pyydän eduskunnan oikeusasiamieheltä kom-
menttia tähän asiaan.

15.29 Lulu Ranne ps: Arvoisa puhemies! Kiitän oikeusasiamiestä kattavasta, arvokkaas-
ta ja erittäin tärkeästä kertomuksesta. Surullista, että täällä salissa on lähinnä perussuoma-
laisia. [Sosiaalidemokraattien ryhmästä: On täällä muitakin!] — Lähinnä. — Täällä on pi-
detty ansiokkaita ja pysäyttäviä puheita eri aiheista, ja vähän mykistää. 

Ottaisin kuitenkin esiin ihan käytännön asian, joka liittyy suoraan tähän kertomukseen.
Oikeusasiamies valvoo myös kaikkia valvontavastuussa olevia viranomaisia, ja on selvää,
että myös lupa- ja valvontaorganisaatioissa on syytä kehittää ja parantaa toimintaa. Halli-
tusohjelmasta jäi kuitenkin ilmeisesti viime hetkillä pois maininta keskitetystä valtakun-
nallisesta lupa- ja valvontavirastosta. Tästä on ollut keskustelua pitkään, ja ikäväkseni se
jäi sieltä pois. Mutta sellaisella kuitenkin varmistettaisiin korkea- ja tasalaatuiset ja tasa-
puoliset valvonta- ja lupapalvelut koko maahan. Tästä Luova-virastosta on maininta myös
tässä kertomuksessa, ja vetoankin nyt hallituspuolueisiin ja pääministeri Rinteeseen siinä,
että tämä pitkälle asiantuntijoiden kanssa valmisteltu Luova-virasto otettaisiin uudelleen
käsittelyyn. Tämä tukisi meidän nykyistä toimintaamme. 
19



Pöytäkirjan asiakohta PTK 17/2019 vp
Virasto, johon keskitettäisiin avin, elyn ja Valviran lupa- ja valvontatehtävät, olisi mah-
dollista toteuttaa valtionhallinnon organisaatiouudistuksella ja ihan erillään sote-uudistuk-
sesta. Tämä olisi kaikenikäisten suomalaisten, kaikenikäisten kansalaisten, eri toimijoiden
ja eri toiminnanharjoittajien etu ja perusoikeus. Uskoisin myös, että tällainen uudistus hel-
pottaisi oikeusasiamiehen tehtäviä, vähentäisi byrokratiaa ja olisi tulevaisuuden kannalta
erittäin hyvä ratkaisu. 

15.32 Sheikki Laakso ps: Arvoisa herra puhemies! Kiitos oikeusasiamiehelle tuosta kat-
tavasta paketista — mitä itse en ole kanssa ehtinyt kuin pintapuolisesti katsomaan läpi.

Kritisoin hallitusta eilen aika voimakkaasti siitä, että rahaa ei riitä niihin toteuttamisiin,
mitä siellä oli, mutta eilenkin lyhkäisessä puheessani ehdin kuitenkin pintapuolisesti huo-
mioimaan sellaisen asian, että vammaiset, vanhukset ja lapset ovat ne, joihin pitää aina löy-
tyä rahaa, joka ikinen kerta. 

Oikeusasiamiehen toiminta on tässä maassa sinänsä hyvää, mutta niin kuin aikaisem-
minkin tuossa kuultiin, ollaan kestävyyden rajoilla, ja en yhtään ihmettele, koska tiedän,
että olisi tutkittavaa niin paljon enemmän kuin keretään tutkimaan. Toivoisin, että valvon-
taan ja oikeusasiamiehen toimintaan saataisiin lisää rahaa, esimerkiksi nimenomaan van-
hustenhoidon valvontaan ja oikeastaan moneen muuhunkin valvontaan.

Toivottavaa tietysti olisi ollut, että täällä olisi ollut hallituspuolueiden edustajia kuunte-
lemassa, mutta te kourallinen, jotka täällä olette, antakaa nyt se viesti eteenpäin, että tällai-
seen toimintaan sijoitettu raha on oikeasti kokonaisbudjeteissa äärettömän pieni rahamää-
rä lisää ja kuitenkin se on se juttu, millä todellisuudessa sitten saadaan aika paljon sitä ra-
haa takaisinkinpäin. Esimerkiksi ennen viime vaaleja olleista vanhustenhoidon epäkohdis-
ta suurin osa olisi jäänyt kokonaan niin sanotusti pois sieltä ongelmista, jos valvonta olisi
sillä tasolla, millä valvonnan pitäisi olla. Todellisuudessa tilanne menee niin, että kun val-
vontaa ei ole, silloin ei myöskään juurikaan noudateta lakia tai asetuksia, mitä on. 

Niin kuin tuossa aikaisemminkin oli puhetta, suurin piirtein noin puolet tehdään niin sa-
notusti iskuina sinne paikkoihin elikkä niistä ei kerrota etukäteen. Käytännössä katsoen
olen sitä mieltä, että määrän pitäisi olla 80—90 prosentin luokkaa, mutta siihen tietysti tar-
vittaisiin oikeusasiamiehelle lisää resursseja ja lisää väkeä sinne. Jos puhutaan, että me
olemme hoitajamitoitusta nostamassa 0,7:ään ja se vaatii muistaakseni 4 000 uutta hoita-
jaa sinne hommaan, niin nyt puhutaan kuitenkin tässä tilanteessa käytännössä katsoen
muutamasta ihmisestä siihen verrattuna. Kyllä oikeasti tämän hallituksen nyt täytyy pistää
se asia kuntoon, koska ihan selkeästi niitä käsipareja tarvitaan näitten ongelmien korjaami-
seksi jatkossakin.

Vielä lopuksi haluan tosiaan oikeusasiamiehelle erityiskiitokset antaa hyvästä, kattavas-
ta paketista.

15.36 Heikki Vestman kok: Arvoisa puhemies! Haluan aluksi kiittää eduskunnan oikeus-
asiamiestä työstä, jota olette tehnyt suomalaisten oikeusturvan eteen. Oikeusasiamies on
viimeinen toivo monelle suomalaiselle, joka on kokenut oikeutensa tulleen loukatuksi. Oi-
keusasiamiehen riittävät voimavarat tulee turvata.

Nostatte yhtenä keskeisenä suomalaisena perus- ja ihmisoikeusongelmana esille puut-
teet perusopetuksen oppimisympäristöissä. Toteatte, että kouluissa esiintyy jatkuvasti si-
säilmaongelmia, jotka voivat aiheuttaa merkittäviä terveyshaittoja ja vaarantaa oppilaiden
oikeuden yhdenvertaiseen opetukseen. Kiitos siis näistä huomioista. Sisäilmaongelmiin
20



Pöytäkirjan asiakohta PTK 17/2019 vp
liittyvät perusoikeusongelmat nousevat valitettavan vähän julkiseen keskusteluun, eivätkä
sisäilmasta oireilevien oppilaiden oikeudet ole parantuneet. 

Arvoisa puhemies! Sisäilmaoireista kärsii päivittäin monta sataa tuhatta suomalaista. Si-
säilmasta oireilevia lapsia ja nuoria on Suomessa valtavasti. Koulujen kesäloma toi monel-
le lapselle, nuorelle ja opettajalle hengähdystauon huonosta sisäilmasta. Sisäilmaoireet
vaarantavat oppilaiden oikeuden perusopetukseen. On vaikea oppia, jos on vaikea hengit-
tää.

Perusopetuslaissa on säädetty oppilaan oikeudesta turvalliseen ja terveelliseen oppimis-
ympäristöön. Miksei tätä oikeutta pystytä toteuttamaan Suomessa? Olen tehtävässäni Si-
poon kuntapäättäjänä havainnut, että sisäilmaoireiden alkaessa oppilaiden oikeudet ovat
erityisen heikot. Opettajilla on onneksi yleensä toimiva työterveyshuolto ja monesti tarvit-
taessa mahdollisuus vaihtaa työpistettä. Oppilaat ja oppilaiden vanhemmat jäävät usein oi-
reiden kanssa yksin. 

Sisäilmaongelmat ovat ilkeitä. Rakennusten tutkimusmenetelmät ovat puutteellisia. Oi-
rehtimisen syistä ja syntymekanismeista tiedetään sitäkin vähemmän. Kyse ei ole vain ho-
meongelmista vaan lukemattomista ilmanlaadun ongelmista, kuten haihtuvista orgaanisis-
ta yhdisteistä eli VOCeista, villapölystä ja muista ilman epäpuhtauksista sekä riittämättö-
mästä ilmanvaihdosta. 

Ihmisten oireet ovat joka tapauksessa todellisia. Viranomaisten sisäilmaratkaisut eivät
vastaa tätä todellisuutta. Oirehtivia vähätellään. Asianmukaisia hoitopolkuja ei ole. Esi-
merkiksi se, että lääkäri kertoo homesairauden johtuvan nykytiedon mukaan hermoston
yliherkkyydestä, ei sellaisenaan auta oireista kärsivää lasta. Jos kyse on tällaisesta yliherk-
kyydestä, sitäkin on kyettävä hoitamaan. Oireet ovat todellisia. 

Kyse on myös mittavasta kuluerästä Suomen yhteiskunnalle. Eduskunnan tarkastusva-
liokunnan mukaan pelkästään kosteusvaurioihin liittyvien terveysvaikutusten vuosittaiset
kustannukset ovat 23—953 miljoonaa euroa. Pelissä on terveyden ohella kansallisomai-
suus. Kunnilla arvioidaan olevan katettavaa korjausvelkaa sisäilmaongelmien vuoksi noin
4 miljardia euroa.

Arvoisa puhemies! Sisäilmaongelmat johtuvat ongelmista sekä rakentamisen laadussa
että rakennusten ylläpidossa. Edellinen hallitus käynnisti Terveet tilat 2028 -ohjelman,
jonka hyvänä tavoitteena on tervehdyttää julkiset rakennukset ja tehostaa sisäilmasta oirei-
levien hoitoa ja kuntoutusta. Kymmenvuotisen ohjelmakauden aikana on tarkoitus vakiin-
nuttaa kiinteistönhoitoon toimintatapa, jossa rakennusten kunto, sopivuus käyttötarkoituk-
seensa ja käyttäjien kokemukset tarkistetaan ja arvioidaan säännöllisesti. Uudet käytännöt
toivottavasti auttavat parantamaan myös koulujen sisäilmaa ja parantamaan sitä kautta op-
pilaiden asemaa. Ohjelman jatko on kirjattu uuteen hallitusohjelmaan. Uudelta hallituksel-
ta tarvitaan määrätietoisia toimia sisäilmaoireista kärsivien, erityisesti lasten ja nuorten,
aseman ja perusoikeuksien turvaamiseksi. 

Hyvä oikeusasiamies, olette kertomuksessa todennut, että useat kymmenestä keskeises-
tä suomalaisesta perusoikeus- ja ihmisoikeusongelmasta voitaisiin poistaa kohdentamalla
riittävästi voimavaroja ja kehittämällä lainsäädäntöä. Tiedustelenkin teiltä: millaisia lain-
säädäntömuutoksia näette tarpeellisina, jotta sisäilmaoireista kärsivien lasten ja nuorten oi-
keus perusopetukseen voidaan tulevaisuudessa turvata? 

15.41 Minna Reijonen ps: Arvoisa puhemies! Kiitos eduskunnan oikeusasiamiehen ker-
tomuksesta.
21



Pöytäkirjan asiakohta PTK 17/2019 vp
Tässä äsken nousi esille semmoinen asia, että tieto ei aina kulje. Ja se tiedonkulku vai-
kuttaa vanhustenhoitoon, se vaikuttaa hyvin monenlaisiin asioihin. Varsinkin lääkitystie-
tojen kulku on erittäin tärkeätä. Itse olen tehnyt apteekkityötä semmoisen neljännesvuosi-
sadan, ja se sama ongelma on ollut ihan koko ajan, se ei ole muuttunut siitä miksikään. 

Elikkä tieto ei kulje. Kun lääkäri kirjoittaa lääkkeitä, niin apteekissa nähdään sähköisiä
reseptejä, että mitä sille asiakkaalle menee, mutta tietoa ei kulje eteenpäin. Se varsinainen
lääkityskortti elikkä ne tiedot, mistä nähdään, mitä asiakas oikeasti käyttää, eivät vain kul-
je. Elikkä loppujen lopuksi asiakas on itse vastuussa siitä lääkitystiedosta, että mikä on
ajantasainen lääkitys.

Jos miettii sitä, kun apteekki joutuu vaikka lääkärille soittamaan, jotakin asiaa kysy-
mään ja varmistamaan, niin tiedonkulku takkuaa siinäkin. Apteekista esimerkiksi emme
saa kertoa, mitä toinen lääkäri on potilaalle kirjoittanut, vaikka siitä olisi hyötyä potilaan
hoidossa. Se on älyttömän ristiriitaista minun mielestäni. Se tiedonkulku pitäisi kyllä var-
mistaa. 

On se kyllä aika ihmeellistä, että kun nykyään on Kela, verotoimistot ja muut, joissa tie-
to kulkee tosi hyvin, mutta näitä tietojärjestelmiä on niin älyttömästi — eikö lie satoja eri-
laisia — että se tieto ei vain kulje, ja se on tosi vaarallinen juttu. Se on vaarallinen juttu sil-
lä tavalla, että jos potilas ei vaikka itse pysty omia asioitaan hoitamaan... Eihän se voi nyt
potilaan vastuulla olla. On työterveyshuolto, ihan saman sairaalan sisällä voi olla erilaisia
osastoja, on terveysasemia, on vuodeosastoja, ja näihin välillä ei tieto kulje. Lääkitystiedot
eivät vain siirry välttämättä, ja se on vain potilaan omalla vastuulla, ja minusta se on älyt-
tömän huolestuttavaa. 

Toivoisin, että nyt viimeinkin siihen kiinnitettäisiin huomiota ja hallituspuolueet ottai-
sivat erityisen tosissaan vastaan tämän viestin.

15.43 Veijo Niemi ps: Arvoisa herra puhemies! Haluan tuoda julki ilman mitään varsi-
naista valmisteltua puhetta poliisipuolen terveiset tämän päivän valtakunnallisesta tilan-
teesta myöskin oikeusasiamiehelle, vaikka varmasti se osaltaan teillä on tiedossa. Jos kat-
somme, mikä on tämän päivän tilanne koko valtakunnan alueella eri poliisilaitoksissa, ja
varsinkin kun otetaan huomioon esimerkiksi minulle hyvin tuttu Tampereen poliisilaitos,
niin onko mitään järkeä Senaatti-kiinteistöjen tehdä monien miljoonien remontteja näihin
vanhoihin rakennuksiin? Remontti remontin jälkeen on meilläkin vaikka laitettu vankila jo
kahteen kertaan kiinni, ja aina kun sinne on palattu, palautuvat edelleen poikkeamatilan-
neilmoitukset vartijoiden osalta mutta tänä päivänä jo myös asiakkaiden osalta sisäilmaon-
gelmien takia. Pyytäisin kiinnittämään tähän huomiota ja, jos mahdollista, tekemään ennal-
ta ilmoittamattomia tarkastuksia näihin vankilatiloihin, koska niiden tilanne on todella sur-
kea. Pitkiä sairaslomia vartijoilla, ja tietysti niillä, jotka vielä pystyvät töissä olemaan, en-
tistä rankemmat työvuorot. Tämmöiseen pyydän kiinnittämään huomiota. — Kiitos.

15.45 Arja Juvonen ps: Arvoisa puhemies! Edustaja Laakson puheenvuoroon halusin
kommentoida, ja sen takia tämän puheenvuoroni pyysin. — Laakso mainitsi valvonnan,
että miksi siellä on niitä heikkoja kohtia. Sehän johtuu tästä omavalvonnasta. Meillä on
siirrytty vanhuslain myötä omavalvontaan, ja tästä haluaisin kysyä oikeusasiamieheltä:
Mitä mieltä olette omavalvonnan toimivuudesta, ja onko se kantavaa? Eli millä tavalla se
omavalvonta loppujen lopuksi toteutuu? Kun tarkastuskäyntejä on tehty, olette varmasti
nähnyt, ovatko siellä omavalvontasuunnitelmat esillä ja näkevätkö myös vanhusten omai-
22



Pöytäkirjan asiakohta PTK 17/2019 vp
set niitä omavalvontasuunnitelmia, jotta pystyisivät sitä kautta arvioimaan sen hoivayksi-
kön tilannetta.

Sitten tämä auditointi: Olen itse viime kaudella esittänyt, että me tarvitsisimme Suo-
meen tällaisen riippumattoman auditointiyksikön, joka huolehtisi sen auditoinnin, jolloin
se olisi ainakin aukotonta, eli siitä saataisiin tasalaatuista ja samansuuntaista ympäri Suo-
men. Minkälaisena näette auditoinnin valvonnassa tällä hetkellä?

Vielä tuohon puheenvuoroon, minkä pidin: Oikeastaan kiteytän ajatukseni siihen, että
kun vammaisen lapsen halutaan kuolevan, niin miksi niinkin sairaan pienen lapsen ei an-
nettu kuolla kuin Eino-poika oli. Tämä oli se lause, jonka halusin tuossa puhujapöntössä
sanoa, mutta sitä en sanonut. Itse asiassa Eino-pojan isähän pyysi lapselleen eutanasiaa —
sitä nimeä hän käytti — mutta riittävä kivunlievitys ja hyvä hoito... Tietysti se, että poika
olisi päässyt kärsimyksistään, oli varmasti se isän ja äidin toiveajatus. Tämä oli se minun
ajatukseni, jota jäin pohtimaan. Toisen halutaan kuolevan, toisen ei tahdota antaa kuolla.

15.47 Juha Mäenpää ps: Arvoisa puhemies! Hyvä eduskunnan oikeusasiamies! Tämä
kertomus on erittäin laaja, ja täällä on paljon hyviä esimerkkejä. Tämä on varmaan sem-
moinen hyvä opus, joka — uskoisin näin omalla kokemuksella, kun olen ollut mukana
kuntapolitiikassa — tulisi lähettää kaikille Suomen kunnanvaltuutetuille silloin kun he
nousevat omaan tehtäväänsä, koska siellä kunnanvaltuutetun työssäkin saattaa tulla täm-
möisiä asioita esiin, joita joutuu hoitamaan, ja tämä antaa siihen hyvää opastusta. Tämä
kertoo myöskin lastensuojelun epäkohdista ja muun muassa tietopyynnöistä, joita valtuu-
tettu saattaa kunnalle jättää, ja niistä jollakin kumman keinolla useasti joutuu toteamaan,
että tällaista vastausta ei aina tietopyyntöön saa, ja täällä oli muun muassa siitä hyviä esi-
merkkejä. 

Täällä puhutaan lapsen oikeuksien valvonnasta — ja toki täällä on vanhusten asioista,
mutta ajattelin nyt kuitenkin omakohtaisesti paneutua tähän lapsen oikeuksien valvontaan.
Valitettavan vähän olen kerennyt tähän tutustua, mutta olen kuitenkin ollut omassa työssä-
ni ja luottamushenkilönä semmoisessa asemassa, että olen muutamiin tämmöisiin lasten-
suojelutapauksiin joutunut puuttumaan ja olen ollut sitten tukena siellä sosiaalityöntekijöi-
den keskuudessa istumassa. Nämähän ovat semmoisia vaikeita asioita, ja siinä on varmasti
hyvin usein vanhemmilla eri näkemys kuin sosiaalityöntekijällä tai sitten sillä lastensuoje-
luilmoituksen tekijällä. On valitettavaa todeta, että joskus huostaanottoa ei tehdä, vaikka se
pitäisi tehdä, ja joskus taas huostaanotto tehdään, vaikka sitä ehkä ei pitäisi tehdä. Niin että
nämä ovat semmoisia vaikeita asioita, ne henkilöityvät aina sitten sinne vanhempiin ja so-
siaalityöntekijöihin, ja joskus sitten aina tulee semmoinen mielikuva itselle läheltä seuran-
neena, että se sosiaalityöntekijä saattaa käyttää minun mielestäni omaa valtaansa... ehkä
”harkitsemattomasti” on väärä sana, mutta kuitenkin väärin. Tämmöisiin keskusteluihin
olen joutunut mukaan, ja niitä on sitten joissakin tapauksissa korjattu, ja joku on oiennut
hallinto-oikeuden kautta. 

Minä äsken sain juuri postia, sähköpostilla sain yhteydenoton, ja en ole tällaista asiaa en-
nemmin kohdannut, mutta joskus saattaa olla, että sijoitusperhekin kokee itsensä väärin
kohdelluksi, siis se perhe, joka on vastaanottanut lapsia. Tässä nyt yritän hyvin lyhyesti
vain kertoa, minkälaisia ongelmia heillä on tullut. Heillä on ollut sisarukset otettuna taval-
lansa heille asumaan, ja sitten on tullut erimielisyyksiä tai näkemyseroja sosiaalityönteki-
jän kanssa ja lapset on otettu pois sieltä, ja siitä on tehty oikaisuvaatimusta aluehallintovi-
rastoon. Ja aluehallintoviraston käsittelyn hitaus on semmoinen, mistä tämä perhe tässä nyt
23



Pöytäkirjan asiakohta PTK 17/2019 vp
kertoo. Sitten he näkevät, että sosiaalityöntekijän vallankäyttö on yksi ongelma, kun heillä
perhehoitajina ei ole mitään oikeuksia eikä mahdollisuuksia puolustautua sosiaalityönteki-
jän näkemystä vastaan. Sekä lapsella että perhehoitajalla pitäisi olla vastuusosiaalityönte-
kijä, ja sitten kun se on sama sosiaalityöntekijä, niin silloin ongelman kohdatessa perhehoi-
taja jää yksin. Tämä peräänkuuluttaa, että pitäisi olla jotain lakiapua perhehoitajille silloin,
kun ongelmia tulee vastaan. Nämä ovat valitettavia tapauksia, ja nämä ovat erityisen vali-
tettavia tapauksia aina niiden lasten kannalta. 

Olen näköetäisyydeltä seurannut yhtä perhettä, jolta on lapset otettu huostaan, ja oman
näkemykseni mukaan se tuntuu aika rajulta toimenpiteeltä. Tässä on semmoinen tilanne,
että äiti on vieraasta kulttuurista ja äidin kasvatusmenetelmät ovat suomalaisen sosiaali-
työntekijän mukaan liian rajuja. Tämä on semmoinen asia, mikä varmaan tulee jatkossa
yleistymään, että kun tulee eri kulttuureista ihmisiä, niin meidän oma kulttuurimme ei ole
sopeutuva heidän kulttuuriinsa nähden, ja näyttää siltä, että näitä huostaanottoja tulee vain
lisää. 

Kiitos tästä opuksesta, ja toivon tosiaan, että tämä opus menisi kaikille kunnan- ja kau-
punginvaltuutetuille silloin, kun he aloittavat oman tehtävänsä. — Kiitoksia.

15.55 Kim Berg sd: Arvoisa puhemies! Haluan myös kiittää oikeusasiamiestä hyvästä
työstä ja tästä kertomuksesta. Itsekään en ole valitettavasti kuin pintapuolin ehtinyt tähän
tutustua, ja tulen varmasti myös paremmin tähän tutustumaan. Niin kuin täällä monissa pu-
heenvuoroissa kävi ilmi, tämä on varmasti todella hyvä työkalu tämänkin kauden aikana. 

Haluan kiittää myös arvoisia paikalla olevia edustajia siitä, että tämä on ehkä tämän kau-
den rakentavin salikeskustelu ollut. On tullut todella hyviä asioita esille, ja olen tarkalla
korvalla niitä täällä kuunnellut. 

Olen myös samaa mieltä siitä, että nyt on todellakin ryhdyttävä toimiin pelkästään sano-
jen sijaan, ja varsinkin ikäihmisten hoiva on sellainen osa-alue, minkä suhteen on ryhdyt-
tävä toimiin, jotta parannusta saadaan aikaan. Näen kyllä, että hallitusohjelma antaa meille
tähän todellakin hyvät eväät ja että sitä kautta voidaan ikäihmisten hoivaakin parantaa tu-
levaisuudessa. 

Mitä tulee hoitajamitoitukseen, mikä on noussut täällä kanssa esille, niin se on nyt to-
dellakin ehdottomasti kirjattava lakiin, koska valitettavasti ollaan havaittu se, että suosi-
tukset pelkästään todistetusti eivät vain riitä. Olen itse istunut 14 vuotta Tehyn valtuutettu-
na, ja täytyy sanoa, että tämä on sellainen asia, että Tehy järjestönä silloin muutamia vuo-
sia sitten vielä oli vähän kriittinen sen suhteen, että tällainen kliininen luku pelkästään an-
taa takeet sille, että hoiva paranee, mutta nytten ollaan kyllä tultu ehdottomasti sille kan-
nalle, että ilman lakiin kirjoitettua mitoitusta tähän ei vain saada parannusta aikaan. On
kuitenkin huomioitava se, mikä täällä on tullut muutamissa puheenvuoroissa kanssa an-
siokkaasti esille, että myös hoidon laadun ja varsinkin hoitoisuuden on edelleenkin oltava
hyvin tärkeitä kriteereitä siinä vaiheessa kun mietitään resursointia hoivayksiköissä. —
Kiitos.

15.57 Aki Lindén sd: Arvoisa herra puhemies! Yhdyn tässä ryhmätoverini Kim Bergin
näkemykseen siitä, että keskustelu on ollut erittäin rakentavaa, ja kiitän monista täällä kuu-
lemistani puheenvuoroista. Täällä on mainittu ihan nimeltä aikaisempi työyhteisöni — en
ole tietenkään siellä enää töissä, mutta muun muassa huomenna olen tilaisuudessa, jossa ta-
24



Pöytäkirjan asiakohta PTK 17/2019 vp
paan HUSin klinikoiden johtajia, ja eräitä terveisiä tulen täältä varmasti mukanani vie-
mään.

Halusin kuitenkin varsinaisesti tässä todeta sen, että toimin vuosien 95 ja 2000 välillä
itse valvontaviranomaisena. Olin Turun ja Porin lääninlääkäri. Lääninlääkärin tehtäviin
kuuluu valvoa alueensa terveydenhuoltoa. Silloin läänissä oli 98 kuntaa — siis Turun ja
Porin läänissä 98 kuntaa niinä vuosina — ja hetkittäin tunsin kyllä, että yhden ja kahden vi-
ranomaisen hartiat olivat aika pieni joukko valvomaan tätä laajaa aluetta ja siellä olevia tu-
hansia eri yksiköitä ja työpaikkoja.

 Mutta sen johtopäätöksen tein silloin, että Suomi teki ison virheen vuonna 92, kun me
menimme äärikunnalliseen suuntaan sosiaali- ja terveyspalveluiden järjestämisessä. Jou-
duin käsittelemään aivan käsittämättömiä kuntien tekemisiä. Esimerkiksi voin mainita yh-
den, joka on tosin paljon vähäisempää luokkaa kuin täällä kerrotut dramaattiset esimerkit:
muun muassa eräs kunta kielsi rintansa liikenneonnettomuudessa tapaturman kautta me-
nettäneeltä naiselta rintaproteesin todeten, että sehän annetaan vain jos on syöpäleikkauk-
sen takia tapahtunut rinnanmenetys. Kunnat tekivät siis tällaisia omintakeisia linjauksiaan.
Jo siitä lähtien, siis yli 20 vuoden takaa, olen ollut hyvin vakuuttunut siitä, että sosiaali- ja
terveyspalveluiden hajauttamisessa 300 itsenäiseen kuntaan, joista osa oli hyvin pieniä ja
osaamattomia, aina kysymys ei ole resursseista vaan kysymys on hyvin pitkälti myös osaa-
misesta. Sitä tarkoitin viitatessani siihen, että eduskunnan oikeusasiamiehen kertomus
muuten lähetetään kaikkiin kuntiin — se tulee kaikkiin sairaanhoitopiireihin, kaikkiin vi-
rastoihin ja kuntiin — ja siellä hyvien esimiesten tehtävä on välittää se edelleen vaikkapa
päättäjille tai sitten esimiehille ja työntekijöille ja tuoda näitä tärkeitä asioita.

Ihan omana mielipiteenäni totean edustaja Ranteelle, että olen Luovan perustamisesta
eri mieltä. Antaessani siitä viime eduskuntakaudella lausuntoa totesin, että minun arvioni
mukaan se tulisi heikentämään sosiaali- ja terveydenhuollon valvontaa, koska kun perus-
tetaan iso, jättiläismäinen yleinen valvontaorganisaatio, ei ole takeita siitä, että sosiaali- ja
terveydenhuollon valvontaan on käytössä niitäkään resursseja, joita tulisi olla. Mutta tämä
on tietysti arviointi- ja mielipidekysymys.

16.00 Pekka Aittakumpu kesk: Arvoisa puhemies! Yhden hometalon korjanneena ja sen
kustannuksia edelleen maksavana pidän erittäin arvokkaana sitä, että edustajat Vestman ja
Niemi nostivat esille tämän ajankohtaisen sisäilma-asian, joka koskee todella myös koulu-
ja, vankiloita, sairaaloita ja muita rakennuksia läpi maan. Tästä aiheesta vaiettiin yhteis-
kunnassamme liian kauan mutta nyt siitä onneksi puhutaan, ja tuolla kansanedustajien lu-
kusalissa on nyt lainattavana Suomen ensimmäinen hometaloromaani Home sweet home,
jota saa myös muista kirjastoista. Tuon romaanin kirjoittaneena ja tähän aiheeseen omien
hengitysteiden kauttakin perehtyneenä yhdyn toiveeseen siitä, että sisäilmaongelmien ai-
heuttamat puutteet muun muassa lasten oikeuksissa koulunkäynnin osalta voitaisiin ottaa
kertomuksessa ehkä paremminkin tulevaisuudessa huomioon.

On hienoa, että meillä eduskunnassa on nyt yli puoluerajojen henkilöitä, jotka ymmär-
tävät maatamme vaivaavan sisäilmaongelman laajuuden ja sen vaikutukset nimenomaan
ihmisiin. Uudessa hallitusohjelmassa on monia konkreettisia päätöksiä sisäilmaongelman
korjaamiseksi, ja odotan kovasti sitä, että pääsemme yhdessä toteuttamaan niitä ja myös et-
simään muita ratkaisuja yhteistyössä kaikkien puolueiden kanssa.
25



Pöytäkirjan asiakohta PTK 17/2019 vp
16.02 Seppo Eskelinen sd: Arvoisa puhemies! On helppo yhtyä edustaja Lindénin ja Ber-
gin kommenttipuheenvuoroihin. Tämäntyyppistä salikeskustelua minäkin olen kaivannut,
että puututaan niihin yhteiskunnallisiin ongelmiin ja asioihin, mitä meillä on, ja haetaan
yhteistä suuntaa.

Kiitos todellakin oikeusasiamiehelle kertomuksesta. Se on uusille edustajille äärimmäi-
sen hyvä asiakirja.

Hallitusohjelmassa on paljon hyvää, niin kuin edellinen edustaja tuossa puhui. Siellä on
jatko tälle Terveet tilat -toimintaohjelmalle. Se on hyvä, ja erityisesti sen fokuksen nosta-
mista hallitusohjelma painottaa. Minusta myös rakentamisen ja korjausrakentamisen puo-
lella pitäisi tehdä lainsäädännössä muutoksia ja erityisesti sitä osaamista nostaa. Sekin on
kirjoitettu tuonne hallitusohjelmaan. Sinänsä hyvä, että näihin puututaan. 

Tämä on aidosti inhimillisesti ja kuntatalouden osalta hirmu iso ongelma tällä hetkellä.
Moni kunta on juuri näitten sisäilmaongelmien kanssa tällä hetkellä aika suurissa taloudel-
lisissa vaikeuksissa. Investointitasoa on jouduttu nostamaan suurin piirtein puolella joissa-
kin kaupungeissa, ja sitten samalla vanhoja kiinteistöjä alas ajamaan, millä on sitten kun-
tatalouteen aika isoja merkityksiä. Tietysti tämän ongelman hankaluus ja ne reaktiot per-
heiltä ja lapsilta, mitä tulee, pistävät kyllä kuntapäättäjän aika hankalaan asemaan monesti.
Niitten reaktioitten vakavuutta ja lähtöperää on hirmu vaikea tällä hetkellä analysoida. Mo-
nia koulu- ja päiväkotirakennuksia on tutkittu, ja sieltä ei löydy mitään, ja ongelmat vain
jatkuvat, ja siinä kuntapäättäjät selkä seinää vasten joutuvat sitten tekemään päätöksiä,
mitä tehdään. On hyvä, että hallitusohjelmassa tähän asiaan on puututtu. Se vaatii lainsää-
dännössä paljon muutoksia. Se vaatii myös tilojen käytön osalta uutta ajattelua ja toimen-
piteitä, ehkä myös palaamista ihan vanhakantaiseen kiinteistönhoitoon ainakin isoissa ra-
kennuksissa.

16.04 Mauri Peltokangas ps: Arvoisa puhemies! Ensinnäkin täytyy kiittää eduskunnan
oikeusasiamiestä laajasta ja kattavasta kertomuksesta vuodelta 2018. Tähän varmaankin
— niin kuin moni tässä salissa on jo todennut — olisi erittäin hyvä jokaisen tarkasti tutus-
tua, ja kuten edustaja Mäenpää tuossa hienosti oivalsi, tämä olisi varmasti erittäinkin ter-
vetullut eepos kunnanvaltuutetuille ympäri Suomen. Olen kritisoinut kahtena päivänä hal-
lituksen hallitusohjelmaa, mutta tänään en kritisoi vaan lähinnä toivon. 

Edustaja Purran puhe, jonka toivon koko Suomen kuulevan, oli pysäyttävä. Sen jälkeen
aloin tarkasti miettimään vammaisten oikeusturvaa ja vanhusten oikeusturvaa. Koska mei-
dän on tässä salissa keksittävä ratkaisuja ja parannusehdotuksia ja hallituksen tehtävänä on
sitten toteuttaa, säätää asetukset ja lait niiden toteuttamiseksi, niin lähtisin liikkeelle siitä,
että vammaisten oikeusturva, vanhusten oikeusturva ja miksei tietysti meidän kaikkien oi-
keusturva liittyy moneen asiaan.

Tässä tuli alkukeskustelussa esille vammaisten osalta tämä taksikuvio, jossa on ilmen-
nyt puutteita taksilain uudistuksen jälkeen. Siihen tarttuisin, koska vaikka tämä nyt tuntuu
pieneltä asialta varsinkin kun ollaan kuultu ihmiskohtaloista tässä salissa, meidän on joka-
päiväiseen elämään pystyttävä tekemään parannuksia. Todella toivon hartaasti, että halli-
tus ottaa käsittelyyn taksilain siltä osin kuin sitä olisi parannettava, jotta vammaisten oi-
keusturva paranee ja turvallisuudentunne arjessa kasvaa ja jotta kyydit tulevat perille. Sa-
moin vanhusten kohdalla.
26



Pöytäkirjan asiakohta PTK 17/2019 vp
Vanhusten kohdalta totean vielä: Edellisen hallituksen aikana tapahtui järkyttäviä asioi-
ta, mistä olemme uutisia kaikki joutuneet lukemaan. Toivon todella, että uusi hallitus tart-
tuu tähän vanhustenhoivan tasoon, ja uskon ja luotan, että näin tulee tapahtumaan.

Taksilain uudistushan teki sen, että se heikensi palvelun tasoa, saatavuus maaseudulla
laski. Kielimuuri on sellainen, mihinkä siellä törmää ihan itsekin, että siellä saattaa olla sel-
laisia kieliä puhuvia kuskeja, joista en kyllä itse ymmärrä sanaakaan, vaikka muutamaa
kieltä ihan auttavasti puhunkin. Ja turvallisuudentunne on heikentynyt tämän uuden taksi-
lain myötä.

Yllätys yllätys, en kritisoi hallitusta tässä puheessani vaan todellakin toivon ja toivotan
voimia, että nämä asiat saataisiin kuntoon. — Kiitos.

16.08 Sebastian Tynkkynen ps: Arvoisa herra puhemies! Täällä sosiaalidemokraattien
Lindén, Berg ja Eskelinen peräänkuuluttivat, että tällaista keskustelua he haluavat kuulla
jatkossakin. Me olemme valmiita perussuomalaisina nimenomaan käymään sitä asiapitois-
ta keskustelua. Meillä on enemmistö täällä salissa, kun puhutaan vähempiosaisten asioista
tässä yhteiskunnassa. Tänään ei ole paikalla niitä räksyttäjiä, jotka teidän puolueestanne
aina räksyttävät meille, kuten vaikkapa Kiljunen. Viime yönä melkein sinne keskiyöhön
saakka oltiin kuuntelemassa, kun hän meille räksyttää ja puhuu siitä, että annetaan arvo it-
sellemme mutta toisillemmekin. Me olimme puhuneet asiallisesti maahanmuuttopolitii-
kasta ja siitä, minkälaisia lieveilmiöitä se tuo mukanaan. Kyllä me keskitymme asiaan,
mutta me joudumme välillä puolustamaan itseämme sitä vastaan, kun sieltä heitellään mitä
järjettömimpiä väitteitä, että me olemme äärioikeistoa ja sitä ja tätä ja tuota, kun te tuotte
niitä leimoja, kun ei ole mitään asia-argumentteja, millä kommentoida. — Kiitos.

16.09 Ritva Elomaa ps: Arvoisa puhemies! Uusi taksilaki ei toimi ihan täydellisesti, sen
me kaikki tiedämme, ja ihan turha on tässä vaiheessa nyt sitten enää syyttää, miksi se tuli ja
ketkä olivat sen takana, vaan meidän täytyy katsoa eteenpäin. Kela-kyyditykset eivät var-
sinkaan vammaisten kohdalla toimi, ja monet taksiyrittäjätkin ovat siitä pahoillaan, että se
ei toimi. Aivan kuten edustaja Peltokangas sanoi, tähän täytyy kiinnittää huomiota, ja jos
joku laki ei toimi, niin eihän se ole kiveen hakattu, etteikö siihen muutoksia voi tehdä. Nyt
kun uusi hallitus toimii, niin toivoisin ja myös varmaan perussuomalaiset kaikki toivovat,
että kiinnitettäisiin huomiota ongelmakohtiin ja asiaa korjattaisiin.

Toinen varapuhemies Juho Eerola: Nyt vielä eduskunnan oikeusasiamies Petri Jääske-
läinen, olkaa hyvä.

16.10 Eduskunnan oikeusasiamies Petri Jääskeläinen: Arvoisa herra puhemies! Arvoi-
sat kansanedustajat! Kiitän ensinnäkin tästä vilkkaasta ja hyvähenkisestä keskustelusta,
jota kertomuksen johdosta on virinnyt. Pyrin vastaamaan niihin kysymyksiin, joita oikeus-
asiamiehelle oli esitetty. Joudun nyt menemään näitä siinä järjestyksessä kuin niitä on tul-
lut, nyt en tässä tilanteessa pysty niitä systematisoimaan sillä tavalla kootusti.

Täällä edustaja Aittakumpu tiedusteli vammaisten henkilöiden asuinyksikköihin tehtä-
vistä tarkastuksista, että kuinka paljon näistä on ennalta ilmoittamattomia. Siellä kerto-
muksen liitteenä 6 on lista kaikista kertomusvuonna tehdyistä tarkastuskäynneistä, ja sin-
ne on merkitty se, mitkä niistä ovat olleet ennalta ilmoittamattomia. Siellä on semmoinen
pieni asteriski, joka osoittaa sen, että ne ovat niitä ennalta ilmoittamattomia. No, ihan no-
27



Pöytäkirjan asiakohta PTK 17/2019 vp
peasti katsottuna kyllä yli puolet näistä vammaisten henkilöiden asuinyksiköihin tehdyistä
tarkastuksista on ollut ennalta ilmoittamattomia, näitä yllätystarkastuksia.

Edustaja Purra kertoi vammaisten henkilöiden, vammaisten lasten terveydenhuoltoon
liittyvistä ongelmista. Ne ovat juuri niitä, joihin oikeusasiamies pyrkii vaikuttamaan. Oi-
keusasiamies pyrkii edistämään vammaisten henkilöiden oikeutta yhdenvertaisuuteen ja
yhdenvertaista oikeutta terveydenhuollon palveluihin.

Me pyrimme eri tavoin muun muassa näitä tarkastusmetodeja kehittämään, jotta kaik-
kiin näihin ongelmiin päästäisiin kiinni. Osahan tulee tietysti kanteluiden kautta, mutta osa
on sellaisia, että ne tulevat esille lähinnä tarkastusten kautta, ja me pyrimme näitä tarkas-
tusmetodeja koko ajan kehittämään. Nythän oikeusasiamiehellä tässä kansallisen valvon-
taelimen roolissa on mahdollisuus käyttää ulkopuolisia asiantuntijoita, ja meillä on kym-
menkunta terveydenhuollon alan ulkopuolista asiantuntijaa käytettävissä näille tarkastus-
käynneille, pääasiassa lääkäreitä. Esimerkiksi vanhustenhoitoyksiköihin tehtäviin tarkas-
tuksiin meillä on käytettävissä vanhuspsykiatrian erikoislääkäri ja geriatri. Tämmöisten
henkilöiden asiantuntemusta voidaan käyttää. Kanslian esittelijät itsehän ovat lähinnä vain
juristeja, eli mahdollisuus käyttää ulkopuolisia asiantuntijoita, joilla on muun tyyppistä
asiantuntemusta, on tietysti tuonut syvyyttä näihin oikeusasiamiehen tarkastuskäynteihin.
Meillä on myös kokemusasiantuntijoita, eli esimerkiksi sellaiset henkilöt, jotka itse ovat
aikanaan olleet koulukodissa, pystyvät tietysti ihan toisella tavalla nostamaan esiin poten-
tiaalisia epäkohtia. Näistä kaikista on hyviä kokemuksia saatu. Ja ihan juuri meillä oli esi-
merkiksi kanslian sisäistä koulutusta kehitysvammaisten lasten kuulemisesta. Tämäntyyp-
pisin keinoin pyritään meidän valmiuksiamme näille tarkastuskäynneille kehittämään.

Täällä oli saattohoidosta puhetta. Oikeusasiamiehelle on tullut vain vähän kanteluita
saattohoidosta. Nyt tosin minulla ei ihan tuoreinta tietoa ole. Oikeusasiamiehen ja apulai-
soikeusasiamiesten välistä työnjakoa noin vuosi sitten muutettiin siten, että terveydenhuol-
to ei enää minun sektoriini kuulu, eli nyt en ihan tuoreinta tilannetta tiedä, mutta sinä aika-
na, kun terveydenhuolto minun sektorissani oli, kovin paljon ei kyllä saattohoitoa koske-
via kanteluita ollut.

Sitten täällä on keskusteltu itsemääräämisoikeuden rajoittamisesta. Se on kyllä lailli-
suusvalvojan näkökulmasta hyvin ongelmallista, että meiltä puuttuu tämä itsemääräämis-
oikeuden rajoittamista koskeva laki, tämä niin sanottu IMO-paketti. Somaattisen tervey-
denhuollon ja vanhusten osalta ei ole mitään lainsäädäntöä siitä, miten itsemääräämisoi-
keutta voidaan rajoittaa. Kun käytännössä kuitenkin joudutaan käyttämään näitä rajoitus-
toimenpiteitä, niin laillisuusvalvojan näkökulmasta on kyllä todella ongelmallista niitä ar-
vioida, kun vaadittava lainsäädäntöpohja puuttuu kokonaan. Viime kädessä näitä joudu-
taan arvioimaan rikoslain hätävarjelua ja pakkotilaa koskevien säännösten valossa, ja
tietysti nämä säännökset on ihan toisen tyyppisiin tilanteisiin ajateltu kuin hoitolaitoksissa
tapahtuva itsemääräämisoikeuden rajoittaminen.

Sitten täällä olivat useassa puheenvuorossa esillä sisäilmaongelmat. Meille jonkin ver-
ran niistä tulee kanteluita, ja jonkin verran sitten juuri tarkastusten yhteydessä myös omas-
ta aloitteesta näitä ongelmia on nostettu esille. Tietysti aika monet laitokset ovat aika van-
hoissa rakennuksissa taikka muutoin huonokuntoisissa rakennuksissa. Kaiken kaikkiaan
tietysti sisäilmaongelma on luonteeltaan sellainen ongelma, jota ihan oikeusasiamiehen
toimenpitein on vaikea saada kuntoon, ja se edellyttää tietysti monenlaisia toimenpiteitä
varmaan lainsäädännön puolella ja myöskin voimavarojen puolella, mutta en ehkä nyt ihan
28



Pöytäkirjan asiakohta PTK 17/2019 vp
tässä yhteydessä lähemmin osaa sanoa, mitä kaikkia ja mitä yksilöityjä toimenpiteitä tuo-
hon tarvittaisiin.

Sitten oli esillä omavalvonta, kysyttiin, onko se kantavaa ja riittääkö omavalvonta. Kyl-
lähän omavalvontaa tarvitaan, ja kun siihen on ehkä pyritty nojautumaan entistä enemmän,
niin kyllä siihen tietysti yksi perussyy on se, että kun ulkopuoliseen valvontaan ei ole riit-
tävästi voimavaroja, niin sitten pyritään tehostamaan sitä omavalvontaa ja edellytetään näi-
tä omavalvontasuunnitelmia. Minusta on ihan selvää, että omavalvontaa pitää olla, mutta
yhtä selvää on se, että se ei yksinään riitä, vaan tarvitaan myös ulkopuolista valvontaa.

Arvoisa puhemies! Ehkä tässä nyt omien muistiinpanojeni mukaan olivat ne suorat ky-
symykset, joihin pyrin vastaamaan. — Kiitos.

Toinen varapuhemies Juho Eerola: Kiitoksia, oikeusasiamies Jääskeläinen. — Vielä
kaksi puheenvuoropyyntöä tähän asiakokonaisuuteen.

16.19 Seppo Eskelinen sd: Arvoisa puheenjohtaja! Tuohon taksilainsäädännön uudistuk-
seen, kun se liittyy myös tähänkin käsiteltävään asiaan minusta aika paljonkin:

Taksilainsäädännön uudistuksen tavoitteenahan oli kolme asiaa: palvelut paranevat,
hinta laskee ja saatavuus paranee. Käytännössä sen hengestä ei ole toteutunut mikään —
muuta kuin tietysti täällä pääkaupunkiseudulla ja kaupunkiseuduilla, mihin on takseja tul-
lut lisää. Erityisesti olen huolestunut maaseututaksien tilanteesta. Kun sitten Kelan kilpai-
lutus tuli, niin käytännössähän se tarkoitti aika monen maaseututaksin leivän loppumista ja
yrittäjälle lapun laittamista luukulle. Päivystysvelvoite hävisi maaseututakseilta. Käytän-
nössä se tarkoittaa, että se Ilomantsin-mummo ei pääse kuin ambulanssilla yöaikaan sieltä
mökiltään pois, ja käytännössä se ainut henkireikä, se kylätaksi, jonka pitäisi asiakas viedä
lääkäriin ja esimerkiksi käyttää samalla kaupassa, on tällä hetkellä mahdoton käyttää.

Minusta on tärkeää nyt selvittää, mitä tämä Kelan kilpailutus oikeasti sitten yhteiskun-
nalle maksoi. Pakko kertoa yksi tapaus vaalikentiltä: kiteeläinen vanha rouva oli mennyt
Turkuun syöpähoitoon, 815 euroa maksoi se kyyti sinne, mutta kiteeläinen taksi ei voinut
jäädä odottamaan sitä kahden tunnin hoitoa, vaan ajoi takaisin tyhjänä Kiteelle, ja perästä
tuli taksi Turusta Kiteelle, 830 euroa, ja ajoi takaisin tyhjänä Turkuun. Tämähän tarkoittaa
sitä, että taksit ajelevat tyhjinä ristiin rastiin ympäri maaseutua ja ympäri Suomea. Halli-
tusohjelmassa on minusta hyvin kirjattu niitä tavoitteita, mitä tämän lainsäädännön arvi-
oinnin osalta pitäisi tehdä, mutta samalla pitäisi arvioida myös ne kustannukset, mitä tämä
on maksanut yhteiskunnalle.

16.21 Noora Koponen vihr: Arvoisa puhemies! Kuuntelin tässä jotenkin niin kuin hyvin
kiitollisena ja tyytyväisenä tätä keskustelua ja sitä, mitä sieltä salin oikealtakin laidalta
kuuluu. Meillä on selvästi hyvin samanlaisia arvoja ja tavoitteita näissä aiheissa ja asiois-
sa, mistä täällä tänään on puhuttu — ja näinhän sen pitäisi olla, että kaikki me, jotka täällä
olemme, olemme ennen kaikkea ihmisen, lapsen, vanhuksen, vammaisen ja vanhemman
puolella, ennen mitään muuta.

Edustaja Purran puhe kosketti itseäni syvältä, ja haluan mainita, että meitä vanhempia
on täällä enemmän. Itselläni on myöskin vammainen lapsi, mikä on se syy, minkä takia
olen tänne päätynyt. Tavallaan toivon, että tilanne meillä Suomessa ei olisi ollut sellainen,
että vanhemman täytyy käydä tällainen polku, että hän päätyy tänne, tähän saliin, jotta asiat
muuttuisivat paremmaksi. 
29



Pöytäkirjan asiakohta PTK 17/2019 vp
Selvästi meillä on nyt yhteinen tahtotila, ja kun tätä keskustelua täällä kuuntelen, niin en
hetkeäkään epäile, ettemmekö me yhdessä saisi näistä asioista parempia kuin mitä täällä
nyt on esiin noussut. Kiitos näistä erinomaisista puheenvuoroista tänään.

16.22 Johannes Koskinen sd: Arvoisa puhemies! Muutama huomio vielä tuosta taksiuu-
distuksesta: Siellä näkyy apulaisoikeusasiamies ottaneen tarkemmin pariin tapaukseen
kantaa jo kuluneen vuoden aikana, ja sitten viitataan, että nyt tämän vuoden alkupuolella
Kelan kanssa olisi syytä tarkemmin käydä läpi näitä epäkohtia ja niiden oikaisua. Varmaan
vaalikentillä meistä kaikki ovat saaneet aika karkeita esimerkkejä siitä, miten onnettomasti
se on sujunut, ja se selvin ristiriitahan on tuolla vammaispalvelulain puolella. Se toteutta-
mistapa, miten isolla alueella ja millä tavalla taksit on tilattu käytettäväksi, on suoraan oi-
keastaan määritelmän mukaisesti vastoin sitä vammaispalvelulain ideaa, että tarvitessaan
saa kyydin. Tämä rohkaisisi minusta oikeusasiamiestä puuttumaan laveamminkin tähän,
niin että tuodaan Kelan ja hallituksen tietoon tämä selvä ristiriita ja vauhditetaan niitä toi-
menpiteitä, joita tietysti hallitusohjelmassakin velvoitetaan hallitus tekemään. Mutta juuri
tämä Kelan taksijärjestelmän ja vammaispalvelulain ristiriita on siinä määrin laaja ja kos-
kee niin vaikeita ihmisryhmiä, että siihen normaalista poikkeavallakin tavalla pitäisi var-
maan reagoida, että saadaan nopeasti korjaus toteutettua.

Toinen varapuhemies Juho Eerola: Nyt ei puhujalistalla tähän asiakokonaisuuteen enää
ole pyydettyjä puheenvuoroja. Haluaako oikeusasiamies vielä näihin vastata? [Petri Jääs-
keläinen pudistaa päätään] — Selvä.

Keskustelu päättyi.

Asia lähetettiin perustuslakivaliokuntaan, jolle muut erikoisvaliokunnat voivat antaa lau-
sunnon viimeistään 30.9.2019 mennessä.
30


	3
	14.05
	14.21
	14.28
	14.29
	14.30
	14.32
	14.33
	14.34
	14.35
	14.37
	14.39
	14.40
	14.46
	14.51
	14.56
	15.01
	15.07
	15.14
	15.21
	15.27
	15.29
	15.32
	15.36
	15.41
	15.43
	15.45
	15.47
	15.55
	15.57
	16.00
	16.02
	16.04
	16.08
	16.09
	16.10
	16.19
	16.21
	16.22


