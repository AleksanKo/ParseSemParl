















































DEM66B5.tmp.xml


Pöytäkirjan asiakohta PTK 101/2017 vp

 Tarkistettu
4.1

Pöytäkirjan asiakohta 

PTK 101/2017 vp

Täysistunto

Tiistai 10.10.2017 klo 13.59—17.18

3. Hallituksen esitys eduskunnalle laeiksi työsuojelun valvonnasta ja työpaikan työsuojelu-
yhteistoiminnasta annetun lain sekä työturvallisuuslain muuttamisesta

Hallituksen esitys HE 94/2017 vp
Valiokunnan mietintö TyVM 8/2017 vp

Toinen käsittely

Toinen varapuhemies Arto Satonen: Toiseen käsittelyyn esitellään päiväjärjestyksen 3.
asia. Nyt voidaan hyväksyä tai hylätä lakiehdotukset, joiden sisällöstä päätettiin ensimmäi-
sessä käsittelyssä.

Keskustelu

14.04 Martti Talja kesk: Arvoisa puhemies! Suomessa todetaan vuosittain lähes 500
muiden kuin infektiivisten biologisten tekijöiden aiheuttamaa ammattitautiepäilyä. Työ-
turvallisuuslaissa on kuitenkin ollut tähän asti tältä osin puutteita. On hienoa, että tämä hal-
lituksen esitys puuttuu nyt noihin epäkohtiin. Pidän työnantajille tulevaa biologisten vaa-
rojen ilmoittamisvelvollisuutta välttämättömänä työturvallisuustekijöiden vuoksi. Halli-
tuksen esityksen valmistelutyössä on ollut mukana kolmikantainen valmistelutyöryhmä,
joten sillä on sekä työnantaja- että työntekijäosapuolten kannatus. Olen tyytyväinen, että
valiokunta antoi asiasta yksimielisen mietinnön, ja siitä kiitos valiokunnan jäsenille.

Keskustelu päättyi.

Eduskunta hyväksyi ensimmäisessä käsittelyssä sisällöltään päätetyt, hallituksen esityk-
seen HE 94/2017 vp sisältyvät 1.—2. lakiehdotuksen. Lakiehdotuksen toinen käsittely
päättyi. Asian käsittely päättyi.


