















































DEM6190.tmp.xml


Pöytäkirjan asiakohta PTK 74/2019 vp
Pöytäkirjan asiakohta 

PTK 74/2019 vp

Täysistunto

Tiistai 3.12.2019 klo 14.01—15.37

10. Hallituksen esitys eduskunnalle Suomen, Norjan ja Ruotsin välisen Pohjoiskalotin kou-
lutussäätiötä koskevan sopimuksen hyväksymisestä

Hallituksen esitys HE 94/2019 vp

Lähetekeskustelu

Toinen varapuhemies Juho Eerola: Lähetekeskustelua varten esitellään päiväjärjestyk-
sen 10. asia. Puhemiesneuvosto ehdottaa, että asia lähetetään sivistysvaliokuntaan.

Lähetekeskusteluun varataan enintään 30 minuuttia. Asian käsittelyssä noudatetaan ai-
kataulutettujen asioiden osalta sovittuja menettelytapoja. 

Keskustelu

14.56 Opetusministeri Li Andersson (esittelypuheenvuoro): Arvoisa puhemies! Halli-
tuksen esityksessä ehdotetaan, että eduskunta hyväksyisi Suomen, Norjan ja Ruotsin väli-
sen Pohjoiskalotin koulutussäätiötä koskevan sopimuksen vuosille 2020—2023, joka on
valmisteltu Ruotsin johdolla yhteistyössä Suomen ja Norjan työvoima- ja koulutusasioista
vastaavien ministeriöiden kanssa. Tämän mukaisesti Suomi sitoutuisi rahoittamaan Poh-
joiskalotin koulutussäätiöltä vuosittain 80 koulutuspaikkaa, Norja sitoutuisi ostamaan vuo-
sittain 60 ja Ruotsi 145 koulutuspaikkaa. Suomen rahoittamien koulutuspaikkojen määrä
pysyisi ennallaan edelliseen, tämän vuoden lopussa päättyvään sopimuskauteen verrattu-
na, ja sopimuksesta arvioidaan aiheutuvan sopimuskauden aikana vuosittain noin 1,7 mil-
joonan euron kustannukset.

Suomen on tarkoitus rahoittaa Pohjoiskalotin koulutussäätiön järjestämää tutkintota-
voitteista työvoimakoulutusta rakennusalalla, talotekniikan alalla sekä ravintola- ja cate-
ringalalla. Koulutus on hieman kansallista koulutusta kalliimpaa johtuen oppilaitoksen si-
säoppilaitosluonteesta ja monikielisyydestä. Koulutuksen pohjoismaisuus tarjoaa kuiten-
kin hyvät edellytykset työmarkkinoiden tarpeita vastaavan osaavan työvoiman liikkuvuu-
delle Pohjoiskalotin alueella.

Oxford Research on toteuttanut päättyvän sopimuskauden osalta arvioinnin koulutus-
säätiön toiminnasta. Tämän arvioinnin mukaan säätiön tarjoama koulutus on laadukasta ja
tuottaa lisäarvoa sekä osallistujille, henkilökunnalle että työmarkkinoille. Koulutuksen lä-
päisyaste on tehostunut sopimuskaudella, ja loppuun suorittaneiden työllistyvyys on kor-
keaa.

Tämä uusi sopimus ei tuo olennaisia sisällöllisiä muutoksia aiempaan sopimukseen ver-
rattuna. Muutoksia on tehty ensisijaisesti Suomen vastuuministeriön vaihtumisesta ja sitä
myöten Suomen rahoitusmallin muuttumisesta johtuen. Suomi päättää koulutussäätiön toi-
minnan rahoituksesta avustuksena aiemman tarjouspyynnön kautta tehdyn hankinnan si-
jaan. Sopimus allekirjoitettiin Tukholmassa 25.11.2019 tasavallan presidentin myönnettyä
 Tarkistettu
4.0



Pöytäkirjan asiakohta PTK 74/2019 vp
siihen allekirjoitusvaltuudet, ja se tulisi Suomen osalta voimaan 30 päivän kuluttua siitä,
kun Suomi on ilmoittanut Ruotsin ulkoasiainministeriölle sopimuksen hyväksymisestä,
kuitenkin aikaisintaan 1. päivä tammikuuta 2020.

14.59 Heikki Autto kok: Arvoisa herra puhemies! Tuossa edellä huoltovarmuuden osalta
keskusteltiin siitä, kuinka tärkeää pohjoismainen yhteistyö on Suomelle, ja sitä se on toti-
sesti myös talouden ja koulutuksen osalta. Euroopassa katseet ovat kääntyneet kohti poh-
joista, koska Kalottialueella on huomattavia, Norjassa jopa miljardiluokkaan kohoavia,
kansainvälisiä investointeja. Toki Ruotsin ja Suomenkin investoinneissa, kun ne useam-
malta vuodelta lasketaan yhteen, puhutaan miljardiluokan investoinneista. Taloudellisen
aktiivisuuden suunta on kääntymässä kohti meille tärkeää Suomen, Ruotsin ja Norjan yh-
teistä raja-aluetta, ja tässä mielessä on tärkeää, että työvoima pystyy liikkumaan.

Olemme iloisia siitä, että Suomessa varsinkin Sipilän hallituksen aikana tehdyn hyvän
politiikan ansiosta talous on kasvanut ja työllisyys kehittynyt hyvin, ja tässä mielessä ehkä
tuolla pohjoisillakin alueilla Suomessa puhutaan jo enemmän työvoimapulasta kuin työt-
tömyydestä, ja sitä pitäisi helpottaa sitten työvoiman liikkuvuuden parantamisella. Mutta
työvoiman liikkuvuuden parantaminen koulutuksen kautta aina edesauttaa sitä, että talou-
den aktiviteetti lisääntyy ja toisaalta myös sitten mahdollisia laskusuhdanteita varten on
mahdollisuus hakea työtä sieltä naapurimaasta, joten on erittäin kannatettavaa, että myös
nykyinen hallitus haluaa edistää tätä sekä tämän Pohjoiskalotin koulutussäätiötä koskevan
toiminnan kautta että muutenkin. Kannustan tietysti nyt sitten neuvottelujen jälkeen muo-
dostettavaa uutta hallitusta suuntaamaan edelleen katsetta pohjoiseen ja pohjoismaiseen
yhteistyöhön.

15.01 Paula Risikko kok: Arvoisa puhemies! Tämä tulee meille sivistysvaliokuntaan, ja
ilolla se otetaan sinne vastaan. Haluan vain tässä yhteydessä jälleen kerran todeta sen, että
olen ehdottomasti pohjoismaisen yhteistyön kannattaja. Meillä on hyvin pitkälle saman-
laista ajattelua niin terveydenhuollossa, hyvinvointiyhteiskunnassa kuin myöskin sitten
koulutuksen puolella. Me olemme, kaikki maat, sitä mieltä, että korkea osaaminen on se,
mihin kannattaa satsata. Se on ihmisen ja yhteiskunnan pärjäämisen näkökulmasta erittäin
tärkeää. Kun tässä nyt taas jälleen kerran jatketaan sitä hyvää yhteistyötä, niin kannatan
tätä lämpimästi. Varmasti tämä menee aika lailla sukkana läpi sitten meillä valiokunnassa. 

Käytän puheenvuoron tänä päivänä myös siitä syystä, että olemme juuri tänään saaneet
Pisa-tutkimuksen tulokset vuodelta 2018. Tässä samalla vain totean sen, että kun me olem-
me tässä pohjoismaisessa yhteistyössä, emme ole ainoastaan saavana osapuolena vaan me
olemme myös antavana, jos ajattelee, että Suomi on lukutaidossa jälleen parhaitten joukos-
sa. Se, mikä erityisesti on huomioitavissa tuosta Pisa-tutkimuksesta, on se, että vain Suo-
messa yhdistyvät korkea osaaminen ja tyytyväisyys elämään. Se on minun mielestäni sel-
lainen asia, joka meidän kannattaa nyt muistaa ja josta kannattaa olla ylpeä, ja meidän kan-
nattaa luodakin sitten niitä yhteistyötahoja — me olemme aika haluttukin yhteistyökump-
pani, hyvä niin.

Kiitos, tämä on erittäin hyvä sopimuksen jatko. Tehdään sisällöllistä yhteistyötä mutta
myös menetelmällistä. — Kiitos. [Hussein al-Taee: Erinomainen puheenvuoro!] 

Keskustelu päättyi.
2



Pöytäkirjan asiakohta PTK 74/2019 vp
Asia lähetettiin sivistysvaliokuntaan.
3


	10
	14.56
	14.59
	15.01


