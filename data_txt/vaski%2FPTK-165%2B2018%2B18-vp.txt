















































DEM27FE.tmp.xml


Pöytäkirjan asiakohta PTK 165/2018 vp
Pöytäkirjan asiakohta 

PTK 165/2018 vp

Täysistunto

Tiistai 26.2.2019 klo 14.04—21.21

18. Hallituksen esitys eduskunnalle kansallisen turvallisuuden huomioon ottamista aluei-
den käytössä ja kiinteistönomistuksissa koskevaksi lainsäädännöksi

Hallituksen esitys HE 253/2018 vp
Valiokunnan mietintö PuVM 6/2018 vp

Toinen käsittely

Puhemies Paula Risikko: Toiseen käsittelyyn esitellään päiväjärjestyksen 18. asia. Nyt
voidaan hyväksyä tai hylätä lakiehdotukset, joiden sisällöstä päätettiin ensimmäisessä kä-
sittelyssä.

Keskustelu

21.16 Jani Mäkelä ps: Arvoisa puhemies! Tämähän on ollut odotettu lakiesitys, johon jo
otin lähetekeskustelussa sellaisen linjan, että tämä on kaikilta muilta osin kannatettava,
paitsi että se on hieman suppea sisällöltään ja vastaa lähinnä tuohon turvallisuuspoliitti-
seen tarpeeseen eikä niinkään maaperän tai vesistöjen tai muun kansallisomaisuuden suo-
jelemisen tarpeeseen, sekä tietysti se, että tämä tuli varsin myöhään hallituskauden loppu-
vaiheessa ja oli ehkä epäilyksiä, että tuleeko se sieltä koskaan. No, nyt kuitenkin se on va-
liokunnissa käsitelty, mietintö on valmis ja asia etenee.

Sinänsä mietinnön kanssa voi kaikilta muilta osin olla samaa mieltä paitsi siltä osin, kun
huomasin tuossa ympäristövaliokunnan lausunnossa sellaisen kummallisen kommentin,
että: ”Valiokunta pitää hyvänä, että hallituksen esityksessä tunnistetaan kansainvälisten in-
vestointien merkitys kansantaloudelle.” Ja jatkuu: ”Tavoitteena on myös, että lainmuutos
ei tarpeettomasti heikennä ulkomaalaisten yksityishenkilöiden tai yhteisöjen halukkuutta
ja mahdollisuuksia investoida Suomeen tai hankkia loma-asuntoja.”

Erityisen paljon ihmettelen tätä viimeistä lausetta ja sitä, kuka sen tuonne on saanut, kos-
ka kyllähän tämä keskustelu on lähtenyt liikkeelle myös siitä, että tuolla meillä päin Kaak-
kois- ja Itä-Suomessa näitä mökkikauppoja aikanaan tehtiin, ja sen takia tämä keskustelu
pääasiassa pinnalle tulikin, ja niiden mökkikauppojen varjolla on hankittu myöskin näitä
puolustuksellisesti tärkeitä kiinteistöjä ainakin joissain tapauksissa tai ainakin yritetty
hankkia. Eli kummastelen, minkä takia tällaista pidettäisiin suorastaan hyvänä, että niitä
loma-asuntoja hankittaisiin. Vaikka se keskustelu ei olekaan meillä tällä hetkellä päivän-
poliittisesti pinnalla, niin kyllä se vielä pinnan alla kytee ja se voi toisessa maailmantilan-
teessa muuttua taas ajankohtaiseksi.

Keskustelu päättyi.
 Tarkistettu
4.0



Pöytäkirjan asiakohta PTK 165/2018 vp
Eduskunta hyväksyi ensimmäisessä käsittelyssä sisällöltään päätetyt, hallituksen esityk-
seen HE 253/2018 vp sisältyvät 1.-8. lakiehdotuksen. Lakiehdotusten toinen käsittely päät-
tyi. Eduskunta hyväksyi mietintöön sisältyvän lausumaehdotuksen. Asian käsittely päättyi.
2


