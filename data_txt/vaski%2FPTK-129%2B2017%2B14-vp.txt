















































DEMC1A0.tmp.xml


Pöytäkirjan asiakohta PTK 129/2017 vp
Pöytäkirjan asiakohta 

PTK 129/2017 vp

Täysistunto

Maanantai 4.12.2017 klo 14.00—21.50

14. Hallituksen esitys eduskunnalle  laeiksi kansaneläkkeen ja  eräiden muiden etuuksien 
vuoden 2018  indeksitarkistuksista sekä  kansaneläkeindeksistä annetun lain 2 §:n ja eräi-
den muiden lakien muuttamisesta

Hallituksen esitys HE 123/2017 vp
Toimenpidealoite TPA 28/2017 vp
Valiokunnan mietintö StVM 16/2017 vp

Toinen käsittely, ainoa käsittely

Ensimmäinen varapuhemies Mauri Pekkarinen: Toiseen käsittelyyn ja ainoaan käsitte-
lyyn esitellään päiväjärjestyksen 14. asia. Nyt voidaan toisessa käsittelyssä hyväksyä tai
hylätä lakiehdotukset, joiden sisällöstä päätettiin ensimmäisessä käsittelyssä. Lopuksi pää-
tetään ainoassa käsittelyssä toimenpidealoitteesta.

Keskustelu

20.41 Arja Juvonen ps: Arvoisa herra puhemies! Teen vastalauseen 2 mukaisen lausu-
maehdotuksen, joka kuuluu: "Eduskunta edellyttää, että hallitus huolehtii siitä, että perus-
toimeentulon turvaan ei puututa olennaisesti."

Lisäksi teen lakiesitysten hylkäysehdotuksen.
Arvoisa puhemies! Tässä esityksessä ehdotetaan annettavaksi laki kansaneläkkeen ja

eräiden muiden etuuksien vuoden 2018 indeksitarkistuksista. Tämän lain mukaisesti kan-
saneläkeindeksi jäädytettäisiin pysyvästä lainsäädännöstä poiketen vuoden 2017 tasolle.
Ehdotettua lakia sovelletaan kaikkiin kansaneläkeindeksiin sidottuihin etuuksiin. Esitys
koskee kansaneläkkeitä, takuueläkkeitä ja muita sellaisia etuuksia, joita tarkistetaan kan-
saneläkeindeksin perusteella tai jotka ovat muuten sidottuja kansaneläkkeen määrään. Näi-
tä muita etuuksia ovat vammaisetuudet, rintamalisä, työttömyysturvalain mukainen perus-
päiväraha, työmarkkinatuki sekä lapsikorotus. Muutos koskisi myös kansaneläkeindeksiin
sidottujen etuuksien määräytymisperusteita sekä rahamääriä, kuten lääkekorvausten vuo-
tuisen omavastuun rajaa.

THL:n mukaan hallituksen esitys lisää pienituloisuutta etenkin yli 65-vuotiaiden kes-
kuudessa. Tämä on seurausta siitä, että takuu- ja kansaneläkkeen taso heikkenee, mutta
myös siitä, että eläkkeiden verotus voimistuu eläketulovähennyksen pienenemisen myötä.

Lakiehdotukset ovat merkityksellisiä perustuslain 19 §:n 2 momentin kannalta. Sen mu-
kaan lailla taataan jokaiselle oikeus perustoimeentulon turvaan työttömyyden, sairauden,
työkyvyttömyyden ja vanhuuden aikana sekä lapsen syntymän ja huoltajan menetyksen
perusteella. Perustuslakivaliokunnan lausunnossa sanottiin näin.

Perussuomalaiset katsovat, että lakiehdotukset lisäävät yhteiskunnallista eriarvoistumis-
ta, yhtenä esimerkkinä eläkeläisköyhyys. Eläkeläisten määrä kasvaa entisestään, eivätkä
 Tarkistettu
4.3



Pöytäkirjan asiakohta PTK 129/2017 vp
pelkät nimelliset takuueläkkeen nostot riitä. Kansaneläkettä nauttivista suuri osa joutuu
elämään erittäin pienillä tuloilla. Perussuomalaiset katsovat, että esitys merkitsee perustoi-
meentulon turvan sellaista heikkenemistä, joka lainsäätäjälle asetetut velvoitteet huo-
mioon ottaen ei ole hyväksyttävissä.

20.44 Sami Savio ps: Arvoisa puhemies! Kannatan edustaja Juvosen tekemää hylkäysesi-
tystä sekä hänen tekemäänsä lausumaehdotusta.

Kansaneläkeindeksin jäädyttäminen on erittäin rankka, kaikkein pienituloisimpien ih-
misten elämään suuresti vaikuttava ja sitä suuresti vaikeuttava talouspoliittinen toimenpi-
de. Sitä se on erityisesti nykytilanteessa, jossa talous on lopulta lähtenyt nousuun, ja var-
sinkin hyvätuloisten kansalaisten tilanne alkaa parantua merkittävästi.

Tässä esityksessä on kyse sellaisesta perustoimeentulon heikennyksestä, kun vieläpä
otetaan huomioon hallituksen asumisen hintaan vaikuttavat veronkorotukset, joista tänään-
kin on täällä pitkään keskusteltu, että tätä esitystä on kyllä todella vaikea ymmärtää. Pieni-
tuloisten asema on jo nyt niin tukala, että sen edelleen heikentäminen on varsin vastuuton-
ta sosiaalipolitiikkaa. Mikäli lakiesitys kuitenkin hyväksytään hallituspuolueiden niukan
enemmistön turvin eduskunnassa, niin hallituksen tulee jatkossa vähintäänkin turvata jo-
kaisen kansalaisen perustoimeentulo, mihin me omassa lausumaehdotuksessamme viit-
taamme.

20.45 Outi Alanko-Kahiluoto vihr: Arvoisa herra puhemies! Esitän vastalauseen 3 mu-
kaisesti, että nämä puheena olevat lakiesitykset hylätään ja että sen sijaan hyväksytään vas-
talauseessa 3 esitetty toimenpidealoite, joka on siis toimenpidealoite 28/2017 elikkä jätet-
ty näillä valtiopäivillä.

Hallituksen talouspolitiikka on tällä vaalikaudella pienentänyt kaikkein eniten pienitu-
loisimpien kotitalouksien käytettävissä olevia tuloja, ja erityisesti niin tekee tämä lakiesi-
tys kansaneläkkeen ja eräiden muiden etuuksien indeksitarkastuksista sekä kansaneläkein-
deksistä annetun lain 2 §:n ja muiden lakien muuttamisesta.

Tässä lakiesityksessä esitetty muutos koskee laajasti suomalaisia pienituloisia. Indeksin
jäädytys koskee kansaneläkkeitä, takuueläkettä ja muita sellaisia etuuksia, joita tarkiste-
taan kansaneläkeindeksin perusteella ja jotka ovat muuten sidottuja kansaneläkkeen mää-
rään. Tällaisia muita etuuksia ovat vammaisetuudet, rintamalisät, työttömyysturvalain mu-
kainen peruspäiväraha, työmarkkinatuki sekä lapsikorotus. Muutos koskee myös kansan-
eläkeindeksiin sidottuja etuuksien määräytymisperusteita sekä rahamääriä, kuten lääke-
korvausten vuotuisen omavastuun rajaa.

Nämä indeksitarkastuksia koskevat leikkaukset on tarkoitettu pysyviksi, eikä niitä kom-
pensoida seuraavissa kansaneläkeindeksin tarkistuksissa. Kyseessä on siis pysyvä heiken-
nys pienituloisten arkeen, mikä tarkoittaa sitä, että seuraavina vuosina köyhien suomalais-
ten määrä tulee kasvamaan.

Tällaista politiikkaa vihreä eduskuntaryhmä ei hyväksy. Vihreiden mielestä hallituksen
indeksileikkauksille ja jäädytyksille ei ole kestäviä perusteita eikä niitä pidä hyväksyä.
Emme pidä kestävänä emmekä kohtuullisena sitä, että indeksisäästöillä kuritetaan erityi-
sesti lapsiperheitä, työttömiä, eläkeläisiä, opiskelijoita, vammaisia, asevelvollisuuden suo-
rittajia sekä sairaita suomalaisia samaan aikaan, kun hallituksen ajama kilpailukykysopi-
mus veronalennuksineen suosii suurituloisia ja ympäristöä saastuttavalle toiminnalle esite-
2



Pöytäkirjan asiakohta PTK 129/2017 vp
tään monenlaisia verotukia. Toimet heikentävät pienituloisten ostovoimaa, mikä heikentää
kotimaista kysyntää ja kotimaisten yritysten kasvunäkymiä.

On raskauttavaa se, että hallitus leikkaa tosiaan niiltä, joilla menee kaikkein heikoim-
min. Perusturvan tason riittävyyttä arvioitaessa on jo aikaisemmin todettu, että sen taso ei
riitä kattamaan kohtuullisen vähimmäiskulutuksen menoja, ja tosiaan 100-vuotiaassa Suo-
messa 20 000 suomalaista joka viikko joutuu turvautumaan ruoka-apuun, ja tämä esitys
tarkoittaa, että tulevina vuosina määrä kasvaa.

Vuosina 2016 ja 2017 pienituloisten tilannetta ovat vaikeuttaneet lähes kaikkiin sosiaa-
liturvaetuuksiin kohdistuvat leikkaukset, ja riittämätön perusturva johtaa toimeentulotuen
lisääntyvään ja pitkäaikaiseen käyttöön sekä tosiaan muun muassa ruoka-apuun turvautu-
miseen. Kuten täällä on usean esityksen yhteydessä tänään keskusteltu, toimeentulotuki-
riippuvuuden, varsinkaan pitkäaikaisen toimeentulotukiriippuvuuden kasvattaminen ei ole
kestävää politiikkaa köyhyyspolitiikan näkökulmasta, työllisyyspolitiikan näkökulmasta
eikä kansantaloudenkaan näkökulmasta. — Kiitos.

20.49 Ozan Yanar vihr: Arvoisa puhemies! Kannatan edustaja Alanko-Kahiluodon teke-
mää esitystä eli vastalauseen 3 mukaista esitystä.

20.50 Ritva Elomaa ps:  Arvoisa puhemies! Takuueläkkeellä ja kansaneläkkeellä sekä
pienellä työeläkkeellä elävät ovat todella vaikeuksissa, koska henkilöt ovat usein iäkkäitä
tai kansalaisia, joilla ei ole mahdollisuuksia lisäansioihin enää. Eläkeläisköyhyys on tosi-
asia, ja leipäjonoissa nähdään yhä enemmän eläkeläisiä. Tosiasiahan on, että vaikka toi-
meentulotukea voisi hakea, monet iäkkäät ihmiset eivät ole tottuneet sitä sosiaaliapua ha-
kemaan, he eivät sitä osaa hakea tai he eivät sitä halua hakea, vaan haluavat tulla toimeen
väkisin omillaan. Tämä on yksi asia, minkä vuoksi kannatan edustaja Juvosen esitystä.

20.50 Arja Juvonen ps: Arvoisa herra puhemies! Aivan varmasti, kun liikumme ihmis-
ten parissa, me kaikki kohtaamme tuolla niitä ihmisiä ja saamme puhelinsoittoja niiltä ih-
misiltä, jotka kokevat, että vaikkapa eläke on liian pieni. Viime viikonlopulta on ihan pak-
ko kertoa niitä terveisiä, joita itse sain. Iäkäs naishenkilö itki minulle, kuinka hänellä on
pieni työeläke. Hän on kuitenkin ikänsä tehnyt töitä, ja se ei yllä edes takuueläkkeen tasol-
le. Tietysti se sitten kompensoidaan, että hän sen tason saa.

Tämä on huolestuttavaa meillä Suomessa. On hieno asia, että takuueläkettä nostetaan ja
kuuluukin nostaa, mutta samalla nämä kaikkein matalimmat, pienimmät työeläkkeet —
yleensä, hyvin usein juuri pienituloisten naisten eläkkeet — ovat niin pieniä, että se on ai-
van kohtuutonta. Olet tehnyt ikäsi työtä, ja se, mitä siitä sinulle eläkkeenä maksetaan, on
aivan mitätöntä. Siinä tavallaan myös mitätöidään ihmisen työuraa ja sitä, mitä hän on
eläessään tehnyt. Eli kyllä meillä tarvitaan yhteiskunnassa täyskäännös myös sen osalta,
että me rupeamme puhumaan niistä kaikkein pienimmistä työeläkkeistä ja niistä ihmisistä,
jotka sen pienimmän työeläkkeen saavat, siitä, onko se kohtuullista, ja kyllä myös mietti-
mään sitä, olisiko jonkin sorttinen eläkekatto olemassa. Mutta todellakin tämä hallituksen
esitys kurjistaa entisestään näitä yli 65-v. eläkeläisiä, kuten tuossa jo puheenvuorossani sa-
noin, elikkä tämä jäädytyspolitiikka on kyllä jäätävää ja kylmäävää. Mutta taistelu jatkuu
sen eteen, että ikäihmisen ääni saadaan kuuluviin.
3



Pöytäkirjan asiakohta PTK 129/2017 vp
Vielä uutena ilmiönä, mikä tulee, on se, että yhä useampi eläkeläinen auttaa myös niitä
köyhyydessä olevia lapsiaan tai lapsenlapsiaan elikkä auttaa siitä vähäisestään, ja siinä on-
kin sitten ongelma, kun tulee muun muassa ylivelkaantumista.

20.52 Sami Savio ps: Arvoisa puhemies! Edustaja Juvonen toi äsken hyvin esille sen, että
tämä esitys koskee kaikkein pahimmin juuri niitä ihmisiä, joilla ei ole suurta, näyttävää,
kuuluvaa, rahakasta edunvalvontakoneistoa takanaan pitämässä heidän puoliaan. Yhtey-
denottoja toki tulee paljon niiltä yksittäisiltä ihmisiltä, jotka kärsivät viimeiseen asti talous-
vaikeuksistaan ennen kuin ottavat yhteyttä edes meihin kansanedustajiin, saati sitten läh-
tevät toimeentuloluukulle, joka heidän viimesijainen turvansa sitten tietenkin on. Leipäjo-
noissa näitä ihmisiä jonkin verran nähdään, mutta monet pyrkivät tulemaan toimeen tällä
pienellä eläkkeellään, jota tämä jäädytys siis valitettavasti nyt koskee.

Täytyy tosiaan muistaa, että on niin sanottuja vanhan liiton miehiä ja naisia, jotka ovat
pitkään olleet työelämässä ja ovat tottuneet siihen, että omalla työllä tullaan toimeen, ei
haeta apua muualta. Heille tämä on kaikkein vaikeinta. Näitä indeksejä tosiaan jäädyte-
tään, jos on pieni työeläke, ja siihen saa hieman kansaneläkettä vielä niin sanotusti voina
leivän päälle — heitäkin tämä koskee. Nämä työeläkkeiden indeksimuutokset, joita edus-
kunta on tehnyt 90-luvulla, toki ovat pienentäneet heidän työeläkkeitään, ja tämä eläkeläis-
köyhyys on jo tosiasia. Vaikka tilanne olisi ollut aikanaan eläkkeelle siirryttäessä se, että
palkka olisi ollut silloin varsin hyvä ja töissäkin olisi oltu vuosikymmeniä, niin voi hyvin
käydä, että nyt, kun on parisenkymmentä vuotta oltu eläkkeellä, tilanne on muuttunut olen-
naisesti huonommaksi. Kyllä eduskunnan ehdottomasti tulisi pitää huolta siitä, että juuri-
kin näitä maan hiljaisimpia kuunneltaisiin ja heidän asemansa otettaisiin paljon vakavam-
min huomioon kuin nyt hallitus näyttää tekevän.

Keskustelu päättyi ja asian käsittely keskeytettiin.
4


