















































DEM111E.tmp.xml


Pöytäkirjan asiakohta PTK 114/2017 vp
Pöytäkirjan asiakohta 

PTK 114/2017 vp

Täysistunto

Keskiviikko 8.11.2017 klo 14.00—21.54

7. Hallituksen esitys eduskunnalle laiksi ympäristönsuojelulain muuttamisesta
Hallituksen esitys HE 167/2017 vp

Lähetekeskustelu

Toinen varapuhemies Arto Satonen: Lähetekeskustelua varten esitellään päiväjärjestyk-
sen 7. asia. Puhemiesneuvosto ehdottaa, että asia lähetetään ympäristövaliokuntaan.

Keskustelu

17.35 Pauli Kiuru kok: Arvoisa herra puhemies! Kyseessä oleva laki lähtee direktiivin
edellyttämistä velvoitteista, ja sen takia tässä on nyt laitettava asiat kuntoon. Muutoksia pi-
tää tehdä kansallisessa lainsäädännössä, mutta myös asetuksissa, ja sen suhteen tietysti on
joitakin kysymyksiä herännyt.

Ensimmäinen kysymys koskee sitä, onko vaarana, että kemikaalilainsäädäntö ja ympä-
ristönsuojelulaki sääntelevät ikään kuin samaa asiaa, jolloin viranomaisten ja yritysten työ
ikään kuin vaikeutuu, koska ei oikein aina tiedetä, kumman lain puolelta pitäisi tehdä. Sitä
ehkä vielä täytyy asetuksenantovaiheessa tarkastella.

Toinen kysymys liittyy voimaloiden säiliöiden kuntoon ja turvaamiseen sen suhteen,
että sieltä ei valu ympäristöön ja maahan yhtään mitään ylimääräistä ja ylipäätään ei valu
yhtään mitään. Nyt tässä asetusluonnoksessa kaiketi lähdetään liikkeelle siitä, että pitää
olla tällainen kaksoisvaippa, vähän niin kuin tankkereissa kaksi pohjaa. Se on ihan hyvä
asia, että siellä on ikään kuin se kaksinkertainen varmistus, mutta toisaalta sen lisäksi pi-
täisi olla suoja-allas. Nyt on tullut sen suuntaista viestiä, että nämä ovat sinänsä hyviä asioi-
ta, mutta jos nämä molemmat vaaditaan, niin onko se riskinhallinnan kannalta jo hieman
ylimitoitettua. Jos esimerkiksi näitä suoja-altaita rakennetaan lisää, niin pienillä voimaloil-
la se saattaa olla liikevaihdosta 10 prosentin luokkaa, niin että se ei ole mikään ihan pieni
summa. Kun olen asiasta kysynyt, niin ilmeisesti on niin, että kumpi tahansa, tiivis suoja-
allas tai kaksoisvaippa, sinällään riittää suojaamiseen ja vahinkoja ei ole kummassakaan ta-
pahtunut. Eli sitä taustaa vasten tällainen tuplasuojaus ei välttämättä olisi ihan tarpeellinen.

Vielä asetuksiin liittyen, tällaisten voimaloiden osalta, joita käytetään vuodessa hyvin
vähän, alle 500 tuntia, on nyt kahdenlaista tilannetta: voimaloita jotka ovat vanhoja, ole-
massa olevia voimaloita ja sitten uusia voimaloita. Lähtökohdan varmaankin pitäisi olla
niin, että vaatimusten näille kahdelle voimalaitostyypille, vanhoille ja uusille, pitäisi olla
samanlaiset, ja sitä ehkä on vielä syytä tarkastella asetuksen puolella, että onko näin ja
ovatko asetukset johdonmukaisia, loogisia ja ymmärrettäviä toiminnanharjoittajan kannal-
ta. — Kiitos.
 Tarkistettu
4.1



Pöytäkirjan asiakohta PTK 114/2017 vp
17.39 Martti Mölsä sin: Arvoisa puhemies! Tällä ympäristönsuojelulain muutoksella
pannaan toimeen kansallisesti keskisuuria polttolaitoksia koskevan direktiivin velvoittei-
ta. Esityksen mukaan rekisteröintivelvollisuus laajenisi nykyisiä pienempiin, polttoainete-
holtaan vähintään 1 megawatin energiantuotantolaitoksiin. Tämäkin lakiesitys on seuraus-
ta EU-direktiivistä, jonka seurauksena keskisuuret laitokset tulee saattaa osaksi kansallista
lainsäädäntöä, kuten edustaja Kiuru jo totesikin.

Itse kiinnitän huomiota vaikutusten arvioihin, joita löytyy hyvin niukasti varsinkin pk-
sektorille, ja yrittäjyysvaikutusarviointi on varsin puutteellista. Arvioinnissa todetaan
muun muassa, että vaikutusten arviointiin aiheuttaa haastetta se, että ei ole olemassa tark-
kaa arviota siitä, paljonko tämän kokoluokan laitoksia Suomessa on ja mitä polttoainetta ne
käyttävät. Rahallisia arvioita ei ole siten pystytty antamaan. 

Taloudellisista vaikutuksista todetaan muun muassa, että rekisteröintivelvollisuudella
tulee olemaan jonkin verran kunnallistaloudellisia vaikutuksia, koska kuntien ympäristön-
suojeluviranomaiset joutuisivat käsittelemään aikaisempaa enemmän rekisteröinti-ilmoi-
tuksia ja ympäristölupahakemuksia. Näistä kunnat voivat periä käsittelymaksun.

Kiristyvät päästörajat luovat pohjaa uusien teknisten ja toiminnallisten ratkaisujen löy-
tämiselle ja sitä kautta myös mahdollisuuksia cleantech-yritystoiminnan kehittymiselle.
Rekisteröintivelvollisuus lisää toiminnanharjoittajien hallinnollisia kustannuksia rekiste-
röinti-ilmoituksista ja mahdollisista lupamenettelyistä johtuen. Merkittävistä yrittäjyysvai-
kutuksista todetaan, että ne liittyvät direktiivin edellyttämien päästöraja-arvojen sekä mit-
taus- ja raportointivelvoitteiden noudattamiseen. Näistä säädetään asetustasolla, ei laissa,
minkä vuoksi vaikutuksia ei ole käyty tarkemmin läpi tässä yhteydessä. On kuitenkin arvi-
oitu, että tarvittavat lisäinvestoinnit uusiin puhdistuslaitteisiin olisivat Suomessa noin 22
miljoonaa euroa vuoteen 2030 mennessä.

Sitten vaikutuksista viranomaisten toimintaan: niistä todetaan, että työmäärä kunnissa
lisääntyy myös sitä kautta, että säännöllisen jälkivalvonnan piiriin kuuluvia toimintoja oli-
si aikaisempaa enemmän.

Ympäristövaikutuksista todetaan, että esitykseen sisältyvistä lakitason säännöksistä ei
yksistään aiheutuisi välittömiä ympäristövaikutuksia, mutta ympäristövaikutuksia syntyi-
si, kun laki- ja asetustason sääntelyä sovellettaisiin yhdessä. Tämä vähentäisi pitkällä aika-
välillä esimerkiksi energiatuotannon hiukkas- ja muita ilmastopäästöjä.

Näillä kommenteilla, arvoisa puhemies, toivon, että valiokuntakäsittelyssä saadaan
enemmän tietoa siitä, mikä vaikutus todella on yrityssektorille näillä velvoitteilla.

17.43 Petri Honkonen kesk: Arvoisa herra puhemies! Tosiaankin tämän hallituksen esi-
tyksen ydinasia on tämä polttolaitosten rekisteröintivelvoitteen laajeneminen koskemaan
myös varsin pieniä voimalaitoksia ja lämmityspolttolaitoksia.

Olennaista on se, minkä edellä myös edustaja Mölsä totesi, että meillä ei ole tarkkaa tie-
toa siitä, kuinka paljon tällaisia teholtaan 1—50 megawatin laitoksia meillä täällä Suomes-
sa on. On näköpiirissä, että tästä aiheutuu myös kuntien ympäristönsuojeluviranomaisille
lisää työtä. Mutta näitä kustannusvaikutuksiakin on aika lailla mahdotonta arvioida, kun ei
ole tietoa tästä lukumäärästä. Tällainen arvio 2 546 laitoksesta on esitetty, mutta sen tark-
kuutta on vaikea tässä sanoa.

Mielestäni on olennaista miettiä myös sitä näkökulmaa, että kun tässä on kuitenkin kyse
EU-direktiivin implementoinnista, niin Suomen EU-linjahan nyt on ollut se, että byrokra-
tiaa pitäisi purkaa myös siellä EU-tasolla ja huomiota tulisi kiinnittää siihen sääntelyn vai-
2



Pöytäkirjan asiakohta PTK 114/2017 vp
kuttavuuteen: mitä aivan oikeasti tällaisella sääntelyllä, tällä direktiivillä tämän kyseisen
säännöksen osalta saavutetaan, saavutetaanko sillä todella joitakin ilmastohyötyjä ja saa-
vutetaanko sillä oikeata vaikuttavuutta. Tässähän vain viranomaisten taakka lisääntyy ja
perustetaan tai laajennetaan tällaista rekisteröintiä. Itse en usko, että tällä sellaisia ilmasto-
vaikutuksia tulee sen kummemmin olemaan. Tällaista viestiä valiokunnassa valiokuntakä-
sittelyssä on syytä laittaa ministeriön kautta eteenpäin EU-pöytiin, että näistä tulisi myös
käydä sitten hyvin esille, mitkä ovat ne lainsäädännön todelliset vaikutukset ja tavoitteet.

Keskustelu päättyi.

Asia lähetettiin ympäristövaliokuntaan.
3


