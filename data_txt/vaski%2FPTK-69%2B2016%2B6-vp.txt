















































DEMD405.tmpSave.xml


Pöytäkirjan asiakohta PTK 69/2016 vp
Pöytäkirjan asiakohta 

PTK 69/2016 vp

Täysistunto

Keskiviikko 15.6.2016 klo 13.59—21.01

6. Hallituksen esitys eduskunnalle tupakkalaiksi ja eräiksi siihen liittyviksi laeiksi
Hallituksen esitys eduskunnalle tupakkalaiksi ja eräiksi siihen liittyviksi laeiksi annetun 
hallituksen esityksen (HE 15/2016 vp) täydentämisestä

Hallituksen esitys HE 15/2016 vp
Hallituksen esitys HE 58/2016 vp
Valiokunnan mietintö StVM 7/2016 vp

Ensimmäinen käsittely

Ensimmäinen varapuhemies Mauri Pekkarinen: Ensimmäiseen käsittelyyn esitellään
päiväjärjestyksen 6. asia. Käsittelyn pohjana on sosiaali- ja terveysvaliokunnan mietintö
StVM 7/2016 vp. Nyt päätetään lakiehdotusten sisällöstä.

Keskustelu

16.34 Tuula Haatainen sd (esittelypuheenvuoro): Arvoisa herra puhemies! EU:n tupak-
katuotedirektiivillä tiukennetaan nyt tupakkatuotteiden valmistamista ja pakkauksia kos-
kevia säädöksiä ja laajennetaan sääntelyn alaa. Direktiivi pannaan täytäntöön uudella tu-
pakkalailla ja sen nojalla annettavilla säädöksillä. Samalla lakiin ehdotetaan direktiivin ul-
kopuolisia uudistuksia.

Direktiiviin perustuen esityksessä ehdotetaan uutta sääntelyä muun muassa tupakkatuot-
teiden aineosiin ja päästöihin sekä niihin koskeviin valmistajan ja maahantuojan velvolli-
suuksiin. Tunnusomaiset tuoksut ja maut kielletään savukkeista ja kääretupakasta. Sosiaa-
li- ja terveysvaliokunta pitää makuaineiden käytön rajoittamista tärkeänä erityisesti tupa-
koinnin houkuttelevuuden vähentämisen ja lasten tupakoinnin aloittamisen ehkäisemisen
kannalta.

Sähkösavukkeista ja niissä käytettävistä nikotiininesteistä säädetään esityksen mukaan
jatkossa tupakkatuotteita vastaavasti. On myös perusteltua, että tiettyjä nikotiininesteiden
laatua ja turvallisuutta koskevia säädöksiä sovelletaan myös sähkösavukkeiden nikotiinit-
tomiin nesteisiin. Vähentämällä sähkösavukkeiden houkuttelevuutta voidaan esimerkiksi
ehkäistä pienten lasten nikotiinimyrkytyksiä sekä sitä, että sähkösavukkeet muodostuvat
uudeksi väyläksi nikotiiniriippuvuuteen alaikäisille. Valiokunta korostaa myös säh-
kösavukkeessa käytetyn höyryn hengittämisen voivan alustavien tutkimusten mukaan ai-
heuttaa terveysriskejä, joita ei vielä riittävästi tunneta.

Nikotiininesteiden hallussapito kielletään alle 18-vuotiailta, mutta hallussapitokiellon
rikkomista ei ehdoteta rangaistavaksi. Valiokunta kiinnittää huomiota siihen, ettei poliisil-
la ehdotetun sääntelyn perusteella ole toimivaltaa näiden tuotteiden takavarikoimiseksi.
Jatkossa rangaistusäädösten uudistamista arvioitaessa on aiheellista selvittää myös takava-
rikointimenettelyyn liittyvää sääntelytarvetta.
 Tarkistettu
4.1



Pöytäkirjan asiakohta PTK 69/2016 vp
Esityksessä ehdotetaan myös kaikkien savuttomien tupakkatuotteiden myynnin ja muun
luovuttamisen sekä maahantuonnin kieltämistä. Myös tupakan vastikkeille, kuten niin sa-
notulle energianuuskalle, ehdotetaan nykyistä tiukempaa sääntelyä. Valiokunta pitää sa-
vuttomien tuotteiden ja tupakan vastikkeiden kattavaa sääntelyä tarpeellisena niihin liitty-
vien terveysriskien ja erityisesti sen vuoksi, että on olemassa viitteitä niiden käytön lisään-
tymisestä nuorten keskuudessa.

Arvoisa puhemies! Esityksen mukaan asuntoyhteisöt saavat hakea kunnalta tupakointi-
kieltoa rakennuksensa huoneistoihin kuuluville parvekkeille, huoneistojen käytössä ole-
viin ulkotiloihin ja huoneistojen sisätiloihin. Kunnan viranomaisen olisi määrättävä tupa-
kointikielto, jos kyseisestä tilasta voi tilan rakenteiden ja muiden olosuhteiden vuoksi kul-
keutua tupakansavua toiseen vastaavaan tilaan.

Perustuslakivaliokunta kiinnitti lausunnossaan huomiota siihen, ettei lakiehdotus erotte-
le esimerkiksi satunnaista ja vähäistä savun kulkeutumista. Lausunnon mukaan tupakoin-
tikiellon määräämiselle tulisi lisätä edellytykset, jotka liittyvät tupakansavun kulkeutumi-
sen haitallisiin vaikutuksiin ja tämän aiheuttaman asumishaitan merkittävyyteen. Valio-
kunta ehdottaa lausunnon perusteella esitystä muutettavaksi siten, että kielto on määrättä-
vä silloin, kun savu voi kulkeutua lain kohdassa mainittuihin tiloihin muutoin kuin poik-
keuksellisesti. Valiokunta katsoo, ettei tupakkalain tavoitteiden ja terveyden edistämisen
kannalta ole tarkoituksenmukaista asettaa kiellon määräämiselle muita perustuslakivalio-
kunnan ehdottamia edellytyksiä.

Täydentävässä hallituksen esityksessä ehdotetaan, ettei yksityisessä käytössä olevan
kulkuneuvon sisällä saa tupakoida, kun siellä oleskelee alle 15-vuotias henkilö, mutta kiel-
lon rikkomista ei ehdoteta säädettävän rangaistavaksi. Perustuslakivaliokunta katsoo, että
nyt ehdotetun autotupakointikiellon erot valiokunnan vuonna 2010 arvioimaan esitykseen
vähentävät olennaisesti kiellon valtiosääntöoikeudellista ongelmallisuutta perusoikeuk-
sien yleisten rajoitusedellytysten kannalta. Valiokunta kuitenkin huomautti, että hallituk-
sen esitys sisältää ylisääntelyn piirteitä.

Sosiaali- ja terveysvaliokunta toteaa, että kiellon säätämisellä voidaan lisätä tupakoivi-
en henkilöiden tietoisuutta passiivisen savulle altistumisen erityisesti lapsille aiheuttamis-
ta haitallisista terveysvaikutuksista. Kiellon arvioidaan voivan edelleen vähentää autossa
tupakointia, ja sen säätämisellä on selvityksen mukaan väestön laaja tuki. Valiokunta pitää
lasten terveyden ja suojelun kannalta tarkoituksenmukaisena täydentävän esityksen lakieh-
dotuksen hyväksymistä muuttamattomana.

Lakiehdotus merkitsee myös kaikkien savuttomien tupakkatuotteiden myynnin ja muun
luovuttamisen sekä maahantuonnin kieltämistä. Matkustajatuonnin osalta säädettäisiin
grammamääräinen rajoitus, jota ehdotetaan nykyistä pienemmäksi. Lisäksi ehdotetaan
suussa käytettäväksi tarkoitetun tupakan laittoman kaupan ehkäisemiseksi, että matkusta-
jatuonnille säädetään vuorokausiraja. Valiokunta pitää ehdotettuja maahantuonnin rajoi-
tuksia perusteltuina mutta toteaa, että esimerkiksi maahantuonnin aikarajoja on pyrittävä
jatkossa yhtenäistämään.

Arvoisa puhemies! Valiokunnan käsityksen mukaan ehdotettujen säännösten avulla voi-
daan vähentää tupakka- ja nikotiinituotteiden houkuttelevuutta ja niiden aiheuttamaa riip-
puvuutta, ehkäistä lasten ja nuorten tupakoinnin aloittamista sekä suojella väestöä tupakan-
savulle altistumiselta.

Tupakkatuotedirektiivin säädökset piti saada voimaan 20. päivänä toukokuuta 2016.
Laki kuitenkin lykkääntyy reilulla kuukaudella hallituksen tekemän täydentävän esityksen
2



Pöytäkirjan asiakohta PTK 69/2016 vp
vuoksi. Valiokunta otti huomioon tämän lykkääntymisen myös siirtymäsäädöksissä. Sekä
tupakkatuotedirektiivin täytäntöönpanon että kansallisista lähtökohdista esitettyjen sään-
nösten voimaantulo mahdollisimman pian on valiokunnan käsityksen mukaan tärkeää.

Valiokunta puoltaa lakiehdotusten hyväksymistä muutettuna, ja valiokunnan mietintö
on yksimielinen.

16.40 Mika Niikko ps: Arvoisa herra puhemies! Suomella on kunnianhimoinen tavoite
olla tupakkavapaa maa vuoteen 2040 mennessä. Tämä tavoite on asiantuntijoiden mukaan
myös mahdollista saavuttaa vuoteen 2030 mennessä, kunhan käyttöön otetaan uusia tupa-
kointia rajoittavia ja ehkäiseviä toimenpiteitä.

Olen osaltani seurannut tiiviisti tämän tupakkalain etenemistä, jota nyt käsittelemme.
Nyt on sosiaali- ja terveyslautakunnan tilinpäätöksen aika. Tupakkalain esityksessä ehdot-
tomasti positiivinen puoli on se, että autossa tupakointi lapsen läsnä ollessa kielletään. Lap-
sen suojelu tupakalta on hyväksyttävää ja tärkeä tavoite. Tosin ihmettelen sitä, miten au-
tossa tupakoinnin kieltäminen käytännössä toimii, sillä sitä ei esitetty rangaistavaksi. Laki
ilman sanktiota voi jäädä tehottomaksi. Näin tärkeässä asiassa en sitä soisi. Vastaavasti
parveketupakoinnin kieltäminen nähtiin hyvinkin tärkeänä. Siinä kunta voi määrätä uhka-
sakon henkilölle, joka rikkoo taloyhtiön parveketupakointikieltoa. Tästä ei ole pitkä matka
myöskään siihen, että taloyhtiöiden järjestyssääntöjen perusteella asunto voidaan ottaa
vaikkapa haltuun, jos ei sääntöä noudateta. Tulevaisuudessa tulemme näkemään varmasti
riitoja myös siitä, että häädöt on saatu parvekkeella tupakoinnin kieltämisen johdosta. Jos
parveketupakoinnin kieltämisen toteutumiseksi on olemassa keinoja, miksi samalla logii-
kalla emme olisi suojelleet lapsia haitalliselta tupakansavulta siten, että olisi annettu edes
uhkasakon työkalu? Tätä jäin miettimään.

Valitettavasti tupakkalakiesitys on epälooginen joiltain muiltakin osin. Laki tulee vai-
keuttamaan savuttoman yhteiskunnan saavuttamista. Kuinka luulemme saavuttavamme
savuttomuuden tavoitteen, jos lainsäädännön uusi sisältö on osin kuin, sanoisinko, tupak-
kateollisuuden sanelema? Sähkösavukkeiden sääntelyn huomattava tiukennus nykytilaan
nähden vaikeuttaa tupakoinnin lopettamista monen osalta. Sähkötupakoitsijoita arvioi-
daan olevan Suomessa jo yli 100 000, ja määrä kasvaa huomattavaa vauhtia. Joidenkin ar-
vioiden mukaan jopa yli 90 prosenttia sähkösavukkeiden käyttäjistä on entisiä tupakoitsi-
joita. Sähkösavukkeet eivät siis näytä olevan portti tupakointiin vaan päinvastoin. Miljoo-
nat ihmiset ovat päässeet irti tupakka- ja nikotiiniriippuvuudesta. Tällaista kehitystä mei-
dän tulee ehdottomasti lainsäädännön keinoin tukea ja antaa siihen kannustuksemme. Mi-
nisteriön virkamiesten vakuuttelut sähkösavukkeiden portista tupakointiin olivat täysin pe-
rusteettomia mutta ikävä kyllä kelpasivat valiokunnalle. Sähkösavukkeiden vaarallisuutta
ja terveyshaittaa on korostettu pääosin mielikuvien perusteella. Yhtään kunnollista tutki-
musta Suomessa tai länsimaissa ei kuitenkaan ole siitä, että sähkösavuke olisi missään ta-
pauksessa ainakaan vaarallisempi kuin tupakointi. Päinvastoin, sen edut on nähty jopa lää-
käreitten piireissä ulkomailla niin merkittäviksi, että ihmisiä on kehotettu siirtymään tupa-
koinnista sähkötupakan piiriin. Tarinat räjähtelevistä sähkölaitteista ja popcorn-keuhkojen
synnystä ovat kuin mannaa tupakkayhtiöille. Eri asia kuitenkin on se, mikä on totuus.

Arvoisa puhemies! Kansanedustajat ovat saaneet hyvin paljon palautetta siitä, että tu-
pakkalaissa tulisi olla riittävä siirtymäaika sen voimaan tulemiseksi. Muutoin esimerkiksi
puhutaan kielteisellä tavalla omaisuudensuojasta ja siihen puuttumisesta. Ilman siirtymä-
aikaa kauppiaiden ja maahantuojien varastot uhkaavat jäädä yrittäjien käsiin. Perustelut
3



Pöytäkirjan asiakohta PTK 69/2016 vp
siitä, että direktiivin aikataulu on ollut esimerkiksi maahantuojien tiedossa, ei ole riittävä.
Jokaisella yrittäjällä on oikeus kaupantekoon, eivätkä he voi lopettaa kaupantekoa ennen
kuin laki tulee voimaan. Yleensä tällaisessa lainsäädännössä on siirtymäaika myös näiden
yrittäjien näkökannalta katsoen. Tärkeämpi kuitenkin omalta osaltani on se näkökulma,
että se siirtymäaika koskee myös 100 000:ta sähkösavukkeen omistajaa. Mikäli säh-
kösavukkeen omistajalla ei ole siirtymäaikaa lainkaan, lain voimaantulon jälkeen hänellä
ei ole mahdollisuutta hankkia näitä lisäosia laitteisiinsa, joihin hän on investoinut.

Sosiaali- ja terveysvaliokunta on huomioinut tupakkalain valmistelussa sähkötupakan
osalta siirtymäaikoihin ja voimaantuloon liittyvän tarpeen. Tämä on hyvä asia. Säh-
kösavukkeiden osalta lain voimaantulosta ja siirtymäajoista tehtiin valiokunnassa muun
muassa seuraavanlaiset esitykset: 1) Makunesteitä saa myydä 1.1.2017 saakka, minkä jäl-
keen ne kielletään. 2) Suomalaiset verkkokaupat kielletään heti lain voimaan tultua. 3) Ra-
jat ylittävää etämyyntiä verkkokauppa saa tehdä vain 1.1.2017 saakka. 4) Sähkösavukkei-
den esilläpitokielto — elikkä kaupan hyllyissä — alkaa vasta 1.1.2017. Ja viides kohta, esi-
merkin mukaisesti: 5) Sähkötupakan vähittäismyyntipakkauksen muutokset tupakan osal-
ta astuvat voimaan 20.5.2017.

Siirtymäaika ja omaisuudensuojausperiaate näyttävät päällisin puolin toteutuvan. Tosi-
asiassa siirtymäaika ei koske kuitenkaan sähkötupakkalaitteita ja sen osia lainkaan, siis
sähkötupakkalaitteita, jotka eivät ole direktiivin mukaisia, eli niitä satoja erilaisia tuotteita,
joita Suomessa myydään ja on myyty — sillä yhtä, kahta tuotetta lukuun ottamatta Suo-
messa ei ole vielä myyty direktiivin mukaisia tuotteita lainkaan. Harmillista valiokunnan
esityksessä on se, että prosessissa ja valiokunnan jäsenten mielessä on ollut se näkökulma
tai mielipide, että myös kaupan hyllyillä oleville sähkötupakkalaitteille tulisi tämän lain
voimaantulon jälkeen olemaan siirtymäaika. Vielä rautalankaversio tästä: elikkä käytän-
nössä laki voimaan tultuaan tarkoittaa sitä, että kauppiaat kyllä saavat, ensimmäiseksi, sen
siirtymäajan pitää niitä tuotteita hyllyllä, toisekseen he saavat pitää hyllyssä kyseisten tuot-
teitten pakkauksia, mutta kolmanneksi he eivät saa siellä pakkauksissa pitää minkäänlaisia
laitteita sisällä, elleivät ne laitteet ole direktiivin mukaisia. Siinä meillä on omaisuudensuo-
jaa kerrakseen, ja tämä jos mikä on kohtuutonta.

Arvoisa puhemies! Koska yleisesti on luultu, että siirtymäaika koskisi myös näitä tuot-
teita, mitkä ovat siellä paketin sisällä, olisi mielestäni tärkeää, että tämä epäkohta korjat-
taisiin täysistunnossa. Tämä on käytännössä valiokunnan puheenjohtaja Tuula Haataisen
käsissä ja miksei myös keskustan Hannakaisa Heikkisen, varapuheenjohtajan, käsissä.
Tämä asia olisi kohtuullista korjata täällä yhdellä pykälämuutoksella. 122 § sanoo näin:
"Sähkötupakan vähittäismyyntipakkauksen muutokset tupakan osalta astuvat voimaan
20.5.2017." Ja tämä teksti menee käytännössä näin: "Sähkösavukkeita, joita ei ole täytetty
valmiiksi nikotiininesteellä ja joiden vähittäismyyntipakkaukset eivät ole 36 §:n ja sen no-
jalla annettujen sääntöjen mukaisia, saa kyseisten säännösten estämättä myydä ja muuten
luovuttaa kuluttajille 20. päivään toukokuuta 2017, jos tuotteet on valmistettu tai luovutet-
tu vapaaseen liikkuvuuteen ennen 20. päivää marraskuuta 2016." Tästä pykälästä ei olisi
tarvinnut poistaa kuin "kyseisten säännösten estämättä", mikä viittaa sinne 36 §:ään, vähit-
täismyyntipakkauksen markkinointiin. Jos tämä ei olisi tässä mukana, tämä sallisi myös tä-
män paketin sisällä olevan tuotteen myynnin siihen saakka. Mutta, arvoisa puhemies, tämä
on nytten sitten kuitenkin eduskunnan käsissä, ja ennen kaikkea vetoan vielä teihin valio-
kunnan jäseniin, että olisitte tämän pienen epäkohdan korjanneet, niin että olisi tämä koh-
tuusnäkökulma tullut tässä huomioitua.
4



Pöytäkirjan asiakohta PTK 69/2016 vp
Arvoisa puhemies! Aivan lopuksi haluan myös mainita näitten makunesteitten kieltämi-
sestä. Suomi olisi halunnut kieltää kansallisena erikoisuutena kaikki muut paitsi tupakan-
makuiset makuaineet. Aluksi aiottiin kieltää kaikki makuaineet, mutta EU:n komissio huo-
mautti asiasta. Kuitenkin on aivan mahdotonta kieltää aineita, joilla nesteitä voi maustaa.
Nykyisissä makunesteissä käytetään samoja ainesosia kuin elintarviketeollisuudessa, vaik-
kapa leivonnassa. Mitä muuta tästä seuraa kuin se, että ihmiset alkavat maustaa nesteitään
itse? Tässä on selvä riski sille, että makunesteitä kotikonstein maustavat alkavat myymään
nesteitä muille, jolloin syntyy uusi laiton bisnes maahamme.

Arvoisa puhemies! Tämä on vakava haaste. Nämä makunesteet eivät tule poistumaan
tästä maasta millään tavalla, koska niitä ruvetaan myymään silloin kotikonstein tehtyinä.
Kotimaustaminen lisää terveysriskejä, ja keuhkoihin vedettävien höyryjen sisällöstä ei oli-
si tietoa höyrystelijöillä itsellään eikä viranomaisilla.

Arvoisa puhemies! Vielä viimeisenä haluan nostaa sen etämyyntiasian, että nythän me
teemme tämän lainsäädännön, esityksen, mukaan niin, että suomalainen verkkokauppatoi-
minta loppuu välittömästi, kun laki tulee voimaan joskus heinäkuun tienoilla, ehkä elo-
kuussa, mutta sitten nämä ulkomailta toimivat kaupat saavat myydä Suomen alueelle vielä
vuoden loppuun saakka. Tämähän ei ole direktiivin vastaista, tämän tarkistin. Tämä olisi
direktiivin vastaista, jos oltaisiin sallittu suomalaisten verkkokauppojen myydä mutta ei
muitten eurooppalaisten verkkokauppojen myydä. Suomessa kuitenkin tehdään näköjään
sen kaltaista lainsäädäntöä, että me emme omia yrityksiämme kunnioita niin paljon kuin
muita eurooppalaisia yrityksiä. (Puhemies koputtaa) He saavat myydä, mutta suomalaiset
yritykset eivät. (Puhemies koputtaa)

Nämä ovat ikävä kyllä niitä huonoja puolia tässä esityksessä, mutta muutoin tupakkala-
kiesitys on hyvä. Se on askel oikeaan suuntaan, savuttomaan Suomeen — näitä muutamia
poikkeuksia lukuun ottamatta. Kannatan sitä, että me näillä pienillä evästyksillä tekisim-
me nämä korjaukset ja hyväksyisimme tämän tupakkalain sitten tämän jälkeen.

16.51 Sari Sarkomaa kok (varsinainen puheenvuoro): Arvoisa puhemies! Tupakkalain
uudistus on harppaus kohti savutonta Suomea. Kokoomuksen eduskuntaryhmä on tyyty-
väinen tupakkalakiuudistuksen etenemiseen, ja kiitän myöskin koko valiokuntaa siitä, että
tämä merkittävä lakiesitys saatiin käsiteltyä yksimielisesti — erityiskiitokset valiokunnan
puheenjohtajalle.

Tavoite tupakka- ja nikotiinituotteiden käytön loppumisesta vuoteen 2030 mennessä on
taas jälleen lähempänä, kun tämä lakiesitys on hyväksytty. Suomi on ollut tupakkapolitii-
kan edelläkävijä jo neljä vuosikymmentä. Tupakointi on entisestään vähentynyt. Se on
hyvä asia, mutta edelleen tupakointi on valtava kansanterveydellinen ongelma. Tupakointi
on syynä noin joka kuudennessa kaikista 35—64-vuotiaiden kuolemista, puhumattakaan
niistä sadoistatuhansista sairauslomapäivistä, eli kyseessä on erittäin vakava kansantervey-
dellinen ongelma.

Uudessa tupakkalaissa pyritään monin keinoin ennalta ehkäisemään tupakan terveys-
haittoja, ja tässä on myöskin erityisesti toimia passiivisen tupakoinnin vähentämiseksi. Al-
tistumista passiiviselle tupakoinnille pyritään vähentämään mahdollistamalla parveketupa-
koinnin kieltäminen. Tämä on erittäin pitkään odotettu uudistus, eli tavoitteena on todella-
kin häiritsevän parveketupakoinnin kitkeminen. Kokoomukselle oli todella tärkeä tavoite,
että taloyhtiöille saadaan työkaluja puuttua häiritsevään tupakointiin, ja haluamme todel-
lakin, että oikeus savuttomuuteen kuuluu myös niille ihmisille, jotka ovat esimerkiksi
5



Pöytäkirjan asiakohta PTK 69/2016 vp
omassa kodissaan tai oleskelevat omalla parvekkeella. Eli tämän lain tultua hyväksytyksi
kunta voi taloyhtiön pyynnöstä vaatia kieltoa. Tärkeää on, että tätä kohtaa laissa seurataan,
ja tärkeää on, että varmistetaan, että tämä on riittävän selkeä ja todella päästään siihen ta-
voitteeseen, että parveketupakointia voidaan kitkeä. Totean vielä, että asuntoyhteisössä jo-
kaisella on oikeus tupakoida omassa asunnossaan, parvekkeellaan ja ulkoalueella, jos se ei
aiheuta haittaa muille asukkaille. Ennalta ehkäisevä vaikutus on myös sillä, että sähkötu-
pakan käyttö rajataan muualla kuin tupakoinnille osoitetuissa paikoissa.

Se, mikä on erinomaista, on se, että eduskunnassa lakiin lisättiin hallituksen täydentä-
vällä esityksellä kielto tupakoida autossa, jossa on alle 15-vuotiaita lapsia. Lapsen oikeus
terveyteen on mielestämme yksinkertaisesti ja itsestäänselvästi arvokkaampi asia kuin ai-
kuisen oikeus tupakoida missä vain ja milloin vain, ja pidän kansanterveydellisesti merkit-
tävänä todellakin, että tämä asia saatiin tähän lakiesitykseen tässä käsittelyn aikana lisät-
tyä. Kokoomus on ollut tässä erittäin aloitteellinen, ja myös kokoomuksen sote-kolmikko
on toiminut aktiivisesti, että saisimme tähän lakiin kiellon tupakoida autossa silloin, kun
lapsia todellakin on läsnä. Ja näin terveydenhuollon ammattilaisena haluan tässä alleviiva-
ta, että passiivinen altistuminen tupakansavulle on todellakin haitallista lasten terveydelle.
Tästä on selkeää tutkimustietoa, eli savulle altistuminen vahingoittaa lasten valtimoita ja
lisää astman, allergisen nuhan ja keuhkoputkentulehduksen yleisyyttä. Tällä kiellolla on
myöskin vahva symbolinen vaikutus siinä, että näytetään selvästi, että yhteiskunta ei hy-
väksy lasten terveyden vaarantamista altistamalla heitä tupakansavulle. Ja oli huomionar-
voista myöskin se, että tuo perustuslakivaliokunnan aiempi kanta tässä muuttui ja todella-
kin lasten terveys meni sen edelle, että aikuiset saavat tuprutella tupakkaa missä vain. Eli
tämä oli loistava asia.

Kun aika tuossa rientää, joudun pyytämään myöskin toisen puheenvuoron, arvoisa pu-
hemies, mutta totean todellakin, että tupakkalaki on tiukka ja se, mikä tässä on erinomais-
ta, on se, että tässä tupakkalain uudistamisessa tupakkatuotteita todellakin kohdellaan yh-
denvertaisesti eli uudistuksessa perinteisen tupakan lisäksi savuttomia tupakkatuotteita ja
tupakanvastikkeita säännellään entistä kattavammin. Tuolla sääntelyllä pyritään terveys-
riskien hallintaan sekä ennalta ehkäisemään tupakkatuotteiden käytön lisääntymistä erityi-
sesti nuorten keskuudessa. Eli selkeä sininen lanka tässä lainsäädännössä on todellakin las-
ten terveydensuojelu ja ennaltaehkäisy, etteivät lapset ja nuoret aloittaisi tupakointia. 

Sen tässä vielä totean, että nikotiinituotteet ovat erittäin koukuttavia kaikissa muodois-
saan, ja vaikka perinteinen tupakka on vaarallista, myös muilla nikotiinituotteilla on hait-
toja. Ne aiheuttavat vahvaa riippuvuutta, ja sen takia lainsäädännön on elettävä ajassa ja
tunnistettava myöskin nämä uusimmat tuotteet, ja siihen tällä lakiesityksellä on pyrittävä. 

Totean vielä ihan lopuksi, että tupakkalainsäädännön on kehityttävä jatkossakin, jotta
savuton Suomi on mahdollinen. Tässä uudistuksessa kielletään alle 18-vuotiailta nikotiini-
nesteiden hallussapito, mutta kiellon rikkomisesta ei seuraa rangaistusta. Tämä vastaa ny-
kyisin voimassa olevaa tupakkatuotteiden hallussapitokieltoa, joka säilyy ennallaan, mutta
tulevaisuudessa on aiheellista pohtia myös takavarikointiin liittyvää sääntelyn tarvetta ja
ehkä jatkossa myöskin noita tuotemerkittömiä paketteja eli tätä plain package -linjaa. Eli
tässä tupakkalainsäädännössä on vielä tiukentamisen varaa.

16.57 Ben Zyskowicz kok: Arvoisa herra puhemies! Arvoisat Suomen kansan edustajat!
Haluan ensinnäkin kiittää sosiaali- ja terveysvaliokuntaa yksimielisestä mietinnöstä ja to-
6



Pöytäkirjan asiakohta PTK 69/2016 vp
deta, että toisaalta olen mietintöön eräiltä osin tyytymätön mutta toisaalta hyvin tyytyväi-
nen.

Ensin nämä huonot uutiset. Olen mietintöön tyytymätön sen vuoksi, että vaikka valio-
kunta hyväksyi hallituksen esityksen, niin valiokunta ja sitä kautta eduskunta ei pyrkinyt
ottamaan yhtäkään askelta pidemmälle kuin mitä hallitus esitti. Kuten tiedämme, Suomi on
ollut edelläkävijä tupakoinnin rajoittamisessa jo 1970-luvulta alkaen, ja nyt ovat muuta-
mat maat itse asiassa ajaneet Suomen ohi. Valiokunta ei hallituksen esitykseen nähden esi-
merkiksi laajentanut tupakkavapaita alueita tai kiinnittänyt edes huomiota siihen, saatikka
muuttanut pykäliä sen osalta, että meille tulisi näitä niin sanottuja brändittömiä tupakka-as-
keja, joissa ei siis ole tätä merkkiä. Mitä tulee näihin uusiin alueisiin, lähetekeskustelussa
mainitsin joitakin esimerkkejä siitä, muun muassa jätskibaarin terassin, missä mielestäni
tupakointi voitaisiin kieltää. Mutta tällaista askelta ei vielä tässä vaiheessa oltu valmiita ot-
tamaan.

Kuuntelin kerran radiosta, kun toimittaja haastatteli valiokunnan puheenjohtaja Haatais-
ta ja ihmetteli, saako Suomessa nyt enää missään tupakoida. Minä kutsuisin tämän toimit-
tajan joskus luokseni aamulla, kun tulen junalla tuohon rautatieasemalle. Ensimmäiset pis-
tävät röökiksi heti siinä asemalaiturilla. Sen jälkeen kävelen Holiday Inn -hotellin edestä,
ja siinä on onneksi kyltti, että hotellin oven edessä ei saa tupakoida, mutta hotellin oven
molemmilla puolilla muutaman metrin päässä tupakoidaan. Sitten ohitan Sanomatalon kul-
man, missä on porukkaa tupakalla, ja sen jälkeen Kiasman edessä tupakoidaan. Eli kun kä-
velen tuolta asemalta eduskuntaan, niin ei juuri muuta saa tehdäkään kuin väistellä tupa-
koitsijoita.

Mitä sitten tulee näihin brändittömiin askeihin, tupakoihin, niin eräissä maissa on todel-
lakin toimittu niin, että tupakkaa myydään, sikäli kuin myydään, ilman, että on näitä brän-
dejä. Kuitenkin me tiedämme, että nämä brändit ovat usein houkuttelevia ja nuoria puhut-
televia. STM:n virkamies sanoi, että tällaista ei Suomessa valmistella, eikä valitettavasti
valiokuntakaan edellyttänyt, että tämä olisi seuraava askel. Mutta haluan kyllä täältä edus-
kunnan puhujapöntöstä lähettää sellaiset terveiset STM:lle, että kun nyt tämä uudistus on
tehty, ja hyvä niin, niin seuraavaksi mielestäni tulisi ryhtyä valmistelemaan seuraavaa as-
kelta, johon kuuluisivat myös nämä merkittömät tupakka-askit.

Herra puhemies! Olen toki monelta osin myös tyytyväinen valiokunnan mietintöön. En-
nen kaikkea olen tyytyväinen siihen, että tämä parveketupakoinnin rajoittaminen toteutui
käytännössä siinä muodossa kuin mitä hallitus esitti.

Julkisessa keskustelussa usein ajatellaan, ja taisi edellinenkin puhuja käyttää sellaista
muotoilua, että "kunta voi määrätä" tupakointikiellon, jos taloyhtiö sitä pyytää. Tämä ei
vastaa sitä, mitä eduskunta on nyt säätämässä. Nimittäin tämän sosiaali- ja terveysvalio-
kunnan muotoileman 79 §:n 2 momentti kuuluu seuraavasti: "Kunnan on määrättävä" —
siis kunnan on määrättävä — "tupakointikielto hakemuksessa tarkoitettuihin tiloihin, jos
tiloista voi niiden rakenteiden tai muiden olosuhteiden vuoksi muutoin kuin poikkeuksel-
lisesti" — tämä muutoin kuin poikkeuksellisesti on valiokunnan tekemä lisäys, jolle on
ihan perusteensa — "kulkeutua tupakansavua toiselle parvekkeelle, toiseen huoneistoon
kuuluvan ulkotilan oleskelualueelle tai toisen huoneiston sisätiloihin."

Ja jotta tämä asia tulisi täysin selväksi kaikille niille kuntien virkamiehille, hallinto-oi-
keuden tuomareille ja korkeimman hallinto-oikeuden tuomareille, jotka joutuvat vielä tä-
hän liittyviä valituksia käsittelemään tai riitoja käsittelemään, luen mitä perustuslakivalio-
kunta tältä osin lausui. Se lausui näin: "Tupakointikielto on tupakkalakiehdotuksen 79 §:n
7



Pöytäkirjan asiakohta PTK 69/2016 vp
2 momentin mukaan määrättävä, jos säännöksessä tarkoitetuista tiloista ’voi’ kulkeutua tu-
pakansavua toiseen säännöksessä mainittuun tilaan." Sitten tulee muuta tekstiä ja tämä jat-
kuu näin: "Säännöksessä ei ole mitenkään kvalifioitu savun kulkeutumista esimerkiksi sen
määrän taikka häiritsevyyden, haitallisuuden tai olennaisuuden suhteen." Sen jälkeen pe-
rustuslakivaliokunta kiinnitti huomiota tähän mahdolliseen satunnaiseen kulkemiseen, ja
senhän valiokunta myös korjasi tässä pykälässä. Eli tässä pykälässähän nyt sanotaan "muu-
toin kuin poikkeuksellisesti voi kulkeutua". Sen jälkeen perustuslakivaliokunta täysin yk-
siselitteisesti lausuu vielä seuraavaa: "Säännöksen mukaan kielto on määrättävä, jos sää-
detyt edellytykset täyttyvät, mikä tekee kiellon määräämistä koskevasta harkinnasta niin
sanottua sidottua harkintaa. Tämä tarkoittaa käytännössä, että jos tietystä paikasta voi kul-
keutua tupakansavua toiseen paikkaan, kunnan on määrättävä kielto, jos sitä haetaan."

Eli kaikille teille kunnan virkamiehille, jotka joudutte näitä asioita käsittelemään, kai-
kille hallinto-oikeuden tuomareille, kaikille korkeimman hallinto-oikeuden tuomareille:
mikäli taloyhtiö päättää hakea tätä kieltoa, niin se kielto on määrättävä, jos tupakansavu
voi kulkeutua ja niin edelleen. Jokainenhan ymmärtää, että tupakansavu kulkeutuu muu-
toin kuin poikkeuksellisesti esimerkiksi naapuriparvekkeelle. Ja näin ollen portinvartija
tässä asiassa tulee olemaan taloyhtiö — ja hyvä niin.

Toinen asia, mihin, arvoisa puhemies, olen tietysti tyytyväinen, on se, että sosiaali- ja
terveysvaliokunta hyväksyi myös hallituksen täydentävässä esityksessä olleen esityksen
siitä, että jos autossa on lapsi, niin siellä ei aikuinen saa tupakoida. Perustuslakivaliokunta
muutti kantaansa vuodelta 2010, ja kyllä se vanha kanta olikin niin järjetön, että oli kaikki
syyt muuttaa. (Timo Heinonen: Miksi siitä ei rangaista?) Haluan tähän yhteyteen yleisem-
min todeta, että tämä perustuslakivaliokunnan kannanmuutos osoittaa, että perustuslakiva-
liokunta, niin kuin esimerkiksi kaikki tuomioistuimet, voi myös muuttaa kantojaan, ja
näinhän elävässä elämässä tietysti tapahtuu, että Suomen korkein oikeus ja Yhdysvaltain
korkein oikeus ja monet, monet muut tuomioistuimet muuttavat aikaisempia kantojaan.
Kun perustuslakivaliokunta tarvitsi kasvojen pesuvedeksi sitä, että aikaisempi kielto koski
alle 18-vuotiaita lapsia ja nyt alle 15-vuotiaita lapsia, niin sallittakoon nyt tämä pieni teko-
syy tälle muutokselle.

Arvoisa herra puhemies! Lopuksi totean, että tässä taistelussa tupakointia vastaan valis-
tus on tietysti se kaikkein olennaisin asia ja se nuoriin kohdistuva tehokas valistus. Eivät-
hän yleensä järkevät ihmiset aikuisina ryhdy tupakoimaan. Jos ihmiset ryhtyvät tupakoi-
maan, he ryhtyvät yleensä nuorina, ja siihen on omat valitettavat syynsä, jotka liittyvät
tämmöiseen aikuistumisriittiin ja siihen, että ollaan koviksena muiden kovisten joukossa.
Tässä valistuksessa mielestäni olisi tärkeää käyttää nuorten suosimia idoleita esimerkki-ih-
misinä. Luin tänään jostain lehdestä, että tämän päivän nuorison idolit ovat tämmöisiä tu-
bettajia — en tiedä, mitä nämä tubettajat tekevät, (Naurua) mutta suosittelen heidänkin vär-
väämistään tähän toimintaan. Ja toivottavasti myös tällaiset tämän päivän idolit kuin Pat-
rik Laine, Sebastian Aho ja Jesse Puljujärvi, jotka toivottavasti eivät tupakoi, saataisiin
mukaan tähän tärkeään työhön. En yritä nyt viitata esimerkiksi ulkomaisiin urheilijatäh-
tiin, koska lähetekeskustelussa se osoittautui niin vaikeaksi, (Naurua) heidän nimensä lau-
suminen.

Herra puhemies! Pääsemme pitkän askeleen eteenpäin, mutta odotan, että hallitus jat-
kaa johdonmukaista toimintaa tupakoinnin vähentämiseksi Suomessa.
8



Pöytäkirjan asiakohta PTK 69/2016 vp
17.06 Sari Sarkomaa kok (vastauspuheenvuoro): Arvoisa puhemies! Aivan niin, tuossa
lakiesityksessä todellakin todetaan niin, että mikäli taloyhtiö hakee tupakointikieltoa par-
vekkeelle, silloin tuo kielto on määrättävä. Jos tuossa puheessa sanamuotoni oli epäselvä,
oli erittäin hyvä, että tämä asia tulee selväksi.

Totean myöskin sen, että tähän kokonaisuuteen perustuslakivaliokunta kiinnitti huomio-
ta ja totesi tekstissään eräitä pehmennyksiä, joita me emme tähän ottaneet. Kävimme to-
dellakin keskustelun siitä, että lainsäädäntävalta on todellakin valiokunnalla, ja tässä kan-
santerveydelliset näkemykset voittivat. Todellakin on tärkeää, että tämä pykälä on sellai-
nen kuin se on, ja jokainen tässä salissa todistaa, että silloin tuo kielto on määrättävä. Tämä
on kansanterveydellisesti erittäin iso loikka, että parveketupakointiin saadaan nämä väli-
neet.

Kuten puheenvuorossani totesin, matkaa vielä on, että päästään savuttomaan Suomeen.
Tämä on yksi askel, ja kyllä (Puhemies koputtaa) tupakoimattomia alueita toivotamme ter-
vetulleiksi, eli hallituksella riittää työtä.

17.07 Tuula Haatainen sd (vastauspuheenvuoro): Arvoisa puhemies! Aivan kuten edus-
taja Zyskowicz täällä totesi, kyllä työtä on vielä ja matkaa tehtävänä siihen, että savuton
Suomi 2030 on totta.

Edustaja Zyskowicz otti esille tässä lapset ja nuoret. Minusta tämä laki kuitenkin vie täl-
tä osin erittäin hyvin asiaa eteenpäin siinä mielessä, että nyt tämä portti ja tie tupakointiin
menee hyvin paljon myös sähkötupakan ja sitten myös sähkötupakan kaltaisten tuotteiden
eli nikotiinittomien sähkötupakkavälineitten kautta eli nämä ovat tutkimusten mukaan nyt
niitä, jotka lapsia ja nuoria kiinnostavat, ja sitä kautta opetellaan sitä savukkeen imemisen
tapaa, joka sitten johtaa myöhemmin helposti siihen, että siirrytään sitten tupakanpolttoon.
Siinä mielessä tämän direktiivin tuomat muutokset ovat tärkeitä, että näihin pannaan rajoi-
tukset, ja siinä huoli erityisesti kohdistuu lapsiin ja nuoriin.

Mutta aivan oikein, tätä askellusta tupakattomaan Suomeen (Puhemies koputtaa) pitää
vain jatkaa.

17.08 Antti Kurvinen kesk (vastauspuheenvuoro): Herra puhemies! Kommentoin ly-
hyesti tuota edustaja Zyskowiczin erittäin ansiokasta puheenvuoroa vain tämän perustus-
lakivaliokunnan käytännön osalta, kun siellä itse olin asiaa käsittelemässä. Edustaja Zys-
kowicz, kuten arvelinkin, kommentoi tuota 74 §:ää, joka sitten tuli hallituksen uuden esi-
tyksen jälkeen, että nyt alle 15-vuotiaan ollessa ajoneuvossa siellä ei saa tupakoida. Me
voimme tietysti keskustella, onko sillä merkitystä, tupakoidaanko 10-vuotiaan vai 17-vuo-
tiaan kanssa, voiko 17-vuotias vastustaa enemmän tupakointia kuin 10-vuotias. Mutta ha-
luan nyt tarkennukseksi todeta myös, että tässä uudessa esityksessä siihen vuoden 2010
esitykseen verrattuna oli se ero, että ei voi tehdä mitään tarkastuksia sinne autoon, niin kuin
oli edellisessä esityksessä. Tämä kielto ei nyt koske asumistiloja, mitä autoissa voi olla,
vaikka asuntoautoissa, koska ne ovat kotirauhan piirissä, joka on suojattu varmaan jo Ju-
hana-herttuan ajoista meillä Suomessa.

Loppuun totean vielä edustaja Zyskowiczille, (Puhemies koputtaa) että nämä tubettajat
kuvaavat itsestään videoita, he eivät ole putkimiehiä.

17.10 Mika Niikko ps (vastauspuheenvuoro): Arvoisa herra puhemies! Edustaja Zysko-
wicz nosti ihan hyvät ja tärkeät asiat keskiöön. Tämä autossa tupakointi kuitenkin, kun sitä
9



Pöytäkirjan asiakohta PTK 69/2016 vp
halutaan nyt kieltää, olisi voitu tehdä myös silleen, että siinä olisi ollut se sanktion mahdol-
lisuus, kuten parveketupakoinnissakin annetaan se mahdollisuus uhkasakonomaisesti te-
hostaa sitä toimenpidettä.

Mutta seuraava askel varmaan, missä meidän pitäisi mennä eteenpäinkin, minkä olisin
toivonut tässä jo toteutuneen, on, että myös asunnoissa tupakointi olisi kielletty, jos siellä
on alaikäisiä lapsia läsnä. Siihen suuntaanhan meidän pitää mennä, että kaikissa niissä ti-
loissa, missä lapsia on, suojeltaisiin heitä tupakan aiheuttamalta savulta.

Hyvää tässä hallituksen esityksessä on myös se, että tupakointikielto saadaan määrätä
myös asuinhuoneiston asuintilaan, jos se savu kulkeutuu tai sitä ei pystytä saamaan estet-
tyä. Siinä mielessä taloyhtiölle jää myös tämä työkalu käyttöönsä. Mutta siinä mielessä on
erittäin hyvä, että tupakkalaki uudistuu koko ajan ja mennään askel askeleelta kohti savu-
tonta (Puhemies koputtaa) yhteiskuntaa.

Ensimmäinen varapuhemies Mauri Pekkarinen: Myönnän vielä vastauspuheenvuorot
edustajille Sarkomaa ja Kurvinen — en näe muuta tarvetta välittömästi kuin nämä — ja sit-
ten siirrymme puhujalistaan.

17.11 Sari Sarkomaa kok (vastauspuheenvuoro): Arvoisa puhemies! Totean vielä, että
nuorten tupakointi on todellakin vähentynyt roimasti, se on myönteistä, mutta asiantuntijat
ovat hyvin huolissaan sähkötupakan ja nuuskan suosion kasvusta. Tämän tupakkalain eri-
tyinen sininen lanka, kuten tässä puheenjohtajakin totesi, on se, että me haluamme suojella
lapsia ja nuoria siltä, että he aloittaisivat minkään tupakkatuotteen käyttöä. Kun puhutaan
viestinnässä tupakan vaaroista, niin on tärkeää, että tupakan, savukkeiden, terveyshaitto-
jen lisäksi pitäisi keskustella myös muiden nikotiinituotteiden mahdollisista haitoista. Voi
todellakin todeta, että jos puhutaan 9.-luokkalaisista nuorista, niin puolet pojista ja kol-
mannes tytöistä on kokeillut sähkötupakkaa. Ja kun nämä uudet nikotiinia sisältävät tuot-
teet tulevat markkinoille, niin se saattaa tarkoittaa nikotiiniriippuvuuden yleistymistä.
Vaikka meillä on tuotteita, jotka ovat vähemmän vaarallisia kuin perinteinen tupakka, se ei
tarkoita todellakaan, että ne ovat terveellisiä, sillä mikä tahansa (Puhemies koputtaa) on
terveellisempää kuin tupakka, (Puhemies koputtaa) niin vakava myrkky tuo tupakka on, ar-
voisa puhemies.

Ensimmäinen varapuhemies Mauri Pekkarinen: Edustaja Kurvinen, vastauspuheen-
vuoro, ja sitten vielä edustaja Niikko.

17.12 Antti Kurvinen kesk (vastauspuheenvuoro): Arvoisa puhemies! Kommentoin tuo-
ta edustaja Niikon puheenvuoroa siitä, että tulisi uhkasakko autossa tupakointiin. Uhkasak-
koon kuuluu se asia, että sitä seurataan, jatkuuko tämä huono toiminta, ja sitten se sakko
määrätään. Olisi mielenkiintoista nähdä, kuka alkaisi seuraamaan, jatkuuko tämä tupa-
kointi autossa. Tämä kuvastaa, arvoisa puhemies, minusta tämän lainsäädännön tiettyä on-
gelmatiikkaa, mihinkä myös perustuslakivaliokunta kiinnitti huomiota. Meidän ei pitäisi
symbolista lainsäädäntöä luoda ja sellaista polkupyöräkypäräpakkolainsäädäntöä, mitä vä-
hän on syntynyt. Se rapauttaa ihmisten moraalia ja lain kunnioitusta. Samoin puhuimme
paljon tuosta alkoholinkäytöstä. Jos aikuinen on humalassa lapsen edessä, se on todella pe-
lottava kokemus lapselle. Meidän pitäisi myös verrata tätä tupakkasääntelyä tähän säänte-
lyyn, mitä me kohdennamme alkoholiin, etanoliin, kovana myrkkynä. Varmasti pitää lo-
10



Pöytäkirjan asiakohta PTK 69/2016 vp
pettaa tupakointi asunnoissa lasten aikana ja pitäisi savuttomaan Suomeen päästä, mutta
kuitenkin kaikissa päihteissä valistuksen ja sivistyksen lisääminen ovat ainoita keinoja
päästä lopullisesti eteenpäin. Sellaista poliisivaltiota ei synny koskaan, (Puhemies koput-
taa) että nämä saataisiin kielloilla (Puhemies koputtaa) selväksi.

17.13 Mika Niikko ps (vastauspuheenvuoro): Arvoisa puhemies! Edustaja Kurviselle sa-
non sen, että jos ei uhkasakkoa pystytä autossa tupakointiin soveltamaan, niin sitten oltai-
siin voitu kuitenkin sakkoa soveltaa. Kyllähän ne keinot meillä olisivat olleet käytettävis-
sä, mikäli me olisimme halunneet.

Edustaja Sarkomaa kovasti maalaili piruja seinille tästä sähkösavukkeen vaarallisuudes-
ta. Totta kai, ei se sähkösavukekaan ole suotava, en sitä siinä mielessä puolusta, mutta itse
tiedän, että lapsena asuessani kotona, kun poltettiin viisi askia punaista Norttia samassa ti-
lassa, missä asuin, olisin toivonut, että vanhemmat olisivat polttaneet sähkösavuketta, jos-
ta ei ole mitään haittaa ainakaan lapsille. Siinä mielessä meidän täytyy kaikin keinoin tu-
kea niitä aikuisia ihmisiä siirtymään pois siitä haitallisemmasta tuotteesta elikkä tupakan
polttamisesta vähemmän haitalliseen tuotteeseen, kuten sähkösavukkeeseen. Siinä mieles-
sä lainsäädäntö ei saa olla liian tuomitseva ja tiukka, että sähkösavukkeesta tehdään sem-
moinen myrkky, mitä se ei välttämättä ole. Jos halutaan nikotiinivapaa Suomi, niin silloin
pitäisi myös ruveta pohtimaan sitä, mihin me tarvitsemme nikotiinipurukumia. Jos saa-
daan lääkelain keinoin yksi tuote (Puhemies koputtaa) näyttämään myrkyltä ja välillä lääk-
keeltä, (Puhemies koputtaa) niin jokuhan tässä on pielessä.

Ensimmäinen varapuhemies Mauri Pekkarinen: Ja nyt vielä ehdottoman viimeisenä
vastauspuheenvuoro edustaja Kososelle.

17.14 Hanna Kosonen kesk (vastauspuheenvuoro): Arvoisa puhemies! Terveystavoittei-
nen tupakkapolitiikka on yleistynyt useissa maissa, ja on erityisen hyvä, että tupakkalain-
säädäntö tiukkenee ja sitä on säädetty laajasti, ja on hyvä, että suomalaiset ovat tässä edel-
läkävijöitä. Erityisesti tervehdin ilolla tässä esityksessä sitä, että se mahdollistaa nykyistä
paremmin puuttumisen parveketupakointiin, koska tähän asti tupakoinnin kielto parvek-
keella on ollut hankala, käytännössä jopa mahdoton, toteutettava, sillä se on vaatinut to-
teen näytettäväksi terveyshaitan savusta. Nyt laki puhuu savuhaitasta, mikä on helpompi
näyttää toteen. Edustaja Kurvinen tuossa lainsäädännön aukottomuudesta puhui, ja haluai-
sinkin vielä tietää, onko terveydensuojelulakiin tulossa muutosta, joka tukee tätä samaa sa-
vuhaittakirjausta. On nimittäin erittäin tärkeää, että tämäkin asia nimenomaan aukottomas-
ti etenee.

Ensimmäinen varapuhemies Mauri Pekkarinen: Ja siirrymme puhujalistaan.

17.15 Timo Heinonen kok: Arvoisa herra puhemies! Hyvät edustajakollegat! On tärkeä
ja hyvä tavoite vähentää tupakointia Suomessa, ja tässä on ihan hyviä esityksiä siihen pää-
semiseksi, että yhä harvempi nuori aloittaisi tupakoinnin ja yhä useampi vanhempi pääsisi
tupakoinnista eroon. Kommentoin tästä muutamia kohtia.

Tämä sähkötupakointiasia on sellainen, joka itseäni hivenen tässä mietityttää. Se on ol-
lut monelle kuitenkin se tie päästä irti tupakasta, perinteisestä tupakasta, ja sähkötupakassa
näitä haitallisia ainesosia on huomattavasti vähemmän. Se tie tietysti on parempi, että pää-
11



Pöytäkirjan asiakohta PTK 69/2016 vp
sisi vaiheittain ulos tupakoinnista, ja sitä varten tietysti nikotiinipurukumitkin ovat aika-
naan käyttöön tulleet. Sen takia tätä sähkötupakointiosuutta pidän hivenen turhan järeänä.

Tupakoinnin kieltäminen asuntoyhteisöissä on iso osa tätä esitystä, ja tämä koskee eri-
tyisesti parveketupakointia. Mielestäni tämä on kyllä kovin monimutkaiseksi tehty tässä,
niin kuin tämäkin keskustelu nyt valiokunnan käsittelyn jälkeen on osoittanut, eli kovin
monimutkainen... Niin kuin edustaja Zyskowicz esille toi, "kunnan on määrättävä" on tämä
muotoilu, mikä täällä on. Minkä takia tarvitaan enää kuntaa siihen päätöksen tekemiseen?
Me olemme tässä salissa kuitenkin pitkään puhuneet, että kunnilla on hirveästi tehtäviä, ja
olemme pyrkineet niitä vähentämään, ja nyt me luomme sitten yhden aika ison ja vaikean
tehtävän, mihin todennäköisesti kuuluu katselmus, sen jälkeen oikaisuvaatimus, toinen
katselmus, sen jälkeen erilaiset hallintoasteet käsittelevät niitä ja niin poispäin. Viekö tämä
prosessi sitten kaksi kolme vuotta, sen aika tulee näyttämään.

Minun on vaikea ymmärtää, että kun tämä malli on vielä tehty niin, että tässä puhutaan,
että päätösvalta tupakoinnin kiellon hakemisesta kuuluu yhtiökokoukselle — eli sitä hake-
musta ei voi tehdä taloyhtiön hallitus, mikä on usein pieni toimija, vaan se kuuluu yhtiö-
kokoukselle, missä siis pitää selkeästi enemmistön olla tämän hakemuksen kannalla, ja sil-
loin kun sitä lähdetään hakemaan, on jo taloyhtiöstä enemmistö todennut, että tämä aiheut-
taa tämän haitan, miksi sitä halutaan hakea — niin miksi tarvitaan kunta tähän päätöksen-
tekijäksi vielä. Tähän olisi kyllä mielenkiintoista kuulla vastauksia. Yhtiökokoukset ja
jopa taloyhtiöiden hallitukset tekevät monia muita päätöksiä, jotka rajoittavat esimerkiksi
asumista ja omia tapoja, ja niihin on tyytyminen ilman, että ne kiertävät aina kyseisen sek-
torin lautakunnan esimerkiksi kunnassa.

Sitten toisena tämä kulkuneuvossa tupakointi. Hämmästelen sitä, että tässä ei ole poliisi
lainkaan toimijana. Minusta on aivan erikoista, että se viranomainen, joka autoilijoiden
kanssa useimmiten on tekemisissä, ei ole tässä toimijana, vaan tässä on kunnan viranomai-
nen. Ja sitten tuolla tekstissä todetaan esimerkiksi opettajat — eli opettajista tehdään nyt
sitten tämmöisiä tupakkakyttääjiä: he vahtivat aamulla, kun lapsia tuodaan kouluun, onko
autossa savua, ja sitten he menevät ja nuhtelevat, kun ei tässä ole mitään muuta keinoa kuin
se, että mennään ojentamaan sinne. En ymmärrä tämäntyyppistä lainsäädäntöä oikeastaan
lainkaan, vaikka itse kannatan autotupakoinnin kieltämistä. Tuleeko tästä vain tämmöinen
paheksunnan pykälä, eli paheksutaan, että taas siellä sen ja sen autossa tupakoitiin, mutta ei
ole muuta keinoa? En itse kyllä mielelläni opettajille, niin kuin tässä esityksessä sysätään,
tällaista tehtävää enää laittaisi. Opettajat joutuvat puuttumaan aika moneen muuhun
asiaan, mitkä eivät oikeasti kuulu opetustehtävään eivätkä laajasti katsottuna kasvatusteh-
täväänkään, ja kysyisinkin, onko opettajan tehtävä kasvattaa vanhempia eli tässä tapauk-
sessa käydä kertomassa, että ei autossa saa tupakoida. Opettajan tehtävä on kasvattaa lap-
sia ja ehkä laajassa kuvassa tukea perhettä kasvatustyössä, mutta jos opettajan tehtävänä
vielä olisi kasvattaa isää ja äitiä siinä, missä saa tupakoida ja missä ei saa, se ei, arvoisat
edustajakollegat, kuulu missään tapauksessa opettajan tehtäviin. Itse olen kasvatustieteen
maisteri, luokanopettaja — en ole saanut siihen koulutusta, että minun tehtäväni on esimer-
kiksi ärjyä, äitiä mennä ojentamaan, kun hän toi Nissanilla lapsensa kouluun, kun siellä au-
tossa oli tupakansavua, enkä edes haluaisi itselleni sellaista tehtävää. Varmasti tässä käy
niin, että joku intohimoinen tupakan vastustaja kantelee sitten siitä opettajasta, kun ei opet-
taja ole mennyt nuhtelemaan sitä Nissanilla lapsen kouluun tuonutta äitiä, ja tästähän tulee
aivan erikoinen tilanne. Kyllähän tämä tehtävä kuuluisi ehdottomasti poliisille, ja vaikka
siitä ei määriteltäisikään rangaistusta, niin kuin tässä on ollut, voisi kirjoittaa sitten huo-
12



Pöytäkirjan asiakohta PTK 69/2016 vp
mautuksen taikka todeta, että kun teillä on nyt autossa alle 15-vuotias lapsi, niin se on lain
mukaan kiellettyä polttaa. Näinhän poliisi toimii tällä hetkellä polkupyöräilijöidenkin
kanssa, jotka ajavat ilman pyöräilykypärää. Eihän siitäkään voi sakottaa, mutta heidän teh-
tävänsä on ojentaa ja kertoa, että te rikotte lakia, vaikka tästä ei rangaistusta ole olemassa-
kaan. Valitettavasti näyttää siltä, että tästä esityksestä on tulossa monessa mielessä aika
lailla kuollut kirjain ja jopa opettajille taikka jollekin muulle kunnan toimijalle, jonka teh-
tävä on aivan muu kuin olla tupakkapoliisina, riesa ja vaikeus.

Arvoisa puhemies! Itse kannatan sitä, että autoissa ei saa tupakoida, ja ihmettelen sitä,
että tässä 16- ja 17-vuotiailla, joita kyllä isä ja äiti komentavat vielä autoon ja kesäloma-
matkalle ja joista osaa vielä mummolaan ja mökillekin, ei sitten ole tätä lain suomaa oi-
keutta savuttomaan autoon, ei heillä ole mahdollisuutta siihen puuttua. Minun mielestäni
tämäkin pitäisi vielä korjata.

Tässä muutamia huomioita lakiesityksestä, joka vie sinänsä hyvään suuntaan monilta
osin sitä, että pääsemme vähentämään tupakansavua ja tupakansavun vaikutusta itse ku-
hunkin, ennen muuta meihin, jotka emme tupakkaa polta.

17.23 Ben Zyskowicz kok (vastauspuheenvuoro): Arvoisa herra puhemies! Edustaja Hei-
nonen nosti esiin hyviä pointteja. Itse toin jo lähetekeskustelussa esiin sen, että vaikkapa
normienpurkumielessä ei tähän parveketupakointikiellon määräämiseen olisi kuntaa tarvit-
tu, vaan taloyhtiön päätös olisi aivan hyvin riittänyt. Toivon, että seuraavassa vaiheessa
otetaan tällainen askel, mutta kuvittelen, että taustalla on varmaan Suomen hyvin legalis-
tinen perinne eli se, että ehkä katsotaan, että tämmöinen yksilöä koskeva päätös pitää vi-
ranomaisen tehdä. En usko, että se on kovin iso ja vaikea tehtävä, kuten edellä kerroin. Se
on määrättävä, jos taloyhtiö sitä hakee, mutta se on totta, että siitä sitten valitetaan ja pari
vuotta pystyy tupakoitsija ihan valittamalla viivyttämään tämän asian voimaantuloa.

Mitä tähän autossa tupakointiin tulee, niin siitäkin olen sitä mieltä, että aivan samoin
kuin poliisi valvoo vaikka turvavöiden käyttöä, se olisi voinut ratsiassa valvoa tätäkin
asiaa.

17.24 Ulla Parviainen kesk (vastauspuheenvuoro): Arvoisa puhemies! Meillä kahdella
opetusalan henkilöllä taitaa olla vähän erilainen käsitys siitä, mikä opettajan mahdollisuus
tai velvollisuus on tällaisissa tapauksissa puuttua asiaan. Eli virkavelvollisuus velvoittaa
siihen, että jos lapsen terveys ja turvallisuus vaarantuu ja erityisesti vielä huoltaja aiheuttaa
vaaran lapsen terveydelle, niin kyllä siihen velvollisuus on puuttua. Lastensuojelulaki on
se, jonka avulla silloin puututaan, ja nyt siinä on vielä tällainen suojelutarpeen selvittämis-
mahdollisuus. Eli silloin jos huoltajalle esittää opettaja tällaista, niin kyllä huoltaja silloin
on tullut jo niin kovasti nuhdelluksi, että varmasti se siinä miettii, onko enää tarkoituksen-
mukaista tupakoida sitten lapsen kanssa kulkiessaan. Eli se olisi saatu kyllä sillä lastensuo-
jelulailla hoidettua, niin kuin tähänkin saakka on. Olen joutunut ja päässyt tämmöiseen ti-
lanteeseen, eikä huoltaja siitä minulle kaunaa ole kantanut.

Ensimmäinen varapuhemies Mauri Pekkarinen: Puhujalistaan.

17.25 Merja Mäkisalo-Ropponen sd: Arvoisa puhemies! Tupakoinnin vähentämiseen
tähtäävät toimenpiteet ovat terveyspoliittisesti ja kansantaloudellisesti kannatettavia. Ta-
voitteena täytyy olla savuton Suomi. Tämä lakiesitys on askel oikeaan suuntaan.
13



Pöytäkirjan asiakohta PTK 69/2016 vp
Erityisesti iloitsen siitä, että tässä lakiesityksessä mahdollistetaan savuton ympäristö
myös kerrostalossa asuville. Tein viime kaudella lakiesityksen siitä, että jos parveketupa-
koinnista on todistetusti haittaa toisille kerrostalossa asuville, voidaan tupakointi kieltää
parvekkeella. Silloin lakialoitteen lähetekeskustelussa suurin osa keskusteluun osallistu-
neista piti aloitetta niuhottamisena ja tupakoijan henkilökohtaisten oikeuksien rajoittami-
sena. Nyt olen tyytyväinen siihen, että tässä asiassa on tapahtunut tämmöinen myönteinen
asennemuutos.

Jokaisella täytyy olla oikeus savuttomuuteen, ja jos parveketupakointi aiheuttaa haittaa
toisille, niin silloin tupakoijan oikeuksien tulee olla toissijaisia. Useinhan nämä asiat saa-
daan hoidettua ihan keskustellen, mutta näin ei aina ole, ja tämä laki antaa selkeitä suunta-
viittoja ja ohjeita tällaisiin tilanteisiin. Tosin helpommaksi tämän asian olisi voinut kyllä
tehdä, siitä olen samaa mieltä.

Arvoisa puhemies! Kaikkein tärkeintä on tietysti se, että toimisimme niin, etteivät nuo-
ret aloittaisi lainkaan tupakointia. Tässä työssä on oleellista se, että tupakoimattomuudesta
tulisi eräällä tavalla muoti-ilmiö. Idolien mutta myös kaikkien läheisten aikuisten käyttäy-
tyminen on tärkeää roolimallina toimimista tässä asiassa.

17.27 Antti Kurvinen kesk: Arvoisa puhemies! Hyvät edustajakollegat! Tupakkalainsää-
däntö on Suomessa kiristynyt useiden vuosien ajan, ja itse muistan erittäin elävästi, kun tu-
pakkalaissa tapahtui iso muutos ja ravintolatupakointi kiellettiin. Muistan, että kun silloin
ensimmäisen kerran menin ravintolaan, jossa oli aikaisemmin ollut tupakansavua ja sitten
siellä ei ollut sitä savua, niin kyllä se tuntui positiiviselta vallankumoukselta astmaatikolle,
joka on yleensä aina saanut valtavan yskänkohtauksen, kun on ollut tilassa, jossa on paljon
tupakansavua.

Lakiesityksessä asetetaan nyt selkeä tavoite siitä, että tupakan käyttö pyritään lopetta-
maan kokonaan Suomessa, tavoitellaan niin sanottua savutonta Suomea, ja tämä on tosi
hyvä ja hieno tavoite. Toivottavasti siihen päästään, ja se varmasti lisää ihmisten terveyttä,
hyvinvointia ja onnellisuutta.

Arvoisa puhemies! Iso muutos, mikä nyt tapahtuu, on se, että jatkossa asunto-osakeyh-
tiöillä ja muilla niin sanotuilla taloyhtiöillä on mahdollisuus lähteä kieltämään, tai tekni-
sesti ja virallisesti hakea kunnalta kieltoa, että parvekkeilla ei enää saa tupakoida. Tämä-
hän on vuosia kestänyt vääntö, ja jokainen meistä edustajista on varmasti saanut runsaasti
palautetta sekä sen osalta, että pitää kieltää, että sitten on vedottu niihin asukkaitten, vuok-
ralaisten ja osakkeenomistajien, oikeuksiin. Toivon, että asia menee niin kuin edustaja
Zyskowicz täällä aikaisemmin sanoi, että tämä kunnan päätös on käytännössä vain muo-
dollisuus, niin että käytännössä asunto-osakeyhtiö sen ratkaisun tekee, mutta pientä huolta
minulla kuitenkin siinä on, syntyykö tästä tarpeetonta byrokratiaa ja työllistyvätkö varsin-
kin isommat kunnat, isommat kaupungit, siinä, kun näitä kieltolupia ja päätöksiä, että ei
saa parveketupakoida, alkaa sitten napsahdella. Tuntuisihan se vähän kornilta, kun meillä
on tarvetta julkisen sektorin ihmisille turvallisuuspuolella, sosiaali- ja terveyspuolella ja
monessa muussa paikassa, jos ruvetaan lisäresursseja hakemaan siihen, että käsitellään
näitä ja pitää kuntiin palkata sitten ihmisiä, jotka käsittelevät näitä kieltohakemuksia.

Kuitenkin pidän erittäin tärkeänä sitä, että näitä päätöksiä voidaan tehdä ja siellä asumis-
yhteisöt voivat linjata, että ei poltella saa, koska tällä on totta kai terveyteen vaikutus, mut-
ta sillä on ihan selvä vaikutus myös ihmisten omaisuuteen ja omaisuudensuojaan, kun
meistä jokainen tietää yleisestä elämänkokemuksesta, mitä tupakansavu tekee asunnolle ja
14



Pöytäkirjan asiakohta PTK 69/2016 vp
miltä tuntuu sellaisessa rakennuksessa ja asunnossa, missä on tupakkaa röyhytelty oikein
kunnolla. Ja samalla lailla se tuntuu, vaikka se röyhyttely olisi ollut siinä muutaman metrin
päässä ylhäällä tai alhaalla tai vieressä asumisyhteisössä.

Arvoisa puhemies! Täällä on jo aikaisemmin käyty debattiakin tästä perustuslakivalio-
kunnan kannasta. Siinähän pientä tarkistusta tapahtui ehkä asenteessakin, mutta on otetta-
va huomioon se, että se edellinen yritys kieltää autossa tupakointi lapsen aikana oli tiukem-
pi: siinä oli näitä tarkastusoikeuksia, se koski kaikkia alle 18-vuotiaita. Minusta on ihan pe-
rusteltu tämä linja, että kyllä 16—17-vuotias pystyy jo ilmaisemaan itseään selkeämmin.
Hän on vähemmän heikossa asemassa kuin sitten vaikka 7- tai 10-vuotias.

Kuitenkin minusta, kun me perustuslakivaliokunnassa tätä lakiesitystä käsittelimme, kä-
vimme erittäin mielenkiintoista periaatekeskustelua päihdepolitiikasta. Kuten perustusla-
kivaliokunnan lausunto toteaa, tässä lakiesityksessä on nyt tiettyjä ylisääntelyn piirteitä ja
symbolisen lainsäädännön piirteitä. On vain niin, että emme voi estää kaikkea terveydelle
vaarallista ja kaikkea lapsille vaarallista käyttäytymistä säätämällä laissa, että näin ei voi
toimia. Erityisesti tässä tulee suhtautuminen alkoholiin, joka on vähintään yhtä iso ongel-
ma Suomessa kuin tupakanpoltto. Itse en tupakoi, mutta käytän alkoholia, ja uskallan
myöntää sen, että kyllä yhtä haitallista lapselle on varmasti ainakin psyykkisesti se, jos hän
näkee vanhempansa samassa tilassa humalassa, on se sitten asunto tai auto, eikä sitä ole
erikseen kielletty lainsäädännössä. Toivoisinkin, että siitä huolimatta, että ihan oikein tu-
pakkalaki nyt kiristyy — mikä on hyvä asia, tätä on helppo minunkin tukea pitkäaikaisena
tupakan vastustajana, ihan teini-iästä lähtien — me muistaisimme tässä päihdepolitiikassa
ja siinä, että yritetään terveempiä elämäntapoja tuoda, sen, että kuitenkin valistus ja sivis-
tys ovat niitä ainoita kestäviä, lopullisia keinoja, millä me saamme niin myrkyn nimeltä ni-
kotiini kuin myrkyn nimeltä etanoli vääränlaisen ja huonon käytön kitkettyä ja saamme pa-
remman ja terveemmän ja onnellisemman Suomen.

17.32 Sari Sarkomaa kok: Arvoisa puhemies! Haluan vielä todeta, että tässä uudessa tu-
pakkalaissa korostuu hyvin vahvasti lapsen oikeus terveyteen ja monissa ratkaisuissa, jois-
sa tässä on punnittu aikuisen oikeutta tehdä asioita ja lapsen terveyttä, halusimme valita so-
siaali- ja terveysvaliokunnassa sen, että olemme lapsen terveyden puolella, ja näin mieles-
täni pitää tehdäkin.

Kautta linjan tässä lakiesityksessä toteutuu tupakkatuotteiden yhdenvertainen kohtelu,
eli tupakkaa, on se sitten sähkötupakka tai perinteinen savuke, kohdellaan yhdenvertaises-
ti, ja monet ratkaisut on perusteltu sillä, että halutaan suojata lapsia, koska nikotiini on lap-
selle hengenvaarallista. Houkuttelevat hajut ja maut halutaan todellakin kieltää sähkötupa-
koissa samoin kuin perinteisissäkin savukkeissa, mutta totean sen, että kun laissa sähkötu-
pakka rinnastetaan jatkossa tavalliseen tupakkaan, niin se ei todellakaan tarkoita sitä, että
sähkötupakka kielletään — se tässä vielä sanottakoon, kun täällä oltiin kovin huolestuneita
tämän sähkötupakan kohtelusta. Eli yhdenvertainen kohtelu tupakkatuotteille ja lasten ter-
veyden suojelu — kannatan lämpimästi tämän lakiesityksen hyväksymistä.

Ja ihan lopuksi totean, arvoisa puhemies, että kyllä kokoomuksen eduskuntaryhmällä on
valmius jatkaa tupakkalain uudistamista sillä tavalla, että pysymme siinä kyydissä, missä
Euroopassa ja maailmassa mennään. Siinä nämä plain packaget eli nämä tupakka-askit,
joissa ei ole näitä brändejä, tämäntyyppiset lakiesitykset, ovat tervetulleita. Mutta tässä
lainkäsittelyssä pystyimme tähän, ja erinomainen kiitos valiokunnalle, että hyväksyttiin
tämä autossa tupakoinnin kieltäminen silloin, kun siellä on alle 15-vuotiaita lapsia. Tämä ei
15



Pöytäkirjan asiakohta PTK 69/2016 vp
ollut aivan helppo päätös, mutta kansanterveysnäkökulma voitti, (Puhemies koputtaa) ja se
on lapsen etu.

17.34 Timo Heinonen kok: Arvoisa herra puhemies! Totta kai opettajan tulee puuttua ha-
vaitsemiinsa epäkohtiin, esimerkiksi pahoinpitelyihin ja tämäntyyppisiin, jos sellaisia ha-
vaitsee, taikka erilaisiin ongelmiin, joita saattaa perheestä tulla, mutta tietysti tässä lainsää-
dännössä, mitä nyt esitetään, on se ero, että se opettaja olisi jo suoraan sen rangaistuksen
antaja. Elikkä tässä ei olisi mitään toimenpidettä, mihin ryhdyttäisiin tämän toimesta, vaan
hän olisi vain se, joka paheksuu sitä, niin kuin täällä todetaan, eikä olisi niin, että esimer-
kiksi opettaja tekisi siitä jonkun toimenpiteen eteenpäin, niin kuin tekee siinä tilanteessa,
kun hän huomaa, että vaikkapa lasta on pahoinpidelty, tai hän epäilee seksuaalista hyväk-
sikäyttöä tai tämäntyyppisiä, joita itsekin olen opettajaurani aikana joutunut setvimään. Ne
ovat ikäviä ja vakavia asioita.

Edustaja Zyskowicz nosti esille urheilijat, ja pidän erittäin myönteisenä sitä, jos löydäm-
me urheilijoista tällaisia tupakan vastustamisen taikka savuttoman Suomen esimerkkejä,
mutta hieman huolestuneena olen myös seurannut sitä, että nuuska — eivät varmasti, toi-
vottavasti, nämä urheilijat, joihin edustaja Zyskowicz viittasi, ole näitä nuuskan käyttäjiä
— on aika nopeasti yleistynyt nyt urheilijoiden joukossa, ja se on äärimmäisen vakava ja
vaarallinen aine. Itse toivoisin, että löytäisimme urheilijoiden joukoista myös sellaisia esi-
merkkejä, jotka voisivat tulla sanomaan, että ei nuuskaakaan tarvitse ollakseen hyvä urhei-
lija, vaan sitäkin ilman voi tulla toimeen, vaikkapa sitten Pepsillä taikka tuoremehulla.

17.36 Sami Savio ps: Arvoisa puhemies! Tupakoinnin vähentäminen on erittäin hyvä ta-
voite sekä yksilön että kansanterveyden kannalta, joskaan ei missään nimessä mitenkään
helppo toteuttaa. Tässä lakiesityksessä tupakkalain muuttamiseksi on monia hyviä keinoja
tupakoinnin vähentämiseksi, ja lasten etukin on pyritty siinä ottamaan huomioon.

Arvoisa puhemies! On kuitenkin pakko ottaa vielä lyhyesti kantaa sähkötupakointiin ja
sen lakiesityksessä toteutettavaan hankaloittamiseen. Monet piintyneet tupakoitsijat ovat
näet pystyneet siirtymään tavallisen tupakoinnin parista sähkötupakointiin, ja ainakin oma
näkemykseni on se, että sähkötupakointi on näistä kahdesta vaihtoehdosta vähemmän huo-
no. Täytyy myöntää, että tältä osin en pidä tätä lakiesitystä kovin onnistuneena.

Parempana keinona tupakoinnin vähentämiseksi olen sitä vastoin pitänyt muun muassa
eduskunnan jo aiemmin säätämiä tupakkaveron korotuksia, joista seuraava astuu voimaan
nyt heinäkuun alussa, ja lisää tupakkaveron korotuksia on tulossa jatkossakin hallitusoh-
jelman kirjauksen mukaisesti, ja ne tupakkaveron korotukset ovat mielestäni erittäin kan-
natettavia.

17.37 Juho Eerola ps: Arvoisa herra puhemies! Olen nyt tarkalla korvalla kuunnellut näi-
tä puheenvuoroja tästä uudesta tupakkalaista, ja oli itsellä alun perin ajatus, että en sano
tästä yhtään mitään. Voin kertoa, että joka kerta, kun eduskunta on vuosien saatossa kiris-
tänyt tupakkalakia, siis jo ennen kuin olin itsekään kansanedustajana, olen aina pitänyt näi-
tä kiristyksiä todella huonoina seikkoina ja yksilön vapautta rajoittavina tekijöinä, ja niin
on tilanne nytkin. En kerta kaikkiaan ymmärrä esimerkiksi näitä rajoituksia sähkötupak-
kaan, jonka avulla moni on itse asiassa päässyt eroon tupakasta. Kuitenkin joka kerta, kun
aikaa on mennyt eteenpäin, olen aina hoksannut, että se aiemmin moittimani eduskunnan
tekemä päätös onkin ollut hyvä asia.
16



Pöytäkirjan asiakohta PTK 69/2016 vp
Selkein esimerkki tästä oli tupakoinnin kieltäminen baareissa, josta edustaja Kurvinen
tuossa mainitsi. Olimme silloin niihin aikoihin just itse perustaneet tällaisen baarin ja pi-
dimme todella huonona asiana sitä meidän myynnillemme, että tupakointi sisällä kielle-
tään. Meillä ei ollut mahdollisuutta näihin tupakointikoppeihin, joita siihen aikaan sitten
tehtiin. Myöhemmin sain todeta, että tämä oli erinomaisen hyvä asia, myyntiin ei ollut käy-
tännössä mitään vaikutusta ja ihmiset, jotka tupakoivat, kävivät ulkona tupakalla eikä siinä
ollut mitään moitittavaa.

Tämän tähden — vaikka tällä hetkellä tosiaan tuntuu siltä, että nämä rajoitukset ovat
täysin kohtuuttomia tähän sähkötupakkaan, tai sitten tämäntyyppiset autossa tupakoinnin
tai parveketupakoinnin kiellot tuntuvat jotenkin erittäin kummallisilta minun makuuni —
mitä tunnen itseäni, olen aika vakuuttunut siitä, että kun aikaa kuluu eteenpäin, niin totun
näihin muutoksiin ja pidän myöhemmin näitä erittäin (Puhemies koputtaa) edistyksellisinä
ja hyvinä päätöksinä.

17.39 Ben Zyskowicz kok: Arvoisa herra puhemies! Oli tosi mieluisaa kuulla edustaja
Eerolan rakentava ja vähän poikkeuksellinenkin puheenvuoro, siihen on helppo yhtyä.
Minä luulen, että silloin kun tupakointi kiellettiin työpaikoilla, sitä kauhisteltiin ja sitten
monet ajan myötä huomasivat, miten ihanaa on, kun ei työpaikalla tarvitse koko ajan hais-
tella tupakkaa. Kun kiellettiin tupakointi baareissa ja ravintoloissa, pelättiin, että se vie
nämä paikat jopa konkurssiin. Käytännössä näin ei käynyt, ja tupakoitsijatkin ovat ilmei-
sen tyytyväisiä, kun ei siellä baareissa ja ravintoloissa tupakoida. Ja niin edelleen.

Eduskunta ottaa nyt askeleen eteenpäin kohti tupakoimatonta ja savutonta Suomea, mut-
ta haluan vielä tässä keskustelun lopuksi osaltani asettaa tavoitteita jo seuraavalle uudis-
tukselle. Mielestäni tätä uudistustyötä on jatkettava, ja niin kuin sanoin, uskon, että nimen-
omaan nuorison tupakoinnin aloittamisen kannalta olisi merkitystä sillä, että seuraavassa
askeleessa todellakin mentäisiin näihin brändittömiin tupakka-askeihin. Enää se ei olisi
ehkä niin coolia olla sitten tupakoitsija, kun ei voisi niitä merkkejä kehua ja niiden merk-
kien välillä tehdä houkuttelevammaksi sitä tupakointia.

Toinen seikka, mikä tässä keskustelussa on tullut paljon esiin: En oikein ymmärrä, mik-
si todellakin sen jälkeen, kun taloyhtiössä on päätetty, että taloyhtiössä ei saa parvekkeella
tupakoida, siitä pitää sitten vielä hakea kunnan päätös, joka — niin kuin huomattiin — on
sidottua harkintaa, miksi vaivata tällä asiassa sitten kunnan virkamiehiä. Mielestäni talo-
yhtiön päätös riittää, ja jos meillä on tässä yltiölegalistinen perinne, niin luulen, että olisi
aika sille, että taloyhtiö voisi asiasta päättää, koska kuten edustaja Heinonen sanoi, taloyh-
tiö tekee monia muitakin päätöksiä, jotka koskevat yksilön oikeuksia siinä yhtiössä.

Yleiskeskustelu päättyi.

Eduskunta hyväksyi hallituksen esityksiin HE 15/2016 vp ja HE 58/2016 vp sisältyvän 1.
lakiehdotuksen sisällön mietinnön mukaisena. Eduskunta hyväksyi hallituksen esitykseen
HE 15/2016 vp sisältyvien 2.—10. lakiehdotuksen sisällön mietinnön mukaisena. Lakieh-
dotusten ensimmäinen käsittely päättyi.
17


