















































DEMAA92.tmp.xml


Pöytäkirjan asiakohta PTK 119/2018 vp
Pöytäkirjan asiakohta 

PTK 119/2018 vp

Täysistunto

Torstai 22.11.2018 klo 16.00—19.08

2.2. Suullinen kysymys sähkön siirtohintojen kohtuullistamisesta (Teuvo Hakkarainen ps)
Suullinen kysymys SKT 188/2018 vp

Suullinen kyselytunti

Toinen varapuhemies Tuula Haatainen: Seuraava kysymys perussuomalaisten edus-
kuntaryhmältä. Edustaja Hakkarainen.

Keskustelu

16.26 Teuvo Hakkarainen ps: Arvoisa puhemies! Suomalaiset kotitaloudet ovat suoras-
taan vihaisia sähkölaskutuksesta ja erityisesti siirtohinnoista. Multialainen Matti Ronkai-
nen kirjoitti Keskisuomalaisessa, että hän sai 3 kuukauden sähkölaskun, jonka kokonais-
summa oli 95 euroa. Tästä vajaa 3 euroa oli varsinaista sähkölaskua, siis 3 prosenttia oli
energiasta, loput 97 prosenttia oli veroja ja siirtomaksuja. Liki jokaisessa muussakin per-
heessä ihmetellään valtavia siirtomaksuja. Ne ovat käsittämättömiä.

 Perussuomalaiset esittivät viime syksynä, ja esittävät myös tänä syksynä, sähkönsiirto-
hinnoittelun rajoittamista. Yhtiöitten voittoja tulee alentaa asettamalla tuotolle nykyistä
alempi prosentti.

Multialainen Matti Ronkainen kysyi: ”Mitä poliitikot tekevät siirtohinnan kohtuullista-
miseksi?” Mitä vastaatte, ministeri Lintilä?

16.27 Asunto-, energia- ja ympäristöministeri Kimmo Tiilikainen (vastauspuheen-
vuoro): Arvoisa rouva puhemies! Ihmisten huoli siirtohintojen kehittymisestä koskettaa
erittäin montaa suomalaista, ja samaan aikaan myös meidän sähkönkulutus ja sähkönkäyt-
tö ovat entistä tärkeämmässä osassa, se toimitusvarmuus — niitten laitteitten, jotka sähköl-
lä toimivat, täytyy toimia. Silloin kun maatamme ovat runnelleet erilaiset myrskyt eri puo-
lilla ja sähkökatkot ovat olleet pitkiä, meillä on ollut suuri huoli toimitusvarmuudesta. Ja
näitten huolien takia sähkönjakeluyhtiöille on säädetty melko suuria velvoitteita tehdä in-
vestointeja, joilla tuo toimitusvarmuus paranee. Olemme kuitenkin myös halunneet pitää
sen siirtohinnoittelun järkevissä mitoissa ja asettaneet, esimerkiksi viime vuonna, korotus-
katon siirtohinnoille. Tässä tasapainoillaan koko ajan toimitusvarmuuden ja sen seurauk-
sena syntyvien kustannusten välillä.

Toinen varapuhemies Tuula Haatainen:  Pyydän niitä edustajia, jotka haluavat esittää li-
säkysymyksiä, ilmoittautumaan painamalla V-painiketta ja nousemalla seisomaan.

16.28 Teuvo Hakkarainen ps (vastauspuheenvuoro): Arvoisa puhemies! Edellinen halli-
tus tekin kepposen ja myi sähköyhtiö Carunan paikatakseen huonoa taloudenhoitoaan. Se
 Tarkistettu
4.0



Pöytäkirjan asiakohta PTK 119/2018 vp
oli suuri virhe. Sitä tuskin voi perua, mutta hallitus voi puuttua Energiaviraston tuottopää-
töksiin.

Maakaapelointi ei ole peruste kohtuuttomille siirtomaksuille. Esimerkiksi mainitsemani
Matti Ronkainen kertoi, että hänellä on maakaapelointi, mutta maakaapeliin sähkö tulee il-
majohtoja pitkin, ja sähkökatkoksia on paljon.

Perussuomalaiset vaativat asumiskustannusten halpuuttamista. Sähkönsiirtohintojen
alentaminen on tähän yksi hyvä keino. Kysyn: aiotteko puuttua Energiaviraston hinnoitte-
luun ja alentaa yhtiöitten tuottoprosentteja?

16.29 Asunto-, energia- ja ympäristöministeri Kimmo Tiilikainen (vastauspuheen-
vuoro): Arvoisa puhemies! On varmaan hyvä kerrata tuo sähkölaskun rakenne. Se tuli täs-
sä edustaja Hakkaraisen kysymyksessäkin hyvin korostetulla tavalla esille, mutta keski-
määrin meillä sähkölaskusta yksi kolmasosa on sitä kulutusta, toinen kolmasosa on siirtoa
ja kolmas kolmasosa verotusta.

Energiavirasto valvoo, että sähköä jakelevat yhtiöt toimivat lainsäädännön mukaisesti ja
tällaista ylihinnoittelua ei pääsisi syntymään neljän vuoden valvontajakson aikana. Ja jotta
nuo vuotuiset korotukset pysyisivät kohtuullisina, sen takia laadittiin tämä vuotuinen ko-
rotuskatto. Sen sijaan siihen, että lähdettäisiin puuttumaan siihen hyvin mittaville inves-
toinneille mahdolliseen tuottovaatimukseen, meillä todennäköisesti ei oikein lainsäädän-
nöllisiä keinoja välttämättä ole. Mutta tuon valvonnan on oltava tarkkaa, niin että toimi-
taan nyt olevan lain ja pelisääntöjen mukaisesti, ja siitä on pidettävä tiukasti kiinni toimi-
tusvarmuutta samalla parantaen.

16.31 Ritva Elomaa ps (vastauspuheenvuoro): Arvoisa puhemies! Caruna-kaupat tehtiin
viime kaudella — kokoomus, vihreät, vasemmistopuolueet — [Välihuuto vasemmalta] ja
tekisi mieli kysyä, oliko hyvä kauppa. Mutta kysynkin, kun tätäkin ohjelmaa katsoo mel-
kein puoli miljoonaa suomalaista: Kun se sähkölasku sieltä postiluukusta tulee, niin säh-
könsiirtohinta on aivan älytön, mitään oikeudenmukaisuutta ei siitä kyllä löydy. Onko Suo-
messa mahdollisuus nyt tällä hetkellä valtion puuttua tähän sähkönsiirron hintaan ainoas-
taan kerran vuodessa? Kun se joka kerta nousee, niin sehän menee ihan pilviin. Onko tällä
hallituksella mahdollisuudet vaikuttaa todellisuudessa sähkönsiirron hinnan pienentämi-
seen, vai onko se vain niin, että kerran vuodessa katsotaan katto ja että se nousee pilviin?

16.32 Asunto-, energia- ja ympäristöministeri Kimmo Tiilikainen (vastauspuheen-
vuoro): Arvoisa puhemies! Suomessa on kaiken kaikkiaan 80 yhtiötä, jotka toimittavat
meille kuluttajille sähköä, jotta sitä sieltä pistorasiasta tulee. Toki yksittäisillä yrityksillä
on paljon eroa — joskus tuntuu, että valitettavankin paljon. Kuvasin yhteiskunnan siirto-
yhtiöille asettamia velvoitteita toimittaa entistä säävarmemmin sähköä meidän tarpeisiim-
me. Ne ovat aiheuttaneet sen, että sähkönsiirtoyhtiöitten investoinnit sähköverkkoon run-
saan kymmenen vuoden aikana ovat liki 10 miljardia euroa, jotta sähkö meille häiriöttä tu-
lee, ja tästä toimitusvarmuutta parantavia investointeja on noin kolmannes. Totta kai, kun
investointeja tehdään, niille odotetaan myös tuottoa, ja valitettavasti me kuluttajat joudum-
me sähkön siirtohinnasta jatkossakin maksamaan. Mutta valvonnan täytyy olla kohdal-
laan, että ylisuuria hinnoitteluja ei tehdä.
2



Pöytäkirjan asiakohta PTK 119/2018 vp
16.33 Paavo Arhinmäki vas (vastauspuheenvuoro): Arvoisa rouva puhemies! Edustaja
Elomaa totesi, että täällä puhutaan lähes puolelle miljoonalle katsojalle. Sen vuoksi olisi
erityisen tärkeätä, että pysytään totuudessa. Kun Fortumille annettiin lupa myydä Carunal-
le sähköverkot, oli ainoastaan yksi henkilö, joka sitä vastusti, ja yksi puolue: vasemmisto-
liitto. [Välihuutoja] Nimittäin oppositio, keskusta tai perussuomalaiset, ei äänestänyt asias-
ta — te ette päässeet päättämään siitä.

Arvoisa puhemies! Silloin jo totesimme sen, miksi me vastustimme Caruna-kauppaa.
[Välihuutoja] Alueellista monopolia ei pidä antaa yksityisille ulkomaisille sijoittajille. 80
prosenttia Carunasta on australialaisten ja isobritannialaisten omistuksessa. Kaiken lisäk-
si, kun he takovat voittoa alueellisella monopolilla, he kiertävät vielä meidän verotustam-
me, eivät maksa kunnolla veroja Suomeen. Kysynkin nyt valtiovarainministeri Orpolta:
miksi ette halua puuttua tasevapaussääntöön, joka mahdollistaa sen, että meidän ylikor-
keista siirtohinnoista maksettavista [Puhemies: Aika!] voitoista ei makseta edes kunnolla
veroa Suomeen?

16.34 Valtiovarainministeri Petteri Orpo (vastauspuheenvuoro): Arvoisa puhemies!
Ensinnäkin haluan sanoa sen, että en hyväksy veronkiertoa, en missään muodossaan. Mei-
dän tehtävämme on koko ajan kehittää meidän järjestelmää niin, että me pystymme estä-
mään veronkierron ja aggressiivisen verosuunnittelun, joka on laitonta. Me pystymme tä-
hän askel kerrallaan. Tämä tasevapautus, mihin viittaatte, on aikoinaan tehty viisaasti val-
tiovarainministeri Urpilaisen esittelystä. Käytännössä sillä turvataan 60 suomalaisen suur-
yrityksen toimintaedellytyksiä EU-sääntelyn puitteissa. Se on aivan välttämätöntä kymme-
nilletuhansille suomalaisille työpaikoille, että 60 suomalaista suuryritystä voivat tätä käyt-
tää. Siksi tasevapautusmenettely on olemassa. Ja nyt kun ollaan tekemässä muutoksia,
edelleen lausuntokierroksen perusteella laaja näkemys on se, että tämän pitää jatkua. 

Mitä tulee julkisuudessa olleisiin väitteisiin, niin valitettavasti en voi kommentoida yk-
sittäisen verovelvollisen asioita, [Puhemies koputtaa] mutta takaan sen, että teemme kaik-
kemme, että verot maksetaan Suomeen niin kuin pitääkin.

Kysymyksen käsittely päättyi.
3


