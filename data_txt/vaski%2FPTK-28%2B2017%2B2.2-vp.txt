















































DEM7AA9.tmpSave.xml


Pöytäkirjan asiakohta PTK 28/2017 vp
Pöytäkirjan asiakohta 

PTK 28/2017 vp

Täysistunto

Torstai 23.3.2017 klo 15.59—18.27

2.2. Suullinen kysymys rakentamisen laadun valvonnasta (Satu Hassi vihr)
Suullinen kysymys SKT 35/2017 vp

Suullinen kyselytunti

Puhemies Maria Lohela: Seuraava kysymys, edustaja Hassi.

Keskustelu

16.23 Satu Hassi vihr: Arvoisa puhemies! Hallitus haluaa purkaa normeja, mutta raken-
tamisen laadun varmistamiseksi ehkä tarvittaisiin pikemminkin uusia normeja, jotta sisäil-
ma ei sairastuta. Useissa kunnissa kamppaillaan sisäilmaongelmaisten koulujen ja muiden
rakennusten kanssa. Hiljattain julkistettiin professori Salkinoja-Salosen johdolla tehty tut-
kimus helsinkiläisistä kouluista. Tutkimuksessa löydettiin korrelaatio koulujen sisätiloista
löydettyjen toksiinien ja opettajien sairausoireiden välillä. Myös Turun yliopistossa on saa-
tu vastaavantyyppisiä tuloksia.

Miten hallitus aikoo turvata sen, että rakentamisen laatua valvotaan kunnolla ja kunnis-
sa osataan varmistaa terveellinen sisäilma, kun kilpailutetaan julkisia rakennus- ja remont-
tihankkeita? Aikooko hallitus tarkentaa rakentamisen vastuusäädöksiä ja esimerkiksi ohja-
ta kuntia selventämään sisäilman terveellisyyttä koskevia vastuita?

16.24 Maatalous- ja ympäristöministeri Kimmo Tiilikainen (vastauspuheenvuoro): 

Arvoisa puhemies! Kysymys on mitä aiheellisin ja tarpeellisin, koska se on ihan selvä jut-
tu, että huono, epäterveellinen sisäilma sairastuttaa, ollaanpa sitten kouluissa tai päiväko-
deissa. Se sairastuttaa lapsia, se sairastuttaa työntekijöitä.

Nyt tietenkin kunnat vastaavat näistä omista kiinteistöistään. Ympäristöministeriö puo-
lestaan vastaa siitä, että meillä on riittävää ohjeistusta ja osaamista tarjolla kuntapäättäjille
ja kuntien viranomaisille. Kun rakennetaan uutta, kyllä silloin myös se rakennusvalvonta
on hyvin tärkeää, se että aina siellä rakennuskohteessa varmistetaan se, että tehdään niin
kuin on sovittu, tehdään niin kuin määräykset edellyttävät. Jos siinä kohtaa lipsutaan, niin
syntyy sitten helposti sutta ja sekundaa, joka näkyy myöhempinä vuosikymmeninä.

Puhemies Maria Lohela: Pyydän niitä edustajia, jotka haluavat esittää lisäkysymyksiä
tästä aiheesta, ilmoittautumaan.

16.25 Satu Hassi vihr (vastauspuheenvuoro): Arvoisa puhemies! Meillä on aivan liian
paljon esimerkkejä kouluista ja muista rakennuksista, joissa on pyritty korjaamaan home-
ja sisäilmaongelmat mutta joissa tämä korjaus on epäonnistunut, käyttäjät oirehtivat edel-
 Tarkistettu
4.0



Pöytäkirjan asiakohta PTK 28/2017 vp
leen. Kansallisissa Hometalkoissa, jotka pidettiin hiljattain, tuli ilmi paljon sellaisia raken-
tamismenetelmiä ja tyypillisiä rakennusvirheitä, jotka näitä aiheuttavat, mutta myöskin
huoltoon ja ylläpitoon, jopa siivouskemikaaleihin, liittyviä asioita, joissa tehdään paljon
virheitä. Mitä hallitus aikoo tehdä, jotta kunnissa on kunnolliset ohjeet siitä, minkälaiset
huolto-, ylläpito- ja siivousmenetelmät ovat parhaita, jotta turvataan terveellinen sisäilma
ja jotta tosiaan nämä kilpailutukset osataan hoitaa sellaisella tavalla, että varmistetaan laa-
tu?

16.26 Maatalous- ja ympäristöministeri Kimmo Tiilikainen (vastauspuheenvuoro): 

Arvoisa puhemies! Kuten totesin, ympäristöministeriö toimittaa kunnille tarpeellisia ohjei-
ta, mutta kyllä se on sitten kunnan työntekijöitten ja viranhaltijoitten ja myös päättäjien
vastuulla, että toimitaan sillä tavoin, että ongelmilta vältytään.

Tuo kysyjän esille ottama ongelma, että monta kertaa korjataan mutta ei tulekaan hyvä
vaan ongelmat jatkuvat, on valitettavan yleistä Suomessa. Oikeastaan sen lisäksi, että mi-
tataan sitä sisäilmaa, mitä epäpuhtauksia siellä on, ja arvuutellaan, mistä ne mahtavat tulla,
ja tehostetaan ilmanvaihtoa ja näin, aina kannattaa tehdä myös ne rakennetutkimukset,
missä selvitetään, missä on se perimmäinen syy. Itse asiassa monta kertaa voisi olla aiheel-
lista, että kun rakennuksen kunto on sen kaltainen, että on epävarmaa, onnistuuko se kor-
jaus, suosiolla luovutaan ja rakennetaan sitten uutta ja valvotaan sitä hyvin. Mutta ei halli-
tus voi lähteä valitettavasti ihan kaikkia kiinteistönhuoltajia [Puhemies koputtaa] kädestä
pitäen neuvomaan, vaan täytyy luottaa siihen materiaaliin ja ammattitaitoon, mitä siellä on.

16.27 Touko Aalto vihr (vastauspuheenvuoro): Arvoisa puhemies! Kysyn: Voisiko halli-
tus harkita säätävänsä pääurakoitsijan ketjuvastuun myös taannehtivasti? Näin voitaisiin
varmistaa, että rakennus ei olisi homeessa kymmenen vuoden päästä keinotekoisen säästä-
misen tai huonon rakentamisen vuoksi eikä vastuuta voisi väistää alihankintaketjujen kaut-
ta tai nimellisten sakkojen kautta.

16.28 Maatalous- ja ympäristöministeri Kimmo Tiilikainen (vastauspuheenvuoro): 

Erilaiset yritysten ketjuttamiseen liittyvät jutut eivät välttämättä ihan kuulu aina asunto-
asioista vastaavalle ministerille, mutta joka tapauksessa korostan edelleen sitä kuntien vas-
tuuta ja osaamista, ensinnäkin hankintakilpailun järjestämisessä, jotta osataan vaatia oikei-
ta asioita, ja sen jälkeen hankkeen toteuttamisessa, jotta tuo valvonta on riittävällä tasolla.

On itse asiassa eräs asia, mitä hallitus tekee: voimakkaasti toimii esimerkiksi puuraken-
tamisen puolesta. On hienoa, että erittäin isossa joukossa suomalaisia kuntia on lähdetty
esimerkiksi pohtimaan massiivihirsirakenteisten päiväkotien rakentamista, jolla vältyttäi-
siin sisäilmaongelmilta, mitä monet monimutkaisemmat rakenteet saattavat tuottaa.

16.29 Sari Multala kok (vastauspuheenvuoro): Arvoisa puhemies! Koulujen sisäilmaon-
gelmat puhuttavat joka puolella Suomea, erityisesti tietysti näin vaalien alla. Meilläkin
Vantaalla on paljon kohteita, joissa nämä ongelmat ovat nousseet pinnalle. Ratkaisut eivät
kuitenkaan ole niin yksinkertaisia kuin ehkä keskusteluissa saadaan kuulla. Erityisesti kor-
jausrakentamisen puolella monesti on ongelmia.
2



Pöytäkirjan asiakohta PTK 28/2017 vp
Kuten tässä edellisten kysymysten vastauksissa tuli ilmi, on mahdollista, että ministeri-
östä toimitetaan ohjeita. On ehkä aika paljon oletettu, että kaikilla kuntapäättäjillä olisi tie-
tämystä asiasta, etenkin kun asiantuntijatkin ovat erimielisiä. Kysyisinkin: olisiko mahdol-
lista edesauttaa lisätutkimusta tällä saralla ja sentyyppistä yhteisymmärryksen saamista
keskustelun kautta, että meillä kuntapäättäjilläkin olisi mahdollisuudet todeta, miten asiat
ovat, ja edetä sen perusteella? Tällä hetkellä se ei ole mahdollista.

16.30 Maatalous- ja ympäristöministeri Kimmo Tiilikainen (vastauspuheenvuoro): 

Niin, ei kuntapäättäjä, arvoisa puhemies, voi varmasti koskaan olla piirtämässä niitä tekni-
siä yksityiskohtia siellä kouluissa tai päiväkodeissa, mutta kuntapäättäjien tehtävä on val-
voa ja tehdä ratkaisuja, kannattaako lähteä korjaamaan, rakennetaanko uutta. Kunnan vi-
ranhaltijoitten velvollisuus ja vastuu on tietenkin hankkia käyttöönsä se paras käytettävis-
sä oleva osaaminen. Ja tässä on puutteita, eli koulutuksen ja ohjeistuksen tarvetta varmasti
on. Mutta meillä on myös roppakaupalla tietoa, jos sitä halutaan — ja toivottavasti enene-
vässä määrin halutaan — käyttää, ettei esimerkiksi peruskorjauksia ohjaa vain se, että kun-
pahan nyt saataisiin halvalla jokunen vuosi asiaa vietyä eteenpäin, vaan ne tehdään perus-
teellisesti. Se on viime kädessä veronmaksajien kukkaron kannalta edullisinta: korjata kun-
nolla tai rakentaa uutta, jos rakennus ei ole enää korjauskelpoinen.

16.31 Ville Niinistö vihr (vastauspuheenvuoro): Arvoisa puhemies! Suomessa on monis-
sa kunnissa vaikea tilanne erityisesti homekoulujen ja -päiväkotien osalta. Kuntien näitä
nyt pitää korjata ja rakentaa uusia mahdollisimman nopeasti. Terveyttä ei voi vaarantaa, ja
se tulee taloudellekin kalliimmaksi.

Mutta ongelma on juuri se, että kun Suomessa rakennetaan näitä julkisia rakennuksia,
niin näitä ongelmia ilmenee myös uudisrakentamisessa. Tuon esille vertailun. Suomessa
on aika tiukkaan säännelty se, mitä erilaisia materiaaleja lasten leluissa saa olla. Meillä on
aika tiukkaan säännelty se, mitä materiaaleja leikkipaikoilla saa olla. Mutta koulujen ja päi-
väkotien sisäpintojen materiaalisääntely on paljon, paljon väljempää. Ja tässä on iso ero
verrattuna Ruotsiin, jossa on aika tiukka sääntely siitä, mietitään niitä materiaalisäännök-
siä normien ja suositusten ja ohjeistusten kautta ihan ministeriön määräyksillä, jotta ne ma-
teriaalit ovat lapsille terveellisiä ja sisäilmaongelmia ei tulisi. Oletteko tietoisia tästä, että
Suomessa voitaisiin myös parantaa normeja, koska sillä pitkällä aikavälillä säästetään, pa-
rannetaan ihmisten terveyttä ja säästytään homeongelmien aiheutumiselta?

16.32 Maatalous- ja ympäristöministeri Kimmo Tiilikainen (vastauspuheenvuoro): 

Arvoisa puhemies! Olen tietoinen, että normeilla ohjataan ja varmistetaan ihmisten ter-
veyttä ja ympäristön turvallisuutta, muun muassa. Ja senpä takia ympäristöministeriössä
käydään läpi kaikki rakennusmääräykset samalla kun varmistetaan sitä ihmisten ja ympä-
ristön terveyttä ja turvallisuutta. Voidaan myös säädöksiä yksinkertaistaa niin, että on var-
masti ymmärrettävää, mitä halutaan, mitä vaaditaan. Normien yksinkertaistaminen ja
asioitten sujuvoittaminen ei tarkoita, että säätelyn tasosta tingittäisiin, vaan tehdään sääte-
lyä ymmärrettäväksi. Ja tästä näkökulmasta käsin rakennusmääräyskokoelmaa käydään
kokonaisuutena läpi, sitä supistaen mutta samalla selventäen.
3



Pöytäkirjan asiakohta PTK 28/2017 vp
Kysymyksen käsittely päättyi.
4


