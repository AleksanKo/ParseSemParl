















































DEM5320.tmp.xml


Pöytäkirjan asiakohta PTK 83/2019 vp
Pöytäkirjan asiakohta 

PTK 83/2019 vp

Täysistunto

Maanantai 16.12.2019 klo 12.01—19.54

7. Hallituksen esitys eduskunnalle laeiksi kuntalain 142 ja 144 §:n ja pienten erillisten aluei-
den siirtämisestä kunnasta toiseen kuntaan annetun lain muuttamisesta

Hallituksen esitys HE 61/2019 vp
Valiokunnan mietintö HaVM 15/2019 vp

Toinen käsittely

Puhemies Matti Vanhanen: Toiseen käsittelyyn esitellään päiväjärjestyksen 7. asia. Nyt
voidaan hyväksyä tai hylätä lakiehdotukset, joiden sisällöstä päätettiin ensimmäisessä kä-
sittelyssä.

Keskustelu

19.39 Johannes Yrttiaho vas: Arvoisa puhemies! Tämä esitys kuntalain 142 ja 144 §:ien
muuttamisesta tarkoittaa, että kunnallisvalituksen soveltamisalaan kuuluvissa asioissa jat-
kovalitukset hallinto-oikeudesta korkeimpaan hallinto-oikeuteen edellyttäisivät valituslu-
paa. Valtuuston päätösten, siis kaupungin- ja kunnanvaltuuston päätösten, osalta tämä tar-
koittaa, että muutosta voi hakea suoraan enää kerran yhdestä asteesta. Esitys rajaa siis käy-
tännössä asianosaisen ja kunnan jäsenen valitusmahdollisuutta, heikentää oikeusturvaa
sekä asianosaisten ja kunnan jäsenten kunnan toimintaan kohdistamaa laillisuusvalvontaa.

Valitusmahdollisuuden rajaamisella voidaan nähdä olevan heikentävä vaikutus myös
korruption vastaiseen toimintaan kunnissa. Laajaa kunnallista valitusoikeutta on yleisesti
pidetty hyvän hallinnon takeena ja korruption vastaista toimintaa edistävänä tekijänä. Vii-
me kädessä on kysymys kunnallisen demokratian ja kunnan asukkaiden itsehallinnon to-
teutumisesta. Suurin erillinen ryhmä korkeimpaan hallinto-oikeuteen tulevista kunnallis-
valitusasioista ovat virkavaali- ja palvelussuhdeasiat. Nyt nämä siis siirtyisivät valituslu-
pamenettelyn piiriin. Tämä heikentää kunnan viranhaltijoiden oikeusturvaa. Asia koskee
suurta joukkoa ihmisiä.

Maankäyttöä koskevissa asioissa, kuten kaavoituksessa, valituslupakäytäntö on jo voi-
massa. Voimassa olevasta käytännöstä saatujen kokemusten mukaan valitukseen turvautu-
vat tahot kokevat valituslupajärjestelmän jo nyt rajoittavan liiallisesti valitusoikeutta.
Eduskunnan valiokuntakäsittelyssä ei ole kuultu kunnallisasioissa tyypillisiä valittajataho-
ja, kuten kunnan asukkaita edustavia asukasyhdistyksiä ja muita kansalaisjärjestöjä. Tämä
on selvä puute. Kuntalaisille tärkeitä valtuuston tekemiä koulujen lakkautuspäätöksiä ja
kunnan taloutta koskevia päätöksiä ei jatkossa enää suoraan saa korkeimpaan muutoksen-
hakuasteeseen.

Lakiesityksen julkilausuttuna perusteluna on suoranainen kustannussäästöjen tarve,
mikä ei voi olla oikeusjärjestelmän kehittämisen lähtökohta. Kustannusvaikutuksia ei to-
sin esityksessä ole arvioitu kuin suuntaa antavasti. Ilmeistä kuitenkin on, että ne ovat kor-
 Tarkistettu
4.0



Pöytäkirjan asiakohta PTK 83/2019 vp
keimman hallinto-oikeuden osalta varsin pieniä. Oikeusturvan toteutumisen ohella kun-
nan jäsenten, etenkin kunnan asukkaiden, perustuslaissa määritellyn itsehallinnon näkö-
kulman olisi tullut olla keskeinen, ja tulisi olla keskeinen, kun arvioidaan tämän muutok-
sen vaikutuksia.

Tämän lakiesityksen lähtökohdat ovat valitettavasti oikeusbyrokraattisia ja oikeushal-
linnon tehokkuutta korostavia. Kansalaisnäkökulma sivuutetaan arvioinnissa, siten myös
vaikutukset kunnan asukkaiden itsehallinnon toteutumiseen jäävät itse asiassa ilman kun-
nollista arviointia.

Arvoisa puhemies! Lopuksi on syytä todeta, että korkein hallinto-oikeus ei nykyisin juu-
rikaan perustele valituslupapäätöksiä. KHO:n tekemien valituslupapäätösten nykyistä laa-
jempi perustelu parantaisi tämän valituslupajärjestelmän toimivuutta ja olisi siksi suositel-
tava huomioida uuden, vuoden 2020 alusta voimaan astuvan oikeudenkäynnistä hallinto-
asioissa annetun lain 112 §:n soveltamisessa. — Kiitos, arvoisa puhemies.

Keskustelu päättyi.

Eduskunta hyväksyi ensimmäisessä käsittelyssä sisällöltään päätetyt, hallituksen esityk-
seen HE 61/2019 vp sisältyvät 1. ja 2. lakiehdotuksen. Lakiehdotusten toinen käsittely
päättyi. Asian käsittely päättyi.
2


