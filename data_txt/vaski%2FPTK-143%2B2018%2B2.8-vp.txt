















































DEMBFC7.tmp.xml


Pöytäkirjan asiakohta PTK 143/2018 vp

 Tarkistettu
4.0

Pöytäkirjan asiakohta 

PTK 143/2018 vp

Täysistunto

Torstai 17.1.2019 klo 15.59—18.39

2.8. Suullinen kysymys Brexit-prosessista (Olavi Ala-Nissilä kesk)
Suullinen kysymys SKT 233/2018 vp

Suullinen kyselytunti

Ensimmäinen varapuhemies Mauri Pekkarinen: Seuraava kysymys, edustaja Ala-Nis-
silä.

Keskustelu

16.54 Olavi Ala-Nissilä kesk: Arvoisa puhemies! Tiistaina Britannian parlamentti hylkä-
si neuvotellun brexit-sopimuksen. Britannialla on vaihtoehtoja jäljellä, kaikki huonoja, ja
näyttää siltä, että minkään taakse ei ole syntymässä enemmistöä, joten tämä asia tulee vel-
lomaan valitettavan pitkään.

Suomalaiset, jotka asuvat Britanniassa — mikseivät myös britannialaiset, jotka asuvat
Suomessa — ovat huolestuneita. Myöskin suomalaiset yritykset, jotka vievät metsäteolli-
suuden tuotteita, kemianteollisuuden tuotteita, elintarvikkeita, palveluja ovat huolissaan.
Kysyisin ulkoministeri Soinilta: mikä on nyt viestinne Suomen kansalaisille ja suomalai-
sille vientiyrityksille, että miten me selvitämme [Puhemies koputtaa] nämä edessä olevat
ongelmat, tämän epävarmuuden tilanteen? [Simon Elo: Tärkeä kysymys!]

16.55 Ulkoministeri Timo Soini (vastauspuheenvuoro): Arvoisa herra puhemies! Tietys-
ti avain tässä on Britannian parlamentilla ja sillä, että he saavat päätettyä oman tahtotilansa
siitä, minkälaisen brexitin he haluavat, koska he hylkäsivät sen sopimuksen, jonka he oli-
vat Euroopan unionin kanssa neuvotelleet. Olen kysyjän kanssa samaa mieltä siitä, että jäl-
jellä on vain huonoja vaihtoehtoja. Nyt on kuitenkin pääministeri Theresa Maylla maanan-
taihin asti aikaa esittää tiekartta, mahdollisia uusia avauksia, miten tässä voidaan päästä
eteenpäin.

Jokainen ministeriö on tehnyt niin sanottua kovan brexitin [Puhemies koputtaa] varau-
tumista, muun muassa siitä, miten lentoliikenteen haasteeseen vastataan, miten lääkkeitten
saatavuuden haasteeseen vastataan, miten laivaliikenteen haasteeseen vastataan. Mutta ai-
van varma on, [Puhemies koputtaa] että tästä tulee kielteisiä seurauksia. [Puhemies koput-
taa] Nyt kysymys on, miten niistä selvitään.

Kysymyksen käsittely päättyi.


