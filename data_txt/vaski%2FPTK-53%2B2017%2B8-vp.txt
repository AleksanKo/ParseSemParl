















































DEM906A.tmp.xml


Pöytäkirjan asiakohta PTK 53/2017 vp
Pöytäkirjan asiakohta 

PTK 53/2017 vp

Täysistunto

Perjantai 12.5.2017 klo 12.59—13.24

8. Lakialoite laiksi pysäköinninvalvonnasta annetun lain 3 §:n muuttamisesta
Lakialoite LA 11/2017 vp Antero Vartia vihr ym.

Lähetekeskustelu

Puhemies Maria Lohela: Lähetekeskustelua varten esitellään päiväjärjestyksen 8. asia.
Puhemiesneuvosto ehdottaa, että asia lähetetään lakivaliokuntaan.

Keskustelu

13.03 Antero Vartia vihr (esittelypuheenvuoro):  Arvoisa rouva puhemies! Pysäköinti-
virhemaksun suuruus on nykylain mukaan 20 euroa. Lisäksi sisäasiainministeriön asetuk-
sella voidaan säätää korkeammasta pysäköintivirhemaksusta kunnassa tai sen osassa, jos
liikennetiheys, paikoitustilojen niukkuus, pysäköintivirheiden määrä, liikenteen sujuvuus
tai muut liikenteelliset syyt sitä vaativat. Pysäköintivirhemaksun enimmäismäärä on 60 eu-
roa. Määrä on kuitenkin virheen laadusta riippumaton.

Virheellinen pysäköinti aiheuttaa usein vaaratilanteen muulle liikenteelle. Esimerkiksi
suojatien eteen pysäköinti aiheuttaa vaaratilanteen, jossa suojatietä ylittävä jalankulkija ei
pysäköidyn auton vuoksi näe tulevaa liikennettä eivätkä autoilijat näe jalankulkijaa. Tilan-
ne on vaarallinen erityisesti lapsille. Lain mukaan auton täytyy olla vähintään 5 metrin
päässä suojatiestä, mutta moni autoilija pysäköi suojatien eteen tästä huolimatta.

Liikenteen vaarantumisen aiheuttamasta pysäköinnistä tulisi voida määrätä korotettu
sakko. Liian alhainen pysäköintivirhemaksun taso näkyy tietoisena väärinpysäköintinä,
mikä ei ole pysäköintivirhemaksujärjestelmän tavoitteiden mukaista.

Arvoisa puhemies! Kaikessa yksinkertaisuudessaan: jos pysäköit auton, maksat mak-
sun, maksu menee umpeen ja saat sakon, se on suuruudeltaan yhtä paljon kuin jos pysäköit
niin, että auton pysäköinti aiheuttaa aidon vaaratilanteen. Tämän vuoksi katson, että vaa-
rallisesta pysäköinnistä tulisi voida määrätä kaksinkertainen sakko.

13.04 Timo Heinonen kok: Arvoisa rouva puhemies! On mukava olla vihreän edustajan,
edustaja Vartian, kanssa samaa mieltä. On varsin perusteltua, että tällaisissa paikoissa,
missä auton väärä pysäköinti aiheuttaa selkeän vaaran taikka uhkatilanteen taikka sen, että
palo- ja pelastusajoneuvot eivät pääse tarvittaessa esimerkiksi oven läheisyyteen taikka
hoitamaan vaikkapa tulipalotehtävää, olisi mahdollisuus korotettuun pysäköintivirhemak-
suun. Pidän myönteisenä myös sitä, että yksityisten parkkifirmojen taikka sakottajien mah-
dollisuus on nykyään jälleen voimassa. Pitää olla keinot puuttua myös talojen pihoissa ole-
viin parkkeerauksiin, ja niissä nämä yksityiset toimijat ovat varmasti tehokkain keino.

Arvoisa puhemies! Yksi asia, joka minua kyllä ihmetyttää, on se, että kun meillä maa-
seudulla on pysäköintikieltoalueita ja jos kunnalla ei ole käytössä pysäköinninvalvontaa,
 Tarkistettu
4.1



Pöytäkirjan asiakohta PTK 53/2017 vp
poliisi ei näihin puutu käytännössä lainkaan. Tämä täytyisi saada kyllä toimimaan niin, että
pysäköintikieltomerkillä olisi täysi vaikutus myös niillä alueilla, missä ei erikseen pysä-
köinninvalvontaa ole.

Arvoisa puhemies! Aivan lopuksi: Mielestäni myös edustaja Guzeninan aikanaan teke-
mä aloite siitä, että kotipalvelut ja kotisairaanhoidot ja nämä taas saisivat toisinpäin jous-
toa näissä lyhytaikaisissa pysäköinneissä, olisi aiheellinen ja se ansaitsisi kyllä etenemi-
sen, niin että voitaisiin tällaisia nopeita piipahduksia esimerkiksi sairaiden taikka ikäihmis-
ten luona tehdä ilman, että se auto täytyy jättää kovin mahdottomien teiden päähän.

13.06 Kari Kulmala ps: Arvoisa rouva puhemies! Edustaja Vartia on aloitteessaan oikeil-
la linjoilla. On olemassa monenlaisia pysäköintejä, ja monesta virheellisestä pysäköinnistä
ei ole kuitenkaan mitään haittaa tai vaaraa liikenneturvallisuudelle. Pidän erikoisena, että
kun auton pysäköintiaika ylittyy, niin tästä rikkeestä ajoneuvon omistaja tai haltija saa sa-
manlaisen rangaistuksen kuin suojatien eteen virheellisesti pysäköidystä ajoneuvosta. Vir-
heellinen pysäköinti aiheuttaa usein vaaratilanteen myös muulle liikenteelle. Tällöin myös
poliisi voi kirjoittaa siitä rangaistusvaatimuksen.

Tieliikennelain 3 § kertoo tienkäyttäjän yleisistä velvollisuuksista. Sen mukaan tien-
käyttäjän on noudatettava liikennesääntöjä sekä muutenkin olosuhteiden edellyttämää
huolellisuutta ja varovaisuutta vaaran ja vahingon välttämiseksi. Tienkäyttäjä ei saa tar-
peettomasti estää tai häiritä liikennettä.

Tieliikennelain 27 § kertoo pysäyttämisestä ja pysäköimisestä koskevat kiellot. Sen mu-
kaan ajoneuvoa ei saa pysäyttää eikä pysäköidä sellaiseen paikkaan eikä siten, että siitä ai-
heutuu vaaraa tai että liikenne tarpeettomasti estyy tai häiriintyy. Pysäyttäminen ja pysä-
köinti on kielletty muun muassa 5 metrin matkalla ennen suojatietä. Molemmissa tapauk-
sissa poliisi voi kirjoittaa ajoneuvon kuljettajalle rangaistusvaatimuksen.

Laki ajoneuvojen siirtämisestä, 5 §:n 1 momentti, kertoo ajoneuvon siirrosta pysäköi-
mistä koskevan säännöksen perusteella. Sen mukaan, jos ajoneuvo on pysäköity pysäköi-
mistä koskevan säännöksen vastaisesti tielle, tienpitoviranomainen tai kunnallinen pysä-
köinninvalvoja voi suorittaa lähi- tai varastosiirron aikaisintaan kahden vuorokauden ku-
luttua säännösten vastaisen pysäköinnin alkamisesta.

Saman pykälän 4 momentissa kerrotaan, että jos ajoneuvon pysäköinnistä aiheutuu vaa-
raa liikenneturvallisuudelle, poliisi on velvollinen viipymättä siirtämään ajoneuvon. Jos
pysäköinti aiheuttaa huomattavaa haittaa tienkäytölle, poliisi, tienpitoviranomainen tai
kunnallinen pysäköinninvalvoja voi toimittaa lähi- tai varastosiirron viipymättä. Mielestä-
ni näiden edellä mainittujen pykälien pitäisi olla aktiivisesti käytössä ja pysäköinninval-
vonnassa riittävästi henkilökuntaa.

Arvoisa puhemies! Arvostan erittäin paljon kuntien ja kaupunkien suorittamaa pysä-
köinninvalvontaa. Ilman valvontaa olisi täysi kaaos pysäköinnin osalta. Kukin pysäköisi
ajoneuvonsa, mihin haluaisi. Valvonnan tulee olla myös läpinäkyvää ja avointa ja niin var-
maa, ettei yksikään pysäköintivirhemaksu muutu oikeusasteissa. Silmiini pisti Helsingin
Sanomien uutinen noin vuoden takaa. Siinä kerrottiin, että joka kymmenennestä parkkisa-
kosta valitetaan Helsingissä ja lähes puolet valituksista menee läpi. Yksityinen pysäköin-
ninvalvonta on vielä sekavampaa. Samassa uutisessa kerrottiin, että kuljettaja oli saanut sa-
kot omassa taloyhtiössä omaan parkkiruutuun pysäköimisestä. Ymmärrän hyvin, että täl-
lainen tapaus on selvä ylilyönti ja inhimillinen virhe valvojalta, ja tilanne on toivottavasti
korjattu.
2



Pöytäkirjan asiakohta PTK 53/2017 vp
Tärkeintä lienee kokonaisuutta ajatellen, että liikennemerkit ovat selvät ja helposti ym-
märrettävät. Tällöin molempien, niin kuljettajan kuin valvojankin, on helppo niitä tulkita.
Pidän myös hyvänä, että parkkikiekkojen ulkoasussa ei tarvitse olla enää yhtä tarkka kuin
ennen. Siinä voi olla vaikka Aku Ankan kuva; pääasia lienee, että niihin on lähtöaika mer-
kitty selvästi.

Arvoisa puhemies! En pidä edustaja Vartian tekemää lakialoitetta huonona, mutta meil-
lä olisi jo tälläkin hetkellä mahdollisuus puuttua liikenneturvallisuutta vaarantaviin pysä-
köinteihin riittävästi, mikäli valvojia ja aktiivisuutta olisi riittävästi ja lakia tulkittaisiin oi-
kein. Tutkimusten mukaan kiinnijäämisriski on paras tae lakien noudattamisesta, ei ran-
gaistusten koventaminen.

13.11 Krista Mikkonen vihr: Arvoisa puhemies! Mielestäni edustaja Vartian lakialoite
on varsin kannatettava. On hyvin ihmisten oikeudentajun mukaista se, että jos pysäköinti-
virhe aiheuttaa enempi vaaraa, niin silloin se virhemaksukin olisi korkeampi. Ja aivan ku-
ten aloitteessa todetaan, liian alhainen maksu voi johtaa siihen, että ei juurikaan välitetä sii-
tä vaan pysäköidään, miten sattuu, ja kuitenkin nimenomaan ne vaarallisen pysäköinnin
paikat ovat sellaisia, mistä voi aiheutua suuria ongelmia. On huono, jos ajatus ihmisillä on,
että maksut ovat niin pieniä, että mieluummin maksan sen kuin mietin, mihin pysäköin.

Toivon, että tämä lakialoite etenee. Todellakin uskon, että suomalaiset hyvin laajasti
ymmärtävät sen, että vaarallisista pysäköinneistä on aivan kohtuullista olla korkeampi
maksu kuin vain tämmöisestä pysäköinnistä, joka sinänsä toki on lainvastainen mutta siitä
ei aiheudu niin paljon vaaraa kuin toisista tapauksista.

13.13 Maria Tolppanen sd: Arvoisa puhemies! Minun mielestäni tässä pysäköintisystee-
missä meillä Suomessa on tällä hetkellä jo nyt viidakon lait ja laki lonkalla. Meillä on niin
paljon yksityisiä pysäköinninvalvojia, ja niitä käytetään erittäin paljon esimerkiksi juuri
vuokra-asuntoalueilla, missä on vähän pysäköintitilaa. Siellä käy jopa niin, että kun sinne
muutetaan ja muuttoauto ajetaan oven eteen, niin tulee pysäköintivirhemaksu, koska ei sin-
ne saa pysäköidä. Tämä on minusta täysin käsittämätöntä. Siis jonkinlainen talonpoikais-
järki pitäisi olla tässä käytössä.

Sinänsä, jos pysäköidään vaarallisiin paikkoihin, on ihan ok, että siitä myöskin rangais-
taan. Mutta se, mitä tässä lakiesityksessäkin todella todettiin, että alhaisin maksu on 20 eu-
roa: tuo 20 euroa taitaa olla semmoinen kauas jäänyt kaunis kirjaus sinne, eli taitavat olla
vähintään sen 60 euroa ja jopa sen ylikin silloin, kun yksityiset laskuttavat. Ainakin meillä
oli jopa yli sen, toki niitä sitten oikaistiin jonkin verran. Mutta semmoinen jonkinnäköinen
järki pitäisi saada siihen, mitä väärin pysäköiminen maksaa — juuri niin, onko kysymyk-
sessä vaaran aiheuttaminen, onko kysymyksessä se, että pysäköintiaika ylittyy minuutilla
tai kahdella tai viidellä minuutilla, kuinka nyt tahansa, että mikä on se kohtuus missäkin.

On muistettava, että vaikka kansanedustajalle esimerkiksi 60 euron pysäköintivirhe-
maksu ei ole paljon, niin työttömälle, joka myöskin saattaa sen saada ja saakin silloin, kun
pysäköi väärin, se on hirveän iso määrä, eli näitä pitäisi kyllä vähän kohtuuntaa. Minun
mielestäni olisi paljon parempi, että meillä näistä virhemaksuista siirryttäisiin ylipäätään-
kin ansiotuloista laskettaviin sanktioihin. Silloin ne olisivat kaikille samanlaisia. Jos sank-
tio on 40 prosenttia tuloista, niin se on kaikille se 40 prosenttia tuloista. Jos se 10 prosent-
tia, niin se on silloin kaikille 10 prosenttia. Se on tasapuolista — ei suinkaan se, että se on
tasasuuruinen, se ei ole tasapuolista.
3



Pöytäkirjan asiakohta PTK 53/2017 vp
13.15 Mari-Leena Talvitie kok: Arvoisa puhemies! Niin kuin tässä keskustelussa on tul-
lut esiin, lainsäädäntö tosiaan antaa pysäköintivirhemaksulle ala- ja enimmäisrajan. Enim-
mäisraja on 60 euroa ja alaraja 20 euroa, mutta muuten pysäköintivirhemaksu on kunta-
kohtainen. Kunnat pystyvät myöskin määräämään sen, minkä verran sitä otetaan.

Tässä lakialoitteessa on hyvää se, että siinä nimenomaan kerrotaan tästä vaaratilanteesta
ja esitetään siihen kaksinkertaistusta. Silloin se ei olisi tavallaan minkään euron summai-
nen, vaan se kaksinkertaistuisi siihen summaan, mitä on sillä hetkellä siinä tilanteessa käy-
tössä. On totta, että virheellinen pysäköinti saattaa aiheuttaa vaaratilanteita, sen kaltaisia
vaaratilanteita, jotka ovat melkein rinnastettavissa siihen, että ajaa liikenteessä ylinopeutta
tai alkoholin vaikutuksen alaisena tai muuten vaarantaa liikennettä. Ja jos ajatellaan niitä
tilanteita liikenteessä, niin me olemme lakivaliokunnan kanssa kuulemisissa viimeisinä
vuosina näihin paneutuneet, ja niissä kuitenkin euromäärät ovat huomattavasti suurempia
kuin 20 euroa tai 60 euroa, niin että siinä mielessä tämä lakialoite on ihan kannatettava.
Henkilökohtaisesti tietenkin harmittaa, että tähän olisi ollut mahdollisuus saada enemmän-
kin allekirjoituksia, jos olisi ollut laajemmin tiedossa se, että tätä aloitetta on tehty, mutta
yleisesti ottaen aloite on varsin kannatettava.

13.16 Outi Mäkelä kok: Arvoisa rouva puhemies! Aloite on hyvä ja siinä mielessä hyvä,
että se herättää keskustelua tästä vaarallisesta pysäköinnistä. Täytyy sanoa, että kun liiken-
teessä paljon itsekin kuljen, niin olen hieman huolissani siitä, onko välinpitämättömyys li-
sääntynyt vai onko toisaalta myöskin tässä pysäköinnin ohjeistuksessa, sen selkeyttämises-
sä, tarpeita. Viime aikoina olen huomannut, että tämmöinen rinnakkaispysäköinti on li-
sääntynyt, erityisesti täällä pääkaupungissa, ja siitä olen todella huolissani, että se aiheut-
taa monesti tilanteita, joissa pienet kadut tukkiutuvat. Ehkä se on tämmöinen keskieuroop-
palainen ilmiö, että pistetään vilkut päälle ja lähdetään asioille, mutta se ei ole Suomen
hengen eikä liikennekulttuurin mukaista, ja tässä mielessä olisin sitä mieltä, että pysäköin-
ninvalvontaa olisi syytä edelleen lisätä. Uskon, että se tuottaa kyllä takaisin siihen panos-
tetut resurssit. Mutta aloite itsessään on hyvä keskustelunavaus.

13.17 Markku Rossi kesk: Arvoisa rouva puhemies! Sikäli mielenkiintoinen lakialoite,
että on hyvä tarkastella myös pysäköintiä ja siihen liittyviä kysymyksiä lainsäätäjän ja lain-
säädännön näkövinkkelistä.

Kyllähän käytännössä tietyntyyppistä röyhkeyttä, piittaamattomuutta ilmenee pysäköin-
nissä, ja jos maksu on tai ainakin tuntuu jostakin pieneltä, niin sillä ei sitten ole juuri mer-
kitystä. Kuitenkin on syytä lähteä myös siitä, että eivät pysäköintivirhemaksutkaan saa olla
mitään kuntien rahastusautomaatteja. Valvontaan menee myös varsin paljon rahaa, joten
on vaikea sanoa, kuinka paljon se sitten nettona kunnille käytännössä tuottaa.

Mutta tulee mieleen, että kun teknologia kulkee eteenpäin, niin varmaan pysäköijienkin
ja autolla liikkuvien kannalta on eduksi se, että päästään järjestelmiin, joissa se pysäköin-
tiaika ei olekaan joko etukäteen maksettu tai perustu johonkin tarkkaan aikaan, vaan pysä-
köijä maksaa siitä ajasta, minkä pysäköi. Se on silloin reilua, silloin ei myöskään tule niitä
pahimmillaan muutaman minuutin takia sattuvia virhemaksuja. Tältä osin kyllä teknologia
tulee meitä auttamaan, ja tätä pitää viedä kaiken kaikkiaan eteenpäin.

Eräs ongelma, mikä tähän liittyy myös, on nämä diplomaattikilvillä varustetut autot. En
ole ihan varma, kuinka paljon lähetystöiltä pystytään perimään pysäköintivirhemaksuja,
mutta tavallaan antaa kyllä väärän kuvan aina tietyn valtion tai joidenkin valtioiden toimin-
4



Pöytäkirjan asiakohta PTK 53/2017 vp
nasta ja heidän edustajiensa toiminnasta, jos tällaista ilmenee. Minä en tiedä, mikä hymiö-
merkki siinä olisi sitten paikallaan, ehkäpä ne suupielet alaspäin näihin autoihin tai jotakin
muuta vastaavaa, ryhtymättä nyt mihinkään kansalaistoimintaan asian tiimoilta, mutta kyl-
lä minusta diplomaattienkin pitää noudattaa lainsäädäntöä.

Yksi pieni ongelma vielä, joka meillä näissä pysäköintiasioissa on, on jakeluautot, jotka
joutuvat pysäköimään monesti sellaisiin paikkoihin, joissa se tavallaan ei olisi kunnolla
edes sallittuakaan. Näihin pitäisi löytää kyllä vastauksia, mitenkä sitten saadaan mansikat
ja muut tuotteet vietyä aina turvallisesti ja hyvin perille.

13.20 Timo Heinonen kok: Arvoisa rouva puhemies! On hyvä, että hallitus on tässä py-
säköintiasiassakin myös turhaa byrokratiaa purkanut. Meillähän oli äärimmäisen tarkkaan
säänneltyä jopa tekstikoosta ja väristä ja muodosta lähtien kaikki parkkikiekoissa. On hy-
vä, että liikenneministeri Berner on ollut näissä aktiivinen ja tuonut maalaisjärkeä näihin.
Välillä tuntuu siltä, että näissä mennään ei maalaisjärki edellä vaan pilkku edellä, ja on hy-
vä, että niitä on muutettu.

Hyvä, että nyt tämä aloite, jossa esitetään korotusta nimenomaan näihin vaarallisiin py-
säköinteihin taikka vaaraa aiheuttaviin pysäköinteihin, tulee liikennevaliokunnan käsitte-
lyyn. Toivon, että tämä aloite siellä saa myönteistä selvittelyä, ja toivoisin, että tämä edus-
taja Guzeninan aikanaan tekemä esitys maksuttomasta pysäköinnistä kodinhoitajien ja ko-
tisairaanhoitajien kohdalla voisi nousta vaikka tässä samassa keskustelussa esille. On koh-
tuutonta, että silloin kun käydään tekemässä tällaista työtä, että käydään esimerkiksi vie-
mässä lääkkeitä taikka kotisairaanhoito piipahtaa siellä ikäihmisen taikka muuten hoitoa
tarvitsevan luona, niin siellä ensimmäisenä on parkkipirkko sitten iskemässä lappua ikku-
naan. Tällaisiin tilanteisiin pitää löytyä mielestäni sellainen maalaisjärkinen ratkaisu, joka
kestää sitten tarkastelua siitä näkökulmasta.

On hyvä, että tällaisia aloitteita tulee, ja tästähän jää ihan hyvä mieli, kun on päässyt ke-
humaan sekä vihreää että demaria tänään, eli kun hyviä esityksiä tulee puolueesta kuin
puolueesta, niin annetaan niille tuki silloin.

13.21 Veera Ruoho ps: Arvoisa puhemies! Tosiaan pysäköintivirhemaksuilla on merki-
tyksensä: järjestelmä on luotu tarpeeseen, eli ei autoilijoiden kiusaksi, kuten se ymmärret-
tävästi PVM:n saaneista usein tuntuu. Ja kuten tuossa aiemmin edustaja Tolppanenkin toi
esiin, niin kyllä se todella kirpaisee varsinkin pienituloisten taloudessa.

Mutta todellakin, hälytysajoneuvoille kuin myös erilaisille huoltoajoneuvoille on oltava
tilaa kulkea, eikä pysäköinti saa aiheuttaa vaaraa esimerkiksi jalankulkijoille varsinkaan
suojateiden läheisyydessä. Mutta haluan vielä korostaa, edustaja Kulmala aiemmin toikin
esiin sitä, että olennaista on todellakin tämä kiinnijäämisriski: siinä me tarvitsemme pysä-
köinninvalvojia riittävästi, eli se takaa sen lakien noudattamisen, ei niinkään se rangaistuk-
sien koventaminen.

Kiitän kuitenkin edustaja Vartiaa lakialoitteesta.

13.22 Antero Vartia vihr: Arvoisa puhemies! Haluan lausua kiitokseni täällä pidetyistä
puheenvuoroista. Se, mistä tässä on kyse, on se, että suojatien eteen pysäköity auto on pa-
himmillaan äärimmäisen vaarallinen, jokainen sen meistä tietää. Jos ajatellaan lasta, joka
ylittää katua, hän ei välttämättä osaa enää kadulle astuttuaan pysähtyä auton jälkeen katso-
maan, että tuleeko sieltä auto. Tämä on se, mihin tässä pyritään puuttumaan: tehdään eri-
5



Pöytäkirjan asiakohta PTK 53/2017 vp
tyisesti lapsille mutta myös kaikille muillekin liikenteessä liikkumisesta turvallisempaa, ja
sitten tässä tietysti huomioidaan myös pelastustiet.

Koska istun oppositiossa, esitän kainon toiveen, että viette asiaa eteenpäin. Olisi hienoa,
jos tähän saataisiin parannusta.

Keskustelu päättyi.

Asia lähetettiin lakivaliokuntaan.
6


