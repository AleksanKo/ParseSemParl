















































DEME1FD.tmp.xml


Pöytäkirjan asiakohta PTK 47/2015 vp
Pöytäkirjan asiakohta 

PTK 47/2015 vp

Täysistunto

Torstai 8.10.2015 klo 16.00—20.08

2.2. Suullinen kysymys veronkierron estämisestä (Satu Hassi vihr)
Suullinen kysymys SKT 27/2015 vp

Suullinen kyselytunti

Toinen varapuhemies Paula Risikko: Seuraava kysymys, edustaja Hassi.

Keskustelu

16.36 Satu Hassi vihr: Arvoisa puhemies! Pääministeri viittasi 10 miljardin kestävyysva-
jeeseen. Eduskunnan tarkastusvaliokunnan mukaan Suomi menettää veronkierron takia
vuosittain jopa 6 miljardia euroa. Veronkierron suitsiminen olisi paljon parempi ja reilum-
pi tapa vähentää velkaantumista kuin koulutukseen ja köyhimpiin iskevät leikkaukset. Oh-
jelmassaan hallitus lupaakin toimia veronkiertoa vastaan mutta oikeasti näyttää toimivan
päinvastoin. Hallitus vähentää poliisilta harmaan talouden estämisrahoja 6 miljoonaa, min-
kä arvioidaan vähentävän valtion tuloja yli kaksinkertaisesti. Hallitus myös ilmoitti ajavan-
sa syyttäjälaitoksen ja Verohallinnon vastustamaa hallintarekisteriä, joka mahdollistaa
osakeomistuksen piilottamisen ulkomaisiin pankkeihin ja monimutkaisten ketjujen taakse.
Tosin tänään ulkoministeri ilmoitti, että tämä hanke peruutetaankin. Kysynkin: Ymmärtää-
kö hallitus, mitä se tekee? Esimerkiksi haluaako hallitus estää veronkiertoa vai haluaako
hallitus päinvastoin sitä edistää?

16.37 Valtiovarainministeri Alexander Stubb (vastauspuheenvuoro): Arvoisa rouva
puhemies! Tuossa kysymyksessä taisi olla monta kokonaisuutta yhdessä, ja suora vastaus
tietysti tuohon varsinaiseen kysymykseen, haluammeko estää veronkiertoa, on "kyllä", il-
man muuta.

Hallituksella on muutamia toimenpiteitä tähän liittyen. Ensimmäinen on se, että me li-
säämme taistelua harmaata taloutta vastaan ja veronkiertoa vastaan, sisäiseen turvallisuu-
teen noin 50 miljoonaa euroa. Lisäksi me teemme paljon yhteistyötä nimenomaan meidän
kansainvälisten kumppaneidemme kanssa tähän liittyen. Olin Luxemburgissa maanantai-
na ja tiistaina, ja yksi kokonaisuus, jota siellä käsittelimme, oli verotietojen vaihto. Otan
esimerkin: Apple ei tänä päivänä käytännössä yrityksenä maksa minnekään veroa, koska
he ovat tehneet erityisen sopimuksen Irlannin valtion kanssa. Nyt me päädyimme ratkai-
suun, jolla tulevaisuudessa tämäntyyppisiä sopimuksia ei voida tehdä.

Hallintarekisterikokonaisuus on sitten eri kokonaisuus, mutta olen valmis myös siitä
keskustelemaan.

Toinen varapuhemies Paula Risikko: Pyydän nyt niitä edustajia, jotka haluavat esittää li-
säkysymyksiä, ilmoittautumaan painamalla V-painiketta ja nousemalla seisomaan.
 Tarkistettu
4.0



Pöytäkirjan asiakohta PTK 47/2015 vp
16.39 Satu Hassi vihr (vastauspuheenvuoro): Arvoisa puhemies! Valtiovarainministeri
Stubb puhui tietojenvaihdosta, josta on EU:ssa sovittu, ja se on oikein hyvä asia. Kuitenkin
tilanne on se, että toissa vuonna Suomessa suuryritykset maksoivat liikevoitoistaan yhtei-
söveroja alle 7 prosenttia mutta pienyritykset jopa 24 prosenttia, mikä osoittaa, että suu-
rimmat yritykset parhaiten voivat käyttää valtioiden välisiä verotuksen eroja erilaiseen ve-
rokikkailuun ja veronkiertoon. EU:ssa niin sanottu Lux Leaks -skandaali on nostanut tä-
män asian uudella tavalla esille.

On monia asioita, mitä EU:ssa voidaan tehdä aikaisempien päätösten lisäksi, ja nyt ky-
synkin: haluaako hallitus EU:ssa olla tukemassa sitä, että esimerkiksi yritysten maakohtai-
nen raportointivelvoite laajennetaan koskemaan kaikkia tietyn kokoluokan kansainvälises-
ti toimivia yrityksiä, tai yritysveron yhteistä laskentapohjaa EU-alueella, vaikka yritysve-
rotasot (Puhemies koputtaa) sinänsä olisivat erilaisia?

16.40 Valtiovarainministeri Alexander Stubb (vastauspuheenvuoro): Arvoisa rouva
puhemies! Me työskentelemme Euroopan unionin sisällä siltä pohjalta, että verotusta sinäl-
lään ei harmonisoida mutta verotietojen jakamista lisätään. Sitä me teimme maanantaina ja
tiistaina Luxemburgissa, ja sitä me tulemme tekemään myös tulevaisuudessa. Minun mie-
lestäni edustaja Hassi on aivan oikeilla jäljillä sen suhteen, että monet kansainväliset, mo-
nikansalliset yritykset luovat globaalisti sellaisen verosuunnittelujärjestelmän, jota on vai-
kea seurata. Euroopan unionin sisällä meillä on yhteismarkkinat, joilla ihmiset, tavarat,
palvelut ja raha liikkuvat vapaasti. Se tarkoittaa myös sitä, että meidän täytyy löytää järjes-
telmä, jossa pörsseissä tai suuryrityksissä verotusjärjestelmät nähdään läpinäkyvästi. Sen
takia meillä on olemassa Euroopan unionissa sisämarkkinat, ja sen eteen me teemme töitä.

16.41 Eero Heinäluoma sd (vastauspuheenvuoro): Arvoisa puhemies! Eduskunnan tar-
kastusvaliokunta on käynyt nyt syksyn aikana lävitse harmaata taloutta suhteessa niihin ai-
kaisempiin eduskunnan päätöksiin, mitä on tapahtunut, ja siinä on tullut ilmi todella häm-
mästyttäviä havaintoja. Ensimmäinen on se, että meillä on tehty erittäin tehokasta työtä nyt
viime vuosien aikana, ja se on tuottanut valtiolle paljon lisää verotuloja. On saatu näitä ros-
voja kiinni, ja sitä kautta nämä kulut ovat olleet pieni osa niistä tuloista, jotka ovat tulleet.
Nyt tiedossa on, että ensi vuoden budjetista meiltä puuttuu 6 miljoonaa kokeneiden talous-
rikostutkijoiden toiminnan jatkamiseen ensi vuoden osalta. Luku, minkä nämä tutkijat ovat
tuottaneet per vuosi, on vielä suurempi kuin edustaja Hassi tässä arvioi: se on siis lähes 50
miljoonaa euroa suorina tuloina, puhumattakaan kerrannaisvaikutuksista. Nyt tulee mie-
leen, että eikö kannattaisi tämä 6 miljoonaa käyttää eikä laittaa näitä talousrikostutkijoita
joihinkin muihin tehtäviin vuodenvaihteessa, (Puhemies: Aika!) jotta tulisi tämä 50 mil-
joonaa. Mitä, ministeri Stubb, tähän sanotte?

16.42 Valtiovarainministeri Alexander Stubb (vastauspuheenvuoro): Arvoisa rouva
puhemies! Oikeastaan kolme vastausta:

Ensimmäiseksi sanon, jotta ei synny väärinkäsitystä, että kun me olemme suomalaisten
ihmisten ja yritysten kanssa tekemisissä, niin valtaosa, 99,9 prosenttia, heistä on rehellisiä,
hyviä työntekijöitä ja yrittäjiä. Meidän ei pidä luoda sitä kuvaa, että ikään kuin viljelemme
tässä maassa harmaata taloutta, koska me emme sitä tee.
2



Pöytäkirjan asiakohta PTK 47/2015 vp
Toinen huomio liittyy kansainväliseen yhteistyöhön. OECD:n piirissähän meillä on
myös 15 eri toimenpidettä BEPS-varjon alla, joilla pyrimme kitkemään sitä harmaata talo-
utta.

Ja viimeinen huomio siitä 6 miljoonasta, mihinkä edustaja Heinäluoma tuossa äsken
viittasi: kyllä, sisäministeriö voi ihan sisäisten siirtojen kautta toimia tämäntyyppisissä
asioissa.

16.43 Hanna Sarkkinen vas (vastauspuheenvuoro): Arvoisa puhemies! Mikäli hallinta-
rekisteriesitys etenee, niin silloin Finanssialan Keskusliitto, veronkiertäjät ja pankit voivat
kyllä todeta, että nyt on tilipäivä. Esitys helpottaisi veronkiertoa, rahanpesua ja sisäpiiri-
kauppoja. Hallintarekisteriesitystä ovat arvostelleet niin poliisi ja syyttäjä kuin verottaja-
kin. Valtiovarainministeriö ajoi omistusten salaamisen mahdollistavaa hanketta jo viime
kaudella, mutta silloiset hallituspuolueet vasemmistoliitto, SDP ja vihreät estivät asian
etenemisen. (Touko Aalto: Mitä sanoo Soini?) Miksi nykyinen hallitus haluaa helpottaa
veronkiertoa ja sisäpiiririkoksia ja vähentää omistusten läpinäkyvyyttä? Miksi hallitus ha-
luaa mahdollistaa tällaiset hämärärekisterit, vai perutaanko tämä tarpeeton ja epäreilu esi-
tys?

16.44 Valtiovarainministeri Alexander Stubb (vastauspuheenvuoro): Arvoisa rouva
puhemies! Tuossa kysymyspuheenvuorossa taisi olla aika monta mielenkiintoista sanaa:
"veronkierto", "rahanpesu", "harmaa talous", "sisäpiiritieto" ja "hämärä raha". Ihan vain
selvyyden vuoksi: Tässä arvopaperikeskusasetuksessa, joka siis on jo tänä päivänä voimas-
sa, ei todellakaan ole kyse siitä. Kyse on lähinnä siitä, että Suomi on pieni maa, jolla on
erittäin pieni markkina. Jos me emme mene mukaan tähän arvopaperikeskusasetukseen,
niin on hyvinkin mahdollista, että me jäämme ikään kuin sen ulkopuolelle. (Välihuutoja
vasemmalta)

On olemassa kaksi erilaista järjestelmää. Yksi on suorat tilit ja toinen on hallintarekiste-
ri. Suorat tilit ovat Suomen lisäksi seuraavissa maissa: Romania, Bulgaria, Kypros, Kreik-
ka, Slovenia ja Slovakia. Kaikissa muissa on hallintarekisteri, paitsi Ruotsissa, jossa on
nämä molemmat. Se, mitä me ehdotamme näissä yksityiskohtaisissa valmisteluissa, jotka
siis (Puhemies: Aika!) jatkuvat, on Ruotsin malli.

16.45 Ville Niinistö vihr (vastauspuheenvuoro): Arvoisa puhemies! Harmaan talouden
torjunta on tärkeää, ja siinä edistyttiin viime hallituskaudella hyvin. Suomi sai EU:sta mah-
dollisuuden jatkaa meidän nykykäytäntöä, mitä tulee pörssiomistusten avoimuuteen. Mi-
nusta on aika erikoista, että valtiovarainministeriö ja ministeri Stubb on nyt tuonut tämän
hallintarekisteriehdotuksen jälleen pöydälle, vaikka asiaa käsitellyt työryhmä on tuskin ko-
koontunut ja vaikka poliisi, verottaja, oikeuslaitos ovat edelleen kriittisiä sen suhteen. Tie-
dän, että olette tehneet tiettyjä parannuksia sinne. Tiedän, että kokoomuksen emopuolueen
vastustuksesta huolimatta Euroopan tasolla on saatu automaattista tietojenvaihtoa ja har-
maan talouden torjuntaa eteenpäin. Se on hyvä asia. Mutta asiantuntijat ja viranomaiset sa-
novat, että se ei tule riittämään siihen, että nykyavoimuus säilyisi pörssiomistuksissa. Eri-
tyisen tärkeää se on siksi, että talouden ja yhteiskunnan päättäjien kytkösten pitää olla jul-
kisuudessa avoimesti arvioitavissa. Tärkeää se on myös, jotta sijoittajariski on mahdolli-
simman pieni. Sijoittajan pitää tietää, ketkä ovat omistajia, (Puhemies: Aika!) jotta tietää
3



Pöytäkirjan asiakohta PTK 47/2015 vp
riskin. Ministeri Stubb ja pääministeri Sipilä, aiotteko viedä hallintarekisteriasiaa eteen-
päin vai ette? (Eduskunnasta: Mitä sanoo Soini?)

16.46 Valtiovarainministeri Alexander Stubb (vastauspuheenvuoro): Arvoisa rouva
puhemies! Voisin olettaa, että edustaja Niinistö pitää ihmisten, tavaroiden, palveluiden ja
rahan vapaata liikkumista Euroopan unionin alueella hyvänä asiana. Se on varmasti mei-
dän lähtökohtamme. Tämän esityksen tavoitteena on pitää huoli siitä, että pääomat ja toi-
mijat pysyvät Suomessa. Sen suhteen avoimuus ei muutu. Itse asiassa tiedonsaanti kahdel-
la tasolla, siis sekä viranomaisten että yleistiedon tasolla, tulee kohentumaan ja parantu-
maan. Tänä päivänä, edustaja Niinistö, Arvopaperikeskus on belgialainen monopoli, se on
belgialainen monopoli täällä Suomessa. Se on ainoa, joka pitää näitä tietoja sisällään. Tä-
män uuden esityksen pohjalta, johonka te ette tainnut viitata, vaan te taisitte viitata siihen
vanhaan, vuoden 2014 esitykseen, itse asiassa reaaliaikaisesti me pystymme antamaan tätä
informaatiota, eli avoimuus säilyy. Tänä päivänä, jos me emme (Puhemies: Aika!) tekisi
tätä muutosta, suomalainen yritys voisi siirtyä pörssiin ulkomaille emmekä saisi siitä tie-
toja.

16.47 Sari Essayah kd (vastauspuheenvuoro): Arvoisa rouva puhemies! Tämä EU:n ar-
vopaperimarkkina-asetus todellakin käsiteltiin viime kaudella Euroopan parlamentissa, ja
siellä EPP-ryhmän jäsenenä sain sinne nimenomaan neuvotelluksi viime kauden hallituk-
sen linjan mukaisen kirjauksen, joka tarjosi Suomelle mahdollisuuden jatkaa tätä nykyistä
käytäntöä. Sen sijaan Suomi on ollut poikkeus siinä mielessä, että meillä on todellakin ol-
lut yhden yrityksen monopoli, ja siltä osin on varmasti paikallaan muuttaa tätä.

Mutta nyt luulen näin, että olisi tärkeää ottaa aikalisä tämän asian käsittelyssä, koska on
turha luoda sellaista tilannetta, että ihmiset ajattelevat, että tässä todellakin ollaan luomas-
sa jotain veronkiertoa ja salailua. Meidän olisi tärkeää odottaa vuoteen 2017, kun me
näemme, millä tavalla tämä automaattinen tietojenvaihto lähtee toimimaan. Toisaalta pan-
kit voivat kertoa, minkälaisen rekisterin he ovat perustamassa, mikä takaa tämän avoimuu-
den jatkumisen, koska avoimuudestahan tässä loppujen lopuksi on kysymys ja (Puhemies
koputtaa) tietojensaannista, ei suinkaan siitä, minkä muotoinen meillä tuo rekisteri on.

16.48 Valtiovarainministeri Alexander Stubb (vastauspuheenvuoro): Arvoisa rouva
puhemies! Juuri näin. Tämähän perustuu itse asiassa kahteen kokonaisuuteen, joista en-
simmäinen on viranomaissaanti ja toinen on se yleisöjulkisuus. Viranomaissaannista voisi
oikeastaan väittää, että tämä jopa vahvistuu, eli tässä esityksessä me joutuisimme joka ker-
ta pistämään pöytään omistajan, hänen sosiaaliturvatunnuksensa, arvo-osuuksiensa mää-
rän, maksetut tuotot ja tiedot kaupoista. Moniportaisessa hallintarekisterissä tämä olisi
edelleen velvoite. Eli tavoitteena on lisätä avoimuutta Suomessa. Jotta tämä kävisi selväk-
si, niin sanon: Me emme pysty vaikuttamaan muiden viranomaisten toimintaan toisessa
EU-maassa, mutta se, minkä me pystymme tekemään, on edistää verotietojen vaihtoa. Sen
takia tässä on kahden vuoden siirtymäjakso, kunnes se verotietosopimus astuu voimaan ja
sitä kautta me saamme paremmin informaatiota. Tällä ei ole tavoitteena kätkeä, tällä tavoit-
teena on pitkässä juoksussa avata ja varmistaa se, että Suomessa pysyvät edelleen pääomat
ja toimijat.
4



Pöytäkirjan asiakohta PTK 47/2015 vp
16.49 Harri Jaskari kok (vastauspuheenvuoro): Arvoisa rouva puhemies! Tietysti nyt on
hyvä katsoa, että esitys tulisi ensin tänne ja käytäisiin lävitse. Ja niin kuin hallituksen puo-
lella on vakuutettu, se esitys on erilainen kuin vuoden 2012 esitys, mikä turvaa sitä näky-
mää. Siinä on myöskin se, että tulee tämä eurooppalainen tietojenvaihto, ja se tekee sen
paljon, paljon paremmaksi, plus täällä on luvattu, että hallintarekisterin takana olevat tie-
dot ilmoitetaan reilusti ja reaaliaikaisesti. Oikeastaan minä pyytäisin, että odotettaisiin ja
katsottaisiin se esitys ja sitten vietäisiin eteenpäin.

Mutta se toinen puoli tästä on juuri se, että suomalaiset tarvitsevat työtä, suomalaiset yri-
tykset tarvitsevat pääomia, ja jos ne meidän kustannukset pääomien hankinnasta pienene-
vät, niin se lisää työtä ja mahdollisuuksia. Varmasti ministerillä on tietoa, paljonko tällä
hetkellä suomalaiset kustannukset tästä arvo-osuustilistä ovat korkeammat kuin esimerkik-
si naapurimaissa tällä hetkellä.

16.51 Valtiovarainministeri Alexander Stubb (vastauspuheenvuoro): Arvoisa rouva
puhemies! Kyllä on. Itse asiassa ne hyödyt, jotka tämäntyyppisestä mahdollisesta mallista
tulisivat, ovat siinä, että kuluttaja voittaa, säilytyskustannukset laskevat, sijoittaja saa itse
valita ja pääomamarkkinakustannukset laskevat. Jos me katsomme suoraan niitä kustan-
nuksia tällä hetkellä, niin meidän järjestelmämme on Ruotsiin verrattuna noin kaksi kolme
kertaa kalliimpi. Jos me katsomme ihan suoria kustannuksia laskennallisesti, niin kuluttaja
säästäisi sellaiset 28—35 miljoonaa euroa. Minkä takia? Sen takia, että se on ihan normaa-
lia. Jos meillä on Arvopaperikeskus, joka on monopoli, se vetää siitä välistä. Kun me saam-
me lisää kilpailijoita tälle kentälle, niin se tarkoittaa sitä, että kokonaiskustannukset laske-
vat ja pääomat virtaavat huomattavasti paremmin ja kuluttajat hyötyvät.

Toinen varapuhemies Paula Risikko: Tästä teemasta vielä yksi kysymys, ja sen esittää
edustaja Lindtman.

16.51 Antti Lindtman sd (vastauspuheenvuoro): Arvoisa puhemies! Ehkä kuitenkin on
hyvä muistaa, kun valtiovarainministeri kertoi tässä näistä hyödyistä, että esimerkiksi Osa-
kesäästäjien Keskusliitto on suhtautunut kielteisesti tähän — siis he, jotka edustavat pien-
sijoittajia. Se on totta, että tämä arvopaperiasetus on voimassa, mutta ministeri jättää ker-
tomatta, että ei sitä tarvitse toteuttaa niin, että meidän pitäisi mennä näihin hallintarekiste-
reihin, joilla voi piilottaa omaisuutta, arvopapereita, ulkomaille. Nyt se keskeisin ongelma
tässä esityksessä on, että kun tänä päivänä on laitonta ulkomaisten hallintarekistereiden
kautta ikään kuin piilottaa ja sitä kautta kiertää tätä julkisuutta, niin nyt sillä esityksellä,
minkä te olette tekemässä, tämä tehtäisiin lailliseksi. Ja kun sanotte, että ei saisi käyttää sa-
noja "harmaa talous" tai "sisäpiiri" tai "veronkierto", niin kuitenkin Helsingin poliisi on ar-
vioinut, että tämä tuo mahdollisuuksia rikollisille, ja valtakunnansyyttäjä on arvioinut, että
tämä tulee suoraan lisäämään rikollisuutta. (Puhemies: Aika!) Otatteko näiden viranomais-
ten huolen vakavasti? Muuttuuko hallituksen linja tässä nyt?

16.53 Valtiovarainministeri Alexander Stubb (vastauspuheenvuoro): Arvoisa rouva
puhemies! Luulen, että edustaja Lindtman varmasti viittasi siihen ehdotukseen muutamien
vuosien takaa. Me olemme pyrkineet tekemään tähän korjauksia. Nyt ihan vain tällaisena
perushuomiona: tietosuojavaltuutettu taisi tänään todeta, että itse asiassa tämä meidän eh-
dotuksemme voi olla avoimuudeltaan liian pitkälle menevä.
5



Pöytäkirjan asiakohta PTK 47/2015 vp
Antaisin edustaja Lindtmanille ehkä kaksi esimerkkiä tästä vaikeudesta. Ensimmäinen
on se, että ilman tätä muutosta yksi Suomen 130 pörssiyhtiöstä voi tänä päivänä siirtää
koko toimintansa ulkomaiseen arvopaperikeskukseen ilman että Suomen viranomaisilla on
mitään tiedonsaantimahdollisuutta. Jos me teemme tämän uudistuksen, silloin heillä on tä-
mä. Annan toisen esimerkin: Jos suomalainen omistaa esimerkiksi ranskalaisen yrityksen
osakkeita Pariisin pörssissä ja suomalainen yritys fuusioituu sen kanssa, silloin hänen olisi
laitonta omistaa tätä.

Viimeinen huomio: tässä ei kannata minun mielestäni nyt levittää siinä mielessä väärää
sanaa, kun nykyinen järjestelmä mahdollistaa huomattavasti helpommin kätkemisen (Pu-
hemies: Aika!) vaikkapa holdingyhtiöiden kautta. 

Kysymyksen käsittely päättyi.
6


