















































DEMDEBB.tmpSave.xml


Pöytäkirjan asiakohta PTK 6/2016 vp
Pöytäkirjan asiakohta 

PTK 6/2016 vp

Täysistunto

Torstai 11.2.2016 klo 15.59—21.21

2.1. Suullinen kysymys kabotaasiliikenteestä (Katja Taimela sd)
Suullinen kysymys SKT 4/2016 vp

Suullinen kyselytunti

Puhemies Maria Lohela: Edustaja Taimela.

Keskustelu

16.00 Katja Taimela sd: Arvoisa puhemies! Suomalainen kuljetusyrittäjä pitää talouden
pyörät pyörimässä. Tämä vaativa ja raskas ala kärsii jo tällä hetkellä valtavista kannatta-
vuuspaineista. Yrittäjät ovat seuranneet huolestuneena hallituksen toimia, koska te olette
vapauttamassa ulkomaisten rekkojen tulemisen Suomen teille. Paitsi että tämä mullistaisi
kilpailutilanteen, se avaisi laajat ovet harmaalle taloudelle ja tulisi haastamaan kuljetus-
alan työpaikkoja entisestään.

Nyt puhutaan toimialasta, joka maksaa noin 6 miljardin liikevaihdosta arviolta 2,7 mil-
jardia elikkä lähes puolet veroina valtiolle ja työllistää 100 000 työntekijää. Eduskunnassa
kävi ilmi tiistaina, että esitykselle ei kuulu tukea eduskunnassa edes hallituspuolueiden
edustajilta. Tiistaina kuulimme myös ministeri Berneriltä, että esitys on lähtöisin hallituk-
sen EU-ministerivaliokunnasta. Ministeri Soini, te esittelitte asian ministerivaliokunnalle.

Arvoisa puhemies! Arvoisa ulkoministeri Soini, (Puhemies koputtaa) miksi ajatte ulko-
maalaisen rekkaliikenteen hallitsematonta vapauttamista?

16.02 Ulkoasiainministeri Timo Soini (vastauspuheenvuoro): Arvoisa rouva puhemies!
Tämä kabotaasiliikennedirektiivi on, ikävä kyllä, perua samalla tavalla EU:sta kuin aika-
naan rikkidirektiivi. Ikävä kyllä, edelliset hallitukset ovat epäonnistuneet Suomen edunval-
vonnassa ja päästäneet tällaisen direktiivin syntymään. Ja nyt kun tällainen direktiivi on
syntynyt, niin sen ikävien seurausvaikutusten kanssa olemme tekemisissä. Tämä on syytä
ymmärtää, että aivan samalla tavalla kuin rikkidirektiivi myös tämä kabotaasipäätös on
EU-direktiivi, joka on senaikaisen hallituksen ja edunvalvonnan puolesta, ikävä kyllä, täs-
sä muodossa hyväksytty.

Puhemies Maria Lohela: Pyydän niitä edustajia, jotka haluavat esittää lisäkysymyksiä
tästä aiheesta, ilmoittautumaan ja muistutan, että kysymysten ja vastausten enimmäispi-
tuus on 1 minuutti.

16.03 Katja Taimela sd (vastauspuheenvuoro): Arvoisa puhemies! Kysymys on todella-
kin EU-direktiiveistä ja niiden toimeenpanosta. Suomi on direktiivin puutteita paikatak-
 Tarkistettu
4.0



Pöytäkirjan asiakohta PTK 6/2016 vp
seen säätänyt määritelmät tilapäisyydestä ja kuljetuksesta, ja näistä hallitus on nyt luopu-
massa EU-komission haastettua ne.

Ministeri Soini, vaihtoehtoja on. Esimerkiksi Tanska ei ole samassa tilanteessa luopu-
massa omista kansallisista linjauksistaan. Ei voi kuin ihmetellä hallituksen valmiutta muut-
taa nykyistä Suomen linjaa — varsinkin nyt, kun EU:n maantielakipaketti on odotettavissa
ensi vuoden alkupuolella ja tuon paketin yhteydessä myös tämä kyseinen asia olisi tullut
käsitellyksi.

Jos tämä esitys viedään nyt läpi, on selvää, että siitä seuraa vaikeuksia. Meillä ei tällä
hetkellä ole viranomaisilla — työsuojeluviranomaisilla, Tullilla ja poliiseilla — työkaluja
eikä resursseja hoitaa valvontatehtäviä. Ja miten käy, jos nämä valvontatehtävät kasvavat?
Tätä taustaa vasten ihmettelen kovasti, miksi hallitus on lähtenyt juuri tässä asiassa teke-
mään Suomesta EU:n mallioppilasmaata.

Arvoisa puhemies! Kysyn ministeri Soinilta: miksi hallitus on tässä asiassa valmis
unohtamaan täysin kansallisen (Puhemies koputtaa) edunvalvonnan ja heittäytymään räh-
mälleen EU:n edessä?

16.04 Ulkoasiainministeri Timo Soini (vastauspuheenvuoro): Arvoisa puhemies! On to-
della mukavaa huomata, että kun SDP on nyt oppositiopuolue — silloin, kun tätä direktii-
viä valmisteltiin, se käsittääkseni oli hallituspuolue — olette nyt tulleet tähän näkymään.
Mutta tilanne tältä osin on tällä hetkellä se, että tätä direktiiviä pannaan toimeen. Tieten-
kin, kun hallituksen esitys on nyt eduskunnassa, niin asiahan on eduskunnassa, liikenneva-
liokunnassa, käsittelyssä ja myöskin eduskunnan päätettävissä.

16.04 Harry Wallin sd (vastauspuheenvuoro): Arvoisa puhemies! Tapasin viime kesänä
Seinäjoen torilla kuljetusalan pk-yrittäjän. Hän oli erittäin huolissaan tilanteesta, ilmoitti,
että jos tämä lainsäädäntö otetaan käyttöön, hän joutuu panemaan pillit pussiin. Tiistaina
me kävimme täällä hyvän lähetekeskustelun, jossa oli suuri yksimielisyys. Todettiin riskit
ja haitat, ja 100 000 työpaikkaa oli kyseessä. EU-komissio on tosiaan antamassa maantie-
liikennepaketin 2017, ja tavallaan sain jo vastauksen, mutta kysyn kuitenkin: olisiko mah-
dollista, että tämä asia kuitenkin siirrettäisiin siihen, että EU:n maantiepaketti tulisi edus-
kunnan käsittelyyn?

16.05 Ulkoasiainministeri Timo Soini (vastauspuheenvuoro):  Arvoisa puhemies! Siltä
osin kuin asia kuuluu ulkoministeriölle on kysymys siitä, noudatetaanko Suomessa sään-
töjä vai eikö noudateta. Kysymys oli siis tästä. Mutta itse substanssista aina tietenkin, jos
on hyvää uutta tietoa, voidaan neuvotella. Mutta sitten, kun katsotaan tätä kabotaasiasetus-
ta, samalla lailla se koskee suomalaisen kuljettajayrittäjän oikeutta tehdä tätä kabotaasilii-
kennettä eri puolilla Eurooppaa ja avaa niitä markkinoita myös suomalaisille kuljetusyrit-
täjille siellä.

16.06 Krista Kiuru sd (vastauspuheenvuoro):  Arvoisa rouva puhemies! Kyllä minä nyt
hiukan ihmettelen kuitenkin, ministeri Soini, teidän linjaanne. Te istutte EU:n ministeriva-
liokunnassa, teillä on porukka siellä, ministerit, joiden pitäisi perehtyä siihen, mitä te olet-
te tekemässä. Ja me hyvin tunnemme täällä eduskunnassa tämän keskustelun — me tun-
nemme tämän todella hyvin — Suomessa on pidetty yhteisenä edunvalvontana sitä, että
tässä asiassa ei anneta tuumaakaan periksi. Te ette olleet halukkaita esittämään eduskun-
2



Pöytäkirjan asiakohta PTK 6/2016 vp
nalle, että muutetaan lainsäädäntöä tai odotetaan, jotta EU tulee omilla toimilla pöytään.
Mutta te nimenomaan halusitte, että me luovumme kaikista kansallisista toimenpiteistä ja
menemme rähmälleen EU:n eteen. Minä ihmettelen, miten se on mahdollista, kun liiken-
neministeriön virkakanta on erittäin tiukka tässä asiassa, että tuumaakaan ei saisi antaa pe-
riksi. Te vaarannatte nyt suomalaisten turvallisuuden, meidän liikenne-elinkeinomme.

Tämä on minusta aika iso kysymys, varsinkin, pääministeri Sipilä, teille, joka puhutte
suomalaisen työn kannattavuudesta. Kysyn nyt pääministeri Sipilältä vielä, että yhdyttekö
te tähän ulkoministeri Timo Soinin linjaan ja pidättekö tätä Soinin tekemää esittelyä sellai-
sena, joka on (Puhemies koputtaa) kansallisen edun mukainen.

16.07 Pääministeri Juha Sipilä (vastauspuheenvuoro):  Arvoisa puhemies! Tämä on
EU:n ministerivaliokunnan päätös ja nyt eduskunnassa, ja niin kuin ulkoministeri tuossa
edellä totesi, eduskunnan käsissä ja eduskunnan käsittelyssä. Jos siihen löytyy parempi tie,
niin ainahan parempi tie on kelvannut tälle hallitukselle.

16.07 Ulkoasiainministeri Timo Soini (vastauspuheenvuoro): Arvoisa rouva puhemies!
Nyt kun edustaja Kiuru puhui — kuka oli rähmällään ja missä? Kuka oli silloin vahtivuo-
rossa, kun tämä direktiivi EU:ssa valmisteltiin ja pantiin toimeen? Kuka on ollut ennen rik-
kidirektiiviä tekemässä sitä pohjatyötä, jotta on tämä pystytty tekemään? (Välihuutoja va-
semmalta) Tarvitsee olla ennakkovaikuttamista, jotta sellaisia direktiivejä, jotka eivät ole
isänmaan edun mukaisia, ei päästetä tulemaan.

16.08 Liikenne- ja viestintäministeri Anne Berner (vastauspuheenvuoro): Arvoisa rou-
va puhemies! Tämä on ilman muuta haasteellinen ratkaisu suomalaiselle kuljetusyritys-
alalle. On tärkeätä, että me haemme nyt myöskin jokaisella rintamalla ratkaisuja tässä ti-
lanteessa. Olemme tänään aamupäivällä tavanneet Euroopan parlamentin transport and
tourism -valiokunnan edustajia ja pohtineet myöskin sitä, että kun nyt saadaan maantiepa-
kettia Euroopan unionille käsittelyyn, niin siellä uudelleen katsotaan kabotaasikokonai-
suutta, huolehditaan sosiaalisista vaikutuksista, pyritään arvioimaan kansallista liikku-
vuutta ja huolehditaan ennen kaikkea siitä, että on tasavertaiset ja yhdenmukaiset kilpai-
luolosuhteet kaikille yrittäjille. Tässä tilanteessa eduskunnalla on omat vastuunsa ja omat
mahdollisuutensa, ja meidän tehtävämme on myöskin katsoa, että saamme tehtyä muita
toimia, joilla voimme tällä hetkellä tukea kuljetusalan yrittäjiä.

16.09 Antti Lindtman sd (vastauspuheenvuoro):  Arvoisa rouva puhemies ja ministeri
Soini! Ette te pääse nyt tästä kiemurtelemaan pois. Ministeri Soini, ei edellinen hallitus
luopunut tästä Suomen linjasta. Ei edellisen hallituksen ministeri Tuomioja tätä tuonut.
(Kari Uotila: Juuri niin!) Mutta uuden hallituksen uusi ulkoministeri Soini, te ette ollut ol-
lut virassa edes kuukautta, kun te tämän linjauksen toitte Suomen hallitukseen ja ministe-
rivaliokuntaan ja saitte sen siellä läpi. Ja te teitte tämän tietäen, että teillä olisi ollut myös
toinen vaihtoehto. Te tiesitte, että Suomen hallituksen ei olisi tarvinnut luopua tästä lin-
jauksesta, kuten Tanska teki ja kuten ala on vaatinut. Ja tämä tulee aiheuttamaan konkurs-
siaallon suomalaisissa ahkerissa kuljetusyrityksissä ja työntekijöissä. Soinin viikate alkaa
siellä heilua. Kaikista kysymyksistä, arvoisa ulkoministeri, miksi juuri tässä teidän mieles-
tänne Suomen pitää olla EU:n mallioppilas, kun te tiedätte, että tälle on vaihtoehto?
3



Pöytäkirjan asiakohta PTK 6/2016 vp
16.10 Ulkoasiainministeri Timo Soini (vastauspuheenvuoro): Arvoisa rouva puhemies!
Kuten sanoin aikaisemmin, meillä on tämä pakottava direktiivi hyväksyttynä, ja me sitten
teemme... On hyvin mielenkiintoista, että sosialidemokraatit haluavat nyt toimia toisin
kuin heidän pitkäaikainen linjansa on. Teidän aikananne (Välihuutoja sosialidemokraat-
tien ryhmästä — Puhemies koputtaa) nukuttiin rikkidirektiivissä, teidän aikananne nukut-
tiin tässä.

Sitten vielä, arvoisa puhemies, jos ääni saisi kuulua, niin meillä on monta tointa myös
korjata tämä. Yksi on tietysti se, että tämä on eduskunnan käsissä — ei minulla ole mitään
sitä vastaan, jos saadaan parempi ratkaisu, niin hyvä näin. Meillä on mahdollisuus asettaa
vinjettimaksu, jolla ulkomaiset kuljetusyrittäjät tulevat rasituksen piiriin, ja sitten myöntää
sieltä suomalaisille helpotusta. Niin, meillä on kyllä keinovalikoimia olemassa, mutta se,
minkä takia tällaiset on, niin siksi, että surkeasti on edellisten hallitusten edunvalvonta val-
mistelevassa työssä Euroopan unionissa mennyt pieleen.

16.11 Riitta Myller sd (vastauspuheenvuoro): Arvoisa puhemies! Direktiivi viedään kan-
salliseen lainsäädäntöön, ja siinä on aina tietty mahdollisuus sitten ottaa kansallisia näkö-
kohtia huomioon, ja edellisessä hallituksessa liikenneministeri Kyllönen oli toiminut juuri
näin. (Paavo Arhinmäki: Kyllönen puolustaa isänmaata!)

Nyt kun täällä vielä tuli esille se, että tämä on mahdollista sitten sitoa laajempaan lain-
säädäntöön, niin on aika erikoista, että nyt sitten lyhyelle aikavälille lähdettäisiin teke-
mään oma ratkaisunsa.

Arvoisa ulkoministeri Soini, rikkidirektiivillä ei ole mitään tekemistä tämän kanssa.

16.12 Liikenne- ja viestintäministeri Anne Berner (vastauspuheenvuoro): Arvoisa rou-
va puhemies! Käsitykseni mukaan kyseessä on EU:n osalta asetus, joka jättää itse asiassa
hurjan vähän liikkumatilaa kansalliselle päätöksenteolle.

Minä haluaisin myöskin, että huomioisitte tämän perspektiivin. Suomessa ajetaan
20 000 tonnikilometriä vuodessa. Näistä 86 tonnikilometriä ajetaan ulkomaalaisilla rekoil-
la eli yhteensä 0,4 prosenttia. Samanaikaisesti suomalaiset autot ajavat 250 tonnikilomet-
riä ulkomailla. Etenkin kabotaasin osalta olisi tärkeää päästä sellaiseen ratkaisuun, joka
mahdollistaisi yhdenvertaiset ja tasapuoliset kilpailuolosuhteet kaikille osapuolille ja mah-
dollistaisivat myöskin hyvän valvonnan. Tässä Tulli ja poliisi ovat etenkin viime vuonna
tehneet erittäin hyvää työtä.

16.13 Jyrki Kasvi vihr (vastauspuheenvuoro): Arvoisa puhemies! Tuotteiden ja palvelui-
den vapaa liikkuvuus on yksi EU:n keskeisistä periaatteista, ja siksi on sinänsä ymmärret-
tävää, että kilpailu tuotteiden kuljetuspalveluissa eli kabotaasissa on haluttu avata kilpai-
lulle — myös muun Euroopan kuljetukset suomalaisten yritysten kilpailulle.

Kotimaisten kuljetusyritysten kilpailukyvyn turvaamiseksi on kuitenkin myös muita
mahdollisuuksia. Esimerkiksi muut EU-maat jo ovat ottaneet käyttöön vinjettimaksuja, ja
liikenneturvallisuuden nimissä voisimme asettaa kansallisia talvirengasmääräyksiä. Ky-
synkin: ollaanko näitä valmistelemassa jo Suomen osalta?

16.14 Liikenne- ja viestintäministeri Anne Berner (vastauspuheenvuoro): Arvoisa rou-
va puhemies! Kyllä ollaan. Nyt ollaan valmistelemassa tielakia, jossa tullaan huomioi-
4



Pöytäkirjan asiakohta PTK 6/2016 vp
maan talvirengassäädöksiä, ja niiden on tarkoitus turvata meidän liikenneturvallisuuttam-
me tiellä. Tarkoitus on kiristää tältä osin raskaan liikenteen talvirengasvaatimuksia.

Lisäksi olemme selvittäneet sähköisten rahtikirjojen käyttöönottoa, tilaajavastuulain ki-
ristämistä, tiemaksujen käyttöön ottamista ja Tullin ja poliisin resurssien ja osaamisen ke-
hittämistä.

16.14 Matti Semi vas (vastauspuheenvuoro):  Arvoisa rouva puhemies! Kuljetusala on
tuottanut Suomeen 6 miljardia euroa toimialallaan rahaa. Niistä veroja on kertynyt 2,7 mil-
jardia euroa. Nyt nämä päätökset ja nämä toimenpiteet ja periksiannot näyttävät siltä, että
Suomi on luopumassa tästä verotulosta. Mitkä ne lopulliset toimenpiteet tulevat olemaan
siinä, että saadaan turvattua nämä verotulot Suomeen?

16.15 Liikenne- ja viestintäministeri Anne Berner (vastauspuheenvuoro): Arvoisa rou-
va puhemies! Tarkoitus on huolehtia siitä, että suomalaisilla kuljetusalan yrittäjillä olisi
täysimääräiset mahdollisuudet tasavertaiseen kilpailuun. Meille on tärkeätä, että meillä on
hyvin menestyviä perheyrityksiä ja muita yrityksiä Suomessa, jotka pärjäävät nimen-
omaan meidän vientimme edistämisessä ja tavaraliikenteessä. Sen vuoksi hallitus on kat-
sonut tiemaksujen käyttöönottoa, ja siitä meillä on selvitykset valmiina. Olemme katso-
neet, millä tavalla voimme lisätä tieturvallisuutta huolehtimalla talvirengassääntelystä, ot-
tamalla käyttöön sähköisiä rahtikirjoja mutta ennen kaikkea huolehtimalla tilaajavastuu-
laista, joka on itse asiassa meillä tällä hetkellä paras mahdollinen keino huolehtia sosiaali-
sesta oikeudenmukaisuudesta ja velvoittaa myöskin tilaajaa vastuuseen siltä osin.

16.16 Ari Jalonen ps (vastauspuheenvuoro): Arvoisa puhemies! Tästä on niin paljon vää-
rää tietoa liikkeellä, että oikaistaan nyt pari asiaa. Kyseessä on siis EU-asetus, joka on vii-
me hallituksen aikana hyväksytty, ja se on voimassa. Nyt EU on pakottamassa Suomea näi-
hin pikku muutoksiin, (Naurua vasemmalta) mutta samaan aikaan hallitus on tekemässä
monia muita korvaavia toimenpiteitä, joilla varmistetaan se, että suomalainen kuljetusyrit-
täjä pärjää paremmin. (Hälinää — Puhemies koputtaa)

Ministeri Berner, tämä digitalisaatio on osa ratkaisua, vinjettimaksut ovat osa ratkaisua
ja siihen selkeä palautusjärjestelmä suomalaiselle kuljetusyrittäjälle. Näin 112-päivänä
tämä talvirengaskysymys on hyvä nostaa esille. Koska näistä saadaan esitykset?

16.17 Liikenne- ja viestintäministeri Anne Berner (vastauspuheenvuoro): Arvoisa rou-
va puhemies! Tiemaksuista hallituksen on tehtävä päätöksiä kehysriihen aikaan. Talviren-
kaista ja siihen liittyvästä päätöksestä on mahdollisuus tehdä erillinen ratkaisu asetuksella.
Tieliikennelakiuudistus tulee loppuvuodesta eduskuntaan. Sähköisistä rahtikirjoista voim-
me päättää nopeallakin aikataululla asetuksella ja digitaalisesta valvonnasta ja siihen liit-
tyvistä mahdollisuuksista käymme yhteisneuvotteluja niin Tullin kuin poliisin kanssa.

16.17 Outi Mäkelä kok (vastauspuheenvuoro):  Arvoisa rouva puhemies! Tämä kabotaa-
siesitys tosiaan tuotiin jo tiistaina eduskuntaan ja nyt kuultiin, että nämä raskaan liikenteen
tiemaksut sekä talvirengaspakko ovat jo aika pitkällä valmisteluissa. Olisin kysynyt minis-
teriltä: olisiko tarkoituksenmukaista jarruttaa eduskuntakäsittelyä, kunnes nämä muutkin
lait ovat valmiita tulemaan käsittelyyn?
5



Pöytäkirjan asiakohta PTK 6/2016 vp
16.18 Liikenne- ja viestintäministeri Anne Berner (vastauspuheenvuoro): Arvoisa rou-
va puhemies! Niin kuin totesin silloin tiistainakin, hallitus tekee hallitusvastuullaan ja to-
teuttaa niitä EU-MINVAssa tehtyjä linjauksia ja myöskin huolehtii siitä kokonaisvaltaises-
ta edusta, jota Suomen etu on suhteessa muihin EU-kokonaistavoitteisiin. Eduskunnalla on
oma vastuunsa arvioida sitten niitä toimenpiteitä, joilla se voi omalta osaltaan vaikuttaa tä-
hän kokonaisuuteen.

16.18 Lauri Ihalainen sd (vastauspuheenvuoro):  Arvoisa puhemies! Hallituksessa on
pantu varmaan merkille, että kaikki tämän alan toimijat ovat sitä mieltä, että tähän ei pitäi-
si tehdä muutoksia siitä syystä, että meillä on kansallinen etu huolehtia, että tämä ala pär-
jää ja että täällä noudatetaan hyviä pelisääntöjä. Tähän liittyen on erityistä huolta kannet-
tava siitä, että tämä voi tuoda tähän maahan lisää harmaata taloutta, jota me emme tarvitse
yhtään tämän enempää. Senkin takia voi tässä maassa ruveta liikkumaan teillä semmoisia
autoja, mitkä eivät noudata työehtoja, niin kuin pitäisi tässä maassa noudattaa. Sen takia
tästä herää ennen kaikkea se kysymys, miten hallitus muutoinkin ajattelee tämän harmaan
talouden torjunnasta. Te olette suhtautuneet myönteisesti meidän lukuisiin ehdotuksiim-
me. Missä tilassa harmaan talouden torjunta nyt laajemminkin tässä yhteiskunnassa on,
kun siinä tarvittaisiin nyt nopeita toimenpiteitä? — Tämä oli se olennaisin kysymys.

Eli viime hallituskaudella oli silloinkin nämä samat paineet. Me emme vain antaneet pe-
riksi (Puhemies koputtaa) emmekä tehneet näitä muutoksia. Niitten kanssa on voitu elää ja
voidaan elää jatkossakin.

16.20 Sisäministeri Petteri Orpo (vastauspuheenvuoro): Arvoisa rouva puhemies! Halli-
tushan on tehnyt päätökset. Uskon, että edustaja Ihalainenkin tietää siitä, että viime halli-
tuskaudella aloitettu harmaan talouden torjuntaohjelma jatkuu täysimääräisesti ja myöskin
talouspoliittinen ministerivaliokunta linjasi silloin, että siitä tehdään pysyvä. Olen erittäin
tyytyväinen tähän päätökseen. Sillä turvataan se, että ne poliisimiehet ja -naiset, jotka te-
kevät tätä arvokasta työtä, pystyvät jatkamaan toimessaan, ja koska tämä on myöskin ta-
loudellisesti järkevää toimintaa — sille saadaan selkeää vastinetta, kun näitä talousrikok-
sia pystytään selvittämään ja harmaata taloutta kitkemään — niin nämä päätökset ovat hal-
litukselta eduskunnan kannustamana olleet oikein hyviä.

16.20 Liikenne- ja viestintäministeri Anne Berner (vastauspuheenvuoro): Arvoisa rou-
va puhemies! Esimerkkinä tähän kabotaasiliikenteeseen liittyen: Tulli on pysäyttänyt ras-
kaan liikenteen ajoneuvoja viime vuonna 86 000, hieman reilut, ja näissä yhteyksissä on
kabotaasiepäiltyjä otettu kiinni 24 kappaletta. Näissä reilussa 86 000:ssa on tarkistettu ajo-
neuvojen paperit ja myöskin luvat ja niihin liittyvät dokumentaatiot. Poliisi on tehnyt
enemmän valvontasuoritteita tammikuun ja syyskuun välisenä aikana viime vuonna, kai-
ken kaikkiaan 1,5 prosenttia. Tähän on liittynyt 10 prosenttia lisää kiinni otettuja epäiltyjä.
Elikkä kyllä meillä työtä tämän osalta on mennyt oikeaan suuntaan.

Puhemies Maria Lohela: Viimeinen kysymys tähän aiheeseen.

16.21 Katja Taimela sd (vastauspuheenvuoro): Arvoisa puhemies! Keskustelu antoi hiu-
kan toivoa, mutta vaikuttaa siltä, että hallitus ei ole valmis vetämään esitystään kuitenkaan
pois. Näin on, vaikka kukaan ei oikein tunnu esitystä kannattavan. Hämmentävää oli, että
6



Pöytäkirjan asiakohta PTK 6/2016 vp
kun Suomen kuljetusyrittäjien toimintaedellytyksiä heikennetään, liikenne- ja viestintäva-
liokunnan puheenjohtaja Jalonen puhuu "pikkumuutoksista".

Onneksi sentään eduskunnassa löytyy laajalti ymmärrystä suomalaiselle kuljetusyrittä-
jälle ja alan työntekijöille, sen huomasin lähetekeskustelussa tiistaina. Toivon todella, että
voimme yhdessä tuumin varmistaa eduskuntakäsittelyssä sen, että tämä asia ei etene ja sen
myötä suomalainen kuljetusyrittäjä saa toimia edelleenkin reilussa kilpailuympäristössä.

Arvoisa puhemies! Ministeri Soini: Te istutte nyt tämän kumipyörän päällä. Kun jo nyt
on tiedossa, että tämän esityksen myötä harmaa talous rehottaa entisestään, verotulot vä-
henevät, työttömyys lisääntyy, onko teillä valmiutta kutsua ministerivaliokunta koolle ja
vetää tämä esitys pois eduskunnasta, niin kuin hallitus on tehnyt tämän vaalikauden aikana
jo useamman kerran?

16.22 Ulkoasiainministeri Timo Soini (vastauspuheenvuoro): Arvoisa rouva puhemies!
Otetaan nyt muutama asia tässä yhteydessä tarkasti esiin.

Toinen on se, että kun tämä kabotaasijärjestely tulisi Suomeen, niin samalla suomalai-
nen kuljettajayrittäjä joutuisi tietenkin epäedullisesti Euroopassa, tai missä tahansa, vastaa-
vaan tilanteeseen. (Eduskunnasta: Miten?) — No, ilman muuta sillä tavalla, että muutkin
jäsenvaltiot voivat rajoittaa suomalaisten yritysten toimintoja, jos suomalaiset rajoittavat
heidän toimintojaan. Tämähän on aivan päivänselvä asia. (Paavo Arhinmäen välihuuto)

Sitten toinen asia... — Edustaja Arhinmäki, kuunnelkaa, voitte saada jopa tietoa. (Nau-
rua) 

Arvoisa puhemies! Sitten toinen: jos meille tulee vahingonkorvauskanne, niin saattaa
olla niin, että valtiolta haetaan iso määrä vahingonkorvauksia sen takia, että me emme nou-
data sitä, minkä joku edellinen hallitus on (Puhemies koputtaa) löperyydessään päästänyt
syntymään. (Puhemies: Aika!)

Kysymyksen käsittely päättyi.
7


