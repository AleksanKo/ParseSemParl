















































DEMAA68.tmp.xml


Pöytäkirjan asiakohta PTK 62/2017 vp
Pöytäkirjan asiakohta 

PTK 62/2017 vp

Täysistunto

Torstai 1.6.2017 klo 15.59—18.39

2.2. Suullinen kysymys asumistuen heikentämisestä (Li Andersson vas)
Suullinen kysymys SKT 84/2017 vp

Suullinen kyselytunti

Toinen varapuhemies Arto Satonen: Siirrymme seuraavaan kysymykseen. Edustaja An-
dersson.

Keskustelu

16.29 Li Andersson vas: Arvoisa puhemies! Kun tässä salissa kuun alussa keskusteltiin
hallituksen suunnitelmista heikentää yleistä asumistukea, silloin valtiovarainministeri Or-
pon puheesta oli mahdollista saada vaikutelma, että yleinen asumistuki kattaisi vuokran
käytännössä sataprosenttisesti. Tämähän ei pidä paikkaansa, vaan isolla osalla asumistuen
saajista asumisen tuki ei ole lähelläkään todellista vuokratasoa. Jo silloin heräsi kysymys
siitä, onko hallitus tehnyt päätöksensä heikentää pienituloisten asemaa vajavaisin tiedoin.
Tällä viikolla Valtion taloudellinen tutkimuskeskus on julkaissut tutkimuksen, jossa tode-
taan, että väitteet asumistuen vaikutuksista vuokriin ovat liioiteltuja ja että tuki kohdistuu
tuensaajiin. Arvoisa valtiovarainministeri Orpo, onko hallitus valmis uudelleen arvioi-
maan esityksensä asumistuen heikentämisestä tämän uuden tiedon valossa?

16.30 Valtiovarainministeri Petteri Orpo (vastauspuheenvuoro):  Arvoisa puhemies!
Olen pahoillani, jos saattoi saada väärinkäsityksen. Tarkoitin, että asumisen tuet, ei asu-
mistuki. Asumistukihan ei, kuten hyvin tiedetään, kata koko vuokraa, mutta asumisen tu-
kien kautta on mahdollisuus saada lähes kokonaankin korvaus asumisen menoihin, mikä
siis johtaa helposti tilanteeseen, jossa vuokranantajan on helpompi ja sillä on matalampi
kynnys nostaa vuokria. Ennen kaikkea sillä esityksellä, jota olemme tehneet, me tavoitte-
lemme sitä, että me pystyisimme hillitsemään valtavaa tahtia kohoavia asumistuen kuluja,
jotka ovat lähes 2 miljardia tällä hetkellä. Se on ensisijainen tavoite, ja sen valmistelu jat-
kuu. Ministeri Rehula voi osaltaan tästä jatkaa. 

Toinen varapuhemies Arto Satonen: Tässä vaiheessa on mahdollisuus V-painiketta pai-
naen pyytää lisäkysymyksiä.

16.31 Li Andersson vas (vastauspuheenvuoro): Arvoisa puhemies! Minä toivon, että val-
tiovarainministeri Orpo voisi tarkentaa, mitä asumisen tukia hän tarkoittaa ja mihin tukiin
hän viittaa, kun hän sanoo, että voi saada asumiseen tukea niin, että se kattaisi vuokran sa-
taprosenttisesti esimerkiksi pääkaupunkiseudulla.
 Tarkistettu
4.1



Pöytäkirjan asiakohta PTK 62/2017 vp
Tämä Valtion taloudellisen tutkimuskeskuksen tutkimus ei tue hallituksen perusteluja
heikentää tätä tukea. Kelan johtavan tutkijan arvio siitä, miksi asumistuen menot kasvavat,
ei myöskään tue hallituksen perusteluja heikentää tätä tukea. Ja kun tarkastelee, miten hal-
litus itse on perustellut tätä leikkausta, niin te olette sanoneet, että te haluatte purkaa kan-
nustinloukkuja tällä toimenpiteellä. Se ei tule tapahtumaan, kun pienituloiset siirtyvät nos-
tamaan toimeentulotukea, eli kannustinloukku pahenee. Toinen väittämä on ollut se, että
tämän heikennyksen kautta te haluatte vaikuttaa yleiseen vuokratasoon alentavasti, ja tä-
män kaiken tutkimustiedon valossa tämäkään hallituksen tavoite ei tule toteutumaan. [Pu-
hemies koputtaa] Eikö nyt olisi suoraselkäisintä uudelleen arvioida tätä esitystä ja perua
tämä pienituloisiin kohdistuva heikennys?

16.33 Perhe- ja peruspalveluministeri Juha Rehula (vastauspuheenvuoro):  Arvoisa
herra puhemies! Tämän vaalikauden aikana vuonna 2016 asumistukimenot ovat kasvaneet
200 miljoonaa verrattuna vuoteen 2015. Tälle vuodelle tuo kasvu vuodesta 2015 on 400
miljoonaa, ollaan yli 2 miljardin. Se tapa, jolla asumistukimenojen kasvukulma saadaan
taittumaan, vaatii toki useita toimenpiteitä lähtien siitä, että on riittävästi riittävän edullisia
vuokra-asuntoja.

Mutta sitten tähän tutkimukseen, jolla nyt edustaja Li Andersson perustelee, että halli-
tuksen pitäisi muuttaa tekemäänsä linjausta, jonka valmistelu on tällä hetkellä menossa.
Ministeriö yhdessä Kelan kanssa koettaa etsiä semmoista tapaa, että tuo tavoite siitä, että
asumistukimenojen kasvukulmaa saadaan taitettua, toteutuu. Tuo tutkimus: ensinnäkin ai-
neisto on vuosilta 2008—2013, jolloin oli korkein neliöhintamäärä määriteltynä, ja toisek-
seen tutkijat varoittavat, että yksiselitteisen johtopäätöksen tekeminen on tässäkin kohtaa
[Puhemies koputtaa] tehtävä huolella.

16.34 Paavo Arhinmäki vas (vastauspuheenvuoro): Arvoisa herra puhemies! Todella
VATTin tutkijat ovat todenneet sen, minkä on esimerkiksi Helsingin keskeinen asuntopo-
litiikasta vastaava virkamies todennut: ei tällä leikkauksella ole vaikutusta vuokratasoon.
Kelan selvitys osoittaa myöskin, että riippumatta siitä, onko tuki noussut vuosina tai ei,
vuokrat ovat nousseet koko ajan samaa tahtia, eli tätä yhteyttä ei pystytä osoittamaan, vaik-
ka sillä hallitus nimenomaan perustelee tämän leikkauksen. Ja kun tätä yhteyttä ei ole, niin
kysymys on ainoastaan siitä, että leikataan jälleen kerran kaikkein pienituloisimmilta työt-
tömiltä, työssä käyviltä, lapsiperheiltä. Ja, ministeri Rehula, te olette itse myöntänyt täällä,
että tämä tulee kasvattamaan toimeentulotukimenoja, toimeentulotuen saajien määrää.

Nyt kysymykseni onkin, pääministeri, kun te eilen sanoitte, että "en lähde viemään sel-
laista tilannetta, jossa edustajat joutuisivat toimimaan omaatuntoaan vastaan tällaisessa ky-
symyksessä, jonka kokevat omantunnon kysymykseksi": [Puhemies koputtaa] jos jonkun
omatunto kolkuttaa leikata jälleen köyhiltä, saavatko he vapaat kädet tässä asiassa?

16.35 Perhe- ja peruspalveluministeri Juha Rehula (vastauspuheenvuoro):  Arvoisa
herra puhemies! Meillä on sama aineisto käytettävissä niin hallituksella kuin oppositiolla.
Vasemmistoliiton edustajat nyt tekevät johtopäätökset tästä VATTin tutkimuksesta, [Paa-
vo Arhinmäki: Ja Kelan!] jonka aineisto siis pohjautuu ajalle 2008—2013, jolloin on ollut
voimassa tämänkaltainen vuokrakatto, jota nyt ollaan kaavailemassa, jolla pyritään taitta-
maan asumistukimenojen kasvukulmaa. Ja samassa VATTin tutkimuksessa ihan tiedot-
teessa lukee näitten tutkijoiden omissa nimissä, [Paavo Arhinmäki: Ja Kelan!] suora sitaat-
2



Pöytäkirjan asiakohta PTK 62/2017 vp
ti siitä on se, että "näitä arvioita pitää tehdä huolella". Yksiselitteisen vastauksen antamis-
ta, joko—tai, sekä—että, ei pysty tästä johtopäätöksenä vetämään. Hallitus osaltaan val-
mistelee tämän ehdotuksen. Tavoitteena on se, että pysytään taittamaan asumistukimeno-
jen kasvu. [Paavo Arhinmäki: Kysymys oli esitetty pääministerille!]

16.36 Tarja Filatov sd (vastauspuheenvuoro): Arvoisa puhemies! Tiedämme kaikki, että
asumistuella ja työn vastaanottamisen kannustamisella on suuri yhteys. Nyt kun teidän ai-
noa tavoitteenne on ikään kuin katkaista asumistukimenojen kasvu, niin olisitteko te val-
miita arvioimaan tätä kokonaisuutta siitä näkökulmasta, mitä se tekee esimerkiksi osa-ai-
katyön vastaanottamiselle ja ylipäätään pienten keikkatöiden vastaanottamiselle, koska me
kaikki tiedämme, että jos normaalista asumistukijärjestelmästä joutuu siirtymään toimeen-
tulotuen piiriin, niin siellä on se kaikkein suurin kannustinloukku, josta on itse asiassa hy-
vin vaikea varsinkin pääkaupunkiseudulla päästä pois? Toivon, että ministeri Orpo vastaa
kyllä.

16.37 Valtiovarainministeri Petteri Orpo (vastauspuheenvuoro): Kyllä vastaan. [Nau-
rua] 

Puhemies! Siis ei ainut tavoite ole asumistukimenojen leikkaaminen. Kyllä tärkeä, tär-
keä tavoite on työllisyystilanteen parantaminen, kannustinloukkujen purkaminen, ja asian-
tuntijoiden mukaan näillä muutoksilla on merkitystä myöskin kannustinloukkujen purka-
miseen. Sen hallituksen koko paketin, jossa tehtiin esityksiä, joilla kannustinloukkuja py-
ritään purkamaan, jotta se työ kannattaisi ottaa vastaan, kokonaisvaikutus on tuhansia, siel-
lä varhaiskasvatusmaksujen alentaminen keskeisenä elementtinä. Mutta asumistuki tai
nämä esitykset myöskin tähtäävät siihen samaan, saada ihmisille motivaatio ottaa työtä
vastaan, että kannattaa ottaa työtä vastaan, ja kun talous kasvaa, työpaikkoja syntyy, niin
nämä ovat niitä asioita, joilla me pyrimme tekemään työn vastaanottamisesta kannattavaa.

16.38 Krista Mikkonen vihr (vastauspuheenvuoro): Arvoisa puhemies! Me tiedämme,
että alueilla, missä asuminen on kallista, asumistuki ei riitä, ja ihmiset joutuvat ottamaan
toimeentulotukea selvitäkseen asumiskustannuksista. Tämä aiheuttaa todella pahan kan-
nustinloukun. Sen takia olisi varmasti syytä miettiä, voisiko asumistuen enimmäistasoon
nykyistä enemmän säätää kuntakohtaista vaihtelua niin, että se ei perustuisi yksittäisen
asumisen vuokrakuluihin vaan pikemminkin alueen yleiseen vuokratasoon, ruokakunnan
kokoon ja tuloihin. Tällaista mallia ei ole Suomessa kunnolla tutkittu, vaikka se saattaisi
auttaa pahimpien kannustusloukkujen hillitsemisessä ja vuokratason nousun hillitsemises-
sä. Onko hallitus valmis miettimään ja selvittämään myös tämän tyyppistä asumistuen
muotoa?

16.39 Perhe- ja peruspalveluministeri Juha Rehula  (vastauspuheenvuoro):  Arvoisa
herra puhemies! Viime vaalikaudella eduskunta hyväksyi vuoden 2015 alussa voimaan tul-
leen asumistukijärjestelmän kokonaisuudistuksen, jossa tehtiin muutoksia, joitten kaikki
vaikutukset eivät vielä ole meidän tiedossamme. 

Toisekseen, kun edustaja Mikkonen kysyi, onko hallitus valmis arvioimaan: me olem-
me laittaneet liikkeelle sosiaaliturvan uudistuksen, sosiaaliturvan kannustavuuteen tähtää-
misen, muutoksen, joka ohjaa tulevan vaalikauden työtä niin, että työn vastaanottaminen
jatkossa tulisi olemaan nykyistä helpompaa. Kun te kysytte, onko valmis arvioimaan, kyl-
3



Pöytäkirjan asiakohta PTK 62/2017 vp
lä on, koska asumistuet ovat yksi osa sitä sosiaaliturvan kokonaisuutta, jonka pitää olla ar-
vioinnin ja työstämisen piirissä. Meillä on enempi pula hyvistä ideoista ja ajatuksista. Kii-
tos siitä, että tällainenkin ehdotus on tehty.

16.39 Ben Zyskowicz kok (vastauspuheenvuoro): Arvoisa herra puhemies! Jokainen täs-
sä salissa ymmärtää, että paras keino hillitä vuokrien nousua on tietysti riittävä asunto-
tuotanto, ennen kaikkea vuokra-asuntotuotanto. Siitä päätöksestä, jonka hallitus teki puo-
liväliriihessä, kukaan ei kuvitellut, että se johtaa vuokrien alentumiseen, mutta tavoitteena
oli nimenomaan hillitä vuokrien nousua. En ole lukenut tätä VATTin tutkimusta, mutta mi-
nulle saavat sitten markkinataloutta paremmin tuntevat ihmiset kertoa, ehkä edustajat An-
dersson ja kumppanit, miten on mahdollista, että noin kahden miljardin panostus asumis-
tukeen ei muka vaikuttaisi lainkaan vuokratasoon. En tietystikään ole ehdottamassa asu-
mistuen leikkaamista 2 miljardilla, mutta aivan älytöntä on väittää — ja sitä tämä VATTin
tutkimuskaan tiettävästi ei väitä — etteikö tällä asumistuella olisi vaikutusta vuokratasoon.

Toinen varapuhemies Arto Satonen: Tämä ei sisältänyt varsinaista kysymystä. Otamme
vielä yhden lisäkysymyksen, edustaja Andersson.

16.41 Li Andersson vas (vastauspuheenvuoro): Arvoisa puhemies! Kysehän on siitä,
mitä hallitus nyt tässä väittää, kun esittää asumistuen heikentämistä. Nimenomaan hallitus-
han on vetänyt tässä yksiselitteisen johtopäätöksen, eli on tosiaankin väittänyt ja perustel-
lut asumistuen heikennystä sillä, että se alentaa vuokratasoa eli toimii vuokratason nousua
hillitsevällä tavalla, [Välihuutoja] koska tuki valuu vuokranantajille. Näitä perusteluja on
tässäkin salissa esitetty. [Mika Niikko: Musta valkoiseksi ja valkoinen mustaksi!] VAT-
Tin tutkimus ei tue tällaista väittämää eivätkä myöskään Kelan selvitykset, joten me ky-
symme nyt hallitukselta, mihin tämä hallituksen vetämä yksiselitteinen johtopäätös perus-
tuu. Lisäksi haluaisin kuulla valtiovarainministeri Orpolta, mitkä ne ovat ne asumisen tuet,
jotka kattavat vuokran sataprosenttisesti, ja vielä lisäksi haluaisin kuulla ministeriltä, millä
tavalla kannustinloukkuja puretaan sillä, että lisätään toimeentulotuensaajien määrää, niin
kuin hallitus itsekin arvioi, että tässä tulee käymään.

16.42 Valtiovarainministeri Petteri Orpo (vastauspuheenvuoro):  Arvoisa puhemies!
Ne asumisen tuet ovat siis asumistuki ja toimeentulotuen asumislisä, jotka kokonaan jois-
sain tilanteissa kattavat asumisen menot.

Mutta, arvoisa vasemmistoliitto, teillä ei tunnu olevan mitään väliä valtion rahojen me-
nolla ja velkaantumisella, [Välihuutoja vasemmistoliiton ryhmästä] ei mitään väliä. 2 mil-
jardia käytämme asumistukeen, 2 miljardia, ja tällä tehdään taas jälleen kerran yksi uudis-
tus, ja jälleen kerran te vastustatte, [Välihuutoja] uudistus, jolla pyritään kannustamaan
työn vastaanottamiseen, pyritään hillitsemään valtion menoja ja hillitsemään vuokratason
nousua. Tämä on uudistus, jolla pyritään osaltaan turvaamaan suomalaista hyvinvointiyh-
teiskuntaa, joka perustuu vain korkeaan työllisyysasteeseen. Ette te voi kaikkea vastustaa.
[Välihuutoja]

Kysymyksen käsittely päättyi.
4


