















































DEM58EF.tmp.xml


Pöytäkirjan asiakohta PTK 172/2018 vp
Pöytäkirjan asiakohta 

PTK 172/2018 vp

Täysistunto

Torstai 7.3.2019 klo 16.02—20.58

2.4. Suullinen kysymys Suomen kansalaisuuden menettämisestä kansallisen turvallisuuden 
nojalla (Kari Kulmala sin)

Suullinen kysymys SKT 285/2018 vp

Suullinen kyselytunti

Puhemies Paula Risikko: Tähän oli vielä yksi kysymys. — Sininen eduskuntaryhmä,
edustaja Kulmala.

Keskustelu

16.27 Kari Kulmala sin: Arvoisa rouva puhemies! Isisin aika alkaa olla todellakin ohi,
kuten ministeri kertoi. Terroristit on ajettu heidän valtaamiltaan alueilta.

Kansainväliset mediat ovat haastatelleet suomalaista Sannaa, joka on ollut neljä vuotta
lapsineen Isisin matkassa Lähi-idässä. Sanna haluaisi nyt palata Suomeen. Nykyhallitus on
viemässä läpi lakia, joka mahdollistaa Suomen kansalaisuuden poistamisen terrorismiri-
kokseen syyllistyneeltä kaksoiskansalaiselta. Suomeen takaisin haluavalta Isisin taistelijal-
ta kansalaisuus voitaisiin näin ollen viedä, jos hänellä on toinenkin kansalaisuus. Ilman
kansalaisuuttahan ketään ei voi jättää.

Sinisten mielestä tulevaisuudessa kansalaisuuden menettämisen pitäisi olla mahdollista
myös kansallisen turvallisuuden vaarantamisen nojalla laajemmassa merkityksessä. Jos
esimerkiksi aikuinen ihminen päättää lähteä terroristien mukaan, hän on tehnyt ratkaisun,
josta ei ole paluuta Suomeen. Kysynkin arvoisalta ministeriltä: mitä mieltä olette siitä, pi-
täisikö lakia todellakin muuttaa niin, että yleisesti kansallista turvallisuutta vaarantavat teot
voivat merkitä niin kansalaisuuden poistoa kuin maahantulokieltoa Suomeen?

16.28 Sisäministeri Kai Mykkänen (vastauspuheenvuoro): Arvoisa puhemies! Tietysti
erityisesti näin vakavassa asiassa sääntelyn täytyy olla tarkkarajaista, eli yleissäännöstä ei
voi säätää, mutta kyllä minun oikeustajuani sinänsä vastaisi se, että jos aikuinen tietoisena
liittyy terroristijärjestön riveihin ja käytännössä silloin palatessaan myös muodostaa uhan
hyvin suurella todennäköisyydellä, niin tällaisessa tilanteessa kansalaisuuttakin voitaisiin
tarkastella. Kuten sanottu, meidän on tärkeätä tietysti oikeusvaltiossa toimia perustuslain
ja myöskin eurooppalaisen kansalaisuussopimuksen pohjalta, ja tarkastelemme nyt tässä
kontekstissa, voitaisiinko Suomessa tulevaisuudessa toimia toisin. Toki on selvää ja tär-
keää myöskin se tässä tehdä selväksi, että tietysti takautuvasti ei voida tällaisia lakeja hyö-
dyntää. Juuri sen takia olen itse sitä mieltä, että parasta on, jos nämä rikosoikeudelliset vas-
tuut toteutuvat siellä tapahtuma-alueella kansainvälisen yhteisön toimesta, ja silloin voi-
daan jo rikosoikeudellisestikin käsitellä ne, joille se käsittely kuuluu. Jos näin ei tapahdu,
 Tarkistettu
4.0



Pöytäkirjan asiakohta PTK 172/2018 vp
niin me kyllä valvomme Suomessa jokaisen, joka tänne pyrkii takaisin, [Puhemies koput-
taa] ja täällä pyritään rikosvastuu toteuttamaan.

16.29 Laura Huhtasaari ps (vastauspuheenvuoro): Arvoisa puhemies! Tulijavirran hii-
puminen vuoden 2015 jälkeen johtuu pelkästään Tanskan, Ruotsin ja muiden reitillä ole-
vien maiden toimenpiteistä. Suomen hallituksen toimenpiteillä ei ole tässä mitään tekemis-
tä. [Välihuutoja vasemmalta]

Irakin suurlähettiläs sanoi, että miksi ette käännyttäneet irakilaisia turvapaikanhakijoita
rajalla, että ei Irakin hallitus olisi siitä teitä syyttänyt, mutta nyt irakilaiset ovat teidän on-
gelmanne, koska te ette käännyttäneet irakilaisia turvapaikanhakijoita rajalla. [Välihuuto-
ja] Hallitus on pysynyt ihan samana vuodesta 2015, hallitus on edelleen ihan samana, ja se
on kyllä todella surullista, että hallituspuolueen kansanedustajia ei kuunneltu silloin. Minä
vuonna 2015 vaadin, että turvapaikanhakijat turvallisista maista tulee käännyttää rajalla, ja
tein myös valtiopäivätoimenpiteen asiasta. Onko meillä vielä arvopohjassa näin iso kuilu?
Aiotteko te jatkaa tätä avointen rajojen politiikkaa, vai aiotteko te tehdä järkevää politiik-
kaa, jossa turvapaikanhakijoita [Puhemies koputtaa] ei oteta vastaan turvallisista maista?
Raja on yhä auki. [Välihuutoja]

16.30 Sisäministeri Kai Mykkänen (vastauspuheenvuoro): Arvoisa puhemies! Mikäli
edustaja olisi tarkkaan seurannut silloin perussuomalaisten hallituksessa ollessa sitä hyvin
tarkkaa työtä, mitä tehtiin, niin tietäisitte, että sisärajatarkastusten käyttöönotto länsirajalla
ei olisi vähentänyt lainkaan Suomessa turvapaikkahakemusten vastaanottamista. Kun ta-
pasin vuosi sitten ensimmäisen kerran kollegani Ruotsissa, hän heti aluksi sanoi, että mi-
nähän pelastin teidät, kun Ruotsi otti rajatarkastukset käyttöön, koska sen jälkeen jokainen
Tanskasta Ruotsiin tullut rekisteröitiin hakijaksi Ruotsissa. Heidän tilanteensa muuttui
vasta siinä vaiheessa, kun Tanska vastaavasti teki samalla tavalla. Suomi on omalta osal-
taan kyllä muuttanut tilannetta esimerkiksi tarkastelemalla onneksi parantunutta Irakin tur-
vallisuustilannetta, niin että Keski-Irakista tuleva ei enää maa-arvion perusteella toissijais-
ta suojelua saa, jolloin ainoastaan aidosti henkilökohtaisesti vainotut, vainoa tai kidutusta
paossa olevat voivat Suomesta suojelua saada. Ja totta kai tämä on vaikuttanut muun muas-
sa siihen, että enää tänne ei Irakista ole uusia turvapaikanhakijoita kovinkaan paljon viime
vuosina tullut. [Eva Biaudet: Niin kuin ei mistään muualtakaan!] Itse asiassa suurimmat
ryhmät viime vuonna olivat ihan muualta.

Puhemies Paula Risikko: Sitten vielä ministeri Soinin lisäys.

16.31 Ulkoministeri Timo Soini (vastauspuheenvuoro): Arvoisa rouva puhemies! Jotta
tämä käsienpesu nyt ei menisi aivan mahdottomaksi, niin käsitykseni mukaan perussuoma-
laisen eduskuntaryhmän pöytäkirjoista tai mistään puolue-elimien päätelmistä ei löydy mi-
tään poikkeavaa sanontaa eikä toimenpidettä siihen, jossa te olette olleet mukana. Siitä ei
pääse yhtään mihinkään. Tämä täytyy totuuden nimessä sanoa. Nyt jäljestäpäin te huute-
lette sitä, mitä olette itse olleet tekemässä. [Välihuutoja — Puhemies koputtaa]

16.32 Leena Meri ps (vastauspuheenvuoro): Arvoisa puhemies! Olin tuolloin eduskunta-
ryhmän varapuheenjohtaja ja muistan hyvin, kuinka meiltä oltiin ryhmästä erottamassa ih-
misiä, jotka toivat esille maahanmuuttokriittisiä näkökohtia. Tämä on aivan selvä ja kaik-
2



Pöytäkirjan asiakohta PTK 172/2018 vp
kien muistissa. Edustaja Huhtasaari on tehnyt näistä valtiopäivätoimenpiteitä, jotka löyty-
vät eduskunnan asiakirjoista. Ja ministeriaitiossa ovat istuneet koko ajan samat ihmiset,
niin että jos joku puhuu käsienpesusta, niin kannatan silloin peiliin katsomista.

Mutta kysyisin ministeri Orpolta: Kun totesitte, että Pauli Vahteran laskelmat eivät voi
pitää paikkaansa, niin kertoisitteko yksityiskohtaisesti ne vastaavat luvut? Hän on ottanut
erilaiset prosessit, asumistuet, terveydenhoidot ja muut osa-alueet. Sosiaali- ja terveysmi-
nisteriö teki 2017 selvityksen, että silloin se oli noin miljardi vuodessa. Voitteko te nyt ker-
toa kokonaiskulut, mitä ne ovat samoilla luokituksilla? Nyt ei tule oikein vastausta sieltä
ministeriaitiosta.

16.33 Valtiovarainministeri Petteri Orpo (vastauspuheenvuoro): Arvoisa puhemies!
Olen pyytänyt valtiovarainministeriön virkamiehiä käymään läpi tämän tutkimuksen, ja
ensimmäiset arviot siitä eivät ole kovinkaan mairittelevia, ja sitä ei pidetä kovinkaan tark-
kana tai paikkansapitävänä. Pohjaolettamukset ovat valtiovarainministeriön virkavastuu-
arvion mukaan hyvinkin huteralla pohjalla, ja näyttää siltä, että sinne on laskettu kuluja,
jotka eivät sinne kuuluisi. Ylipäänsä kun maahanmuutto on niin laaja käsite — se on niin
laaja käsite — tällä tavalla niitä lukuja ei voi vetää yhteen. [Leena Meri: Miten ne voi?] Ja
vielä pidän hieman vaarallisena sitä, että kaikki maahanmuutto pistetään samaan pakettiin
ja leimataan sitä kautta ihmisiä, jotka Suomeen tulevat eri syistä, esimerkiksi tekemään töi-
tä, [Leena Meri: Te ette vastaa!] jotka jäisivät Suomessa muuten tekemättä. Mutta kuten
kerroin, oleellista on varmasti katsoa se, että budjettitaloudessa se on tällä hetkellä reilu
400 miljoonaa, mitä käytämme maahanmuuton kuluihin, ja se summa sitten taas on pie-
nentynyt vuosi vuodelta, kun sitä silloin vuonna 15 päälle kaatunutta kriisiä on pystytty
purkamaan. Tämä on oleellista, [Puhemies koputtaa] ja tällä hetkellä Suomeen ei juuri uu-
sia tulijoita ole, [Puhemies: Aika! ] eli tilanne on paljon paljon parempi. [Leena Meri:
4 000 tuli viime vuonna!]

Puhemies Paula Risikko: Sitten vielä yksi lisäkysymys.

16.34 Pekka Haavisto vihr (vastauspuheenvuoro): Arvoisa puhemies! On päivän todella
hyvä uutinen, että Isis ja Isisin kalifaatti Syyriassa on tulossa tiensä päähän. Tämä liittyy
sekä Syyrian turvallisuuteen että koko maailman turvallisuuteen, että tällaiselle terroritoi-
minnalle saadaan loppu.

Tänään tuli myöskin uutinen, ensin se taisi tulla Ruotsista, että ehdotetaan tällaista kan-
sainvälistä rikostuomioistuinta, johon ministeri viittasi. Itse ajattelen niin, että sellaisen etu
olisi, että kaikki se tieto, mitä meillä on eri toimijoista, voitaisiin yhdistää näissä tutkimuk-
sissa ja kansainvälistä yhteistyötä voitaisiin tehdä enemmän, jotta oikeat syylliset saatai-
siin kiinni ja heidät saataisiin tuomiolle. Olisin kysynyt vielä tarkennusta: mikä on Suo-
men hallituksen tarkka kanta tällaiseen kansainväliseen rikostuomioistuimeen, ja millä ta-
valla me voisimme sellaisen kanssa tehdä yhteistyötä? Ja tietysti, kun katsoo sitä aluetta ja
siellä olevia ihmisiä, uutiset ovat kertoneet, että siellä olisi noin 3 500 lasta. Vaikka van-
hemmat olisivat tehneet mitä tahansa, niin tietysti kysymys on, mikä on näiden lasten koh-
talo. Pelastakaa Lapset ry ja muut ovat vedonneet heidän puolestaan. Mitä hallitus ajatte-
lee näiden lasten kohtalosta?
3



Pöytäkirjan asiakohta PTK 172/2018 vp
16.35 Sisäministeri Kai Mykkänen (vastauspuheenvuoro): Arvoisa puhemies! Ensinnä-
kin mitä tähän rikosvastuun toteutumiseen tulee, niin kuten totesin, se on tietysti, myös tar-
kemmat vastaukset edustaja Haaviston kysymyksiin, oikeusministeriöiden hallinnonalaa
ja siinä on paljon kysymyksiä. Se ei varmasti ole myöskään nopea tie. Mutta turvallisuus-
ministerien taholta todella totesimme sen, että rikosvastuun on tärkeä toteutua, ja on paras-
ta turvallisuutemme kannalta, jos se toteutuisi lähtöalueilta käsin eikä täällä tapahtuvalla
prosessilla ja tänne matkustamisella.

Mitä tulee sitten tähän kysymykseen lapsista, joka on aivan olennainen — hyvä, että
otitte sen esille — siinä tietysti on niin, että rikosvastuulla on myös ikärajansa, eli lapsia si-
nänsä ei edes voida syyttää, eivätkä siellä syntyneet tai sinne pienenä viedyt tietysti ole
kohtaloaan valinneetkaan. Heitä käsitellään tietysti ensisijaisesti lastensuojelun menetel-
min silloin, jos he Suomen viranomaisten huomaan hakeutuvat Suomen kansalaisina. Ja
silloin tullaan tietysti vaikeisiin kysymyksiin myös esimerkiksi perheen koossa pitämisen
tai lastensuojeluun ottamisen kysymyksissä, mutta meidän on tärkeä osoittaa ihmisyyttä
niitä pieniä lapsia kohtaan ja tehdä se mahdollisimman tasapainoisella tavalla kuitenkin
varmistaen, että terroristeiksi tietoisesti lähteneet [Puhemies koputtaa] eivät turvallisuut-
tamme pääse vaarantamaan.

Puhemies Paula Risikko: Ministeri Häkkänen, lyhyesti.

16.37 Oikeusministeri Antti Häkkänen (vastauspuheenvuoro): Arvoisa puhemies! Us-
kon, että tässä salissa ja Suomessa ja varmaan Euroopassakin on aika laaja konsensus siitä,
että Isis-taistelijoiden palaamista tulee välttää — että he eivät palaa mihinkään Euroopan
maihin, varsinkaan jos he pyrkivät tulemaan takaisin taistelutehtävistä. Tätä tuskin kukaan
tässäkään salissa haluaa. Siitä syystä voisi olla järkevää, että olisi kansainvälinen tuomiois-
tuinmenettely, jossa kaikki nämä taistelualueelta palaavat henkilöt käsitellään yhdessä
kansainvälisessä tuomioistuinmenettelyssä. Näin yleensä menetellään, jos on laajoja kon-
fliktialueita, joista ihmisiä pakenee useisiin eri maihin. Tämä olisi hallittu toimintatapa. Si-
säministerit ovat tänään tehneet tästä esityksen, nyt oikeusministerit pohtivat tätä. Erittäin
problemaattinen, laaja kokonaisuus. [Puhemies koputtaa] Tiedämme aiemmista konflik-
teista, ettei tämä ole helppo asia, mutta joka tapauksessa ongelma pitää mahdollisuuksien
mukaan ratkoa Suomen rajojen ulkopuolella.

Kysymyksen käsittely päättyi.
4


