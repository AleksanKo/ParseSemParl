















































DEMCD8E.tmp.xml


Pöytäkirjan asiakohta PTK 144/2017 vp
Pöytäkirjan asiakohta 

PTK 144/2017 vp

Täysistunto

Maanantai 18.12.2017 klo 12.02—4.02

7. Hallituksen esitys eduskunnalle veronkannon, verotuksen toimittamisen ja eräiden seu-
raamusmaksujen uudistamista koskevaksi lainsäädännöksi

Hallituksen esitys HE 97/2017 vp
Valiokunnan mietintö VaVM 26/2017 vp

Toinen käsittely

Puhemies Maria Lohela: Toiseen käsittelyyn esitellään päiväjärjestyksen 7. asia. Nyt
voidaan hyväksyä tai hylätä lakiehdotukset, joiden sisällöstä päätettiin ensimmäisessä kä-
sittelyssä.

Keskustelu

1.51 Timo Harakka sd: Arvoisa puhemies! Kyseessä on siis tämän valtaisan Valmis-pa-
ketin kolmas osa, johon myös oppositio sinällään yhtyi lukuun ottamatta tätä yhtä yksityis-
kohtaa, josta tässäkin salissa on paljon keskusteltu, eli määrättyjä veronkorotuksia ja muita
veronkiertoon ja aggressiiviseen verosuunnitteluun kaavailtuja seuraamuksia, joita voi-
daan pitää liian vaatimattomina ja jopa kannustavina kokeilemaan sitä, mitä tällä harmaal-
la alueella voisi tapahtua. Kun kuitenkin ensimmäisessä käsittelyssä tämän lain sisältö lyö-
tiin lukkoon, niin esitämme yhteistyössä SDP, vasemmistoliitto, vihreät ja perussuomalai-
set seitsemän lausumaa vastalauseen mukaisesti eduskunnan hyväksyttäväksi.

1.52 Mika Niikko ps: Arvoisa puhemies! Tässä verojaoston mietinnössä puolueet yhdes-
sä ovat kiinnittäneet erityisesti huomiota hallituksen esitykseen sisältyvään veronkorotuk-
sen alenemiseen erityisesti aggressiivista verosuunnittelua koskevissa tilanteissa. Tämä
antaa väärän signaalin siitä, että uudistuksella suositaan veronkiertäjiä. Pahimmillaan tämä
johtaa yleiseen veromoraalin löystymiseen ja siihen, että verovelvoitteiden laiminlyönti tu-
lee yleistymään.

Tässä vastalauseen tekstissä, joka on tämän mietinnön yhteyteen kirjattu, me puolueet
yhdessä mainitsemme sen, että nykyinen verotus ja oikeuskäytäntö kuvastavat sitä, että
rangaistusasteikon yläpään soveltaminen voi olla mahdotonta ilman laissa ja hallituksen
esityksessä täsmällisesti määrättyjä perusteita. Verohallinto voi määrätä tällä hetkellä mer-
kittävimmissä laiminlyönneissä 0—30 prosenttia veronkorotusta suhteessa verotuksen oi-
kaisun määrään. Kuitenkin käytäntö on osoittanut, että nämä veronkorotukset eivät ole
ylittäneet 7:ää prosenttia edes silloin, kun laiminlyönti on ollut euromääräisesti suuri ja
osoittanut hyvin ilmeistä piittaamattomuutta. Tätä ongelmaa ei ole poistettu hallituksen
esityksessä, ja siksi on ilmeistä, että korotettu veronkorotus määrättäisiin monissa tilanteis-
sa 3 prosentin suuruisena. Ja tämä on pähkinänkuoressa se ongelma, jota hallitus ei ottanut
 Tarkistettu
4.1



Pöytäkirjan asiakohta PTK 144/2017 vp
vakavasti valiokuntatyöskentelyn yhteydessä, ja siksi tämä vastalause on yhteisesti esitet-
ty.

Tässä puheenvuorossani kannatan edustaja Harakan ehdottamia seitsemää vastalauseen
lausumaa.

Keskustelu päättyi ja asian käsittely keskeytettiin.
2


	7
	1.51
	1.52


