















































DEM1F29.tmp.xml


Pöytäkirjan asiakohta PTK 53/2018 vp
Pöytäkirjan asiakohta 

PTK 53/2018 vp

Täysistunto

Tiistai 22.5.2018 klo 14.09—16.51

9. Hallituksen esitys  eduskunnalle laiksi laajakaistarakentamisen tuesta haja-asutusalueil-
la annetun lain muuttamisesta

Hallituksen esitys HE 46/2018 vp
Valiokunnan mietintö LiVM 9/2018 vp

Ensimmäinen käsittely

Toinen varapuhemies Tuula Haatainen: Ensimmäiseen käsittelyyn esitellään päiväjär-
jestyksen 9. asia. Käsittelyn pohjana on liikenne- ja viestintävaliokunnan mietintö LiVM 9/
2018 vp. Nyt päätetään lakiehdotuksen sisällöstä.

Keskustelu

16.10 Arto Pirttilahti kesk: Arvoisa rouva puhemies! Tässä on tarkoituksena, että laaja-
kaistarakentamiseen haja-asutusalueilla liittyvien hankkeitten maksatuksen määräaika
poistettaisiin laista. Tämä on pieni muutos, mutta tämä on erittäin iso muutos siinä mieles-
sä, että voimme käyttää näitä laajakaistarahoituksia vielä myöhemmin, vuoden 2019 jäl-
keen.

Sipilän hallitushan jo myönsi helpotuksia laajakaistarakentamiseen markkinapuutealu-
eille eli haja-asutusalueille siten, että tätä omavastuumatkaa lyhennettiin. Saadaan lähes ta-
lon seinään asti tuotua jo laajakaistaverkot muun muassa valokuituna. Tämä on erittäin tär-
keää maaseutualueille, että saadaan nämä samat bisnesmahdollisuudet ja monet muut, mit-
kä meidän maaseudulla ovat, myös kansainväliseen vientiin ja yhteiseen tiedonvaihtoon.
Valokuituverkot ovat tärkeitä myös siinä mielessä, että me voimme rakentaa sitä kautta
5G-teknologiaa ja 4G:täkin vahvistaa niillä alueilla, missä se ei toimi. Eli mobiiliverkon-
kin runkona tulee olla tämä vahva laajakaistaverkko.

On kyllä huoli siitä, että haja-asutusalueilla ei ole välttämättä näitä aktiivisia toimijoita,
jotka ottaisivat sen rakentamisen vastuun. Vaikka siellä olisi halua ja tarvittaisiin laajakais-
taverkkoa ja mahdollisesti rahoitusta, niin jotenkin vielä innostaisin näitä eri toimijoita,
koska tässä rahoitusta on vielä jäljellä, näitten uusien laajakaistahankkeitten rakentami-
seen. Se on erittäin tärkeää myös meidän maaseudun palveluitten näkökulmasta. Jos aja-
tellaan, että voidaan asua myöhempään ja pidempään omassa kotona, niin terveydenhuol-
lon tsättivastaanoton ja muun teknologian ja analyysien hyväksikäyttö mahdollistaa myös
tämän uuden terveydenhuoltorakenteen tätä kautta. Ottaisin myös huomioon sen, että kun
nämä laajakaistaverkot on tehty, sitä kautta myös saadaan kiinteistöjen arvo säilymään
näillä alueilla.

Tämä muutos tähän lakiin on perusteltu myös siitä näkökulmasta, että kun meillä on
myös nämä hankkeet, että laitetaan sähköt maihin ja tehdään säävarmaa sähköverkkoa,
niin voidaan myös käyttää sitten kuituverkon rakentamiseen näitä samoja ojia ja laittaa sa-
 Tarkistettu
4.1



Pöytäkirjan asiakohta PTK 53/2018 vp
maan aikaan aventoon yhtä lailla nämä kuituverkot. Näittenkin yhteensovittaminen antaa
mahdollisuuden vielä suunnitella ja toteuttaa näitä hankkeita pidempään kuin tämän
2019:n jälkeen. 

Erinomainen tämä liikennevaliokunnan mietintö tästä asiasta.

16.13 Eero Reijonen kesk: Arvoisa rouva puhemies! Laajakaistarakentaminen haja-asu-
tusalueille on äärettömän tärkeätä. Kaikki tiedämme, että tietoliikenneyhteydet muun
muassa maatalouteen ovat ihan keskeisiä. Maatalous on kehittynyt voimakkaasti, ja siellä
tarvitaan hyviä tietoliikenneyhteyksiä, ja sitä taustaa vasten nämä erinomaisen pääministe-
ri Juha Sipilän hallitusohjelman tavoitteet ovat erittäin hyvät ja liiketoimintakasvuympä-
ristön rakentaminen digitaalisen liiketoiminnan avulla on erittäin kannatettavaa.

Tämän valiokunnan esityksen mukaisesti tämä määräaikojen poistaminen maksuhake-
musten osalta muuttaa ja helpottaa hankkeitten tiukkaa toteuttamisaikataulua ja on erittäin
hyvä asia. Minä nostan esille vain sen, onko tässä nyt huomioitu se, että tällä hetkellä on
varsin paljon Suomessa hankkeita, jotka on osin toteutettu, mutta ne osakeyhtiöt tai sitten
osuuskunnat ovat osittain suurissa vaikeuksissa, ja onko tässä huomioitu se, että myös nii-
tä voitaisiin tämän esityksen mukaisesti tukea. Ihan tarkkaan en kyllä tästä valiokunnan
mietinnöstä sitä saa auki, mutta tiedän, että Pohjois-Karjalassa esimerkiksi Rääkkylän kun-
nassa on suuria vaikeuksia tämän asian suhteen. Olisi tärkeätä, että myöskin jatkossa yh-
teiskunta olisi mukana turvaamassa osin rakennettujen verkkojen toimintakyvyn, koska ei-
hän siinä muuten ole mitään järkeä, että ne jäävät sitten toimimattomiksi.

16.15 Pauli Kiuru kok: Arvoisa rouva puhemies! Kaikki hankkeet ja keinot, joilla pysty-
tään edesauttamaan laajakaistan käyttöä, niin kuin tässä hallituksen esityksessä tehdään,
ovat tervetulleita. Tämä mahdollistaa etätyön, mahdollistaa osaamisen, tiedon jakamisen,
erilaiset palvelut. Pankkipalvelut on yksi esimerkki, mutta esimerkiksi kulttuuripalvelut on
toinen. Laajakaista on jotain sellaista, mitä kirjapainotaito tai lukutaito oli aikanaan. Se on
ihan ytimiin menevää infraa, jossa suomalaisten kannattaa olla kärjessä.

Samassa yhteydessä kannattaa muistuttaa siitä, että laajakaista mahdollistaa erilaisten
digipalveluitten käytön, mutta miljoona suomalaista tarvitsee tukea digitaidon oppimi-
seen. Yli neljännesmiljoona yli 60-vuotiaista ei ole koskaan käyttänyt internetiä, ja tämä
asettaa kyllä suuren haasteen kirjastoille, kansalaisopistoille ja vapaalle sivistystyölle, ja
siihen kannattaa kyllä satsata tulevaisuudessa, että pidetään myös ikääntyvä väki mukana
kehityksessä.

16.16 Eeva-Maria Maijala kesk: Arvoisa puhemies! Tämä laajakaistahanke maaseudul-
le on kokonaisuudessaan erittäin tärkeä ja tervetullut asia. Olen kiitollinen siitä, että tämä
homma on saatu aikoinaan liikkeelle. Tällä varmistetaan se, että koko Suomen voimavarat
saadaan käyttöön. Eli Suomihan on äärettömän rikas monilta ominaisuuksiltansa, ja mei-
dän luonnonvarat ovat hienot ja kaikkea vastaavaa, elikkä työpaikkoja meillä Suomessa
varmasti tulee jatkossakin paljon olemaan. Tärkeää on, että yhteydet pysyvät kunnossa.
Tieliikenne on meille tärkeää, kaikki verkot ovat tärkeitä, ja laajakaista on yksi näistä tär-
keimmistä verkoista, mitkä meillä ehdottomasti pitää olla kunnossa, jotta me saamme koko
Suomen voimavarat käyttöön. Ja tämän avulla me voimme myöskin turvata meidän perus-
tuslain mukaisen oikeuden, että jokainen saa valita asuinpaikkansa, saa asua siellä, missä
haluaa.
2



Pöytäkirjan asiakohta PTK 53/2018 vp
Me olemme liikenne- ja viestintävaliokunnassa käsitelleet tätä asiaa, ja ihanaa oli kyllä
huomata se, että oli todella yksimielinen näkemys siitä, että tämä pitää viedä eteenpäin.
Tässä lakiesityksessähän on kyse vain jo päätetyistä rahoista, elikkä nämä rahat on jo va-
rattu, ja kun näitä rahoja ei ole keretty käyttää määräaikaan mennessä eikä tulla kerkeä-
mään käyttää määräaikaan mennessä, niin ne pystytään nyt sitten käyttämään asianmukai-
sesti siinä ajassa, mikä olisi käytettävissä.

Maaseudulla näitten asioitten hoitaminen on ollut hidasta, koska tämän laajakaistarahoi-
tuksen tekemistä varten on pitänyt perustaa osuuskunta tai joku muu järjestelmä ja siellä on
pitänyt ihmisille kertoa, mistä tässä koko hommassa on kysymys, miksei yhteiskunta ala
heille rakentamaan, miksi heidän itsensä pitää alkaa nämä kaikki asiat tekemään. Miten
tästä mennään eteenpäin? Näitä osuuskuntia tulee ehdottomasti auttaa tai muita organisaa-
tioita, jotka ovat tämän rahoituksen hakeneet. Niitä tulee ehkä yhdistää. Pitää katsoa, mi-
ten niistä tulee ehkä kuntien toimintoja, tai pitää katsoa muita mahdollisuuksia.

Minä toivon tälle hankkeelle jatkoa myöskin tämän jälkeen, ja vaikka tässä puhutaan
maaseudun hankkeista, niin kyllä monissa taajamissa myöskin tarvitaan apua näissä asiois-
sa. Tämä hankehan on tarkoitettu koskemaan niitä alueita, missä ei ole olemassa markki-
naehtoista toimintaa, mutta näyttää siltä, että jotta me saisimme koko Suomeen nämä pal-
velut käyttöön, niin täytyy tehdä ehkä vielä löysempiäkin kuvioita, joilla todellakin kaikki
suomalaiset voisivat saada mahdollisuuden käyttää laajakaistapalveluita.

16.19 Hannu Hoskonen kesk: Arvoisa rouva puhemies! Tämä laajakaistalain muutos on
äärimmäisen hyvä. On nimenomaan otettu ihan järki käteen tässä mietinnössä ja ajateltu
asiaa joviaalisti, elikkä laitetaan nyt olemassa olevan lain mukaisesti rahat sillä keinoin
käyttöön maksimaalisesti, että rahoitushakemuksen voi tehdä vielä myöhemminkin, ja tä-
män vuoden loppuun taisi olla se aika, jolloin voi näitä uusia hankkeita lähteä hakemaan.
Ilomantsin kuntaan, kotikuntaani, rakennettiin tämä laajakaistaverkko muutama vuosi sit-
ten, ja kokemuksesta tiedän sen, että se on iso ponnistus mutta ehdottomasti kannattava.

Tässä laajakaistakeskustelussa, kun valokuitutekniikasta keskustellaan, ihmettelen sitä
keskustelua, kun puhutaan suurella äänellä siitä, että langaton verkko pystyy tyydyttämään
sen tarpeen. Se ei pidä paikkaansa. Olen monessa tapauksessa käynyt sellaisissa kunnissa,
missä tätä langatonta verkkoa on kehitetty maaseutualueella, ja käytännössä se välitysno-
peus, millä ne toimivat sitten, kun on ruuhka-aika, on suurin piirtein niin, että normaalit
kännykällä tapahtuvat hommat pystyy tekemään mutta se, missä vaaditaan laajakaistaa,
nopeaa yhteyttä, ei onnistu. 

Elikkä käytännössä on tämä tekniikka, valokuitutekniikka sellainen, että ne langattomat
yhteydet, jotka kaikkialla Suomessa pelaavat hyvin, vaativat ehdottomasti sen, että näiden
linkkimastojen välillä on valokuituyhteys. Muuten tekniikka ei pelaa kunnolla. Se on en-
simmäinen raja-arvo, joka on ylitettävä, jotta laajakaistaverkko, yleensä nämä langattomat
yhteydet pelaavat. Mutta sitten jos käydään kauppaa, tehdään suunnittelutöitä, jos on esi-
merkiksi insinööritoimisto tai rakennustoimisto tai mikä tahansa kunta, kauppa, pankki,
apteekki, ehkä tyypillisimmillään joku tuollainen metallikoneistamo, jossa käytetään näitä
CAD-ohjelmia, niin ne ovat niin valtavan suuria tietokantoja, että ilman valokuituyhteyttä,
jos jää langattoman verkon varaan, siitä ei tule yhtään mitään. Ja jokaiselle meille tuttu
asia, laskujen maksaminen etäyhteyden kautta: jos pelkällä langattomalla laajakaistalla sen
tekee, sattuu ruuhka-aika olemaan, vaikka samalla alkaa Ruotsi—Suomi-jääkiekko-ottelu,
kun porukat ryntäävät nettiin, niin se tarkoittaa käytännössä sitä, että langattomalla laaja-
3



Pöytäkirjan asiakohta PTK 53/2018 vp
kaistalla siitä hommasta ei tule mitään, kun käyttäjiä on niin paljon ja vapaata kaistaa ei ole
enää olemassakaan.

Sen takia toivon, arvoisa puhemies, että tämän erinomaisen lain yhteydessä, jota nyt
mietinnön muodossa viedään eteenpäin ja joka saa järkevän lopputuloksen tässä mietin-
nössä, ajettaisiin tulevalla rakennerahastokaudella tässä maassa — kuka sitten se seuraava
ministeri onkaan, seuraavan hallituksen elinkeinoministeri tai sitten maa- ja metsätalous-
ministeri, koska senkin toimialaa nämä asiat vähän koskevat — sinne Euroopan unioniin
näihin koheesiorahastoihin semmoinen pykälä, että näitä koheesiorahoja voitaisiin käyttää
laajakaistojen rakentamiseen koko maahan. Sen parempaa aluekehitysprojektia kuin se,
että rakennetaan nopeat valokuituyhteydet koko maahan, ei ole. Tämä on täysin kilpailu-
neutraali hanke, olkoon vaikka yksittäinen mökinmummo sitä laajakaistaa käyttämässä eli
katsomassa vaikka televisiota. Digiverkkohan loppuu meiltä lähiaikoina. Tämän takia toi-
von, [Puhemies koputtaa] että tämä asia otetaan vakavasti ja katsotaan myös tulevaisuu-
teen eli seuraavaa rakennerahastokautta.

16.22 Mikko Alatalo kesk: Arvoisa rouva puhemies! Todellakin, hyvä tieverkko ja laaja-
kaistayhteydet ovat elintärkeitä suomalaiselle maaseudulle, ja meillähän on maakunnissa
myös metallifirmoja ja muuta yrityselämää, jotka tarvitsevat liike-elämäänsä tätä laaja-
kaistaverkkoa.

Tämän tukiohjelman tavoitteenahan on ollut edistää nimenomaan laajakaistaverkkojen
rakentamista niillä alueilla, missä on vaikea saada rakennettua pelkästään kaupallisin pe-
rustein tätä verkkoa. Ja todellakin, vaikka merkittävästi on käytetty ja tukea on myönnetty
55,8 miljoonaa euroa, niin myöntämätöntä tukea on vajaa 20 miljoonaa euroa. Nyt tälle an-
netaan jatkoaikaa, niin että voidaan uusien hankkeiden tukihakemuksia jättää vuoden 2018
loppuun mennessä, mutta tarvittaessa myöhemmin voidaan täydentää. Tämä on siinä mie-
lessä merkittävää, että saadaan vielä liikkeelle näitä hankkeita.

Itse olen myös valokuitumies. Vaikka meillä on jo langatonta verkkoakin, 5G:täkin,
siellä on haippia — kun toimisi 3G ja 4G:kin, niin se olisi hyvä — niin ennen kaikkea sa-
noisin niin, että kun puhutaan esimerkiksi viihteen suoratoistoista ja muista, mitkä täyttä-
vät tätä verkkoa, niin kyllä me tarvitsemme nimenomaan valokuitua, ja se on sen työn ja
yrityselämän kapasiteetin kannalta erittäin tärkeää.

Meillä oli tosiaan yksimielinen mietintö tästä liikenne- ja viestintävaliokunnassa, ja olen
tyytyväinen, että tämä jatkoaika nyt saatiin. 

En osaa vastata ihan tarkkaan tuohon, miten näitä vaikeuksissa olevia yhtiöitä tulisi aut-
taa. Tämä tuki on lähinnä uusille yrityksille, uusille laajakaistahankkeille, mutta sen tulee
tulevaisuus näyttämään esimerkiksi maakuntien osalta, onko siellä sitten sitä kapasiteettia
myös auttaa näitä jo vaikeuksissa olevia nykyisiä laajakaistayhtiöitä.

16.24 Eeva-Maria Maijala kesk: Arvoisa puhemies! Halusin muutaman sanan vielä sa-
noa siitä, mikä ero on langattomalla laajakaistalla ja kiinteällä laajakaistaverkolla. Langa-
ton laajakaista on sinänsä ihan hyvä, mutta siitä voi sanoa kyllä, että se on vähän niin kuin
leikkikalulla värkättäisiin, elikkä silloin kun halutaan tehdä oikealla lailla töitä ja olla tasa-
arvoisia koko maassa, niin kyllä meillä pitää olla se oikeanlainen laajakaista olemassa.

Olen niitä onnellisia ihmisiä, jotka ovat päässeet syrjäseudulla asuvana tämmöisen oi-
kean laajakaistan piiriin. Minä voin sanoa sen nytten todella omasta kokemuksestani, että
minun lapseni ovat aivan tasa-arvoisia lapsia kaikkien Suomen muitten lasten kanssa, jot-
4



Pöytäkirjan asiakohta PTK 53/2018 vp
ka asuvat taajamissa tai ihan missä päin maailmaa tahansa, koska minun lapseni saavat yh-
teyden kaikkialle. He saavat kaikkea tietotaitoa, sivistystä, osaamista, yhteyksiä kaikkial-
le, ja kaikki on vain tämän oikean laajakaistan ansiota. Minä toivon todella, että me mah-
dollistaisimme kaikille suomalaisille tasa-arvoisen mahdollisuuden elää. 

Miten sitten jatkossa? Jatkossa toivon, että hyvin pikaisesti aloitettaisiin jo seuraavalla
hallituskaudella suunnittelemaan uutta hanketta, miten tätä asiaa aletaan tekemään, niin
että kunnolliset palvelut ovat saatavissa kaikkialle.

16.25 Arto Pirttilahti kesk:  Arvoisa puheenjohtaja! Kuten edustaja Alatalo aloittikin
juuri, laajakaistat ja myös tiet ovat tärkein yhteysverkko maaseudulla, ja näin se on. 

Noihin laajakaistarahoituksiin vielä lisäisin, että nyt tässähän on rahoitusmahdollisuuk-
sia myös tämän hallituksen omarahoituksen kautta, niin myös Leader-rahoituksen kautta.
Nämä rahoituslähteet ovatkin käyneet sitten ely-keskuksen kautta. Toivon niitten yhdistel-
mää ja joustavuutta siinä. 

Toinen, mikä siellä on ollut pullonkaulana, on ollut myös sitten saada lupa näitten laa-
jakaistarakenteitten tekemiseen. Myös sitten esimerkiksi tienvarsiin olevien lupien hinta
on huomattavasti noussut ja tuonut lisäkustannuksia ja sitä kautta myös haitannut. Toivon
tähänkin rahoitukseen mutta näihin Leader- ja muihinkin rahoituslähteisiin semmoista
joustavaa käsittelyä, tietenkin lain puitteissa, mutta virkamiehille rohkeutta tehdä isoja
päätöksiä. Nämä laajakaistahankkeet ovat miljoonaluokan hankkeita, joissa alueen yrityk-
set tai alueen yhteisöt ottavat merkittävän riskin niitä rakentaessaan. Tietenkin asukkaat
ovat siinä vielä mukana. 

Tämä esitys tästä määräajan poistamisesta on todella erinomainen, että voidaan tehdä
joustavasti näitä töitä vielä senkin jälkeen, kun rahoituksen päivämäärä on mennyt niin sa-
notusti umpeen. 

Yleiskeskustelu päättyi.

Eduskunta hyväksyi hallituksen esitykseen HE 46/2018 vp sisältyvän lakiehdotuksen sisäl-
lön mietinnön mukaisena. Lakiehdotuksen ensimmäinen käsittely päättyi.
5


	9
	16.10
	16.13
	16.15
	16.16
	16.19
	16.22
	16.24
	16.25


