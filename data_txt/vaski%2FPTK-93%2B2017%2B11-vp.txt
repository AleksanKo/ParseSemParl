















































DEM22B6.tmp.xml


Pöytäkirjan asiakohta PTK 93/2017 vp

 Tarkistettu
4.1

Pöytäkirjan asiakohta 

PTK 93/2017 vp

Täysistunto

Tiistai 26.9.2017 klo 14.00—22.06

11. Hallituksen esitys eduskunnalle laeiksi riistanhoitomaksusta ja pyyntilupamaksusta an-
netun lain, riistahallintolain ja riistavahinkolain 46 §:n muuttamisesta

Hallituksen esitys HE 117/2017 vp

Lähetekeskustelu

Puhemies Maria Lohela: Lähetekeskustelua varten esitellään päiväjärjestyksen 11. asia.
Puhemiesneuvosto ehdottaa, että asia lähetetään maa- ja metsätalousvaliokuntaan.

Keskustelu

21.37 Eeva-Maria Maijala kesk: Arvoisa puhemies! Tämä riista-asioita koskeva lainsää-
däntöesitys on kannatettava. Muutoksia näihin asioihin tarvitaan, koska tilanne kehittyy
koko ajan. Tällä hetkellä on jo metsästyskausi täysin lähtenyt liikkeelle, ja tilanne on pa-
rantunut siinä mielessä, että meillä on muun muassa riista.fi-järjestelmä saatu aikaiseksi. 

Tässä sitten mainitaan myöskin näistä petovahinkoasioista, ja se on hyvä, että riistava-
hinkolakia ehdotetaan muutettavaksi siten, että riistanhoitoyhdistyksien osallistumisesta
riistavahinkotarkastuksiin aiheutuvat kustannukset korvattaisiin riistavahinkojen korvaa-
miseen osoitetuista määrärahoista. Tämä on sen takia hyvä, että tästä on käyty keskustelua,
että kuka on sitä vahinkoa milloinkin tarkastamassa, ja nämä vahinkotarkastusasiat ovat
muutenkin herättäneet todella paljon keskustelua.

Suomi on aikoinaan neuvotellut EU:n kanssa petovahinkojen korvauksista, että noin 10
miljoonaa euroa on katto. Silloin naureskeltiin, että tulipa katto nakattua niin korkealle, et-
tei koskaan tule vastaan, mutta nyt se tilanne on kuitenkin tullut siihen, että 10 miljoonaa
euroa alkaa olemaan täynnä, ja nyt keskustellaan siitä, ovatko nämä kaikki vahingot todel-
lisia ja mitä tämän asian kanssa aletaan tekemään. Sen takia on hyvä, että tarkastusasioita
täsmennetään, saadaan luotettavuutta tälle koko systeemille.

Poropuolella, missä vahingot ovat kaikkein suurimmat, nytten on saatu ministeriön ra-
hoituksella liikkeelle kokeilu, jossa saadaan sähköinen ilmoitus tehtyä heti vahingon löy-
dyttyä. Elikkä siinä paikan päällä poromies, yleensä poroisäntä, ottaa valokuvan siitä pe-
tovahingosta, laittaa sen nettiin, ja siinä tulee paikka tietoon ja saman tien vahingosta il-
moitus. Näitä on 19 prosenttia nyt saatu tähän mennessä ilmoitettua, niin että näyttää hyvin
edistyvän.

Elikkä jatketaan näitä asioita tällä mielellä eteenpäin. 

Keskustelu päättyi.

Asia lähetettiin maa- ja metsätalousvaliokuntaan.


