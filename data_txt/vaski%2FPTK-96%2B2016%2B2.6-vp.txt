















































DEM4CA9.tmp.xml


Pöytäkirjan asiakohta PTK 96/2016 vp

 Tarkistettu
4.0

Pöytäkirjan asiakohta 

PTK 96/2016 vp

Täysistunto

Torstai 6.10.2016 klo 16.00—18.33

2.6. Suullinen kysymys elinsiirroista (Sari Tanus kd)
Suullinen kysymys SKT 99/2016 vp

Suullinen kyselytunti

Ensimmäinen varapuhemies Mauri Pekkarinen: Aikaa on vielä 20 sekuntia, ja siksi
myönnän vielä yhden kysymyksen, edustaja Tanus.

Keskustelu

17.00 Sari Tanus kd: Arvoisa herra puhemies! Heinäkuussa elinsiirtoviikon yhteydessä
Suomi isännöi menestyksekkäästi elinsiirto- ja dialyysipotilaiden euroopanmestaruuskil-
pailuja. Nyt lauantaina vietetään Euroopan elinsiirtopäivää. Toisin kuin muissa Pohjois-
maissa ja Euroopassa, Suomessa terve ihminen voi luovuttaa munuaisen vain lähisukulai-
sen tai samassa taloudessa asuvan henkilön sairauden hoidoksi. Kuitenkin Suomessa mu-
nuaista odottaa jatkuvasti noin 400 potilasta, ja osalla heistä on jo sopiva luovuttajakin tie-
dossa, ja monet heistä odottavat kiihkeästi, milloin elinsiirtoja helpottava laki Suomessa
saadaan voimaan. Kysynkin ministeri Rehulalta: mitä tälle lakialoitteelle kuuluu, jonka
116 kansanedustajan allekirjoittamana jätimme ja joka on tällä hetkellä ministeriössä, ja
voisiko tämän monen potilaan kannalta elämän pelastavan ja normaalin toiminnan mah-
dollistavan ja samalla yhteiskunnalle suuria säästöjä tuovan lakimuutoksen saada pikaises-
ti eteenpäin ja eduskunnan hyväksyttäväksi?

17.00 Perhe- ja peruspalveluministeri Juha Rehula (vastauspuheenvuoro): Arvoisa
herra puhemies! 116 kansanedustajan lakialoitehan on eduskunnan käsissä. Toisekseen,
hallituksen piirissä tästä asiasta ei ole keskusteltu, mutta tässä kohtaa on ihan omakin mie-
lipide, ja se on se, että suhtaudun myönteisesti siihen, että tämän lakialoitteen mukainen
muutos voitaisiin Suomessakin saada aikaan. (Eduskunnasta: Hyvä!)

Kysymyksen käsittely päättyi.

Kyselytunti päättyi.


