















































DEM3BF9.tmpSave.xml


Pöytäkirjan asiakohta PTK 35/2015 vp
Pöytäkirjan asiakohta 

PTK 35/2015 vp

Täysistunto

Torstai 17.9.2015 klo 16.01—17.01

3.1. Suullinen kysymys pakottavasta lainsäädännöstä (Antti Lindtman sd)
Suullinen kysymys SKT 14/2015 vp

Suullinen kyselytunti

Puhemies Maria Lohela: Edustaja Lindtman.

Keskustelu

16.02 Antti Lindtman sd: Arvoisa puhemies! Suomalaisilla työpaikoilla on tällä hetkellä
suuri hätä. Hallitus aikoo alentaa lähihoitajien, poliisien, palomiesten, metallimiesten ja
kaupan myyjien palkkaa ilman, että heitä edes kuullaan tässä asiassa. Osa-aikaisesti ravin-
tolassa työskentelevältä nuorelta olette viemässä yhden kuukauden palkan vuodessa jo en-
nestään pienistä, vähän reilun 1 000 euron kuukausituloista. Ihmiset ovat nousseet näitä
hallituksen suunnitelmia vastaan. He eivät hyväksy pakkopolitiikkaanne. Kymmenettu-
hannet ihmiset näyttävät sen huomenna.

Työministeri Lindström, te sanoitte ennen vaaleja, että jos perussuomalaisia äänestää,
niin saat mitä tilaat. Mitä te nyt vastaatte sairaanhoitajille ja paperimiehille? (Puhemies ko-
puttaa) Kuka teiltä nämä palkanalennukset tilasi?

16.03 Oikeus- ja työministeri  Jari  Lindström (vastauspuheenvuoro):  Arvoisa puhe-
mies! Edustaja Lindtman on ihan oikeassa siinä, että vaalien alla joka ikinen puolue puhui
oman vaaliohjelmansa mukaan, niin myös perussuomalaiset. Puolueen vaaliohjelma on eri
asia kuin hallitusohjelma, niin kuin te tiedätte hyvin. Minkä takia me jouduimme tähän me-
nemään, näihin leikkauksiin? Sen takia, että Suomen talous kyntää niin syvällä suossa. Ei
kukaan haluaisi mennä pienituloisen, pienipalkkaisen ihmisen kimppuun, mutta hallitus on
pakotettu tekemään kovia, kovia ratkaisuja, ja oikeastaan ihmettelen tätä kysymystä siinä
mielessä, että olen perännyt SDP:ltä vaihtoehtoa: Mikä on teidän vaihtoehtonne? Miten te
tekisitte nämä vastaavat asiat koskematta minkään ryhmän etuihin?

Puhemies Maria Lohela: Pyydän niitä edustajia, jotka haluavat esittää lisäkysymyksiä, il-
moittautumaan painamalla V-painiketta ja nousemalla seisomaan.

16.04 Antti Lindtman sd (vastauspuheenvuoro): Arvoisa puhemies! Parempi on tehdä
sopimalla, ei sanelulla. (Välihuutoja — Puhemies koputtaa) Mutta kun te nyt sanotte, että
on pakko, niin ette te tästä ennen vaaleja puhunut mitään. Sen sijaan te sanoitte ennen vaa-
leja selvällä suomen kielellä, että eivät työntekijöiden palkat ole Suomessa se ongelma. Te
sanoitte, että ongelma on teollisuuden energiaverotus. Mitä te nyt hallituksessa teette? Te
ette tee tälle energiaverotukselle mitään. Sen sijaan olette käymässä pienituloisten työnte-
 Tarkistettu
4.1



Pöytäkirjan asiakohta PTK 35/2015 vp
kijöiden kimppuun. Te olette hallituksen työministeri. Jos te ette voi tähän vaikuttaa, niin
kuka sitten voi? Hyväksyttekö te todella tämän politiikan? Oletteko te tässä nyt sydämellä
mukana?

16.05 Oikeus- ja työministeri Jari  Lindström (vastauspuheenvuoro):  Arvoisa puhe-
mies! Kuten äsken sanoin, me joudumme väkisin tekemään raskaita ja ikäviä päätöksiä.
Silloin joudutaan menemään myös sellaisten ryhmien lompakolle, joiden lompakolle ei ha-
luttaisi mennä. Olen sanonut vaalien alla asioita, joiden kohdalla nyt tietenkin hallitukses-
sa joudun puolustamaan hallituksen linjaa, ja näinhän se on. Hallituksella on vain yksi lin-
ja, ja se ei ole perussuomalaisten, keskustan eikä kokoomuksen, vaan se on hallituksen yh-
teinen linja. Me joudumme tähän menemään sen takia, että meidän talous on niin syvällä
suossa, meidän vienti kyntää, tätä meidän julkista sektoria ei vienti pysty elättämään. Siitä
tässä on kysymys. 30 miljardin euron gäppi — eihän tähän pystytä puuttumaan millään
muulla kuin kovilla keinoilla. Me tarjosimme sopimisen tietä kahteen kertaan, se ei onnis-
tunut. Nyt me olemme tässä. Hallitus joutuu menemään eteenpäin. Ei meillä ole aikaa odot-
taa. (Välihuutoja)

16.06 Tarja Filatov sd (vastauspuheenvuoro): Arvoisa puhemies! Hallitus on tehnyt
omia ratkaisujaan tässä ja nyt, mutta hallituksella on myös tuleva syksy ja sitä seuraava
syksy. Kysyisin: oletteko te ajatelleet näitä tulevia syksyjä? Suomessa on tehty itse asiassa
40-luvulta lähtien tulopolitiikkaa sillä tavalla, että työnantajajärjestöt, työntekijäjärjestöt ja
hallitus ovat olleet yhdessä pöydässä sopimassa, mutta nyt te olette rakentaneet sellaisen
paketin, jossa kilpailukykyä rakennetaan ainoastaan työn hinnalla, johon nämä leikkauk-
set, joita tässä salissa on käyty läpi, viittaavat. Sen sijaan laaja kilpailukyky lähtee siitä, että
me pidämme huolta osaamisesta, me tuemme innovaatioita, me harjoitamme fiksumpaa
johtamista, organisoimme työn fiksusti. Nämä elementit ovat puuttuneet teidän neuvotte-
luistanne. Uskotteko te, työministeri Lindström, että näillä lääkkeillä saadaan aikaan tule-
vaisuudessa palkkamalttia, sosiaalista pääomaa ja yhdessä sopimista ja sitä paikallistakin
sopimista, joka vaatisi luottamusta, johon te olette monta kertaa viitannut? 

16.07 Oikeus- ja työministeri  Jari  Lindström (vastauspuheenvuoro):  Arvoisa puhe-
mies! Hallitusohjelma on kokonaisuus. Se rakentuu siis siitä, että joka ikinen niistä kei-
noista, joita me olemme ottaneet käyttöön, tähtää siihen, että tämän vaalikauden lopussa
meillä on 110 000 uutta työpaikkaa tässä maassa, työllisyysaste 72 prosenttia. Se on se iso
kuva. Sen sisällä on sitten lukuisia eri keinoja, mitä me joudumme käyttämään. Osa on ikä-
viä. Ei tässä kukaan luiki puun taakse piiloon näitä puolustamaan. Nämä ovat ikäviä pää-
töksiä, mutta samaan aikaan me joudumme tekemään myös elinkeinopolitiikassa ratkaisu-
ja, me laitamme kärkihankkeisiin rahaa, jotta tämä Suomi lähtisi nousemaan. Me joudum-
me tekemään talouteen ja me joudumme tekemään rakenteisiin muutoksia. Siitähän tässä
on kysymys.

16.08 Merja Mäkisalo-Ropponen sd (vastauspuheenvuoro): Arvoisa puhemies! Itse te-
hyläisenä kansanedustajana uskallan sanoa, että hoitotyöntekijät ovat nyt vihaisia. (Ben
Zyskowicz: SAK:lle! — Naurua) Miksikö? Koska niin monet lupaukset on unohdettu. Joi-
takin vuosia sitten kokoomus lupasi, että Sari Sairaanhoitajan työolosuhteita ja palkkausta
parannetaan. Nyt tulee reilusti yli 100 euron palkanalennus. Juha Sipilä puhui pari vuotta
2



Pöytäkirjan asiakohta PTK 35/2015 vp
sitten, että Suomessa ei missään nimessä pidä lähteä sairauspoissaolojen omavastuun ko-
rottamiseen. Nyt hallitus kertoo, että ensimmäinen sairauspäivä tulee palkattomaksi. Jari
Lindström kertoi viime kesäkuussa, että sunnuntailisät ovat pyhä asia. Nyt tämäkin pyhyys
on unohtunut. Lisäksi Jari Lindström kansanedustajana ollessaan useampaan kertaan ker-
toi istuntosalissa, että työmies on aina palkkansa ansainnut. Miten ministeri Lindström ja
hallitus selittävät kaikkien näiden lupausten unohtamisen?

16.09 Oikeus- ja työministeri  Jari  Lindström (vastauspuheenvuoro):  Arvoisa puhe-
mies! Minä olen edelleen sitä mieltä, että työmies on palkkansa ansainnut. (Vasemmalta:
Vähän pienemmän!) Kuten äsken sanoin, me joudumme tekemään ikäviä päätöksiä. Se,
että nyt mennään sitten niitten hoitajienkin lompakolle, on ikävä asia. Minkä takia me tä-
män teemme? Moni on kysynyt, että miten tämä nyt sitten tukee tätä vientiteollisuutta. Se
perustelu on tässä se, että samaan aikaan me koetamme saada niitä työpaikkoja, siis hel-
pottaa työn tarjoamista sillä, että yksityisen työnantajan sosiaaliturvamaksua alennetaan.
Se maksaa jotakin, ja se täytyy ottaa jostakin. Toinen on tämä meidän taloustilanteemme.
Me joudumme ottamaan sitä rahaa, koska meillä ei ole varaa enää tämmöiseen julkiseen
sektoriin. Tässä ei ole kysymys siitä, että me syyllistäisimme ketään. Me joudumme teke-
mään päätöksiä, koska aikaisemmat hallitukset eivät ole uskaltaneet tehdä näitä päätöksiä.

16.10 Eero Heinäluoma sd (vastauspuheenvuoro): Arvoisa puhemies! Tämä on sillä ta-
valla kummallinen tilanne, että nyt vaalien jälkeen, arvoisa ministeri Lindström, teidän,
niin kuin aika monen teidän kolleganne, puheenne ovat täysin muuttuneet. Siitä huolimatta
taloustilanteessa ei ole tapahtunut olennaista muutosta viime huhtikuun jälkeen.

Nyt moni ajattelee, että te olette vaaleissa vähän huijannut puhumalla ihan muuta kuin
mitä te olette nyt tekemässä, (Matti Vanhanen: Kun ei sopimusta saatu!) ja se loukkaa tie-
tenkin ihmisiä, koska eivät he ole tähän politiikkaan teille valtakirjaa antaneet, että ruve-
taan tekemään näitä palkanalennuksia ja tämä sanelu viedään lävitse väkisin ja sanotaan,
että jostain pitää ottaa.

Minäkin yhdyn niihin, jotka epäilevät, että kun sairaanhoitajalta leikataan ansioista 5
prosenttia — tehdään se sitten ylityökorvauksista, sunnuntaikorvauksista tai, niin kuin pää-
ministeri on esittänyt uudelleen, että nyt seuraavaksi leikataan lomarahoja — niin ei se auta
meidän vientiä. Pitäisi tehdä nämä energiaveroratkaisut Ruotsin tasolle, pitäisi poistaa väy-
lämaksut, pitäisi tehdä rataveron alennus — toimia, jotka perussuomalaisetkin aikaisem-
min muistivat, mutta nyt (Puhemies koputtaa) olette täysin hiljaa.

16.11 Pääministeri Juha Sipilä (vastauspuheenvuoro): Arvoisa puhemies! Ehkä tämä on
syytä nyt palauttaa mittakaavaansa: kyllä väylämaksun alentamisella ja tällä paketilla toi-
sessa puhutaan suuruusluokaltaan kymmenistä miljoonista, toisessa miljardeista.

Kun lähdetään hakemaan 15 prosentin kilpailukykyeroa meidän kilpailijamaihimme,
tämä on 5 prosenttia siitä 15 prosentista. Me tarvitsemme palkkamalttia. Ja aivan oikein
täällä edustajat sanoivat, että tarvitaan myöskin niitä tuottavuutta lisääviä toimia sitten siel-
lä yrityksissä ja työpaikoilla ja markkinointia ja uusia tuotteita ja niin edespäin. Kaikkia
näitä toimia tarvitaan.

Nyt on sellainen harhaluulo, että tämä asia yksistään ratkaisisi kaikki ongelmat. Näin ei
tietenkään ole. Tämä on yksi osa kokonaisuutta, jossa on paljon isommasta asiasta kysy-
3



Pöytäkirjan asiakohta PTK 35/2015 vp
mys. Meillä on 10 miljardin euron kestävyysvaje, jonka paikkaamisessa tämä on yksi pieni
osa.

16.12 Paavo Arhinmäki vas (vastauspuheenvuoro): Arvoisa puhemies! Ulkoministeri
Soini, te olette paljon puhunut pyhyydestä tässäkin salissa, ja kesäkuussa te puhuitte myös
pyhistä: te sanoitte, että teille sunnuntailisät ovat pyhiä. Minulla on erilainen käsitys siitä,
mikä on pyhää. Ei pyhää ole se, että sanat syödään.

Sen lisäksi te olette leikkaamassa ylityökorvauksia, sairasajan omavastuuta ollaan tuo-
massa. Ja kun huomautettiin, että sairaanhoitajat kärsivät erittäin paljon näistä palkanleik-
kauksista, niin salin oikea laita nauroi täällä. Minkä viestin se antaa näille sairaanhoitajille,
jotka tekevät raskasta työtä?

Arvoisa puhemies! Hallitus sen sijaan ei halua puuttua jättiosinkoihin tai veroparatiisei-
hin, joista olisi mahdollisuus hakea varoja, vaan halutaan leikata palkkoja.

Kysymykseni on pääministeri Sipilälle. Kun puhutte aina Saksasta, Ruotsista ja Tans-
kasta, niin kertokaa nyt rehellisesti: ovatko Suomen palkkakustannukset (Puhemies koput-
taa) pienempiä vai suurempia kuin näissä vertailumaissa?

16.13 Pääministeri Juha Sipilä (vastauspuheenvuoro): Arvoisa puhemies! Kilpailukyky
koostuu monesta osasta, joista hintakilpailukyky ja kustannuskilpailukyky ovat yksi osa.
Me olemme jääneet monilla mittareilla mitattuna Saksasta, Ruotsista ja Tanskasta noin 15
prosenttia jälkeen nimenomaan hintakilpailukyvyssä. Tässä on hurjia eroja eri toimialojen
välillä. Esimerkiksi Saksasta jotakin työtä tällä hetkellä virtaa Suomeen. Tiedän, että esi-
merkiksi insinöörialoilla tilanne on toisenlainen. Tämä oli juuri se syy, minkä takia halu-
simme lähestyä asiaa yhteiskuntasopimuksen kautta, koska jos me olisimme siellä pääs-
seet sopimaan yhteisestä tavoitteesta, niin tässä prosessissa olisi pystytty ottamaan huo-
mioon juuri nämä toimialakohtaiset erot ja hakemaan sitä kilpailukykyä tasapainoisem-
malla paketilla. Hallituksen käytössä olevat keinot ovat huomattavasti karheampia kuin
mitä työehtosopimusten sisällä olisi.

Vetoankin edelleen työmarkkinajärjestöihin: (Puhemies koputtaa) Aikaa on vielä. Hae-
taan yhdessä korvaava paketti.

16.14 Carl Haglund r (vastauspuheenvuoro): Arvoisa puhemies! Viime viikolla ja myös
tällä viikolla on mietitty sitä, minkälaisia sukupuolivaikutuksia tällä teidän esittämällänne
kokonaisuudella on. Viime viikolla ymmärsin, että saisimme ne vaikutukset tällä viikolla.
Niitä ei vieläkään ole näkynyt. Tämä on erittäin iso asia. Huomenna hyvin moni suomalai-
nen osoittaa mieltään hallitusta vastaan, ja moni meistä pohtii, että miten näihin suhtautua.
Itse uskon, että näitä työmarkkinauudistuksia tarvitaan, mutta ainakin minulle on edelleen
jäänyt epäselväksi, miten hallitus on laskenut nämä sukupuolivaikutukset, miten nämä vai-
kuttavat varsinkin naisvaltaisiin aloihin. Voisiko pääministeri nyt vähän avata tätä?

16.15 Valtiovarainministeri  Alexander  Stubb (vastauspuheenvuoro):  Arvoisa puhe-
mies! Me tulemme ilman muuta antamaan nämä arviot siinä tahdissa, kun lainvalmistelu
etenee. Me teimme arviot siitä, kehenkä sunnuntaikorvaukset koskettavat eniten, kehenkä
ylityökorvausten leikkaaminen koskettaa eniten, kehenkä lomat koskettavat eniten. Mutta
kaikki riippuu siitä, mikä se lopullinen paketti on.
4



Pöytäkirjan asiakohta PTK 35/2015 vp
Tässä on ollut paljon puhetta matalapalkkaisten, naisvaltaisten työalojen rokottamises-
ta. Kuten pääministeri tuossa totesi, me olemme edelleen avoimia ehdotuksille, jotka oli-
sivat pehmeämpiä ja tasaisivat tämän kokonaispaketin. Valitettavasti ne keinot, lainsää-
däntökeinot, jotka meillä demokraattisina päättäjinä oli työlainsäädännön ja työaikalain-
säädännön kautta, olivat ne, jotka pystyimme tekemään. Työmarkkinajärjestöillä on myös
oma vastuunsa. Toivottavasti sieltä tulee joku pehmentävä esitys.

16.16 Peter Östman kd (vastauspuheenvuoro): Arvoisa rouva puhemies! Suomalaisten
työntekijöiden keskuudessa on hätä — siksi, että suomalaisten yritysten keskuudessa on
hätä. Meillä on Suomessa 280 000 yritystä. Näistä 2 500 on suuria yrityksiä, 277 500 on
pieniä ja keskisuuria yrityksiä. Ja kilpailukyky on huono. Se on huonontunut vuodesta toi-
seen. Tilauskannat supistuvat, kassavirrat ovat miinuksella. Kymmenissätuhansissa yrityk-
sissä on vakava tilanne, ja se johtaa siihen, että työttömyys nousee. Valtion verotuotot vä-
henevät. Me olemme kohta katastrofin partaalla.

Kysyn hallitukselta ja asianomaiselta ministeriltä, että kun me elämme tällaisessa tilan-
teessa — minä tiedän vastauksen tähän, mutta haluaisin vielä kerran avata tämän paketin,
että kansakin ymmärtää — miksi jouduitte tekemään tällaisia ratkaisuja, jotka verottavat
esimerkiksi sairaanhoitajia. Miksi ette ottaneet käyttöön sitä, että olisitte (Puhemies koput-
taa) poistaneet pekkaspäivät ja lomaltapaluurahat? (Eero Heinäluoma: No niin!)

16.17 Pääministeri Juha Sipilä (vastauspuheenvuoro): Arvoisa puhemies! Me, totta kai,
selvitimme sen. Lomarahoista ei lainsäädännössä puhuta mitään. Siihen meillä ei ole oi-
keutta koskea, ilman lainsäädännön mahdollisuutta koskea. Se pitää tehdä yhdessä sopi-
malla. Ja nämä ovat nyt julkisuudessa olleet esimerkkinä, että jos lomarahat puolitettaisiin,
niin se korvaisi lähes puolet tuosta 5 prosentin paketista. 2,1 prosenttia olisi sen vaikutus
suurin piirtein tähän kokonaisuuteen. Eli sieltä voitaisiin silloin jättää pois tämä sunnuntai-
korvaus, ylityökorvausten puolittaminen ja voidaan tehdä näissä muissakin asioissa peh-
mennyksiä. Myönnän, että tämä olisi huomattavasti parempi ja tasapuolisempi keino. Olen
valmis tämän keinon ottamaan tähän keinovalikoimaan, mutta se vaatii sitä, että silloin so-
vitaan yhdessä, ja sen ehdotuksen otan mielihyvin vastaan.

16.18 Antti Rinne sd (vastauspuheenvuoro): Arvoisa puhemies! Kuuntelin tarkkaan ei-
len pääministerin puhetta televisiossa ja jos oikein ymmärsin, pääministeri esitti, että kol-
men minuutin päivittäisellä työajan pidennyksellä voitaisiin tämä ongelma hoitaa kun-
toon. Jos tämä todella pitää paikkansa, että te olette sitä mieltä, että kolmen minuutin päi-
vittäisellä työajan pidentämisellä asia hoidetaan kuntoon, jos se on se hallituksen tavoite,
niin minä olen valmis käyttämään verkostoa. Haluaisin tähän vastauksen tässä nyt edus-
kunnan edessä.

Sitten pyytäisin, että vastaisitte myöskin edustaja Arhinmäen kysymykseen, jossa hän
pyysi selvitystä siitä, mikä on teidän käsityksenne saksalaisten ja ruotsalaisten palkkata-
sosta suhteessa suomalaisiin.

16.19 Pääministeri Juha Sipilä (vastauspuheenvuoro): Arvoisa puhemies! Tässä pu-
heessani sanoin, että tämän sunnuntailisän pudottamisen 100 prosentista 75 prosenttiin
voisi korvata noin kolmen minuutin päivittäisellä työajan jatkamisella. Tämän halusin ku-
vata suuruusluokkana, minkälaisesta ongelmasta on kysymys. Siis tämä yksi keino, sun-
5



Pöytäkirjan asiakohta PTK 35/2015 vp
nuntailisä, tästä listasta pois ja tilalle meille kaikille kolme minuuttia pidempi päivä. Tämä
on se suuruusluokka, mistä puhumme. Vaikutus on suurin piirtein sama. (Välihuutoja va-
semmalta — Jukka Gustafsson: Retoriikkaa!)

16.20 Ville Niinistö vihr (vastauspuheenvuoro): Arvoisa puhemies! Hallitus tuntuu ajat-
televan, että tarkoitus pyhittää keinot. Mutta pitää muistaa, että ihmisten hyvinvointi on se
päämäärä, mitä tässä tavoitellaan, ja talous on vain väline siihen. Se, että hallitus on valmis
toteuttamaan hyvin huonoilla ja epäreiluilla keinoilla tavoitteensa hintakustannuskilpailu-
kyvyn parantamisesta, osoittaa mielestäni huonoa harkintaa, koska riski on nyt se, että lä-
hihoitajien, kätilöiden, pienipalkkaisten julkisen sektorin naisvaltaisten alojen arvostus ja
työmoraali heikkenee ja samalla kuitenkin kertyy paineita sitten palkankorotukseen vuo-
den päästä. Aiheutatte sekasortoa tällä teidän toiminnallanne, ja silloin tarkoitus ei todel-
lakaan pyhitä keinoja.

Näin ollen kysyn: onko arvoisa pääministeri miettinyt sitä, miten tästä voitaisiin päästä
ulos? On varmasti selvää, että työmarkkinajärjestöjen pitäisi pystyä sopimukseen, jossa
työntekijät saavat myös oikeudenmukaisuutta lisää ja pystytään tavoittelemaan hintakus-
tannuskilpailukykyä. (Puhemies koputtaa) Mutta oletteko oikeasti sitä mieltä, että huonoja
ratkaisuja, jotka voivat vaarantaa kotimaisten palvelujen kysynnän ja luoda työttömyyttä,
kannattaa toteuttaa (Puhemies: Kysymys!) vain sen takia, että työmarkkinajärjestöt eivät
ole vielä päässeet sopuun?

16.21 Pääministeri Juha Sipilä (vastauspuheenvuoro): Arvoisa puhemies! Tätä pakettia
yritettiin sorvata vapusta saakka yhdessä työmarkkinajärjestöjen kanssa. Tämä on epäta-
vallinen tilanne, kun pitää sopia keinoista, joilla lähdetään kustannuskilpailukykyä paran-
tamaan, menemään eri suuntaan kuin normaalisti on totuttu. Minä myönnän, että tämä oli
poikkeuksellinen tilanne ja hankala neuvottelutilanne, mutta kun me emme päässeet tässä
ajassa edes tavoitteesta sopimukseen, niin oli päivänselvää, että hallituksen täytyy toimia
ja edetä. Minusta kestävän kehityksen yksi keskeisimpiä mittareita on myöskin se, että
elämme tulojen ja menojen mukaan ja emme siirrä velkaa tuleville sukupolville. Tämä on
erittäin tärkeää hallitukselle, että elämme kestävän kehityksen periaatteiden mukaan myös-
kin hallituksessa.

Mitä nyt odotan? Odotan sitä, että työmarkkinajärjestöt löytäisivät tasapainoisemman
paketin sopimalla. Olen ilman muuta (Puhemies koputtaa) valmis menemään tähän sopi-
mukseen mukaan, mutta odotan nyt tällä kertaa ehdotusta heidän puoleltaan.

16.22 Kari Uotila vas (vastauspuheenvuoro): Arvoisa puhemies! Arvoisa pääministeri,
olette matkustamassa Saksaan ensi viikolla ja tapaatte liittokanslerin ja myöskin valtiova-
rainministerin ja talousasiantuntijoita. Toivottavasti sen jälkeen voitte vastata siihen kysy-
mykseen, että Saksassa esimerkiksi tämän vuoden osalta kustannus—hinta-kehitys on ol-
lut yli kaksinkertainen Suomeen nähden ja myöskin Ruotsissa se on korkeampi kuin Suo-
messa. Tämä on jatkunut jo kaksi vuotta, ja tämä ero kilpailukyvyssä kapenee tätä kautta
nopeasti.

Professori Sixten Korkman varoitti, että otatte suuren riskin tekemällä nyt pakkoratkai-
suja, jotka johtavat välttämättä kompensaatiovaatimuksiin seuraavalla tulokierroksella.
Pienipalkkaisia edustavat liitot ovat oikeutettuja hakemaan kompensaatiota, kun työaikaa
6



Pöytäkirjan asiakohta PTK 35/2015 vp
pidennetään, palkkoja alennetaan. Ette kai te ole suunnittelemassa jonkinlaista pakkolain-
säädäntöä myös sen varalle, mitä ensi syksynä tapahtuu tulopoliittisella kierroksella?

16.23 Pääministeri Juha Sipilä (vastauspuheenvuoro): Arvoisa puhemies! Palkoista so-
piminen kuuluu työmarkkinajärjestöille, en aio siihen prosessiin puuttua, mutta se on osa
tätä kokonaisuutta. Me tarvitsemme nyt tämän kilpailukykypaketin näillä työelämän muu-
toksilla, me tarvitsemme palkkamalttia, ja me tarvitsemme myöskin niitä tuottavuutta edis-
täviä toimia. Jos nämä kaksi ensimmäistä tästä toteutuvat, niin hallituksen ei tarvitse toteut-
taa enempää näitä kipeitä leikkaustoimia ja me voimme tulla vastaan miljardin euron ve-
ronkevennyspaketilla, joka sitten vastaavasti lisää ostovoimaa merkittävästi koko tulon-
saajaryhmään.

Mitä tulee Saksaan, niin se on totta, että yhden vuoden aikana ollaan otettu kiinni tätä
eroa, mutta matkan varrella sitä eroa on syntynyt erityisesti vuodesta 2007 alkaen se 15
prosentin ero. (Puhemies koputtaa) Nyt on kysymys siitä, onko tämä liian hidas tie. Mei-
dän mielestämme tämä on liian hidas tie, koska Suomen työttömyys (Puhemies koputtaa)
kasvaa sellaisella vauhdilla.

16.24 Antti Rinne sd (vastauspuheenvuoro): Arvoisa puhemies! Pääministeri Sipilä, te
olette asettanut hallituksen työnantajaliiton asemaan tässä. Te olette puuttumassa ylityö-
palkkaan, te olette puuttumassa sunnuntaityöpalkkaan, sairausajan palkkaan ja lomapalk-
kaan. Minä haluaisin tietää sen, miten te meinaatte saada Elinkeinoelämän keskusliiton
mukaan neuvottelupöytään työmarkkinaosapuolten palkansaajapuolen kanssa tässä tilan-
teessa, jossa hallitus antaa selkäsuojaa Elinkeinoelämän keskusliiton tavoitteille, jotka to-
teutuvat täysimääräisesti. Eihän heillä ole mitään intressiä lähteä neuvottelemaan mistään,
kun hallitus on paikalla. Sen takia olen tarjonnut edustaja Ihalaista mukaan tähän proses-
siin auttamaan tätä, saamaan sen neuvotteluyhteyden syntymään, mutta siihen tarvitaan
myös hallituksen toimintaa.

16.25 Pääministeri Juha Sipilä (vastauspuheenvuoro): Arvoisa puhemies! Tähän paket-
tiin sisältyy myöskin muutosturvapaketti, joka on pakottava työnantajille, eli kuukauden
palkkaa vastaava muutosturvakoulutus. Tähän sisältyy myöskin työnantajaa sitova — yli
20 henkeä työllistävissä yrityksissä — työterveyshuollon jatkuminen, ja tässä ratkaistaan
myöskin tämä naisvaltaisten alojen ongelma vanhempainvapaiden kustannusten tasaami-
sesta. Nämä kaikki asiat ratkaistaan pakottavasti tässä yhteydessä. Ei suinkaan tässä halli-
tus ole työnantajan edustaja vaan Suomen edustaja. Suomi tarvitsee tämän paketin yhtenä
osana kokonaisuutta, se on päivänselvä asia.

Kysymyksen käsittely päättyi.
7


