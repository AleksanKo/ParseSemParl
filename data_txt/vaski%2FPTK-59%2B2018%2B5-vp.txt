















































DEM5DA0.tmp.xml


Pöytäkirjan asiakohta PTK 59/2018 vp
Pöytäkirjan asiakohta 

PTK 59/2018 vp

Täysistunto

Torstai 31.5.2018 klo 16.00—19.40

5. Hallituksen esitys eduskunnalle laiksi eläinjalostustoiminnasta annetun lain muuttami-
sesta

Hallituksen esitys HE 20/2018 vp
Valiokunnan mietintö MmVM 9/2018 vp

Ensimmäinen käsittely

Toinen varapuhemies Tuula Haatainen: Ensimmäiseen käsittelyyn esitellään päiväjär-
jestyksen 5. asia. Käsittelyn pohjana on maa- ja metsätalousvaliokunnan mietintö MmVM
9/2018 vp. Nyt päätetään lakiehdotuksen sisällöstä.

Keskustelu

19.36 Jari Myllykoski vas: Arvoisa rouva puhemies! Mietintö on ollut yksimielinen, eikä
siinä ole minkäänlaista huomautettavaa. EU:sta tulee ja EU:sta sanotaan, ja meillä sitten
otetaan se annettuna, eikä tässä ole kyllä mitään pahaa. On hyvä, että meillä jalostustoimin-
taan tulee säätelyä, sillä kyllä se eläinten hyvinvoinnin kannalta, kun sitä seurataan, on oi-
kein hyvä.

Mutta puheenvuorossani haluan erikseen nostaa esille sen, että tämä on tiukka muotoilu
ja koskee todellakin vain puhdasrotuisia nauta-, sika-, lammas-, vuohi- ja hevoseläimiä
sekä risteytettyjä jalostussikoja. Olisin toivonut, että meillä olisi ollut kansallisesti mahdol-
lisuutta ottaa tähän ohjelmaan mukaan turkiseläimet ja koirat. Sillä jos jossakin, niin meil-
lä jalostusta harjoitetaan ihmissilmän palvonnan vuoksi nimenomaan juuri koirien kasva-
tuksessa, missä meillä tapahtuu, sanotaanko, räikeätä, koirille erittäin vahingollista jalos-
tustoimintaa siihen suuntaan, että meillä on rotuja, jotka eivät enää synnytä luonnollisesti.
Ei pidä olla mahdollista, että meillä eläimiä jalostetaan siihen suuntaan, että ne ovat taval-
laan kuin synnyttäjäpotentiaali vailla mahdollisuuksia synnyttää luonnollisesti, tai että
meillä on koiria, jotka eivät pysty hengittämään, kun me haluamme meidän itsemme takia
rodulle joitakin ominaisuuksia, jotka meidän silmäämme miellyttää.

Siinä mielessä olisin lisäystä toivonut ja valiokunnassa selvitettiinkin, mutta tämmöistä
mahdollisuutta nyt ei ole. Tämä on rajattu, mitä se koskee, ja sillä selvä. Mutta toivon, että
jatkossa Suomi ponnekkaasti voisi lähteä tähänkin direktiiviin vaikuttamaan siten, että
meillä kotieläimet, nimenomaan koirat, tulisivat tämmöisen jalostusrekisterin piiriin.

19.38 Ritva Elomaa ps: Arvoisa puhemies! Minä komppaan kyllä nyt edustaja Myllykos-
kea. Erittäin hyvä, että otitte esille tämän koirienkin tilanteen. Koiria jalostetaan, usein on
jalostettu niin pitkälle, että tulee suuria ongelmia pelkän hengittämisen kanssa, niin kuin
edustaja Myllykoski nosti esille. Yleensä, kun eläin kuin eläin jalostetaan liian pitkälle, voi
tulla suuriakin ongelmia, ja ihmisen tehtävä on estää tällainen ylijalostus.
 Tarkistettu
4.2



Pöytäkirjan asiakohta PTK 59/2018 vp
Yleiskeskustelu päättyi.

Eduskunta hyväksyi hallituksen esitykseen HE 20/2018 vp sisältyvän lakiehdotuksen sisäl-
lön mietinnön mukaisena. Lakiehdotuksen ensimmäinen käsittely päättyi.
2


	5
	19.36
	19.38


