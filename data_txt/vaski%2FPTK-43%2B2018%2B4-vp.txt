















































DEMA18B.tmp.xml


Pöytäkirjan asiakohta PTK 43/2018 vp
Pöytäkirjan asiakohta 

PTK 43/2018 vp

Täysistunto

Perjantai 27.4.2018 klo 13.01—13.59

4. Puhemiesneuvoston ehdotus edustajien istumajärjestyksestä
Eduskuntatyön järjestäminen ETJ 1/2018 vp

Ainoa käsittely

Toinen varapuhemies Tuula Haatainen: Ainoaan käsittelyyn esitellään päiväjärjestyk-
sen 4. asia. Puhemiesneuvosto, jonka tehtävänä on eduskunnan työjärjestyksen mukaan
tehdä ehdotuksia eduskuntaryhmien keskinäisestä istumajärjestyksestä istuntosalissa, eh-
dottaa eduskunnan päätettäväksi, että edustajat istuvat täysistuntosalissa eduskuntaryhmit-
täin siten, että puhemiehen paikalta katsottuna äärimmäisenä oikealla on ruotsalainen
eduskuntaryhmä ja siitä lähtien muut eduskuntaryhmät seuraavassa järjestyksessä: kokoo-
muksen eduskuntaryhmä, kristillisdemokraattien eduskuntaryhmä, keskustan eduskunta-
ryhmä, Liike Nyt -eduskuntaryhmä, perussuomalaisten eduskuntaryhmä, sininen eduskun-
taryhmä, vihreä eduskuntaryhmä, sosiaalidemokraattinen eduskuntaryhmä ja äärimmäise-
nä vasemmalla vasemmistoliiton eduskuntaryhmä, kukin ryhmä puhemiesneuvoston mää-
räämien rajojen puitteissa.

Keskustelu

13.14 Ben Zyskowicz kok: Arvoisa rouva puhemies! Onko täällä ketään puhemiesneu-
voston jäsentä, joka voisi jonkun verran perustella tätä puhemiesneuvoston esitystä? Olen
itse henkilökohtaisesti sen perusteella, mitä lähinnä julkisuuden kautta olen voinut Liike
Nyt -ryhmään perehtyä, yllättynyt siitä, että Liike Nyt -ryhmän edustaja — vai oliko se ni-
meltään ”edustaja Harkimon eduskuntaryhmä”? — on samassa linjassa perussuomalaisten
kanssa ja keskustan vasemmalla puolella. Itse olisin julkisuudessa olleen keskustelun pe-
rusteella päätellyt, että Liike Nyt -ryhmä olisi sijainnut jossain muussa kohtaa täällä istun-
tosalissa. Eli kysymykseni lähinnä kuuluu: onko täällä ketään puhemiesneuvoston jäsentä,
joka pystyisi vähän tätä ehdotusta perustelemaan?

13.15 Olavi Ala-Nissilä kesk: Arvoisa puhemies! Edustaja Zyskowicz teki mielestäni hy-
vin perustellun kysymyksen. Minäkin jään kysymään, miten se liike tuohon kohtaan nyt
pysähtyi. [Naurua] Se ei ole minusta nyt ihan oikeassa kohdassa.

13.15 Simon Elo sin: Arvoisa puhemies! Edustaja Zyskowiczilta ihan perusteltu kysy-
mys. Edustaja Ala-Nissilä vei jo minun, sanotaanko, vitsini terän, kun olisin juuri sanonut
sitä, että jos ajattelee tätä liikettä, niin senhän pitäisi olla koko ajan liikkeessä, liikettä nyt.
Eli siinä mielessä se, että on yhdellä paikalla, on tietysti jo liikkeen perusajatuksen vastais-
ta.
 Tarkistettu
4.0



Pöytäkirjan asiakohta PTK 43/2018 vp
Edustaja Zyskowiczilta perusteltu kysymys. Tämähän varmaan nyt sitten ilmentää suu-
rin piirtein, mihin se ryhmä ideologisesti kuuluu.

13.16 Kari Uotila vas: Arvoisa puhemies! En ole puhemiesneuvoston jäsen, mutta julki-
suudessa olleisiin tietoihin viitaten olen kuullut sieltä sellaisen tiedon, että Liike Nyt puo-
lustaa myös heikompiosaisia. Minusta on aivan luonnollista, että se on silloin sekä kokoo-
muksesta että keskustasta vasemmalla puhemiehestä katsottuna.

13.16 Pauli Kiuru kok: Arvoisa puhemies! Liike Nyt on ilmoittanut vastustavansa ja pyr-
kivänsä vastustamaan ilmastonmuutosta, joten näkisin perusteltuna, että tämä asia huomi-
oitaisiin suhteessa vihreisiin.

Keskustelu päättyi.

Puhemiesneuvoston ehdotus hyväksyttiin.
2


