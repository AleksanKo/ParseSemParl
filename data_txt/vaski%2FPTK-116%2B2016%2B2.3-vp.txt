















































DEMFF67.tmpSave.xml


Pöytäkirjan asiakohta PTK 116/2016 vp
Pöytäkirjan asiakohta 

PTK 116/2016 vp

Täysistunto

Torstai 17.11.2016 klo 15.59—21.34

2.3. Suullinen kysymys Talvivaaran kaivoksen rahoittamisesta (Touko Aalto vihr)
Suullinen kysymys SKT 119/2016 vp

Suullinen kyselytunti

Ensimmäinen varapuhemies Mauri Pekkarinen: Seuraava kysymys, edustaja Aalto.

Keskustelu

16.43 Touko Aalto vihr: Arvoisa puhemies! Hallitus on tehnyt valtavia leikkauksia ih-
misten perusturvaan ja koulutukseen. Yhteen riskisijoitukseen riittää silti kerta toisensa jäl-
keen rahaa. Talvivaaran pohjattomaan rahareikään on kärrätty yhteensä jo lähes miljardi
euroa sen koko elinkaaren aikana, eikä loppua näy. Tämä Talvivaaran ihme maksaa veron-
maksajille 10 miljoonaa euroa kuussa. Hallitus perustelee Talvivaaran jatkoaikaa ja 100
miljoonan euron lisärahoitusta sillä, että kaivoksen toiminta olisi kenties talouden ja ym-
päristön kannalta kestävällä pohjalla. Kysyn pääministeriltä: kuinka paljon veronmaksa-
jien tai sijoittajien rahaa kaivos tarvitsee ennen kuin yhtiön kassavirta on positiivinen, ja
onko yhtiön kuvaavassa kassavirtaennusteessa vuoteen 2018 otettu huomioon ympäristö-
lupien erittäin todennäköisesti vaatimat investoinnit ja velvoitteet?

16.44 Pääministeri Juha Sipilä (vastauspuheenvuoro): Arvoisa herra puhemies! Vastuu-
ministeri ei ole paikalla, pääministeri yrittää nyt olla tässä yleisministeri.

Ensinnäkin sitä, mitä tuolla Terrafamessa on tehty reilun vuoden aikana, voi kutsua ih-
meeksi. Valtion omistamien yritysten työntekijöitä harvoin kiitetään. He joutuvat ole-
maan, tekemään töitä tavallista suuremman julkisuuden paineen alla, ja sitä, mistä siellä
lähdettiin ja mihin nyt on päästy, voidaan kyllä kutsua ihmeeksi.

Ympäristöasiat ovat aivan erilaisessa kunnossa kuin vuosi sitten. Prosessissa olevia ris-
kejä ja prosessissa olevia ongelmia on saatu valtava määrä ratkaistua vuoden aikana. Mut-
ta totta kai taloudelliseen toimintaan, yritystoimintaan sisältyy aina taloudellinen riski. Se-
kin on pienentynyt nyt vuoden aikana, siellä on päästy hyvin suunnitelman mukaan eteen-
päin. Yhtiön arvio on tällä hetkellä, että se tarvitsee rahoitusta 150 miljoonaa euroa ennen
kuin se pääsee kassavirtapositiiviseksi (Puhemies koputtaa) ja tämä hetki olisi vuoden 18
kesällä.

Ensimmäinen varapuhemies Mauri Pekkarinen: Pyydän niitä edustajia, jotka haluavat
esittää lisäkysymyksen, nousemaan ylös ja painamaan V-painiketta. 

16.46 Touko Aalto vihr (vastauspuheenvuoro):  Arvoisa puhemies! Terrafamen aikana
Talvivaaran kaivoksen vesiongelmaa on ratkaistu pääosin vain ympäristöluvan ja ympäris-
 Tarkistettu
4.1



Pöytäkirjan asiakohta PTK 116/2016 vp
tölain vastaisilla lisäjuoksutuksilla. Jo kaivoksen perustamisesta lähtien tarpeen ollut jäte-
vesien puhdistustekniikka on vasta pilotointivaiheessa. Teollisen mittakaavan vedenpuh-
distamoa voidaan joutua odottamaan jopa useita vuosia. Arvoisa pääministeri: millä perus-
teella Talvivaaran kaivoksen ympäristöasiat on hoidettu Terrafamen aikana hyvin?

16.46 Pääministeri Juha Sipilä (vastauspuheenvuoro):  Arvoisa herra puhemies! Näissä
jätevesissä olevien metallipäästöjen arvo on suurin piirtein yksi kymmenesosa ympäristö-
luvan sallimista arvoista, eli mennään kirkkaasti niissä rajoissa. Alueella oleva vesitase eli
vesivarannot ovat 10 miljoonasta kuutiosta vähentyneet 4,2 miljoonaan kuutioon. Pääasia
siinä on se, että se prosessi nyt toimii, haihduttaa vettä noin 300 000 kuutiota kuukaudessa.
Eli se prosessi toimii sillä tavalla, että se kuluttaa vettä eikä tuota säilöttäväksi tuolle
alueelle jätevesiä ja vesiä, jotka ovat muodostaneet tuon riskin. Koska alue on valtavan
suuri, sinne sataa vettä, ja tämän vesitaseen täytyy pysyä kunnossa sillä tavalla, että ympä-
ristöön ei pääse pilaantuneita vesiä.

16.47 Pertti Salolainen kok (vastauspuheenvuoro):  Arvoisa herra puhemies! Kuluneina
vuosina on siellä Talvivaaran ympäristössä aika monta järveä tuhoutunut todella heikkoon
kuntoon. Nyt kysymys kuuluu: Mikä on todellisuudessa tämä Nuasjärven tilanne, koska
sinnehän johdetaan nyt näitä jätevesiä, valtavia määriä on johdettu sitä putkea pitkin?
Nuasjärvi on erittäin herkkä ekosysteemi. Vaikka pitoisuudet ovat hyvin vähäisiä, niin sii-
tä voi aiheutua korvaamattomia vahinkoja, ja tämä on sitten yhteydessä vesistöjen kautta
suuriin vesistöihin, Oulujoen vesistöön ja niin poispäin. Onko pääministeri täysin vakuut-
tunut, että tässä nyt ollaan turvallisella tiellä? (Touko Aalto: Hyvä kysymys!)

Ensimmäinen varapuhemies Mauri Pekkarinen:  Myönnän pääministerille puheenvuo-
ron. Totean samalla, että ympäristöministeri ei ole paikalla. Tässä mennään kohta aikalai-
siin substansseihin, mutta pääministeri niin halutessaan toki voi vastata. — Olkaa hyvä.

16.48 Pääministeri Juha Sipilä (vastauspuheenvuoro):  Arvoisa herra puhemies! Myös-
kin Nuasjärveen menevä vesi täyttää kirkkaasti tiukentuneet ympäristölupavaatimukset.
Olen saanut vakuutuksen myöskin ympäristöministeriöstä, että näin on. Keskustelin tästä
pitkään ympäristöministeriön kansliapäällikön kanssa, ja hän myöskin todisti tämän sa-
man, kun hän on tietenkin käynyt kaivoksella sen eri vaiheissa, ja hän sanoi, että vuoden ai-
kana siellä on tapahtunut nimenomaan ympäristönäkökulmasta ihme.

16.49 Lauri Ihalainen sd (vastauspuheenvuoro):  Arvoisa puhemies! Me olemme täm-
möisen kokonaisharkinnan perusteella päätyneet siihen, että Terrafamen kaivostoiminnan
jatkamiselle on perusteita lähinnä kolmesta syystä: Ylösajo on sujunut suunnitelmien mu-
kaisesti, ja nyt tarvitaan myös aikaa sille, että tätä uutta ulkopuolista omistajuutta saadaan
yhtiöön ankkuriomistajaksi, ja se vaatii nyt vähän vielä ponnisteluja. Toiseksi, näissä ym-
päristöasioissa on kuitenkin edetty toivotulla tavalla. Ja meidän ajattelussamme painaa
yksi asia melkein yli muiden, ja se on se, että tässä on kysymys 1 500 ihmisen työpaikasta
ja heidän perheittensä toimeentulosta. Tämäkin on aika tärkeä asia. Kainuun alueelle, jos
tämä menee nurin, ei näille ihmisille synny uutta työtä välittömästi. Me ajattelemme, että
pitää olla työtä ja toimeentuloa, ja tämä on iso joululahja näille perheille.
2



Pöytäkirjan asiakohta PTK 116/2016 vp
Ensimmäinen varapuhemies Mauri Pekkarinen:  Haluaako pääministeri kommentoi-
da?

16.50 Pääministeri Juha Sipilä (vastauspuheenvuoro):  Arvoisa herra puhemies! Juuri
näin, ja se vielä, että ne työntekijät, jotka kaivoksella ovat töissä, ovat tehneet todella hy-
vää työtä viimeisen vuoden aikana ja pidemmälläkin ajalla, että nämä asiat saadaan kun-
toon. Työntekijät kertoivat, että he ovat olleet kovan paineen ja painostuksen alla myöskin
yksityiselämässään johtuen tästä yhtiön huonosta maineesta ja tästä julkisesta keskustelus-
ta. Minusta he ansaitsevat nyt tässä yhteydessä kiitoksen siitä hienosta työstä, mitä siellä
Kainuussa on tehty. Tämän merkitys koko Kainuulle myöskin työpaikkoina on valtavan
suuri. Tämä kaivos toimiessaan täydellä kapasiteetilla on yli 10 prosenttia koko Kainuun
bruttokansantuotteesta. Sillä on todella iso merkitys siellä.

16.51 Timo V. Korhonen kesk (vastauspuheenvuoro): Arvoisa puhemies! Terrafame on
onnistunut kiistattomasti näissä ympäristökysymyksissä, aivan kiistattomasti. Huomenna
muuten Terrafamella käynnistetään mittava uusi keskusvedenpuhdistamo, ja siellä on usei-
ta vesipilotteja käynnissä, jotka kaikki edelleen vievät tätä Terrafamea eteenpäin. Eilen jul-
kistetun vaikuttavuusselvityksen mukaan Terrafame on tiellä, jonka myötä se tulee työllis-
tämään Suomessa yli 4 000 ihmistä vuosittain, Kainuussa noin 1 500 ihmistä. Sen tuotan-
tovaikutukset ovat Suomessa vuositasolla yli miljardi euroa, siis valtava suomalainen työl-
listäjä. Tällä hetkellä uudella päätöksellä Terrafamea pääomitetaan 100 miljoonalla, siihen
on pistetty nytten vajaa puoli miljardia. (Puhemies koputtaa) Kun näitä mainitsemiani lu-
kuja ajatellaan, pääministeri, (Puhemies koputtaa) miltä tämä 100 miljoonan pääomitus
vaikuttaa?

16.52 Pääministeri Juha Sipilä (vastauspuheenvuoro):  Arvoisa herra puhemies! Tämä
on totta. Alueella otetaan käyttöön uusi keskuspuhdistamo, siellä tehdään jatkuvasti töitä
sen eteen, että se prosessi paranee ja että ympäristöasioissa päästään yhä eteenpäin. Tämä
vesitase esimerkiksi on todella nopeasti parantunut kuntoon.

Minun täytyy sanoa sillä tavalla, että jos me suhtautuisimme kaikkiin ongelmiin, varsin-
kin niihin ongelmiin, jotka ovat kovin kovin negatiivisessa sävyssä julkisuuden käsittelys-
sä, samalla tavalla kuin tuo sinnikäs joukko tuolla Sotkamossa on suhtautunut, niin minä
uskon, että Suomi olisi ihan erinäköinen maa tänä päivänä. He ovat näyttäneet meille sin-
nikkyydellä esimerkkiä siinä, että mahdottomasta voidaan tehdä mahdollinen.

Mitä tulee tähän jatkorahoitukseen, niin hallituksen edellytyksenä on ollut se, että siihen
rupeaa löytymään yksityistä rahaa. Nyt olemme (Puhemies koputtaa) saaneet varmuuden,
että sitä löytyy, mutta toinen asia on sitten se, millä ehdoilla tuota rahaa kannattaa ottaa ja
missä vaiheessa.

Ensimmäinen varapuhemies Mauri Pekkarinen: Myönnän vielä puheenvuorot edusta-
jille Sarkkinen ja Järvinen.

16.54 Hanna Sarkkinen vas (vastauspuheenvuoro): Arvoisa puhemies! Talvivaaran kai-
vokseen on käytetty paljon veronmaksajien rahaa ja rahaa joudutaan joka tapauksessa vie-
lä käyttämään, joko toiminnan tukemiseen tai toiminnan alasajoon. Kainuun työllisyyden
kannalta parasta olisi, että kaivos voisi jatkaa ja työpaikat voisivat siellä pysyä. Toiminnan
3



Pöytäkirjan asiakohta PTK 116/2016 vp
tulee kuitenkin täyttää ympäristön reunaehdot. Enää ei ympäristöä voida pilata, ja vanhat
ympäristövahingot täytyy korvata. Lisäksi kaivoksen tulee olla taloudellisesti kannattava,
veronmaksajien rahoja ei sinne voida enää pitkään laittaa.

Haluankin kysyä ministeriltä: milloin johtopäätökset lopullisesti vedetään, jos yksityi-
siä sijoittajia ei mukaan saada, eli mikä on se lopullinen päivämäärä? Lisäksi haluan kysyä
pääministeriltä: Mikä on oleellisesti muuttunut kevään ja tämän päivän välillä, kun sanoit-
te, että siellä on tapahtunut ihme? Mikä tämä ihme nyt on, (Puhemies: Nyt on pääministe-
rillä puheenvuoro!) kun hallituksen linja on muuttunut?

16.55 Pääministeri Juha Sipilä (vastauspuheenvuoro):  Arvoisa herra puhemies! Tuli
montakin kysymystä.

Aloitan täältä loppupäästä eli siitä, mikä on muuttunut vuodessa. Silloin kun teimme vii-
me kesänä, viime keväänä päätöksiä, meillä oli kolme isoa riskiä käsillä: meillä oli ympä-
ristöriski, meillä oli prosessiriski, ja meillä oli taloudellinen riski. Siinä olosuhteessa, kun
käsittelimme asiaa, me tulimme siihen tulokseen, että sulkeminen on ensisijainen vaihto-
ehto. Jätimme oven auki sille, että jos nämä asiat saadaan kuntoon ja ulkopuolista rahoi-
tusta löytyy, niin toiminta voi jatkua. Nyt ympäristöriski on pienentynyt merkittävästi,
asioita on saatu kuntoon. Prosessiriski on pienentynyt merkittävästi, asioita on saatu kun-
toon, siitä on jo näyttöä. Ja taloudellinen riski pienenee nyt suunnitellussa aikataulussa.
Tämä on se iso muutos, mikä tässä on tapahtunut.

Ensimmäinen varapuhemies Mauri Pekkarinen: Vielä valtiovarainministeri haluaa tä-
hän jotain sanoa.

16.56 Valtiovarainministeri Petteri Orpo (vastauspuheenvuoro):  Arvoisa puhemies!
Me olemme tosiaan varanneet tähän täydentävään budjettiesitykseen, joka annetaan edus-
kunnalle lähiaikoina, 100 miljoonaa euroa, ja kun tätä pohtii valtiontalouden näkökulmas-
ta, kun katsoo nämä vaihtoehdot, niin tässä tilanteessa ja sen kehityksen valossa, jota siellä
Kainuussa on tapahtunut, tämä oli järkevä päätös.

Mutta aivan yhtä selvää on se, että jollakin näkyvissä olevalla aikavälillä se kassavirta
pitää saada positiiviseksi ja kaivostoiminta kannattavaksi, koska pidemmän päälle ei tie-
tenkään valtio voi tukea kannattamatonta liiketoimintaa. Mutta kun nyt se kehitys on ollut
niin hyvää, kuten pääministeri tässä totesi, ja kun vaihtoehtoiskustannus olisi vielä se (Pu-
hemies koputtaa) 1 500 työpaikkaa plus se valtava isku siihen ilmapiiriin, niin nyt tämä oli
ainut oikea ratkaisu. 

Ensimmäinen varapuhemies Mauri Pekkarinen: Vielä edustaja Järvinen, viimeinen pu-
heenvuoro.

16.56 Heli Järvinen vihr (vastauspuheenvuoro):  Arvoisa puhemies! Ruralia-instituutti
on arvioinut, että Talvivaara työllistää jopa 2 000 ihmistä, ja on ilman muuta selvää, että
Kainuun alueelle tämä on aivan elintärkeä kysymys myös työllisyyden näkökulmasta. 

Kun se toinen puoli totuutta on se, että valtio on pistänyt siihen rahaa lähes miljardi eu-
roa, voi kieltämättä puhua ehkä tämän maan kaikkein kalleimmasta työllisyysprojektista.
Se tarkoittaa käytännössä sitä, että yhtä työpaikkaa kohden valtion rahaa on kulutettu noin
4



Pöytäkirjan asiakohta PTK 116/2016 vp
400 000 euroa. Siihen olisi päästy muillakin keinoilla, ja samalla ympäristö olisi säästynyt
pilaantumatta. Tälle tielle on kuitenkin lähdetty. 

Nyt kaksi kysymystä. Ministeri Lindström, tiedättekö ainoatakaan mittakaavaltaan yhtä
suurta työllisyysprojektia kuin Talvivaara on, missä yhtä työpaikkaa kohden rahaa on käy-
tetty näin merkittävästi? Ja pääministeri Sipilä, te sanoitte, että rahoitusta jatketaan vuoden
18 puoliväliin asti, jolloin toiminnan pitäisi olla kannattavaa. (Puhemies koputtaa) Jos näin
ei ole, oletteko valmis silloin lyömään jarrut pohjaan?

16.58 Pääministeri Juha Sipilä (vastauspuheenvuoro):  Arvoisa herra puhemies! Myös-
kin vihreiden hallituksen aikana kaivosta on tuettu, ja sieltä koostuu, useamman hallituk-
sen ajalta, se, mitä on tehty. Silloin kun me saamme tämän yhtiön ja ongelman ja haasteen
käsiimme, me joudumme punnitsemaan vaihtoehtoja. Toisessa kädessä on vaihtoehto sul-
kemisesta, jonka arvioitu kustannus liikkuu 250—500 miljoonan paikkeilla, ja toisessa kä-
dessä on sitten se, saadaanko ne asiat siellä kuntoon ja onko se halvempi ja yhteiskunnan
kannalta järkevämpi tie edetä. Olemme päätyneet siihen, että asiat on saatavissa ja saatu
sitä vauhtia kuntoon kuin olemme odottaneet ja edellyttäneet ja silloin tämä tie, mitä nyt
etenemme, on myöskin ympäristön kannalta pitkässä juoksussa se järkevämpi tie. Päätök-
siä tehdään aina niillä faktoilla ja siinä tilanteessa, missä ollaan.

16.59 Oikeus- ja työministeri Jari Lindström (vastauspuheenvuoro): Arvoisa herra pu-
hemies! Minä en tätä näe niinkään pelkkänä työllisyysprojektina vaan tämmöisenä elin-
keinoprojektina. Me olemme monta kertaa hallituksena olleet siinä tilanteessa, että me
olemme joutuneet valitsemaan, kumpaan suuntaan me lähdemme, tietäen sen, niin kuin
pääministeri sanoi, että se maksaa, mentiin suuntaan A tai suuntaan B.

Ja kyllä minulla ainakin se iso juttu tässä ovat — totta kai ympäristö on tärkeä, kukaan ei
halua sitä pilata — nämä työpaikat. Niin kuin edustaja Ihalainen loistavassa puheenvuo-
rossaan sanoi ja toi esille, tämä on niin iso juttu Kainuulle, että mistä muualta saisi sinne
työpaikkoja näin paljon. Tämä merkitsee tälle hallitukselle paljon, mutta ei millä tahansa
ehdoilla, kuten ministeri Orpo sanoi.

Kysymyksen käsittely päättyi.
5


