















































DEM278E.tmp.xml


Pöytäkirjan asiakohta PTK 62/2017 vp
Pöytäkirjan asiakohta 

PTK 62/2017 vp

Täysistunto

Torstai 1.6.2017 klo 15.59—18.39

2.1. Suullinen kysymys USA:n mahdollisesta Pariisin ilmastosopimuksesta irtautumisesta 
(Riitta Myller sd)

Suullinen kysymys SKT 83/2017 vp

Suullinen kyselytunti

Toinen varapuhemies Arto Satonen: Edustaja Myller.

Keskustelu

16.00 Riitta Myller sd: Arvoisa puhemies! Saimme eilen hyvin hämmentävän uutisen,
jonka mukaan Yhdysvaltojen presidentti valmistautuu irrottautumaan Pariisin ilmastosopi-
muksesta. Emme saa kuitenkaan lamaantua. Euroopan on otettava johtajuus globaalissa il-
mastopolitiikassa. Tämä edellyttää eurooppalaisilta hallituksilta vahvempaa sitoutumista
yhteisiin toimiin, joilla toteutetaan energiamurros niin, että fossiiliset energialähteet jäävät
mahdollisimman nopeasti historiaan. On epäselvää, eteneekö ja miten etenee Yhdysvalto-
jen irtautumisprosessi Pariisin ilmastosopimuksesta, ja jos etenee, mikä on aikataulu. Jos
USA irtautuu sopimuksesta, sen vaikutus hiilidioksidipäästöihin on suuri, 0,3 astetta, kun
tavoitteena on, että ilmasto ei lämpene yli 1,5 asteen. Arvoisa pääministeri, mitä Yhdys-
valtojen irrottautuminen sopimuksesta merkitsisi monenkeskiselle yhteistyölle? Ja miten
hallituksen mielestä EU:n tulisi reagoida USA:n irtautumiseen Pariisin sopimuksesta?

16.02 Pääministeri Juha Sipilä (vastauspuheenvuoro): Arvoisa puhemies! Niin kuin ei-
len tässä salissa keskustelimme, se olisi erittäin ikävää ja valitettavaa, jos USA tänä päivä-
nä tällaisen päätöksen tekee. Keskustelin eilen Pohjoismaiden kollegoiden kanssa illalla
tästä mahdollisuudesta, ja ilman muuta me Pohjoismaat löydämme heti tässä asiassa toi-
semme ja puhuimme tästä myös alkuviikosta Bergenissä. 

Tämä valitettava pois vetäytyminen sopimuksesta: Jos näin käy, niin Euroopan unionin
täytyy ottaa asiassa johtajuus, Pohjoismaat tekevät siinä osansa. Meidän pitää hakea Kii-
nasta kaveri siihen, että me sen aukon täytämme. Olisi aika erikoista kuitenkin, että näin
kävisi, koska silloin USA, Nicaragua ja Syyria olisivat ainoat YK-maat, jotka jäävät ilmas-
tosopimuksen ulkopuolelle. Aika erikoiseen sarjaan tässä tapauksessa USA asettautuisi.

Toinen varapuhemies Arto Satonen: Pyydän niitä edustajia, jotka haluavat esittää lisä-
kysymyksiä, ilmoittautumaan painamalla V-painiketta ja nousemalla seisomaan.

16.03 Riitta Myller sd (vastauspuheenvuoro): Arvoisa puhemies! Todellakin näin on, nyt
ei pidä lamaantua, vaan tarvitaan entistä vaikuttavampia tekoja ilmastonmuutoksen py-
säyttämiseksi. Sosiaalidemokraatit haluavat olla mukana vahvistamassa ilmastopolitiik-
 Tarkistettu
4.1



Pöytäkirjan asiakohta PTK 62/2017 vp
kaa Euroopan unionin aktiivisena jäsenenä niin, että vahingot, joita Yhdysvaltojen mah-
dollinen irrottautuminen aiheuttaa, jäisivät mahdollisimman pieniksi. Tarvitsemme todel-
lakin yhtenäisen ja vahvan EU:n luotsaamaan Pariisin sopimuksen mukaiset päästövähen-
nykset satamaan, mutta, aivan niin kuin pääministeri sanoi, tarvitsemme myös vahvoja
globaaleita kumppaneita, ja Kiina on tässä hyvä mahdollisuus.

Arvoisa pääministeri, näettekö, että EU:n yhdessä Kiinan ja mahdollisesti muitten mait-
ten kanssa pitäisi löytää toimia, joilla estetään Yhdysvaltojen pyrkimys saada kilpailuetua
vaarantamalla maapallon tulevaisuus, ja mitä mahdollisesti tällaiset toimet voisivat olla?
Kyseessähän oli [Puhemies koputtaa] kuitenkin sopimus, josta irtaudutaan.

16.04 Pääministeri Juha Sipilä (vastauspuheenvuoro):  Arvoisa puhemies! Ilmaston-
muutoksen vaikutuksethan näkyvät jo ympärillämme. Tuossa Bergenin kokouksessa Islan-
nin pääministeri kertoi huolestaan, että yksi kuutiokilometri arktista jäätä sulaa joka ikinen
päivä. Ilmastonmuutoksen vaikutukset näkyvät meidän jokaisen arjessa, ja me emme saa
lannistua siinäkään tapauksessa, että USA sopimuksesta irtaantuisi. USA:n irtaantuminen-
han sopimuksesta ei kaada sitä sopimusta, vaan se tarkoittaa sitä, että meidän, jotka jääm-
me sinne aktiivisiksi toimijoiksi, pitää sitten tehdä yhdessä enemmän ja estää juuri tämän-
kaltaiset tilanteet, joihin edustajakin viittasi.

Uskon, että löydämme Kiinasta tässä asiassa partnerin. Keskustelin Kiinan presidentin
kanssa heidän vieraillessaan Suomessa näistä kysymyksistä. Ilmastokysymykset ja puhdas
energia, cleantech, on noussut Kiinan omissa prioriteeteissa nyt aivan eri [Puhemies koput-
taa] korkeudelle kuin missä se aikaisemmin on ollut.

16.05 Susanna Huovinen sd (vastauspuheenvuoro): Arvoisa puhemies! Ilmastonmuutos
on todellakin keskeisin ihmiskunnan yhteisistä haasteista, ja siksi on hyvin hätkähdyttä-
vää, että USA mahdollisesti aikoo irrottautua tästä sopimuksesta. USA:n presidentti on tie-
tenkin tehnyt jo aiemmin ilmaston kannalta vastuuttomia päätöksiä. Tällainen päätös oli
muun muassa taloudellisen tuen lopettaminen seksuaaliterveyden edistämistä tehneiltä jär-
jestöiltä. [Mika Niikon välihuuto] Tämä ei ole ihan vähäpätöinen asia, koska on arvioitu,
että jopa 40 prosenttia maailman raskauksista on suunnittelemattomia. Näiden raskauksien
ehkäiseminen vähentäisi hiilidioksidipäästöjä 34 gigatonnia, mikä on kuusinkertaisesti
enemmän kuin USA:n vuosittaiset päästöt. Arvoisa pääministeri, voisiko Suomi, joka on jo
lisännyt Trumpin leikkurin alle joutuneiden järjestöjen tukea, toimia EU:n sisällä näissä il-
mastotoimissa asioiden vauhdittajana?

16.06 Pääministeri Juha Sipilä (vastauspuheenvuoro): Arvoisa herra puhemies! Ensin-
näkin ilmastonmuutoksen itse sopimusneuvotteluissa Pariisissa Suomi ja ympäristöminis-
terimme olivat keskeisessä roolissa ja aktiivisessa roolissa, ja totta kai me jatkamme sillä
samalla linjalla. Se on totta, että USA:n hallinto on myöskin YK:lta leikannut merkittäväs-
ti varoja, ja se tarkoittaa myös sitä, että Euroopan unionin täytyy ottaa parempi vastuu, suu-
rempi vastuu niistä kysymyksistä, joista USA:n hallinto on YK:n alaisista toiminnoista lei-
kannut.

16.07 Emma Kari vihr (vastauspuheenvuoro): Arvoisa puhemies! Ilmastonmuutos on ih-
miskunnan vakavin uhka. Se on pakko ratkaista, vaihtoehtoja ei ole. Hyvä uutinen ehkä
kuitenkin on se, että Pariisin ilmastosopimus on jo astunut voimaan ja uutiset Yhdysvalto-
2



Pöytäkirjan asiakohta PTK 62/2017 vp
jen mahdollisesta pois jäämisestä ovat vain saaneet muut maat tiukasti puolustamaan il-
mastonsuojelua.

Ehkä kuitenkin on hyvä muistuttaa siitä, että juuri eilen me äänestimme tässä salissa vih-
reiden vastaesityksestä hallituksen ilmastopolitiikalle. Suomen omat päästövähennysta-
voitteet eivät vastaa Pariisin sopimuksen tavoitteita. Massiivisten metsähakkuiden ja hiili-
nielujen pienenemisten takia Suomi ei vähennä omia nettopäästöjään ennen 2030-lukua.
Mutta esitys ilmastopolitiikan tiukentamisesta kaadettiin, ja nyt olikin ilo kuulla pääminis-
terin kommentti siitä, että meidän on nyt tehtävä enemmän. Siitä syystä kysyisinkin pää-
ministeriltä, aikooko hallitus nyt muuttuneessa tilanteessa päivittää Suomen ilmastopoli-
tiikkaa vastaamaan Pariisin sopimuksen tavoitteita ja aikooko Suomi ajaa tiukempia pääs-
tötavoitteita koko EU:lle.

16.08 Pääministeri Juha Sipilä (vastauspuheenvuoro): Arvoisa puhemies! Ensinnäkin
tästä kestävästä metsänhoidosta. Me kaikki olemme sitä mieltä, että Ruotsin metsänhoito
on kestävää, ja Ruotsissa on hakattu jo parinkymmenen vuoden ajan noin 75—80 prosent-
tia vuosikasvusta. Se, mitä me nyt suunnittelemme, on noin 75 prosentin osuus vuosikas-
vusta. Mutta mitä me ilmastonmuutoksen eteen teemme: meillä on kovat tavoitteet Suo-
messa, meillä on myöskin Pohjoismaina kovat tavoitteet, ja Bergenin pääministerikokouk-
sessa keskustelimme itse asiassa melkein koko kokouksen ajan näistä kysymyksistä, mitä
me voimme tehdä yhdessä enemmän biopolttoaineiden eteen, bioenergian eteen, uusiutu-
van energian eteen ja Agenda 2030:n eteen. Keskustelimme ja haastoin myös meitä itseäm-
me miettimään sitä, voisimmeko jopa kiristää niitä tavoitteita, joita olemme jo asettaneet.

16.09 Ville Niinistö vihr (vastauspuheenvuoro):  Arvoisa puhemies! Sen lisäksi, että
muun maailman on noustava puolustamaan ilmastonsuojelua ja lastemme tulevaisuutta
Yhdysvaltain mahdollisen pois jäännin yhteydessä, on myös muistettava se, että maail-
mantalous on jo siirtymässä puhtaisiin ratkaisuihin ja että suurin häviäjä ilmaston ohella
tässä Yhdysvaltain mahdollisessa vetäytymisessä on Yhdysvallat itse. Elikkä pitää myös
muistaa, että ne panostukset, mitä tehdään puhtaisiin ratkaisuihin, vievät meidän taloutta
eteenpäin ja tuovat Suomeen työtä ja investointeja — että oma etukin puhuu sen puolesta,
että roolia kannattaa nyt nostaa. 

Tähän liittyen, pääministeri, hiukan debatoisin sitä, kun sanoitte, että jos Yhdysvallat
vetäytyy rahoittamasta YK:n kautta tasa-arvoa ja kestävää kehitystä, niin meidän EU-mai-
den pitäisi ottaa isompi rooli. Mutta tehän olette juuri leikanneet näitä rahoja. Suomi on lei-
kannut YK:n ympäristöohjelma UNEPin rahoitusta, jolla juuri tehdään töitä esimerkiksi il-
mastonmuutoksen torjunnan edistämiseksi. Elikkä, pääministeri, oletteko valmiita muutta-
maan suuntaa ja lisäämään ympäristönsuojelun rahoitusta ja [Puhemies koputtaa] kehitys-
yhteistyörahoitusta ilmastokohteisiin sen lisäksi että päästövähennystavoitteita tarkastel-
laan?

16.10 Pääministeri Juha Sipilä (vastauspuheenvuoro): Arvoisa puhemies! Tämä kysy-
mys sisälsi monta kysymystä ja väitettä. Aloitan sieltä alkupäästä eli näitten puhtaitten rat-
kaisujen työllistävästä vaikutuksesta. Tämä on juuri se kulma, mistä minun mielestäni mei-
dän pitäisi saada USA myöskin vakuuttuneeksi siitä, että nyt mahdollisesti tehtävä ratkai-
su on väärä. Tuolla Bergenin kokouksessa eräs pääministeri oli keskustellut juuri tästä kul-
masta presidentti Trumpin kanssa, ja presidentti Trump oli vastannut siihen, että tämä on
3



Pöytäkirjan asiakohta PTK 62/2017 vp
paras perustelu ilmastonmuutoksen vastaiselle työlle, mitä hän on tähän mennessä kuullut,
kun kyseinen pääministeri oli perustellut uusiutuvan energian työllistävää vaikutusta.

16.11 Anne Kalmari kesk (vastauspuheenvuoro): Arvoisa herra puhemies! Suomi on
tehnyt metsätekoja jo pitkään ja tekoja käyttääkseen uusiutuvaa materiaalia fossiilisen si-
jaan. Olemme saaneet metsät kasvamaan miljardien investoinneilla niin, että meillä on
hakkuusäästö jo 700 miljoonaa kuutiota, ja 105 miljoonasta kuutiosta hakkuusäästöä jää
joka vuosi lisää. Kysyisinkin, kun täällä ei ole ministeri Tiilikainen paikalla, ministeri Le-
pältä: miten saisimme läpi viestin siitä, että Suomi on onnistunut toteuttamaan yhtä aikaa
sekä metsien kasvun että hakkuiden lisääntymisen? Tämä on merkittävää siltä kannalta,
että voisimme muuallakin maailmassa siirtyä kohti biotaloutta.

16.12 Maa- ja metsätalousministeri Jari Leppä (vastauspuheenvuoro): Arvoisa puhe-
mies! Se on juuri näin, että me haluamme siirtyä nykyisestä fossiilitaloudesta kohti biota-
loutta. Se on se iso keskeinen ajuri, jota me koko ajan viemme eteenpäin. Siihen hallitus-
ohjelma velvoittaa meitä, ja siihen velvoittavat yhteiset suomalaiset sitoumukset, kansalli-
set sitoumuksemme. On totta, että Suomen metsien kasvu on lisääntynyt viimeisten 60
vuoden aikana puolella — puolella on meidän metsiemme kasvu lisääntynyt tuossa ajassa
— ja se ei ole tullut itsestään, vaan se on tullut hyvän metsänhoidon ja hyvän osaamisen an-
siosta, jotka ovat meillä koko ajan vallinneet. Ja kun me otamme vielä sen, että me lisääm-
me hiukan hakkuita, meillä kuitenkin kaiken aikaa hiilinielu kasvaa. Se ei kasva ihan yhtä
nopeasti kuin aikaisemmin, mutta se kasvaa kuitenkin. 

Sitten se toinen havainto: Hallitus ja kansallinen metsästrategia ovat lähteneet siitä, että
nykyinen kasvu ei juurikaan muutu, eli siinä on otettu varovaisuusperiaate mukaan. Mutta
jos nykyinen kasvu jatkuu tulevaisuudessakin, meillähän hiilinielut kasvavat koko ajan jat-
kuvasti.

16.13 Silvia Modig vas (vastauspuheenvuoro): Arvoisa herra puhemies! Yhdysvaltojen
vetäytyminen olisi vakava asia, mutta kuten on todettu, se ei kaada Pariisin sopimusta. Se
kyllä luo kansainvälisen johtajuusongelman ilmastonmuutoksen torjunnassa, ja tässä tilan-
teessa kyllä EU:n rooli nousee aivan keskeiselle sijalle. 

Tässä tilanteessa EU:n tulisi alkaa välittömästi valmistella hiilitullien käyttöönottoa il-
mastosopimuksen ulkopuolisille maille. Vasemmistoliitto on ehdottanut tätä jo viime syk-
synä. Hiilitullin myötä tuontitavaroita verotettaisiin EU:n rajalla niiden päästöjen perus-
teella. Hiilitullit loisivat tasavertaiset kilpailuolosuhteet tilanteessa, jossa Yhdysvallat yk-
sipuolisesti irtaantuisi Pariisin ilmastosopimuksesta. Lisäksi tieto mahdollisesta hiilitullis-
ta loisi painetta presidentti Trumpille pitää Yhdysvallat mukana sopimuksessa. Hiilitullit
myös ehkäisisivät muiden maiden halukkuutta irtautua ilmastosopimuksesta USA:n peräs-
sä. Kysyisinkin: onko hallitus tässä tilanteessa valmis edistämään hiilitullien käyttöönot-
toa EU:ssa?

16.15 Valtiovarainministeri Petteri Orpo (vastauspuheenvuoro):  Arvoisa puhemies!
Täytyy tunnustaa, etten ole asiaan kovin syvällisesti perehtynyt. Mutta pitää perehtyä. 

Tärkeintä on se, että kun me teemme päätöksiä, jotka liittyvät esimerkiksi tullijärjestel-
mään, me löydämme sellaisia globaaleja, kansainvälisiä ratkaisuja, joissa pidettäisiin ta-
voitteista huoli, ja pidämme ne mielessä kirkkaana eli tässä tapauksessa päästöjen vähen-
4



Pöytäkirjan asiakohta PTK 62/2017 vp
tämisen, mutta toisaalta pitää turvata sujuva kauppa, jotta työllisyys pysyy hyvällä tasolla
ja emme vie talouskasvun edellytyksiä pois. Mielestäni kaiken kaikkiaan kysymys on siinä
mielessä tärkeä, että meidän pitää pohtia koko ajan globaaleja ratkaisuja, joilla me pystym-
me ilmastonmuutoksen torjuntaan ja sitä kautta säästämään meidän tärkeää, yhteistä pal-
loamme.

16.15 Pertti Salolainen kok (vastauspuheenvuoro): Arvoisa puhemies! Yhdysvalloissa
on myöskin kongressi. Ei pidä lähteä siitä, että tämä presidentin päätös on nyt välttämättä
kiveen hakattu ja lopullinen, vaan kyllä siellä kongressissa on järkeä aika paljon, joka voi
vielä muuttaa ainakin jossain määrin tätä päätöstä.

Mielestäni Euroopan unionin tulee nyt ottaa johtorooli tässä asiassa. Suomi ja Pohjois-
maat — ne, jotka ovat jäseniä EU:ssa — voisivat nyt olla aloitteellisia komission suuntaan,
että komissio käynnistäisi muun muassa neuvottelut Yhdysvaltojen kanssa siitä, mitä tämä
merkitsee tällaisille kahdenvälisille tilanteille, joita on lentoliikenteessä ja monessa muus-
sa asiassa, joissa tulee näitä päästöjä, autoteollisuudessa, kaikissa tällaisissa. Nämä joudu-
taan kaikki ratkaisemaan. Jos tuotteita myydään yli rajojen, siinä on tämäntapaisia ongel-
mia. Eli siis nyt esitän, että pääministeri ottaa yhteyttä kollegoihinsa näissä muissa Poh-
joismaissa, jotka ovat EU:n jäseniä, ja saa komission tässä asiassa liikenteeseen ja Euroop-
pa ottaa johtoroolin. 

16.17 Pääministeri Juha Sipilä (vastauspuheenvuoro): Arvoisa puhemies! Olen tuon jo
eilen tehnyt eli ottanut yhteyttä pohjoismaisiin kollegoihin, jotka ovat EU-jäseniä, ja tu-
lemme yhdessä myöskin asiaan reagoimaan, jos tuo irtaantuminen tänä päivänä tapahtuu.
Nimenomaan yksi keskeinen viestimme noissa eilisissä keskusteluissa oli se, että me Poh-
joismaat tulemme vaatimaan EU:ta ottamaan tässä asiassa johtoroolin ja hakemaan Kiinas-
ta siihen kumppanin. Eli minä uskon, että tämä Euroopan unioni—Kiina-akseli pystyy nyt
sitten ottamaan yhdessä asiasta johtajuuden, koska me pystymme tekemään yhdessä pal-
jon. Me pystymme tekemään myöskin paljon sen eteen, että tuo päätös USA:ssa pyörtyisi. 

16.18 Anders Adlercreutz r (vastauspuheenvuoro): Värderade talman! Edustaja Kari
nosti esille sen, että Suomen ilmasto- ja energiapolitiikka ei ehkä kaikilta osin nyt vastaa
tähän uuteen haasteeseen, joka mahdollisen irtautumisen myötä on esitetty. Sitä on ehkä
tarkistettava tai tavoitteita on ehkä tarkistettava ylöspäin. Tässä on nostettu esille myöskin
Euroopan ja Kiinan tehtävä tässä mahdollisessa uudessa konstellaatiossa. Jos Eurooppa nyt
nostaa omia tavoitteitaan, niin se on tietenkin suuri haaste meille kaikille, myöskin tietäen,
että Eurooppa ei näiltä osin ole täysin yhtenäinen. Etenkin itäisen Euroopan maat ovat ol-
leet tässä varsin vastahakoisia. Miten te näette tämän Euroopan yhtenäisyyden näkökul-
masta? Löytyykö Euroopassa sekä Suomessa poliittista tahtoa nähdä se suuri haaste, joka
ehkä meidän edessä huomisesta lähtien on?

16.19 Pääministeri Juha Sipilä (vastauspuheenvuoro): Arvoisa puhemies! Suomesta tuo
tahto kyllä löytyy, ja olemme näillä arvioilla vuonna 2045 hiilineutraali yhteiskunta. Sama
tavoite on myöskin Ruotsissa. Meidän toimenpiteet johtavat tuohon tavoitteeseen. Olem-
me yksi Euroopan johtavia maita näyttämässä suuntaa, miten tässä käytännön toimin voi-
daan edetä, ja tuo ilmastostrategia, mikä täällä on hyväksytty, antaa hyvät askelmerkit sii-
hen. Ja nyt me yhdessä sitten säädämme ja katsomme sitä, tarvitaanko vielä tuon lisäksi ta-
5



Pöytäkirjan asiakohta PTK 62/2017 vp
voitteiden ja riman nostamista. Henkilökohtaisesti olen valmis myöskin miettimään riman
nostamista, mutta tästäkin keskusteltiin tuolla Pohjoismaiden yhteyksissä. Tärkeämpää on
kuitenkin se, että panemme toimeen tehokkaasti sen, mitä olemme tällä hetkellä sopineet,
kuin se, että me jatkuvasti muutamme tavoitteitamme. Sillä tavalla näytämme suuntaa
myöskin koko Euroopalle.

16.20 Kaj Turunen ps (vastauspuheenvuoro): Arvoisa puhemies! Ajatus siitä, että Eu-
rooppa ja Kiina tekisivät tässä yhteistyötä, kuulostaa ihan hyvältä. Täytyy muistaa se, että
Euroopan unioni oli yksi toimija, yksi sopijaosapuoli Pariisin sopimuksessa. En pidä sitä
ajatusta ollenkaan huonona, että jos USA nyt jää pois sopimuksesta, Eurooppa yhtenä toi-
mijana voi lisätä tietysti tavoitteitaan. Mutta jos näin sitten Euroopassa toimitaan, on tär-
keää, että Euroopan sisällä maitten kesken tämä päästöjen vähentämisen taakanjako me-
nee oikeudenmukaisemmin kuin se on tähän asti mennyt. Esimerkiksi päästökaupan ulko-
puolisten päästötavoitteiden vähentämisprosentti Suomessa on 39, kun se Puolassa on 7
prosenttia, ja tämähän ei ole minun mielestäni ihan reilua. Jos näitä päästötavoitteita nyt ki-
ristetään Euroopassa, niin kysynkin pääministeriltä: pidetäänkö huoli sitten Suomen osalta
siitä, että [Puhemies koputtaa] tämä jako tapahtuu oikeudenmukaisemmin kuin tähän asti
on tapahtunut?

16.21 Pääministeri Juha Sipilä (vastauspuheenvuoro): Arvoisa puhemies! Totta kai läh-
demme siitä, että tätäkin taakkaa jaetaan Euroopan unionissa tasaisesti. Mutta meidän pi-
tää muistaa se, että meidän lähtötasomme ovat hyvin erilaiset, ja kyllä kaikissa maissa pi-
tää päästä eteenpäin, niissäkin maissa, missä pohja ja lähtötaso on hyvä. Minä uskon, että
tämä on myöskin meidän oma etumme, että me tavoittelemme enemmän emmekä niin-
kään ole huolissamme siitä, että naapuri tekee sen saman. Me jaamme taakkaa mahdolli-
simman tasaisesti, mutta pyrimme kunnianhimoisesti myöskin omiin tavoitteisiimme, niin
kuin meidän ilmasto- ja energiastrategiassa todetaan. Meidän metsäthän kasvavat koko
ajan, ja se hiilivarasto, hiilinielu kasvaa koko ajan. Tämä meidän pitää muistaa. Toisenlai-
siakin väitteitä ilmassa on.

16.22 Pekka Haavisto vihr (vastauspuheenvuoro): Arvoisa puhemies! Ilmastosopimuk-
sessa on se erityinen piirre, että se on luonteeltaan globaali ja maita sitova, ja tällä tavalla se
on ollut hyvin edistyksellinen muihin ympäristösopimuksiin nähden. Siinä mielessä on
suuri tragedia, jos Yhdysvallat nyt sen jättäisi. Ympäristönmuutoksella ja ilmastonmuutok-
sella on myös suuria globaaleja merkityksiä: pakolaisuus ja, kuten mainittua, arktisten
alueiden jäiden sulamiset. Ja olisin kiinnittänyt huomiota myös siihen, että Yhdysvalloissa
nyt selvästi se teknologia kärsii ja ne yritykset kärsivät, jotka ovat orientoituneet ympäris-
tön parantamiseen. Puhutaan Tesla-autoista ja tämäntyyppisistä. Yhdysvallat pyrkii hank-
kimaan nyt tällä etua omalle vanhakantaiselle teollisuudelleen, ja meidän pitäisi siihen juu-
ri hiilitullien tai muiden muodossa reagoida.

Mutta olisin kysynyt erityisesti arktisesta alueesta. Suomi otti nyt vastaan Yhdysvalloil-
ta Arktisen neuvoston puheenjohtajuuden. Kun lukee tätä Arktisen neuvoston ohjelmaa,
siinä juuri ilmastonmuutos ja ilmastonmuutoksen torjunta on aivan keskeisessä asemassa.
Mitä nyt tehdään, ministeri Soini, miten saadaan Arktisessa neuvostossa keskeiseen roo-
liin tämä ilmastonmuutoksen torjunta?
6



Pöytäkirjan asiakohta PTK 62/2017 vp
16.23 Ulkoasiainministeri Timo Soini (vastauspuheenvuoro): Arvoisa herra puhemies!
Pariisin ilmastosopimuksen toimeenpano on yhtenä teemana arktisten maiden ympäristö-
ministerikokouksessa 2018, ja aivan niin kuin edustaja Haavisto totesi, tämä on nyt mei-
dän puheenjohtajuuskaudellamme meidän vastuullamme. Fairbanksissa meni vielä hyvin,
ulkoministeri Tillerson salli sen, että Pariisin ilmastosopimus mainitaan deklaraatiotekstis-
sä ja myös nämä 2030-tavoitteet, kestävän kehityksen tavoitteet. Toivottavasti me pystym-
me huolehtimaan nyt siitä, että arktinen yhteistyö tulee toimimaan sillä tavalla kuin me yh-
dessä sovimme. Täytyy olla luonteeltaan optimisti siinä mielessä, että jos vaikka president-
ti Trump ymmärtäisi, että tämä on hyvä bisnes, on hyvä diili tehdä ympäristöyhteistyötä
myös arktisella alueella, niin se saattaisi olla keino siihen, että tämä päätös — jota ei ole
siis ilmoitettu — vielä voisi jopa muuttua.

16.24 Lauri Ihalainen sd (vastauspuheenvuoro): Arvoisa puhemies! Eduskuntahan eilen
vahvisti hallitus—oppositio-rajat ylittävällä laajalla yhteisymmärryksellä kantansa ener-
gia- ja ilmastostrategiaan. [Eduskunnasta: Ei kuulu!] — Anteeksi, kuuluuko tämä? —
Niin, vahvisti laajalla yhteisymmärryksellä yli hallitus—oppositio-rajojen kantansa ener-
gia- ja ilmastostrategiaan. Tämä oli tärkeää myös siksi, että tämä linja kestää yli hallitus- ja
vaalikausien, ja se on merkittävä asia Suomessa. Tätä linjaa kehystivät EU:n päätökset il-
mastopolitiikasta ja energiapolitiikasta ja myös Pariisin sopimukseen sitoutuminen, ja täs-
sä ollaan nyt vähän uuden haasteen edessä. Tämän vuoksi on erittäin tärkeää, että Suomen
hallitus on aktiivinen, poikkeuksellisen aloitteellinen EU:n tasolla älykkäässä uuden ajan
elinkeinoteknologiassa, energia- ja ilmastopoliittisissa asioissa, myös siksi, että tämä tar-
joaa meille uusia viennin lähteitä tulevaisuudessa älykkäitten sähköverkkojen, kiertotalou-
den, energiatehokkuuden, [Puhemies koputtaa] ympäristöteknologian, vesiensuojelun ja
[Puhemies koputtaa] arktisen ympäristön... [Puhemies: Aika!] Jaatteko te tämän huolen ja
käsityksen?

16.26 Pääministeri Juha Sipilä (vastauspuheenvuoro): Arvoisa herra puhemies! En
kuullut sitä varsinaista kysymystä sieltä lopusta, mutta... [Lauri Ihalainen: Jaatteko te tä-
män käsityksen?] — Jaan huolen. [Naurua] — Arvoisa herra puhemies! Ensinnäkin mei-
dän täytyy omalta osaltamme vaatia itseltämme se, että panemme toimeen tehokkaasti sen,
mitä olemme päättäneet nyt ja mitä olemme yhdessä sopineet täällä eduskunnassa, ja vaa-
tia sitä myöskin kumppaneilta, Euroopan unionin mailta. Erityisesti nyt jos USA irtaantuu
tästä sopimuksesta, korostuu sen merkitys, että siellä mukana pysyvät maat implementoi-
vat, panevat toimeen sen, mitä yhdessä on saavutettu. Ja kyllä tässä myöskin tämmöinen
teknologinen johtajuus silloin pysyy ja säilyy Euroopassa. Kiina tulee ottamaan tässä roo-
lia, ja sillä on merkittävä työllistävä vaikutus myöskin näissä maissa. Menneen talven tek-
nologioissa kiinni pysyminen ei ole kyllä tästä päivästä, ja minusta tässä on myöskin Suo-
mella erinomainen mahdollisuus. Jatkamme edelleenkin sekä Euroopan unionissa että
Pohjoismaiden tasolla ja kaikissa kahdenvälisissä tapaamisissa ilmastonmuutoksen torjun-
nan vastaista työtä... tai ilmastonmuutoksen torjuntatyötä. [Naurua]

16.27 Antti Rinne sd (vastauspuheenvuoro): Arvoisa puhemies! Edustaja Haavisto otti
tärkeän näkökulman esille tässä arktisessa ulottuvuudessa. Te teette, ulkoministeri Soini,
hyvää työtä tuolla ensimmäisessä puheenjohtajuuskauden kokouksessa tämän ilmaston-
7



Pöytäkirjan asiakohta PTK 62/2017 vp
muutoksen näkökulmasta viemällä sen tekstin sinne ja saamalla Yhdysvallat myöskin hy-
väksymään tämän tekstin.

Nyt kysyn: Onko Suomella konkreettisia toimenpideohjelmia ehkä muuttuvassa tilan-
teessa, joilla voitaisiin vastata nyt Arktisen neuvoston kautta tähän ilmastonmuutoksen tor-
juntaan vahvemmin kuin ehkä aiemmin on ajateltu, koska tuo Arktinen neuvostohan näyt-
tää olevan kokonaisuudessa, jossa esimerkiksi Ukrainan jännitteet Venäjän kanssa ovat lie-
vemmin esillä kuin missään muualla yhteistyön osa-alueilla? Onko Suomella siis laadin-
nassa minkäännäköistä konkreettista ohjelmaa tämän muuttuvan tilanteen varalta, ulkomi-
nisteri Soini?

16.28 Ulkoasiainministeri Timo Soini (vastauspuheenvuoro): Arvoisa herra puhemies!
Hyvä kansanedustaja Antti Rinne, kysymyksenne on mitä ajankohtaisin. Minulla on täällä
viisi sivua konkreettisia toiminta-asioita, jotka ovat tärkeitä. Poimin täältä muutamia: ark-
tista energiakonferenssia, arktista biodiversiteettikongressia, öljyntorjuntaharjoitusta ja
raskaan polttoöljyn käytön kieltämistä, IMOn polaarikoodia, kaukokulkeutuvia ilmansaas-
teita ja ympäristövaikutuksia. Vaikka tämä tuntui täsmäkysymykseltä, niin emme olleet
tätä sopineet. Olemme tietysti sopineet yhteistyöstä, ja kiitän tietysti edustaja Rinnettä kan-
nustuksesta. Mutta meillä on tässä toimenpideohjelma, ja kaikki maat ovat hyväksyneet
sen Suomen ohjelman, meidän arktisen puheenjohtajakautemme ohjelman, ja se on hyvä
asia.

Kysymyksen käsittely päättyi.
8


