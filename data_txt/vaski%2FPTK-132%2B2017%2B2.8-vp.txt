















































DEM9F1D.tmp.xml


Pöytäkirjan asiakohta PTK 132/2017 vp

 Tarkistettu
4.0

Pöytäkirjan asiakohta 

PTK 132/2017 vp

Täysistunto

Torstai 7.12.2017 klo 16.00—23.03

2.8. Suullinen kysymys Israelin pääkaupungista (Peter Östman kd)
Suullinen kysymys SKT 180/2017 vp

Suullinen kyselytunti

Puhemies Maria Lohela: Seuraavaksi edustaja Östman.

Keskustelu

16.16 Peter Östman kd: Arvoisa puhemies! Israel on ostanut maansa verellään itsenäi-
syyssodassa, jonka ympäröivät naapurivaltiot julistivat, aloittivat sodan, ja sen jälkeen Is-
rael on ollut useissa puolustussodissa. Arabeilla on 21 valtiota pääkaupunkeineen, luon-
nonrikkauksia ja öljyä, ja juutalaisilla on vain yksi valtio, jonka pinta-ala on 1 prosentti ara-
bien alueista. Jerusalem ei ole koskaan ollut minkään muun kansakunnan pääkaupunki
kuin Israelin. Se tuli Israelin pääkaupungiksi jo 3 000 vuotta sitten. Yhdysvaltojen presi-
dentti Trump haluaa siirtää Yhdysvaltojen suurlähetystön Tel Avivista Jerusalemiin, ja sa-
malla hän tunnustaa Jerusalemin aseman Israelin pääkaupunkina.

Kysyn: Miten Suomen hallitus on varautunut tähän muuttuneeseen tilanteeseen? Voisi-
ko ajatella, että Suomikin liittyy tähän linjaukseen?

Puhemies Maria Lohela: Ministeri Soini ei ole paikalla, mutta vastaako pääministeri Si-
pilä?

16.17 Pääministeri Juha Sipilä (vastauspuheenvuoro): Arvoisa puhemies! Tämä on to-
siaan hyvin ajankohtainen kysymys nyt, kun Yhdysvallat teki ratkaisun, jonka edustaja
tuossa kuvasi. Suomen linja tässä on muuttumaton, eli Suomi lähtee siitä, että haemme
neuvottelemalla kahden valtion pysyvän ratkaisun tuolle alueelle. Tämä pysyy myöskin
Suomen lähtökohtana. Olemme myöskin tällä kannallamme tulleet julkisuuteen. Tämä on
hyvin yksimielisesti myöskin Euroopan unionin lähtökohta tuon tilanteen ratkaisemiseksi,
joka on pitkään jatkunut ja on vaikea kysymys tuolla alueella.

Kysymyksen käsittely päättyi.


