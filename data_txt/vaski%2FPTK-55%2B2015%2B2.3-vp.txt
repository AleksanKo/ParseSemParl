















































DEM3BD9.tmpSave.xml


Pöytäkirjan asiakohta PTK 55/2015 vp
Pöytäkirjan asiakohta 

PTK 55/2015 vp

Täysistunto

Torstai 22.10.2015 klo 16.02

2.3. Suullinen kysymys subjektiivisen päivähoito-oikeuden rajaamisesta (Anna Kontula sd)
Suullinen kysymys SKT 40/2015 vp

Suullinen kyselytunti

Puhemies Maria Lohela: Seuraava kysymys, edustaja Kontula.

Keskustelu

16.28 Anna Kontula vas: Arvoisa puhemies! Valtioneuvoston yleisistunto on tänään kui-
tannut esityksen subjektiivisen päivähoito-oikeuden rajaamisesta. Se tarkoittaa, että jat-
kossa sellaisilla lapsilla, joiden vanhempi syystä tai toisesta on kotona, olisi oikeus vain 20
tuntiin varhaiskasvatusta viikossa. Kuten hallituksessakin varmaan tiedetään, meidän päi-
vähoitojärjestelmällä on paitsi hoito- ja varhaiskasvatus- myös lastensuojelutehtävä, ja näi-
den lastensuojelun suojaavien rutiinien merkitys siellä päiväkodissa korostuu erityisesti
silloin, kun kotona on muutostilanne, potentiaalinen kriisitilanne menossa. 

No, nyt hallitus on luomassa systeemiä, jossa nimenomaan silloin, kun kotona asiat
muuttuvat, samanaikaisesti toteutetaan siellä päiväkodissa isoja muutoksia lapsen elä-
mään. Tämä on täysin päinvastainen suunta kuin kaikkialla muualla meillä lastensuojelus-
sa, ja useat asiantuntijat ovat olleet sitä mieltä, että yhdessä ryhmäkokojen kasvattamisen
kanssa tämä tulee merkittävästi heikentämään suomalaisen päivähoidon tasoa.

Arvoisa ministeri Grahn-Laasonen, arvioidut säästöt ovat pieniä, arvioidut haitat (Puhe-
mies koputtaa) ovat isoja. Kannattaako tällainen uudistus?

16.29 Opetus-  ja  kulttuuriministeri  Sanni  Grahn-Laasonen  (vastauspuheenvuo-
ro): Arvoisa puhemies! Suomen vaikeasta taloustilanteesta johtuen olemme tänään anta-
neet hallituksen esityksen varhaiskasvatuslain muuttamisesta, ja se sisältää 20 tuntia oi-
keutta laadukkaaseen, pedagogisesti mietittyyn varhaiskasvatukseen jokaiselle lapselle.
Tällä uudistuksella pyrimme turvaamaan myöskin — yhdessä sen kanssa, että tehdään var-
haiskasvatuksen perusteita Opetushallituksessa ensimmäistä kertaa, ja meillä on tehty iso
työ siinä, että varhaiskasvatuksen laatua on kehitetty ja kehitetään edelleen — ennen kaik-
kea sen pitkän työn, mitä on tehty varhaiskasvatuksen kehittämiseksi, tämän uudistuksen
jälkeenkin.

Sen haluan sanoa tähän, kun kiinnititte huomiota lastensuojeluun ja vaikeassa asemassa
oleviin perheisiin: siksi pidän äärimmäisen tärkeänä, että tämän uudistuksen yhteydessä
sinne lakiin on kirjattu se, että silloin, kun on lapsen edun mukaista, kun lapsen kehitys ja
kasvu tai perheen olosuhteet sitä vaativat, perheellä ja sillä lapsella on oikeus myös laajem-
paan varhaiskasvatukseen kuin siihen 20 tuntiin.
 Tarkistettu
4.1



Pöytäkirjan asiakohta PTK 55/2015 vp
Puhemies Maria Lohela: Pyydän niitä edustajia, jotka haluavat esittää lisäkysymyksiä, il-
moittautumaan.

16.30 Anna Kontula vas (vastauspuheenvuoro): Arvoisa puhemies! On aika epärealistis-
ta odottaa, että ne perheet, joissa olisi eniten hyötyä ennakoivasta lastensuojelusta, lähte-
vät anomaan ja erikseen perustelemaan perheensä vaikeaa tilannetta viranomaisille sen
paikan saadakseen, ainakaan siinä mittakaavassa kuin tarvetta olisi. Jatkossa päätös hoito-
ajasta muutenkin tehtäisiin esityksen mukaan perheen säännöllisen elämäntilanteen perus-
teella, mutta aika monessa suomalaisessa lapsiperheessä on tällä hetkellä sellainen tilanne,
että mitään säännöllistä tilannetta ei ole, vaan jommankumman vanhemman työmarkkina-
status muuttuu monta kertaa vuodessa.

Pääministeri Sipilä, te olette puhunut paljon normitalkoista. Nyt kuitenkin Suomeen ol-
laan luomassa kyttäysmekanismi, jolla edellytetään kaikilta pienlapsiperheiltä raportointia
työmarkkinastatuksesta monta kertaa vuodessa ja erikseen vielä byrokraattista anomusta
sellaisessa tilanteessa, jossa perheessä on jotain erityisiä ongelmia, jotka vaativat lasten-
suojelutoimia. Näin luki siinä esityksessä, joka tänään jätettiin. Eikö byrokratian purku ja
luottamus koskekaan tavallisia suomalaisia perheitä?

16.31 Opetus-  ja  kulttuuriministeri  Sanni  Grahn-Laasonen  (vastauspuheenvuo-
ro): Arvoisa puhemies! Nämä huolet, mitä edustaja Kontula esitti, on otettu tässä lainval-
mistelussa hyvin huomioon, ja nimenomaan emme ole halunneet rakentaa byrokraattista
järjestelmää tai vaatia jotain kyttäämistä, vaan kaikki tämä perustuu siihen ihan normaaliin
perheiden ja päivähoidon tarjoajien, varhaiskasvatuksen tarjoajien väliseen hyvin arkiseen
ja jokapäiväiseenkin yhteydenpitoon, nimenomaan siinä paikallistasolla, ja se perustuu
perheen ilmoitukseen. Perhe ilmoittaa, kun heidän elämäntilanteensa muuttuu. 

Itsekin kaksivuotiaan tytön äitinä näen, että tilanteet siellä päiväkodissa ovat ihan joka-
päiväisiä, että sitä keskustelua käydään, ja me toivomme, että tulevaisuudessa sitä keskus-
telua käytäisiin vielä enemmän. Uusi varhaiskasvatuslaki, joka meillä nyt on luotu, 1.8. tul-
lut voimaan, tarjoaa siihen uusia mahdollisuuksia, kun esimerkiksi varhaiskasvatussuunni-
telmat tulivat kaikille lapsille oikeudeksi ja järjestäjille pakolliseksi. 

16.32 Mikaela Nylander r (vastauspuheenvuoro): Arvoisa puhemies! Minun mielestäni
tässä on paljon ongelmakohtia, mutta yksi asia, joka tulee aiheuttamaan suuria ongelmia ja
haasteita ihan käytännön tilanteissa, on se, että lapsella on oikeus jäädä samaan hoitopaik-
kaan. Tämä tarkoittaa sitä, että samassa ryhmässä tulee olemaan sekä niitä lapsia, joilla on
oikeus kokopäivähoitoon, että niitä lapsia, joilla on pelkästään rajoitettu oikeus. Miten hal-
litus tulee ohjeistamaan kuntia käytännössä? Miten kunnat tulevat toteuttamaan tätä? Se on
aika harva päiväkoti, missä on eri ryhmät niille lapsille, joilla on sitten tämä rajoitettu oi-
keus varhaiskasvatukseen. Tämä tulee käytännössä johtamaan siihen, että ryhmät tulevat
olemaan tosi isoja, ja varsinkin kun otetaan huomioon nämä joustot, mitä on olemassa lain-
säädännössä.

  Bästa talman! Jag skulle vilja fråga hur regeringen kommer att se till att det i praktiken
inte blir ett kaos då barn med rätt till heldagsvård och barn som enbart har en begränsad rätt
till vård ska samsas i samma grupp. Det kommer automatiskt att leda till större grupper.
2



Pöytäkirjan asiakohta PTK 55/2015 vp
16.34 Opetus-  ja  kulttuuriministeri  Sanni  Grahn-Laasonen  (vastauspuheenvuo-
ro): Arvoisa puhemies! Pidimme myös lainvalmistelussa tärkeänä sitä, että lasten päiväko-
tipaikka ei koko ajan muutu vaan että siinä arjessa on vakautta. Sen johdosta teimme lakiin
sellaisen kirjauksen, jonka mukaan lapsella ja sillä perheellä on oikeus siihen samaan hoi-
topaikkaan, vaikka vanhempien status työmarkkinoilla tai perhetilanne — eli jos perhee-
seen syntyy lapsi — muuttuu. Tällöin pidän edelleen tätä siis yhtenä tämän lain onnistu-
neimmista kohdista, (Mikaela Nylander: Käytännössä sitten?) että oikeus samaan hoito-
paikkaan turvataan sille lapselle samaan päiväkotiin — ryhmä voi toki muuttua, jos tilanne
sitä edellyttää. (Mikaela Nylander: Jos ei ole!)

Kunnille tämä laki antaa tietysti ne raamit, mutta se toiminnan suunnittelu ja toteuttami-
nen on tähän asti niin kuin tästä eteenpäinkin ollut siellä kunnissa, ja varhaiskasvatuksen
ammattilaiset siellä tekevät näitä järjestelyjä. Tämä on myös kunnille ikään kuin mahdol-
lisuus toteuttaa ne palvelut tämän raamin sisällä. (Mikaela Nylander: Entäs joustot?) Tie-
tenkin pidän tärkeänä sitä, että käydään myös se vuoropuhelu niin kuin tähänkin asti on
käyty. (Puhemies koputtaa) Itse asiassa tämän lainvalmistelun yhteydessä kuntien kanssa
kommunikoimme hyvin paljon.

16.35 Jukka Gustafsson sd (vastauspuheenvuoro): Arvoisa puhemies! Nyt pitää muistaa
se, että kun keskustelemme subjektiivisesta päivähoito-oikeudesta, keskustelemme lapsen
oikeudesta saada hyvä hoiva ja kasvatus. On tehty tutkimuksia siitä, että hyvä varhaiskas-
vatus maksaa itsensä takaisin 6—7-kertaisesti, ja nyt hallitus ottaa ison riskin tietyn lapsi-
ryhmän kohdalla vetoamalla sitten esimerkiksi vanhempien työttömyystilanteeseen.
Sos.dem. eduskuntaryhmä tunti sitten kokouksessaan suhtautui äärimmäisen kielteisesti
tähän hallituksen esitykseen. Emme hyväksy, meillä tulee olemaan oma vaihtoehtoesitys
siitä. Ja nyt kysyn, arvoisa pääministeri: Te sanoitte nätisti yhden toisen lain yhteydessä,
että eduskunta voi korjata hallituksen esitystä. Annatteko hallituspuolueitten edustajille lu-
van korjata tätä huonoa hallituksen esitystä?

16.36 Opetus-  ja  kulttuuriministeri  Sanni  Grahn-Laasonen  (vastauspuheenvuo-
ro): Arvoisa puhemies! Olen edustaja Gustafssonin kanssa samaa mieltä siitä, että varhais-
kasvatuksella on suuri arvo. Se on jopa tärkein osa meidän koulutusjärjestelmäämme vii-
meaikaisten tutkimustenkin mukaan, ja on äärimmäisen tärkeätä, että meillä on jatkossa-
kin tarjota jokaiselle lapselle subjektiivinen oikeus laadukkaaseen, pedagogisesti mietit-
tyyn varhaiskasvatukseen 20 tuntia viikossa, mikä on 5 tuntia enemmän kuin esimerkiksi
naapurimaassamme Ruotsissa. 

16.37 Sari Sarkomaa kok (vastauspuheenvuoro): Arvoisa puhemies! On erittäin tärkeää,
että varhaiskasvatuksesta puhuttaessa puhutaan lasten oikeudesta varhaiskasvatukseen.
Tämä koko kokonaisuus, joka hallitusohjelmaan sisältyy, on hyvin haastava. Siinä on pal-
jon erittäin hyviä asioita mutta myös aika kiperiäkin kysymyksiä. Tärkeää on, että hallitus
tarkkaan tämän lain käy läpi, ja ehkä tuo aikuisten suhde lapsiin, se että osapäiväryhmissä
on erilainen säädös kuin kokopäivähoidossa, on asia, joka täytyy kyllä vielä miettiä. Mutta
annan täyden tukeni ministerille, että hän tätä myöskin pohtii. Mutta kysyn: kun opettaja-
koulutukseen, sen uudistamiseen ja täydennyskoulutukseen, on tulossa paljon rahaa, aina-
kin mittava panostus vaikeina aikoina, onhan niin, että tämä koskee myöskin lastentarhan-
opettajia, että myöskin heidän täydennyskoulutukseen tulee rahaa?
3



Pöytäkirjan asiakohta PTK 55/2015 vp
16.38 Opetus-  ja  kulttuuriministeri  Sanni  Grahn-Laasonen  (vastauspuheenvuo-
ro): Arvoisa puhemies! Kyllä vain eli haluamme samaan aikaan kehittää varhaiskasvatuk-
sen pedagogiikkaa, ja sen johdosta meillä on käytössä ensi vuodelle budjetissa 7 miljoonaa
euroa varhaiskasvatuksen sisällölliseen kehittämiseen, ja sen osana pystymme lisäämään
120:llä yliopistollisten lastentarhanopettajien koulutusmääriä, mikä on hyvä uutinen ja pit-
källä tähtäimellä kehittää varhaiskasvatusta oikein hyvään suuntaan. Se on aivan totta —
mistä tässä salissa aiheellisesti huolta nousi, ja olen iloinen itse asiassa siitä, että tästä kes-
kustellaan, koska se tietysti lisää kaikkien meidän ymmärrystä ja tietoa varhaiskasvatuk-
sen merkityksestä osana meidän koulutusjärjestelmää — että tämä vaikea taloudellinen ti-
lanne on johtanut siihen, että me joudumme tekemään aika monilla sektoreilla sellaisia toi-
mia, jotka tuntuvat epämieluisilta myös niiden esittelijöille, siis meille, jotka esitämme nii-
tä valtioneuvostossa. Tässä tapauksessa yksi ongelmallinen kohta on muun muassa tämä,
että joudumme kasvattamaan sitä suhdelukua näiden isompien lasten ryhmissä 7:stä 8:aan,
ja se on tietysti sellainen asia, mistä olemme hyvin pahoillamme. Mutta tässä tilanteessa
joudumme tekemään eri suunnilla sellaisia tekoja, joilla sitten turvataan se, että meillä on
mahdollisuus tähän meidän palvelujärjestelmään (Puhemies koputtaa) tulevaisuudessakin,
eli että talous on kunnossa ja kestävällä pohjalla.

Kysymyksen käsittely päättyi.
4


