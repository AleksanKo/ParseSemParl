















































DEM622B.tmp.xml


Pöytäkirjan asiakohta PTK 25/2018 vp
Pöytäkirjan asiakohta 

PTK 25/2018 vp

Täysistunto

Tiistai 20.3.2018 klo 14.00—17.51

3. Hallituksen esitys  laiksi  liikenteen palveluista annetun lain muuttamiseksi ja eräiksi sii-
hen liittyviksi laeiksi

Hallituksen esitys HE 145/2017 vp
Lakialoite LA 59/2016 vp
Valiokunnan mietintö LiVM 3/2018 vp

Toinen käsittely

Ensimmäinen varapuhemies Mauri Pekkarinen: Toiseen käsittelyyn esitellään päivä-
järjestyksen 3. asia. Nyt voidaan hyväksyä tai hylätä lakiehdotukset, joiden sisällöstä pää-
tettiin ensimmäisessä käsittelyssä.

Keskustelu

14.28 Katja Taimela sd: Arvoisa herra puhemies! Hyvät kollegat! Laki liikenteen palve-
luista kakkonen on nyt toisessa käsittelyssä, ja niinpä luen nyt siihen sisältyvän vastalau-
seen, jossa ovat mukana me sosiaalidemokraatit, perussuomalaiset, vasemmistoliitto ja
vihreät. Vastalause pitää sisällään hylyn ja lausumaehdotuksen.

Lain tavoite tietorajapintojen avaamisesta on kaiken kaikkiaan kannatettava. Tiedon laa-
jempi hyväksikäyttö toimivamman liikennejärjestelmän luomiseksi on oltava yhteinen ta-
voitteemme. Olemme kuitenkin huolissamme lakiesityksen tasapuolisuudesta. Esityksen
perusteella samassa toimintaympäristössä on eri toimijoilla erilaiset säännöt ja velvoitteet.
Esityksessä ei myöskään riittävällä tarkkuudella määritellä rajapintojen avausta, koordi-
nointi- ja vastuukysymykset jäävät myös auki. Samoin mittavaa lisätyötä ja selvennystä
vaatii puolesta-asiointi sekä matkustajan suoja matkaketjussa. Tässä vastuukysymykset
kokonaisuudesta vaativat huomattavaa tarkennusta.

Tähän samaan keskeneräisyyteen määrittelyissä on reagoinut myös eduskunnan perus-
tuslakivaliokunta yksimielisessä lausunnossaan, jossa valiokunta nostaa poikkeuksellises-
ti pelkästään sääntelyn selkeydestä esiin useita ongelmia. 

Hallituksen esitys on perustuslakivaliokunnan mielestä hyvin vaikeaselkoinen eikä tä-
män vuoksi edusta sen tavoitteeksi asetettua sujuvaa sääntelyä. Tämä seikka vaarantaa
olennaisesti lainsäädännön selkeyttä. 

Perustuslakivaliokunnan mukaan sääntelytekniikka voi johtaa siihen, että jopa asiantun-
tijoiden on vaikea hahmottaa sääntelyä. Tavalliselle kansalaiselle sääntelyn ymmärtämi-
nen ja hahmottaminen saattaa valiokunnan mielestä olla miltei mahdotonta. Perustuslaki-
valiokunta piti lausunnossaan tällaista sääntelytekniikkaa sekaannuksia aiheuttavana ja
vaivalloisena. 

Perustuslakivaliokunnan mukaan kieliasultaan hallituksen esityksen sisältämät lakieh-
dotukset ovat paikoin tavalliselle kansalaiselle lähes käsittämättömät. Kun kyse on yleis-
 Tarkistettu
4.1



Pöytäkirjan asiakohta PTK 25/2018 vp
laista, jota sovelletaan liikenteen palveluihin, tulisi lain olla sekä muodoltaan että sisällöl-
tään tietysti ymmärrettävää. 

Lopuksi perustuslakivaliokunnan mielestä näin mittavan säännösteknisen muutoksen
tekeminen valiokuntakäsittelyssä sisältää riskejä ja tämänkaltainen muutos kuuluu muu-
toinkin tehtäväksi osana perusvalmistelua ministeriössä.

Vastalauseen allekirjoittajina yhdymme perustuslakivaliokunnan arvioon lakiehdotuk-
sen epätarkkuudesta ja keskeneräisestä valmistelusta. Esityksen puutteita ei voitu korjata
valiokunnassa ongelmien laajuuden vuoksi. Siksi esitän, että eduskunta hylkää hallituksen
esitykseen sisältyvät 1.—59. lakiehdotuksen ja että eduskunta hyväksyy yhden lausuman,
joka kuuluu seuraavasti: ”Eduskunta edellyttää, että valtioneuvosto valmistelee lakiehdo-
tuksen uudelleen perustuslakivaliokunnan antaman lausunnon perusteella.”

14.32 Mikko Alatalo kesk: Arvoisa puhemies! Todellakin eduskunta hyväksyi hankkeen
lakivaiheen ensimmäisen osan ja nimitti lain liikenteen palveluista annetuksi laiksi, ja nyt
on siis kyseessä tämä kakkososa, jossa täydennetään liikenteen palveluista annettua lakia ja
mahdollistetaan asiakaslähtöinen liikenteen kehittäminen palveluna. Esityksellä muutet-
taisiin nykytilaa, jossa liikenteen markkinasääntely on jakautunut useaan eri säädökseen.
Kokoamalla sääntely yhteen lakiin voitaisiin liikenteen palvelumarkkinoita helpommin
tarkastella yhtenä kokonaisuutena. Totta kai liikenteen sääntelyhän perustuu hyvin paljon
kansainvälisiin sääntelyihin ja järjestelyihin, mutta siihenkin on pyritty mahdollisuuksien
mukaan tekemään suomalaista jälkeä.

Hallituksella on yhtenä strategisena alueena digitalisaatio. Se näkyy konkreettisesti täs-
sä lakipaketissa, kun ollaan luomassa uusia liikenneketjuja ja helpottamassa asiakkaiden
palveluiden saantia. Olennaista on, että hyödyt tulevat näkyviin koko maassa ja varsinkin
siellä, missä tällä hetkellä julkinen liikenne ei toimi tai sitä ei ole ollenkaan — enkä nyt siis
tarkoita Länsimetroa.

Paketissa on käsitelty tulevaisuuteen katsoen tieliikennettä, rautateitä, koulutusta, am-
mattipätevyyttä. Paljon on valiokunnassa kuultu asiantuntijoita ja eturyhmiä yksityiskoh-
dista esimerkiksi liittyen esteettömyyteen ja viranomaiskäytäntöihin.

Perustuslailliset näkökohdat huomioidaan, ja valiokunta on antanut kunnon ohjeistuk-
sen, mitä pitää tehdä. Oppositiotakin on kuultu. Mutta laki on rakenteeltaan varmasti poik-
keuksellinen ja sen sisältö on tietysti aika kriittinen. Niin kuin on sanottu PeVin lausunnos-
sa, lakien selkeyden puute on tässä kyllä yksi aika hankala asia. Tähän kakkososaan var-
masti joudutaan jossain vaiheessa puuttumaan ja korjaamaan sitä ja myös tätä tasapuoli-
suusasiaa tuomaan esille. Tämä ei ole varmasti ensimmäinen laki, jota eduskunta joutuu
korjaamaan.

Liikenne tulee sähköistymään. Digitalisaatio on osa liikennettä, ja liikennepalvelut tule-
vat olemaan kaikkien ulottuvilla. Takaiskujakin tullaan näkemään ja kokemaan. Tänä aa-
muna esimerkiksi uutisoitiin USA:sta, että kuljetuspalveluyhtiö Uberin itseohjautuva auto
törmäsi jalankulkijaan ja nainen kuoli näihin vammoihin. Syyllisiä etsitään varmasti sekä
tästä robottiautosta että Uberista. Nähtäväksi jää, miten asia käsitellään ja kuka korvaa ke-
nellekin.

Liikkumisen tarpeet muuttuvat, ja siksi myöskin lainsäädännön on muututtava. Sen
vuoksi on mahdollistettava uutta liiketoimintaa ja palveluiden järjestäjiä asiakkaan liikku-
mistarpeet keskiössä. Jos ajatellaan esimerkiksi kolmosraidetta Tampere—Helsinki-välil-
2



Pöytäkirjan asiakohta PTK 25/2018 vp
lä, niin miksipä se ei voisi olla pilottihanke: se on oma yhtiönsä, ja siellä olisi myös kilpai-
lutus operaattoreille.

Tiedon avaamista jatketaan liikennepalvelulain tässä vaiheessa, ja se tulee tarpeeseen,
kun mietitään vaikka matkaketjuja. Mukana on niin sanottu puolesta-asiointi, että eri mat-
kaketjujen yhteen liputtaminen yhdellä maksuvälineellä, yhdellä lippujärjestelmällä olisi
mahdollista. Ajatelkaa, kuinka monta vuotta tätäkin on puhuttu tässä talossa, ja nyt sitä yri-
tetään edistää eteenpäin. Jotta eri toimijat pääsisivät tasapuolisesti mukaan, nykyiset lii-
kenteen tietovarannot avataan.

Ammattipätevyyksien säädöksiä ja lainsäädäntöä kevennetään niin paljon kuin Euroo-
pan unionin lainsäädännön muodossa ja soveltamismahdollisuuksissa on mahdollista. Nyt
karsintaa tehdään raideliikenteessä esimerkiksi veturinkuljettajien ammattipätevyyksien
osalta, meriliikenteessä ja lentoliikenteessä. Nämä kaksi viimeistä ovat hyvin EU-säännel-
tyjä, joten joudumme paljon soveltamaan sitä lainsäädäntöä, joka meille on annettu, niin
kuin yleensäkin liikennevaliokunta joutuu näitä soveltamaan suomalaisiin olosuhteisiin.

Kun nyt yhdistetään paljon erilaisia lakeja ja luodaan uutta palvelujärjestelmää liiken-
teen palveluihin, on tarpeen seurata tätä kehitystä, ja tarvittaessa täytyy tehdä korjauksia ja
viilauksia näihin lakeihin, koska täällä on hyvinkin kriittisiä äänenpainoja tämän lain teks-
tistä esitetty.

Kolmaskin vaihe on tosiaan vielä liikenteen palvelulakiin tulossa, ja siihen palataan sit-
ten aikanaan.

14.36 Suna Kymäläinen sd:  Arvoisa herra puhemies! Ihan ensimmäiseksi totean, että
kannatan edustaja Taimelan jättämää vastalausetta, hylkäysesitystä, jossa mukana ovat siis
SDP, vihreät, vasemmisto ja perussuomalaiset.

Tämä rajapintojen avaaminen ja sen ongelmat, vaikeaselkoisuus niiden selvittelyssä, on
yksi iso tekijä. Mutta kyllä ylipäätänsäkin, kun teemme uudenlaista lainsäädäntöä, jossa
kysymys on mittavista asioista, joihin ei voi jättää tulkinnanvaraa, puhutaan ihmisten tur-
vallisuudesta ja luottamuksesta siihen, että kuljetusketjut ja matkaketjut toimivat, ja silloin
kun koordinoinnissa on lainsäädännön mukaan jo ristiriitaisuutta, on päivänselvää, että la-
kia täytyisi tämän osalta kehittää eikä tehdä tieten tahtoen jo tässä vaiheessa lakia, jossa on
sääntelyselkeydessä isoja puutteita. Kuten edellä kuulimme, perustuslakivaliokuntakin on
ottanut tähän vahvasti kantaa ja on huolissaan siitä, kuinka tavalliset kansalaiset tulevat
tätä lakia tulkitsemaan, kun jo asiantuntijoiden osalta on vaikeuksia tämän kohdalla.

Eduskunnan tärkein tehtävä on tehdä lakeja, jotka ovat selkeäsanaisia ja ohjaavat vir-
heettömyyteen kansalaisten toiminnassa. Sen takia ei voida tieten tahtoen hyväksyä sään-
telytekniikaltaan jo lähtökohtaisesti epäselvää ja hyvän tavan vastaista lakia.

Kannatan myös Taimelan jättämää lausumaa.
Tässä edustaja Alatalo totesi, että kehitystä on seurattava. Kyllä todella on seurattava,

mutta sen verran myöskin ryhtiä eduskunnasta täytyisi löytyä, että silloin, kun lakeja teh-
dään, tehdään sen kaltaista lakia, että siitä ihmiset myös selvän saavat. Erityisesti asiantun-
tijoiden kuuluisi näin tehdä.

14.39 Jari Ronkainen ps: Arvoisa puhemies! Laki liikenteen palveluista kakkonen pyr-
kii kokoamaan liikenteen sirpaleisen markkinasääntelyn yhteen lakiin. Hallituksen esityk-
sen julkilausuttu tavoite on säännösten sujuvoittaminen, mikä tukee hallituksen kärkihan-
ketta normien purkamisesta. Valitettavasti kiire paistaa läpi lain valmistelussa.
3



Pöytäkirjan asiakohta PTK 25/2018 vp
Perustuslakivaliokunnan antamasta lausunnosta käy ilmi, että hallituksen esitys on va-
liokunnan mielestä niin vaikeaselkoinen, ettei se tämän vuoksi edusta sille tavoitteeksi ase-
tettua sujuvaa sääntelyä. Samoin käy ilmi, että maallikolle sääntelyn ymmärtäminen ja
hahmottaminen ovat miltei mahdottomia. Selkeydessä on niin perustavanlaatuisia ongel-
mia, että tätä ei voida pitää hyvänä lainsäädäntönä.

Esityksen muodollisista puutteista huolimatta sääntelyn yhteen kokoaminen ja sujuvoit-
taminen sekä digitalisaation mahdollisuuksien hyödyntäminen ja tietorajapintojen avaami-
nen liikenteen palveluissa ovat kunnioitettavia tavoitteita. Liikennepalvelulaki kakkonen
on lainsäädäntöhankkeena laajuudeltaan kuitenkin niin suuri, että sen puutteiden korjaami-
nen valiokuntakäsittelyssä ei käy päinsä. Tästä syystä perussuomalaiset on sitä mieltä, että
lakiesitys tulisi tällaisenaan hylätä ja palauttaa perusvalmisteluun valiokuntien esiin nosta-
mat puutteet huomioiden.

14.40 Ari Torniainen kesk:  Arvoisa herra puhemies! Edustaja Alatalo kävi hyvin tätä
isoa lakikokonaisuutta tuossa läpi ja kävi siitä myöskin yksityiskohtia. Tämän lakikokonai-
suuden tavoitteet, jotka ovat tarpeettoman sääntelyn vähentäminen ja uusien liikenteen pal-
velujen tarjonnan edistäminen, ovat kyllä kannatettavia, ja niitä tulee viedä eteenpäin. Lii-
kenne kaiken kaikkiaan tulee varmasti tulevaisuudessa, niin lähivuosina kuin pitkällä tule-
vaisuudessakin, sähköistymään ja muuttumaan hyvinkin toisenlaiseksi kuin mitä se tänä
päivänä on. 

Hallituksen esitys on käytännössä toinen osa isoa kolmiosaista lakikokonaisuutta. Kun
nyt on kyse kaiken kaikkiaan liki 60:een eri lakiin vaikuttavasta kokonaisuudesta, niin lii-
kenne- ja viestintävaliokunnan laajassa asiantuntijakuulemisessa tuli hyvin selväksi, että
valiokunta sai tarkentaa ja selventää monia pykäliä. Ne käyvät hyvin tuosta mietinnöstä
esille.

Meille tänne saliin tulee vielä liikenteen palveluista annetun lain kolmas vaihe käsitte-
lyyn, ja siinä tulee myöskin selkeyttää lakikokonaisuutta. Siksi tuossa liikenne- ja viestin-
tävaliokunnan mietinnössä olevat kaksi lausumaa ovat täysin perusteltuja ja huomioon
otettavia myöskin tulevaisuudessa. 

14.42 Jari Myllykoski vas: Arvoisa herra puhemies! Laki liikenteen palveluista on peri-
aatteellisella tasolla erittäin kannatettava ja kunnianhimoinen, ja sitä pitää kaikin voimin
edistää niin, että nämä rajapinnat aukeavat ja luodaan uusia mahdollisuuksia liikkua. Siinä
mielessä komppaan kyllä edustaja Alatalon käyttämää puheenvuoroa, että tätä tarvitaan ja
tätä on kauan odotettu. 

Mutta se, missä muodossa se nyt tuodaan tänne, osoittaa kyllä sen, että tässä on otettu
kunnianhimoiseen tavoitteeseen epärealistinen aikataulu ja ollaan tehty sutta ja sekundaa.
Jos viime viikolla pystyin kehumaan Ilmatieteen laitoksesta annettua lakia, että siinä hy-
vää koetettiin mutta priimaa pukkasi, niin nyt tässä kohtaa kyllä valitettavasti tuli mahalas-
ku. 

Siksi jo tässä vaiheessa puheenvuoroani kannatan edustaja Taimelan tekemää hylkäys-
esitystä sekä lausumaehdotusta. 

On tärkeää nähdä, että meidän pitäisi pystyä tekemään sellaista lainsäädäntöä, jota ihmi-
set voisivat ymmärtää. Jos asiantuntijat kertovat meille kuulemisessa, että tämä on käsittä-
mätöntä, ja viittaavat perustuslakivaliokunnan lausumaan, niin minä hartaasti toivon, että
kukaan ei tule kysymään tämän lain sisällöstä edustaja Myllykoskelta, että voisitko selven-
4



Pöytäkirjan asiakohta PTK 25/2018 vp
tää mitä tällä tarkoitetaan, sillä minulla ei ole kyllä välineitä tämän huonon valmistelun
pohjalta kellekään kertoa tästä yhtään mitään muuta kuin mitä ollaan tavoiteltu mutta mikä
nyt kesken jää. 

Toivon todellakin, että ministeriössä tiedettäisiin, milloin tätä ruvetaan uudelleen kir-
joittamaan, koska ministerillä ja virkamiehellä on erilainen aikataulukäsitys.

14.44 Mirja Vehkaperä kesk: Arvoisa herra puhemies! Ilokseni kuulen, että esimerkiksi
edustaja Myllykoski toteaa, että periaatteellisella tasolla laki liikenteen palveluista osa 2
voitaisiin viedä eduskunnassa läpi ja sisältää monia sellaisia hyviä asioita ja uudistuksia,
joita meidän yhteiskunta tarvitsee. 

Laki ei ole perustuslain vastainen. Sitä perustuslakivaliokunta ei meille ainakaan tuonut
esille, joten laki voidaan siis säätää tässä muodossaan. Silti me totesimme yhteistuumin
sen, että seurantaa ja sääntelyn ja tämän koko pykäläviidakon selkeyttämistä oli tarpeen
tehdä siihen viimeiseen vaiheeseen, kun eduskuntaan laki liikenteen palveluista osa 3 tu-
lee, jotta laista saadaan luettavampi ja ymmärrettävämpi. Mutta kyllä me lainsäätäjät kui-
tenkin pystymme ymmärtämään, mistä tässä on kyse, ja myöskin ne, joiden tarvitsee tätä
soveltaa, tietävät, mistä on kyse. 

Kävimme ammattipätevyydet lento-, meri-, raide- ja tieliikenteestä lävitse. Se on iso ko-
konaisuus ja sisältää monia, monia lakeja, joita kootaan yhteen. 

Liikenne on tulevaisuudessa entistä enemmän palvelu, jossa digitaalisuus, robotisaatio,
automatisaatio ja liikenteen sähköistäminen on tätä päivää. Puhuin lain ensimmäisessä kä-
sittelyssä pihtiputaan mummosta, joka sillä yhdellä lipulla saa koko matkaketjun, ja sitä me
olemme kaikki toivoneet. Voidaan lisäksi, kun tie-, raide-, lentoliikennettä, meriliikennet-
tä, lippujärjestelmiä yhdistetään, laittaa muitakin liikenteen palveluita, ajoneuvojen vuok-
raamista, erilaisia sarja- ja kausilippuja, alennuslippuja ja muita vastaavia, tähän yhteen ja
samaan palveluun. Sitä liikenteen palvelut tulevaisuudessa [Puhemies koputtaa] tulevat
entistä enemmän olemaan.

14.46 Katja Taimela sd (vastauspuheenvuoro): Arvoisa puhemies! Edustajakollega Veh-
kaperä, totesitte, että edustaja Myllykoski otti kantaa siihen, että tämä on niin kuin periaat-
teessa hyvä uudistus. Myös tämä vastalause, jonka olemme jättäneet, alkaa lauseella ”lain
tavoite tietorajapintojen avaamisesta on kannatettava”, mutta ei ihan millä keinolla tahan-
sa, jos mietitään sitä, että liikenne- ja viestintävaliokunta tehdessään 194-sivuista mietin-
töä joutuu kirjoittamaan loppuun: ”Eduskunta edellyttää, että valtioneuvosto valmistelee
hankkeen kolmannen vaiheen hallituksen esityksessä laista juoksevaan pykälänumeroin-
tiin perustuvan, kieliasultaan selkeän ja järkevästi jäsennellyn kokonaisuuden.” 

Olen saanut tehdä nöyrästi tässä talossa töitä reilut 10 vuotta, mutta vastaavaan valio-
kuntakäsittelyyn, että joudutaan kirjoittamaan tällaisia edellytyksiä ja lausumia loppuun,
[Puhemies koputtaa] en ole vielä törmännyt.

14.47 Jari Myllykoski vas (vastauspuheenvuoro):  Arvoisa herra puhemies! Edustaja
Myllykosken itsesuojeluvaisto pyysi tämän vastauspuheenvuoron, ettei nyt vain kellekään
jää väärää käsitystä, kun hyppäsin tähän hankkeeseen kuin liikkuvaan junaan. Sitä myöten
olemme yksimielisiä, että tavoitteet ovat hyvät. Ykkönen tehtiin. Vielä haluan korostaa,
että pidin sitä kummastuttavana, että maailman paras taksijärjestelmä romutettiin tässä yh-
teydessä. Se oli katastrofi.
5



Pöytäkirjan asiakohta PTK 25/2018 vp
Ensimmäinen varapuhemies Mauri Pekkarinen: Siirrytään puhujalistaan.

14.48 Markku Pakkanen kesk: Arvoisa herra puhemies! Liikenteen palvelulaista: yhte-
nä tärkeimpänä asiana tässä on mielestäni sääntelyn purkaminen, jota tässä lakiesityksessä
haetaan, ja sitä siinä todellakin tehdään. Se on totta, että liikenteestä on kovin haasteellista
tehdä selkokielistä lakiesitystä. Meillä jokaisella on oma näkemys nykyisestäkin tieliiken-
nelaista, että onko se selkokielistä. Edustaja Myllykoski otti esiin ykkösvaiheessa olleen
taksiliikenteen. Sekin laki on laki henkilötilausliikenteestä, ja sitä kutsutaan nykyään tak-
silaiksi, elikkä tämäntyyppistä selkokielisyyttä tähän lakitekstiin pitäisi saada aikaiseksi.
Silloin me pystyisimme paljon paremmin ymmärtämään täällä toisiamme ja tämä väärin
ymmärtämisen taito kenties tässäkin salissa sitten aina vähenisi.

Uusi laki purkaa toki sääntelyä, ja se on tärkeää myös liikennesektorilla, ja minusta täs-
sä asiassa pitää edetä. On hienoa täällä salissa kuunnella, että ”kaikki kannattavat, mutta”.
Jos tässä nyt alkaa tällainen keskustelu, niin tässä on vaarana käydä niin kuin meidän sote-
ja maakuntauudistuksessa, että 15 vuotta täällä käydään keskustelua, että ”pitäisi selkeyt-
tää tämä liikennelaki, mutta”, ja sitten aletaan muotoseikkoihin vedoten tämäntyyppistä
keskustelua käymään.

Minusta on tärkeää, että tämä lakiesitys nyt etenee ja taas sitten korjataan yksittäisiä
asioita ja sillä lailla saadaan aina selkeämpää ja helpommin ymmärrettävää lainsäädäntöä.
Ehkä seuraava käsittely, mikä voitaisiin käydä, olisi avoimien tietorajapintojen miettimi-
nen, mitä se tarkoittaa. Minä luulen, etteivät sitä kaikki vielä kansanomaisesti osaa käsit-
tää, mistä siinä on kysymys, mutta lakiteksti on yleensä aika vaikeaselkoista ymmärtää.
Mutta mennään eteenpäin.

14.50 Kalle Jokinen kok: Arvoisa puhemies! Tämä laki liikenteen palveluistahan on kol-
mivaiheinen lakihanke, ja nyt meillä on tämä kakkosvaihe käsittelyssä. Täällä on moitittu
paljon sitä, että tämä ei ole sujuvaa lainsäädäntöä, ja siinä varmasti on perääkin, että se ei
kaikilta osin ole sujuvaa. Tietysti aina lainsäädäntöähän voidaan täsmentää asetuksilla ja
tuoda sitä tarkentavaa ohjeistusta sitä kautta. Mielestäni kuitenkin kaikkein tärkeintä tässä
laissa on se, että sujuvat matkaketjut mahdollistuvat. Jos lainsäädäntö ei ihan ole sujuvaa
eikä kaikilta osin ymmärrettävää luettavaa, niin tärkeintä kansalaisille on se, että ne mat-
kaketjut ovat sujuvia, ja siihen tällä nyt tähdätään. Kun liikennepalvelujen tarjoajia velvoi-
tetaan avaamaan rajapinnat niin aikataulu-, reitti-, maksu- kuin vaikkapa esteettömyystie-
doista, niin se edistää sitä, että ihmiset voivat niitä matkaketjuja muodostaa, päästään yh-
dellä matkalipulla käyttämään useampaa eri liikennevälinettä, ja sitä kautta helpottuu se ih-
misten liikkuminen.

Tämä keventää sääntelyä, tämä edistää digitalisaatiota ja mahdollistaa meidän liikenne-
järjestelmämme hyödyntämisen kokonaisuutena riippumatta siitä liikennevälineestä tai
-muodosta, jota reitin varrella sitten käytetään. Tässä on myös suuri mahdollisuus luoda
uutta liiketoimintaa ja uusia palveluja liikenteeseen, ja sen takia tätä hanketta täytyy viedä
nyt eteenpäin.

14.52 Mats Löfström r: Värderade herr talman, arvoisa herra puhemies! Den här lagen är
en viktig del i moderniseringen och digitaliseringen av transporttjänster, samt också att fö-
renhetliga behörighetsfördelning och utveckla nya resekedjor. Målsättningen är således
bra och mycket viktig. Det är dock alldeles uppenbart att beredningen av lagen gått mycket
6



Pöytäkirjan asiakohta PTK 25/2018 vp
snabbt — för snabbt — eftersom det funnits många brister samt också direkta felaktigheter
i lagförslaget. Grundlagsutskottet tar upp detta i sitt utlåtande, något flera ledamöter redan
tagit upp här. Det här lagförslaget är inte emot grundlagen men det är ändå viktigt att mi-
nisteriet noggrant tar del av utlåtandet för framtida beredningar.

Kommunikationsutskottet har gjort många ändringar i förslaget och rättat till flera direk-
ta felaktigheter, inte minst sådana som berör Ålands självstyrelselag och där förslaget varit
i strid med Ålands självstyrelselag. De sakerna har varit alldeles nödvändiga att rätta till.
Det här visar också det mycket omfattande betänkandet från utskottet samt det förslag som
finns till uttalande.

Det är viktigt att poängtera att det inte är riksdagens roll att behöva dubbelkolla så
grundläggande saker som om lagförslaget står i strid med exempelvis Ålands självstyrel-
selag. Det är ministeriets och lagberedningens uppgift att kontrollera sådana saker, och här
behövs bättring i framtiden. 

Med det sagt behövs ändå den här lagen, och således kommer jag att stöda den här la-
gen, men hoppas att hälsningen till ministeriet och lagberedningen går fram i fortsättning-
en.

14.55 Ari Jalonen sin:  Arvoisa puhemies! Hyvä paikka pitää puheenvuoro edustaja
Löfströmin jälkeen. Erinomainen puheenvuoro kiteytti oikeastaan tämän tilanteen, mikä
tämä on.

Totean, että koko valiokunta yhtyi siihen kritiikkiin, että tämän lain kirjoitusasu on sem-
moinen, että se ei ole suotavaa ja se pitää korjata perustuslakivaliokunnan linjauksien mu-
kaisesti. Valiokunnan enemmistö päätyi siihen, että kirjoitamme tämän jo täällä kuullun
lausuman, joka kuuluu: ”Eduskunta edellyttää, että valtioneuvosto valmistelee hankkeen
kolmannen vaiheen hallituksen esityksessä laista juoksevaan pykälänumerointiin perustu-
van, kieliasultaan selkeän ja järkevästi jäsennellyn kokonaisuuden.” Tämä on valiokunnan
enemmistön mielestä riittävä taso sille, että perustuslainmukaisuus saadaan kolmosvai-
heessa siihen kuntoon, että se tulee hyväksytyksi. 

Totean, että jos tässä vaiheessa tämä kakkosvaihe hylättäisiin, niin tilanne olisi varsin
ongelmallinen, koska ykkösvaihe on kuitenkin hyväksytty ja osa siitä on jo voimassa.
Tämä tilanne on niin sanotusti muuttunut jo, eikä sitä voi takaisin vetää. Tämä on se vas-
tuullisempi, järkevämpi tilanne viedä tämä hallitusti eteenpäin, eli kolmosvaiheessa edus-
kunta selkeästi edellyttää ministeriötä valmistelemaan [Puhemies koputtaa] lain semmoi-
seen asuun, että se on hyväksyttävissä.

14.57 Katja Taimela sd (vastauspuheenvuoro): Arvoisa puhemies! Aivan lyhyesti pakko
todeta, koska edustajakollega Jalonen on kuitenkin valiokunnan puheenjohtaja, että tuntuu
todella pahalta valiokunnan jäsenenä kuunnella sitä, että on vastuullista viedä tämä laki,
niin sanotusti tämä kakkoslaki, nyt jotenkin kiireellä tai huonosti valmisteltuna eteenpäin,
koska me olemme hyväksyneet jo tässä talossa — tai osa teistä elikkä enemmistö on hy-
väksynyt — lain liikenteen palveluista ykköspaketin kokonaisuudessaan. Eihän se niin voi
mennä, että tässä talossa tehdään lainsäädäntöä sellaisella kiireellä liittyen joihinkin ole-
massa olevan lainsäädännön määräpäiviin, että me tiedämme tehdessämme tätä kakkos-
osaa, että me epäonnistumme ja joudumme esimerkiksi tekemään sen tyyppisiä lausumia,
joita nyt liikenne- ja viestintävaliokunnassa jouduimme tekemään, joka on tavallaan myös
hyvin pöyristyttävä lausuma. [Puhemies koputtaa] Eli kyllä minä itse lähtisin siitä lähtö-
7



Pöytäkirjan asiakohta PTK 25/2018 vp
kulmasta, että tässä salissa tehdään aina sen tyyppistä lainsäädäntöä, että se kestää päivän-
valon ja sitä ei perustella millään aikaisemmin tehdyillä paketeilla, että sitä kiireellä tehtäi-
siin.

14.59 Ari Jalonen sin (vastauspuheenvuoro): Arvoisa puhemies! Ymmärrän ja arvostan
tuota puheenvuoroa. Se näkemysero siitä, miten tämä tilanne pitää ratkaista, on vain tässä
ratkaisumallissa. Kritiikki sen sijaan on yhteistä. Tätä tulee minun mielestäni korostaa. To-
tesin vain äsken sen, että jos tässä vaiheessa tämä hylättäisiin, niin edessä olisi erittäin on-
gelmallisia aikoja, kun ykkösvaihe tulee voimaan ja kakkosvaihe olisi hylätty. Tässä ta-
pauksessa tämä ajallinen juoksutus toisi ne haasteet. Tähän on tosiaankin nyt sitten panos-
tettava ministeriössä, että se tulee semmoisessa kunnossa, semmoisena pakettina tänne,
että se voidaan hyväksyä.

Ensimmäinen varapuhemies Mauri Pekkarinen: Ja vielä vastauspuheenvuoro, edustaja
Torniainen.

15.00 Ari Torniainen kesk (vastauspuheenvuoro):  Arvoisa herra puhemies! Ymmärrän
hyvin edustaja Taimelan ja opposition kritiikin tätä lakikokonaisuutta vastaan ja tätä pro-
sessia vastaan. Taisi olla hylkäysesitys myöskin lain liikenteen palveluista ykkösvaihetta
kohtaan, tai sinne pykäliin oli niitä vastalauseita, ja sitä kautta ymmärrän hyvin kritiikin
myöskin tätä kohtaan.

Kuitenkin ykkösvaihe ja kakkosvaihe ovat sidoksissa toisiinsa. Tässä kakkosvaiheessa
on paljon ilmailuun, merenkulkuun ja raideliikenteeseen liittyvää lainsäädäntöä, joka täy-
tyy saada myöskin samalle tasolle kuin oli ykkösvaiheessa. Sikäli on hyvä, että saadaan
tämä vaihe nytten tästä eteenpäin ja ministeriössä pääsevät kirjoittamaan sitä kolmosvai-
hetta eteenpäin, jotta myöskin se saadaan tänne saliin ja eduskuntaan käsittelyyn. Ja itse
kyllä vilpittömästi toivon ja uskon, että siinä kolmosvaiheessa sitten huomioidaan liiken-
ne- ja viestintävaliokunnan lausumat, joiden mukaan se on välttämättömyys.

Ensimmäinen varapuhemies Mauri Pekkarinen:  Myönnän vielä vastauspuheenvuorot
edustaja Merelle ja sen jälkeen edustaja Taimelalle, josta tämä debatti lähti, ja sen jälkeen
on kauan odotettu edustaja Karin puheenvuoro. 

15.01 Leena Meri ps (vastauspuheenvuoro): Arvoisa puhemies! Kyllä nyt kuitenkin täs-
sä täytyy ihmetellä sitä, että väheksytään perustuslakivaliokunnan kannanottoja, jonka jä-
sen itsekin olen. Tätä samaa problematiikkaa on käsitelty jo yli vuosi sitten. Perustuslaki-
valiokunta toteaa, että nyt arvioitavana oleva hallituksen esitys on niin ongelmallinen, että
se on tavalliselle kansalaiselle lähes käsittämätön, ja kyse on yleislaista. Kenelle me näitä
kirjoitamme, jos ei näitä ministeriössä ja hallituksen puolesta oteta vakavasti? Ja kun edel-
lisessä lausunnossaan perustuslakivaliokunta totesi, että jopa asiantuntijoiden on vaikea
saada selvää, niin kukas näitä nyt sitten tulkitsee? Ei kai se, että lailla vain on kiire ja siellä
on tärkeitä asioita, tarkoita sitä, että se voi olla täyttä sutta ja perkaa niin sanotusti. Totta kai
pitäisi ihmisten saada selvää. Ottakaa nyt herranjestas vakavasti nämä perustuslakivalio-
kunnan huolenaiheet. Me ihan vakavissamme teemme siellä töitä.
8



Pöytäkirjan asiakohta PTK 25/2018 vp
15.02 Katja Taimela sd (vastauspuheenvuoro):  Arvoisa herra puhemies! Edustajakolle-
ga Torniaisen puheenvuoron aikana tuli sellainen olotila, että me nyt vastustamme tätä vas-
tustamisen vuoksi, mutta täytyy sanoa, että esimerkiksi liikenne- ja viestintävaliokunnan
käsittelyn aikana monessa valmistavassa puheenvuorossa tuli kyllä selkeästi esille se — ja
haluan korostaa sitä myös tämän toisen käsittelyn yhteydessä täällä istuntosalissa — että
tämä kritiikki ei nyt ole tässä vaiheessa niinkään poliittinen vaan tämä on lakitekninen, ja
se lakitekninen kritiikki kohdistuu tietysti näihin perustuslakivaliokunnan esiin ottamiin
seikkoihin, mutta haluan muistuttaa myös, että talousvaliokuntakaan ei ollut todellakaan
mitenkään kritiikitön ottaessaan kantaa tähän meidän esitykseemme. Elikkä siellä on myös
voimakasta kritiikkiä tähän puolesta-asiointiin ja siihen, mitä tapahtuu tietosuojan ja yksi-
tyisyyden suojan nimissä, [Puhemies koputtaa] kun tätä lakia aletaan toteuttamaan.

Ensimmäinen varapuhemies Mauri Pekkarinen:  Lienee vielä kohtuullista antaa vas-
tauspuheenvuoro valiokunnan puheenjohtajalle edustaja Jaloselle.

15.03 Ari Jalonen sin (vastauspuheenvuoro):  Arvoisa puhemies! Totean vain lyhyesti,
että valiokunta ei missään nimessä väheksy perustuslakivaliokunnan lausuntoja vaan on
ottanut ne huomioon. Tämä kritiikki on koko valiokunnan yhteinen. Ainoastaan ratkaisu-
malli tähän ongelmaan on erilainen.

Ensimmäinen varapuhemies Mauri Pekkarinen:  Puhujalistaan.

15.04 Mika Kari sd: Herra puhemies! Tässä debatissa jo vähän tätä samaa pajatsoa kol-
kuteltiin kuin olisin itsekin sanonut ja nyt sanonkin, että kolmen vuoden aikana hallituksen
tässä liikennekaaripaketissa on ollut kolme vaihdetta: ykkönen, jolla murennettiin kaik-
kien meidän suomalaisten hyvin tuntema suomalainen taksiliikenne ja sen järjestelmä,
kakkonen, jolla murennetaan lainvalmistelun uskottavuutta, ja mielenkiinnolla jään odot-
tamaan, mitä siellä kolmannessa vaiheessa sitten luuraa. Jos, niin kuin valiokunnan pu-
heenjohtaja tässä totesi, kritiikki on valiokunnan yhteinen, olisi ollut tietenkin ymmärret-
tävää ja toivottavaa, että valiokunta olisi myös päätynyt yhteiseen ratkaisuun, millä tavalla
tämä asia korjataan. Ei kai voi olla se tavoitetila, eduskunnan tavoitetila, että eduskunnasta
tulee hallituksen remonttimies ja korjaa niitä lain puutteita, joita ministeriö on hallituksen
esitykseen jättänyt. 

Ymmärrän sen pienen viilauksen, se on eduskunnan tehtävä kyllä, korjata ja tuoda sitä
poliittistakin kulmaa siihen hallituksen esitykseen, vielä eduskunnan kulmaa. Mutta ei se
voi mennä niin, että hallitus jättää tehtävänsä hoitamatta ja ministerit jättävät tehtävänsä
hoitamatta ja antavat eduskunnalle puutteellisia lakipaketteja, joista esimerkiksi perustus-
lakivaliokunta, talousvaliokunta hyvin poikkeuksellisella tavalla omissa lausunnoissaan
osoittavat kritiikkiä ja ihan aiheellista kritiikkiä. Jos numeroinnista alkaen aletaan lakitek-
niikkaa opettelemaan ja harrastamaan täällä eduskunnan puolella, jos sitä ei ministeriössä
osata, niin se on kyllä eduskunnalle iso tappio. 

Toivon, että nyt otetaan vakavasti nämä puheenvuorot, joita muun muassa edustajat Tai-
mela ja Myllykoski tässä keskustelussa esiin ovat tuoneet, ja ymmärrän oikein hyvin op-
position hylkäysesityksen tässä asiassa. Olisin kyllä toivonut, että valiokunnan enemmis-
töltä olisi löytynyt ryhtiä puolustaa eduskunnan arvovaltaa.
9



Pöytäkirjan asiakohta PTK 25/2018 vp
15.06 Jari Myllykoski vas: Arvoisa herra puhemies! Ei paljon lisäämistä näihin käytet-
tyihin puheenvuoroihin, mutta se täytyy sanoa, että jos valtioneuvosto valmistelee erivai-
heisia lakeja, niin siinä suunnitteluvaiheessa todellakin tulee kunnioittaa eduskunnan mah-
dollisuuksia ja tuoda eduskunnalle vain sellaista lainsäädäntöä, että täällä tosiaan kuunnel-
laan asiantuntijoita, pohditaan, onko jotakin, mitä vielä voitaisiin muuttaa, mikä ehkä pa-
rantaisi sitä, tai onko yleensäkään jotain korjattavaa. Mutta aikataulukysymys ei saa kyllä
koskaan tarkoittaa sitä, että sen perusteella voidaan tehdä sutta ja sekundaa. Se ei vain kuu-
lu tämän talon toimintakulttuuriin, että tänne voidaan heittää sangollinen silloin tällöin jo-
takin ja sanoa, että ”kootkaa tämä”, niin kuin erään huonekaluliikkeen kaapisto: ohjeita
kyllä on, mutta ruuvit ovat hukassa.

15.07 Pia Viitanen sd: Arvoisa herra puhemies! Katselen tätä sillä tavalla hieman kauem-
paa, että en ole kyseisen valiokunnan jäsen, ja alkuun ajattelin, että kuuntelen keskustelua
ja odotan pykälää, mikä on tuolla tulollaan. Mutta kun rupesin kuuntelemaan ja vähän kat-
somaan tätä, niin onhan tämä pakko todeta myös ääneen, puhemies, että tämä tilanne on ta-
vaton siinä suhteessa, että eduskunta on matkan varrella aina silloin tällöin joutunut huo-
mauttamaan lainvalmistelun tasosta, mutta sitten kun mennään jo tälle tasolle, että valio-
kunta aika ronskillakin tavalla tukistaa hallitusta oikeutetusti huolimattomasta valmistelus-
ta — täällä edustaja sanoo, että toivottavasti minä en joudu koskaan tulkitsemaan tätä la-
kia, koska en voi ottaa siitä vastuuta — niin silloin mennään siihen, mitä edustaja Mika
Kari täällä äsken totesi, että tavallaan tämä kakkosvaihe jos ei muuta niin ainakin nakertaa
lainsäädäntöjärjestelmän uskottavuutta ja luotettavuutta. Näin se ei tietenkään saisi olla.
On tietenkin ihan maininnan arvoista, että myös valiokunnan puheenjohtaja sanoo, että kri-
tiikki on yhteinen mutta johtopäätös siitä, miten tulisi tehdä, on eri. Mutta kyllä minusta
tämä opposition ja edustaja Taimelan jättämä vastalause on varsin perusteltu tämänkaltai-
sessa tilanteessa.

Puhemies! Omalta osaltanikin minä kyllä haluan tässä puheenvuorossa sanoa, että se jäl-
ki, mitä tämä niin sanottu ykköspaketti jätti sinne taksikentälle, on kyllä erittäin erittäin tu-
hoisaa, ja täytyy kyllä sanoa, että hyvällä mielellä en ole sitä katsellut. Kuten sanottu, niin
kauhulla sitten katsomme, mitä tästä seuraa. Mutta toivottavasti nyt ainakin tämä eduskun-
nan ponsi otetaan vakavasti. Eihän se nyt niin voi olla, että täällä eduskunta kirjoittaa jon-
kun lain melkein kokonaan uusiksi, jos valmistelun taso ei ole kyllin hyvä.

15.09 Leena Meri ps:  Arvoisa puhemies! Tosiaan nyt vielä korostan: valiokunnan pu-
heenjohtaja toi esille, että tämä on valiokunnan mielestä riittävä taso ja ratkaisumallit ovat
erilaisia. Puhumme kuitenkin lainsäädännöstä. Kansalaisten, yrittäjien ja asiantuntijoiden
tulisi voida tulkita lakia. Sen tulisi olla mahdollisimman yksiselitteinen, ja yhteiskunnan
monimutkaistuessa siihen täsmällisyyteen ja tarkkarajaisuuteen tulee kiinnittää entistä
enemmän huomiota. Vielä muistuttaisin tästä perustuslakivaliokunnan lausunnosta, jossa
todetaan, että tämä on tavalliselle ihmiselle lähes mahdoton tulkita, ja aikaisemmassa lau-
sunnossa on puhuttu siitä, että se on vaikeaa jopa asiantuntijoille. Kansalaiset ovat minuun-
kin usein yhteydessä, että miten jotakin lakia tulkitaan, että voisitko sinä vähän auttaa ja
jelppiä. Joskus, kun heidän kanssaan katsoo, se on tosi monimutkaista ja vaikeaa ja täytyy
tuntea tosi hyvin lainsäädäntö. Mutta jos perustuslakivaliokunta jo valmiiksi toteaa, että
tätä on lähes mahdoton tulkita, niin en minä tiedä sitten, mitä tarkoittaa erilainen ratkaisu-
malli. Miksi tätä ei ole voitu jo nyt hoitaa kuntoon? On se sillä lailla vähän erikoista.
10



Pöytäkirjan asiakohta PTK 25/2018 vp
Tämä aikataulukysymys tulee esille myös tässä meidän sote-uudistuksessa. Tietojeni
mukaan sieltä on tulossa syksyllä vielä lisää sote-lainsäädäntöä, ja kuitenkin meillä on tar-
koituksena, että meidän tulisi kesään mennessä käsitellä tämä koko uudistus. Silloin me
teemme sitä osittain sokkona. Nyt tuntuu siltä, että kun on vuosi vaaleihin, niin on niin hir-
veä kiire, että täällä ei saisi enää mitään käsitellä rauhassa vaan kaikki pitää tehdä vain ju-
malattomalla vauhdilla, että kunhan nämä nyt saadaan käsiteltyä, että älkää nyt viitsikö sii-
nä kritiikkiä esittää. En minä sitten tiedä — jos sitä kritiikkiä ei saa enää esittää, niin pan-
naan koko eduskunta kiinni.

15.11 Ari Torniainen kesk (vastauspuheenvuoro):  Arvoisa herra puhemies! Edustaja
Merelle sen verran, että kun tämä asia oli liikenne- ja viestintävaliokunnassa käsittelyssä,
niin valiokunta kuuli erittäin paljon ja kuunteli myöskin erittäin monia asiantuntijoita ja
otti asiantuntijoiden näkemyksiä huomioon, ja liikenne- ja viestintävaliokunta teki myös-
kin paljon ja useita täsmennyksiä tähän isoon lakipakettiin, näihin kaikkiin lakeihin. Sen
voi täältä käydä läpi, siellä on erittäin paljon. Liikenne- ja viestintävaliokunta paneutui tä-
hän asiaan todella huolella.

Voin omasta puolestani yhtyä valiokunnan puheenjohtajan näkemykseen siitä, että
nämä kaksi lausumaa, jotka valiokunta teki tänne, ovat kyllä aidosti koko valiokunnan
kaikkien jäsenten näkemyksiä. Se lausuma, mistä täällä nyt on keskusteltu, kuuluu: ”Edus-
kunta edellyttää, että valtioneuvosto valmistelee hankkeen kolmannen vaiheen hallituksen
esityksessä laista juoksevaan pykälänumerointiin perustuvan, kieliasultaan selkeän ja jär-
kevästi jäsennellyn kokonaisuuden.” [Puhemies koputtaa] Tämä on koko valiokunnan yh-
teinen näkemys.

15.12 Leena Meri ps (vastauspuheenvuoro):  Arvoisa puhemies! Onko tämä vastalause
nyt sitten vanhentunut, joka täällä on, tämä, minkä ovat SDP:n, perussuomalaisten ja vih-
reiden jotkut jäsenet tehneet 8.3.2018? Kun puhutte, että kaikki on hyvin ja yksimielisiä,
niin eikö täällä kuitenkin vastalauseessa tuoda esille nämä perustuslakivaliokunnan huo-
let? Kysyn nyt ihan: onko tämä pitävä paperi, vai onko tämä jäänyt tänne vahingossa?

Ensimmäinen varapuhemies Mauri Pekkarinen: Puhujalistaan.

15.13 Timo Heinonen kok:  Arvoisa herra puhemies! Edustaja Mereltä tulee kritiikkiä
asiasta kuin asiasta tilaamatta ja pyytämättäkin. Mutta toki kritiikkiä maailmaan mahtuu.

Kolmivaiheinen kokonaisuus. On hyvä, että tätä viedään nyt eteenpäin. Meidän liikku-
minen on ollut pitkään hyvin pirstaloitunutta. Liikkumisen ketjut eivät pitkien etäisyyk-
sien ja harvaan asutussa maassa ole enää toimineet kaupunkiseutuja lukuun ottamatta, jos
niissäkään, ja yleensä aina näissä liikkumisen ketjuissa tarvitaan omaa henkilöautoa aina-
kin osamatkaksi.

Mutta jos me pääsisimme siihen, että on yksi lippu ja koko liikkumisen ketju ja myös
ehkä kaiken liikkumisen ja liikuttamisen tarve siinä samassa kokonaisuudessa, silloin me
voisimme päästä siihen, että tämän tyyppisessä maassa saisimme liikkumaan koululaiset,
työmatkaliikenteen, myös ikäihmisen, joka asuu vähän syrjäseudulla, tai toisaalta niin, että
tällainen henkilö saisi tulevaisuudessa myös paketin ajallaan, kun sen olisi mahdollista olla
tässä samassa liikkumisen ketjussa, vaikkapa myös ruokapalvelun, joka monessa kunnas-
11



Pöytäkirjan asiakohta PTK 25/2018 vp
sa hoidetaan tällä hetkellä eri kalustolla kuin lapset. Meillä on paljon tällaisia tilanteita,
mitä kannattaa järkeistää.

Kun nyt tätä keskustelua on kuunnellut ja myös valiokunnan työskentelyä varajäsenenä
tähän päivään asti saanut seurata, niin on hyvä, että tällainen lausuma on tehty. Mutta toki
tämän lausuman jälkeen tulee vähän sellainen olo, että eikö tämän pitäisi olla se vanha nor-
maali eikä uusi normaali, että lainsäädäntö tehdään ei nyt ihan selkokielelle mutta sellai-
selle kielelle, että sen edes ne ymmärtävät, joiden tehtävä on sitä noudattaa ja tulkita.
[Eduskunnasta: Pitäisi olla itsestään selvää!] Tässä laissa nyt valitettavasti on sellaisia [Pu-
hemies koputtaa] vaikeuksia, että on tärkeää, että terävöitetään jälleen kerran tätä.

15.15 Markku Pakkanen kesk: Arvoisa puhemies! Tämä liikennepalvelulaki kakkonen
on mielestäni ainakin siltä osin erittäin hyvä, että siinähän digitalisaatioon kiinnitetään eri-
tyistä huomiota. Sehän on tulevaisuuden liikenteen yksi suurimpia mahdollisuuksia mo-
nessa mielessä ja helpottaa liikennettä, parantaa palveluja, sujuvoittaa sitä. Mutta toki sii-
hen liittyy myös se uhka, mikä tänä aamuna uutisissa kuultiin, kun Uberin kuljettamatto-
man auton alle jäi ihminen ja sitten menehtyi sen alla tuolla Amerikan mantereella. Nämä
ovat tämän digitaalisuuden riskejä, ja tämäkin pitää sitten varmaan tulevaisuudessa huomi-
oida. Että se näille Uber-kannattajille.

Täällä on kovasti sanottu, että se ykköslaki olisi nyt sitten jotenkin ollut vain se viime-
kesäinen taksilaki, mutta kyllähän siinä ykkösessä puhuttiin paljon muustakin kuin pelkäs-
tä taksilain uudistuksesta. Siinäkin mielessä muistuttaisin, ettei se oppositio viime kesänä-
kään äänestyksessä nykyisen taksijärjestelmän sellaisenaan säilyttämistä kannattanut, vaan
siinä haettiin uudistuksia. Täällähän annetaan nyt ymmärtää, että oltiin niin kuin puolusta-
massa sitä taksilain säilyttämistä sellaisenaan. Uudistusta tarjottiin, ja nyt uudistetaan. Nyt
mennään taksipuolellakin uusien mahdollisuuksien kautta eteenpäin. Aika näyttää, mihin
se sitten johtaa. Tämähän astuu voimaan vasta 1.7., ja tällä hetkellähän me menemme vielä
nykyisen lainsäädännön mukaisella järjestelmällä, eli ei nyt vääristetä turhaan tätä kuvaa
siltä osin, että se ykkösvaihe olisi ollut vain pelkästään taksilakiuudistus ja oppositio olisi
ollut vanhan säilyttämisen puolella sellaisenaan. Kyllähän teidänkin esityksessänne oli uu-
distuksia ja muutoksia. [Pia Viitanen: Emme me halunneet romuttaa taksijärjestelmää!]
Muutamaan yksityiskohtaan kiinnititte huomiota, mutta ei se teidänkään esityksenne olisi
nykyistä järjestelmää säilyttänyt sellaisena kuin se tällä hetkellä on — mikä on kieltämättä
maailman paras järjestelmä. 

15.17 Mika Niikko ps: Arvoisa puhemies! En ota nyt kantaa tähän ykköslainsäädäntöön,
kun se oli vuosi sitten, mutta kyllähän tämä kakkoslainsäädäntö vaatii enemmän huomiota.
Oppositio tälläkin kertaa on ollut hereillä, ja onhan tämä huolestuttavaa ennen kaikkea sen
kannalta, että hallituksen toimintatapa vie uskottavuuden hyvältä lainsäädännöltä. Toivot-
tavasti tämä nyt semmoisena herättävänä esimerkkinä kuitenkin toimisi eduskunnassa tu-
levaisuuden kannalta, ettei tehdä semmoista monitulkintaa mahdollistavaa lainsäädäntöä,
joka työllistää ennen kaikkea juristeja ja virkamiehiä kohtuuttomasti. 

Itse tässä yhteydessä haluaisin nostaa esille sen näkökulman, kun me mietimme, millai-
sia lainsäädäntöjä tästä talosta tulee ulos, että nyt tämä kansalaisaloitejärjestelmä, joka tuo
meille eduskuntaan jatkuvasti uusia ja uusia aloitteita, työllistää yhä enemmän ei pelkäs-
tään kansanedustajia vaan myös asiantuntijoita ja koko eduskunnan virkakoneistoa. Kuin-
ka me voimme taata, että täällä tehdään hyvää lainsäädäntöä, kun meille tulee toinen toi-
12



Pöytäkirjan asiakohta PTK 25/2018 vp
sensa perään aloitteita, joiden läpimenosta ei tiedä vasta kuin siinä vaiheessa, kun poliitti-
set voimasuhteet asettuvat paikoilleen tuolla valiokuntahuoneissa?

Itse en ainakaan pidä kovin hyvänä kehityksenä nykyistä kansalaisaloitelainsäädäntötoi-
mintaa, ja siinä mielessä toivoisin, että sekin keskustelu käytäisiin joskus rohkeasti siitä,
onko se aikansa elänyt, varsinkin tällaisella pienellä nimimäärällä kuin 50 000 allekirjoi-
tusta digitaalisuuden aikana. Toivoisin, että tänne eduskuntaan tulisi ainoastaan hyvin val-
misteltuja lakialoitteita, niin hallituksen kuin kenenkä muun tahansa toimesta, ja niihin pe-
rehtymiseen olisi riittävästi aikaa käytettävissä, jottei päädyttäisi sellaiseen lainsäädäntö-
kierteeseen, jossa me korjaamme aina sitten seuraavan hallituksen aikana huonoja lainsää-
däntöjä. 

15.19 Jari Ronkainen ps: Arvoisa puhemies! Ymmärrän kyllä hyvin, että hallituspuolu-
eiden edustajat puolustelevat tätä lakiesitystä muun muassa sillä, että tehdään nyt jotain ja
korjataan sitten myöhemmin ja pääasia, että mennään eteenpäin. Valitettavan usein tässä-
kin salissa kuulee, että korjataan sitten myöhemmin. 

Mutta mitäs me sitten teemme, jos tehtyä uudistusta ei enää pysty korjaamaan? Voi olla,
että on tehty jo jotain peruuttamatonta, mitä ei voi korjata. Minun mielestäni meidän täällä
eduskunnassa tulee tehdä sellaista lainsäädäntöä, joka on tulkittavissa ja joka kestää vuo-
sia eteenpäin joko muuttamattomana tai pienin muutoksin. Tämän lain valmistelussa ei
kyllä kaikki mennyt ihan putkeen. 

15.20 Sami Savio ps: Arvoisa puhemies! Ensinnäkin todettakoon, että on erittäin helppo
yhtyä niihin tänään esitettyihin puheenvuoroihin, joissa on todettu, että tässä hallituksen
esityksessä mainitut tavoitteet liikenteen sääntelyn sujuvoittamiseksi ja liikenteen yleisek-
si kehittämiseksi ovat sinänsä paitsi kunnianhimoisia, erittäin kannatettavia asioita. Mutta
kuitenkin sekä perustuslakivaliokunnan lausunnon, liikenne- ja viestintävaliokunnan mie-
tinnön että jopa hallituspuolueiden edustajien, ainakin osan heistä, pitämien puheenvuoro-
jen perusteella tähän lakiesitykseen sisältyy hyvin merkittäviä ongelmia erityisesti sen vai-
keaselkoisuuden takia. Kritiikkiä on tullut myös liikenne- ja viestintäministeri Anne Ber-
nerin puoluetovereilta keskustasta, samoin liikenne- ja viestintävaliokunnan puheenjohta-
jalta tässä aiemmin. 

Arvoisa puhemies! Muiden muassa edustaja Alatalo nosti esille lukuisia ongelmakoh-
tia, joihin myös perustuslakivaliokunnan lausunnossa on viitattu, ja kuten edustaja Alatalo
totesi, niin nyt käsiteltävänä olevaa lakiesitystä mitä todennäköisimmin joudutaan korjaa-
maan jälkikäteen merkittäviltä osin, ja se ei tietenkään voi olla kenenkään tavoitetila.

Edustaja Vehkaperä totesi, että lainsäätäjät pystyvät kyllä ymmärtämään, mistä tässä la-
kiesityksessä oikein on kyse, ja se on hyvä asia tietenkin, että edes lainsäätäjällä on siitä kä-
sitys, mutta kyllä lakien tulisi olla ymmärrettäviä myös tavallisen kansalaisen näkökulmas-
ta.

Arvoisa puhemies! Edustaja Pakkanen mainitsi vielä sote-uudistukseen käytetyn pitkän
ajan ja toivoi, että sekä sote-uudistusta että tätä lakia viedään ripeästi eteenpäin, mutta ai-
nakin henkilökohtaisesti olen sillä kannalla, että parempi on tehdä kerralla kunnollista lain-
säädäntöä, jota ei tarvitse jälkikäteen paikkailla. [Puhemies koputtaa] Se koskee sekä tätä
lakiehdotusta että erityisesti tietenkin sote-uudistusta. 
13



Pöytäkirjan asiakohta PTK 25/2018 vp
Ensimmäinen varapuhemies Mauri Pekkarinen: Arvoisat edustajat! Totean tähän vä-
liin, että niin kauan kuin tätä keskustelua viedään läpi hienosti paikan päältä pidettävillä
maksimissaan 2 minuutin puheenvuoroilla ja kun tähän keskusteluun nyt osallistuu rajalli-
nen määrä edustajia, en mieluusti ilman aivan erityistä perustelua myönnä minuutin mit-
taista välipuheenvuoroa. Näillä mentäisiin. — Edustaja Meri, teillä seuraava varsinainen
puheenvuoro. 

15.22 Leena Meri ps: Kiitos, arvoisa puhemies! Sopii minulle ainakin aivan hyvin.
Hyviä puheenvuoroja. Perussuomalaisten edustaja Ronkainen toi esille tuon, että teh-

dään ja että korjataan sitten myöhemmin, ja tämähän tämä henki on nyt vähän ollut, esi-
merkiksi sote-valmistelussa, että on todettu, että korjataan sitten myöhemmin. Siellä voi
tulla peruuttamattomia asioita, siellä voi tulla semmoisia oikeudenmenetyksiä, joita on hy-
vin vaikea korjata. Ihmiset joutuvat elämään kuitenkin sen voimassa olevan lainsäädännön
mukaan ja tekevät päätöksiä sen mukaan.

Edustaja Niikko perussuomalaisista otti esille myös ajankäytön ja kiireen, ja se on kos-
kenut tässä monia asioita. Kuten edellisessä puheenvuorossani sanoin, se on ollut tosi huo-
lestuttavaa. Mieluummin tehdään hyvää ja täsmällistä lainsäädäntöä, ja tämähän on perus-
edellytyskin. Perustuslakivaliokuntakin edellyttää, silloin kun meiltä lausuntoja pyyde-
tään, että lainsäädännön tulee olla täsmällistä ja tarkkarajaista ja ihmisten pitää tietää oi-
keusturvansa ja velvoitteensa. Ei voida ajatella niin, että ihmiset eivät tiedä, mitä heidän tu-
lisi tehdä, ja sitten me vetoaisimme siihen, että kyllä lainsäätäjä sen tietää. Lainsäätäjä —
ketä sillä nyt sitten tarkoitetaankin, onko se nyt sitten tässä yhteydessä eduskunta, ministe-
riö vai hallitus — ei kuitenkaan ole siellä viranomaisissa ja kansalaisten parissa kertomas-
sa näitä erilaisia tulkintoja, ja onko se tulkinta nyt sitten edes sama. Ja muistuttaisin kui-
tenkin vielä siitä, että tässä perustuslakivaliokunnan lausunnossa todettiin, että tämä on ol-
lut asiantuntijoillekin vaikeaselkoinen eikä pelkästään kansalaisille, joiden pitäisi tuolla ar-
jessa elää näiden kanssa.

Ja mitä ilmeisimmin tämä vastalause on voimassa — täällä tuotiin esille aikaisemmin,
että on oltu hyvinkin yksituumaisia monissa asioissa ja niitä on korjattu valiokunnassa,
mutta sen jälkeen on kuitenkin vielä vastalause, missä on useita allekirjoituksia. Mutta kos-
ka sitä nyt ei kukaan kiistänyt, niin tämä ei ilmeisesti ole ylimääräinen paperi.

15.24 Katja Taimela sd:  Arvoisa herra puhemies! Ensin voin todeta edustaja Merelle,
että tähän kokonaisuuteen on todellakin jätetty vastalause, joka pitää sisällänsä hylyn ja
lausumaehdotuksen, ja se on täällä tänään toisessa käsittelyssä jätetty, ja kannatustakin on
tullut.

Käsittelemme siis tällä hetkellä lain liikenteen palveluista kakkospakettia, ja kun edus-
taja Pakkanen viittasi lain liikenteen palveluista ykköspakettiin ja puhui takseista, niin ha-
luan nyt korostaa vielä tässä vaiheessa hyvin lyhyesti, koska tämä lainsäädäntö on jo tässä
salissa ja eduskunnassa tehty ja äänestetty: me teimme oppositiosta käsin siihen ensimmäi-
seen pakettiin 28 pykälämuutosesitystä, me hävisimme ne kaikki, ja samalla ollaan hävit-
tämässä 1.7.2018 maailman parasta taksijärjestelmää Suomesta. Piste.

Mitä sitten tulee tähän kakkoskäsittelyyn, niin täällä on sanottu useammassa puheen-
vuorossa, että digitalisaatio on mahdollisuus ja on puhuttu paljon perustuslakivaliokunnan
kritiikistä tähän lainsäädäntöön, ja haluan nyt nostaa myös talousvaliokunnan oikeastansa
kaksi kolmekin huolta: Talousvaliokunta kiinnitti sellaista huomiota esimerkiksi tähän
14



Pöytäkirjan asiakohta PTK 25/2018 vp
puolesta-asiointiin, jonka tämä toinen lakipaketti tuo tullessaan, että ”puolesta-asioinnin
järjestämiseen liittyy kysymyksiä, joista useat vaatisivat käytännön ratkaisuja ennen vel-
voittavan sääntelyn voimaantuloa, muun muassa tietosuojan ja yksityisyydensuojan näkö-
kulmasta”. Ei mikään pieni huomio tuokaan. Lisäksi talousvaliokunta kiinnitti huomiota
”säännöksen epäselvyyden luomaan oikeudelliseen epävarmuuteen liittyen tietokantoihin
pääsyyn ja tiedon käyttöön”. Ja talousvaliokunta jatkoi vielä, [Puhemies koputtaa] että ”ta-
sapuolisiin kilpailun lähtökohtiin päästään vain, jos sallimisen ja kieltämisen kriteeristö on
avoin ja selkeä”. 

Minkä takia tähän on tehty vastalause ja hylky? Me koemme, että se ei ole selkeä.

15.27 Pia Viitanen sd:  Arvoisa herra puhemies! Itsekin olisin kiinnittänyt huomiota sii-
hen, kun kuulin tuolta hallituksen puolelta tulkintoja SDP:n kannasta tähän ykkösasiaan ja
taksiasiaan. Edustaja Taimela hyvin kyllä kertoi, että olemme olleet järkyttävän huolestu-
neita siitä, että maailman paras taksijärjestelmä ajetaan alas. Omia muutosesityksiämme
oli 28 kappaletta, ja valitettavaksi nämä hävisimme, sillä kyllähän se palaute, mikä myös
tuolta taksien parista tulee, on aika murskaavaa. Siellä on todella iso huoli siitä, että mitä
tuli tehtyä. 

Mitä tulee tämän päivän kakkospakettiin ja tähän tilanteeseen, puhemies, niin minusta
täällä on tullut hyvin esiin se, että tässä on nyt tyypillinen tapaus, jossa yritetään väen vän-
gällä nopeasti, välittämättä siitä, mikä laki on sisällöllisesti, viedä eteenpäin. Tässä ei voi
olla tulematta mielleyhtymää tähän sote-pakettiin, mikä meillä parhaillaan on, koska kyl-
lähän siellä on samaa henkeä, että valtava kokonaisuus perustellaan kiireellä ja arvovallal-
la — arvovallalla. Tämä on arvovaltakysymykseksi tehty, että pakko tehdä tämän ja tämän
kaltainen järjestelmä. Paitsi että se varmasti on toiminnallisesti ongelmallinen monessa
suhteessa ja laki on iso ja vaikea ja liian nopeasti sitä ei tulisi käsitellä, niin myös sisällöl-
lisesti sehän on historian suurin harhalaukaus, kuten täällä on puhuttu. Sillä paketilla, mikä
sotessa on, tullaan murskaamaan koko tämänhetkinen terveysjärjestelmä, tullaan eriarvois-
tamaan sitä, tullaan lisäämään kustannuksia, ja kaikki on vain väen vängällä täällä edus-
kunnassa vietävä eteenpäin. Eli kyllä tämä on huolestuttava kokonaisuus, mitä tällä hetkel-
lä Suomen politiikassa tapahtuu, jos saa, puhemies, näin sanoa.

15.29 Eero Lehti kok: Arvoisa herra puhemies! Kun täällä säädetään laki, niin vaikka se
tehdään kaikkien perussääntöjen mukaan huolellisesti ja kaikkia näkökohtia pyritään ym-
märtämään ja kirjoittamaan lakiin, käytäntö vasta osoittaa, toimiiko laki sillä tavoin kuin
on toivottu, ja jos ei, niin mistä syystä mahdollisesti. Täällä on puhuttu taksiliikenteestä.
Sen jälkeen, kun tämä uudistus on voimassa, niin kyllä nähdään, toimiiko vai ei ja mitä pi-
tää mahdollisesti korjata. Melkein varmaa on, että ennen pitkää jotain korjataan. On tyh-
mää, jos nähdään virhe, eikä sitä korjata. 

Se, että pyrittäisiin tekemään kestävää lainsäädäntöä, on tietysti hyvä ajatus, mutta sil-
loin lainsäädännön pitää olla olosuhteisiin mukautuvaa. Liikenteen puolelta mainitsen esi-
merkiksi, kuinka Suomen lainsäätäjä ei hyväksynyt sitä, että autojen takatuulilaissa, taka-
lasissa oli jarruvalo. Pitkän aikaa ihmiset kuitenkin laittoivat niitä, koska he kokivat sen pa-
rantavan heidän omaa turvallisuuttaan, että heidän päällensä ei jarrutustilanteessa ajettu
yhtä herkästi. Myöhemmin se muutettiin, mutta meni aika monta vuotta, ennen kuin se
muutettiin. Sama koski huomiovaloja. Suurempi virhe ehkä tehtiin siinä, että niin sanotut
mopoautot sallittiin, ja ehkä yhteiskunnallisesti olisi syytä myös pohtia sitä, että monissa
15



Pöytäkirjan asiakohta PTK 25/2018 vp
muissa maissa sallitaan oikealle kääntyminen punaisia valoja vastaan edellyttäen, että tie
on vapaa ja liikkuva ajoneuvo pysähtyy. Sillä säästetään tyhjäkäyntiä ja sillä säästetään hii-
lidioksidipäästöjä.

Lainsäätäjän pitäisi olla aika herkkä muuttamaan sitä, minkä kerran on tehnyt, ja se pe-
riaate, että kerran tein ja mihinkään siihen ei tarvitse enää koskaan koskea eikä korjata, on
minun mielestäni periaatteessa mahdoton yhtälö.

15.30 Mirja Vehkaperä kesk: Arvoisa puhemies! Tulkoon vielä kertaalleen se selväksi,
että laki liikenteen palveluista ei ole perustuslain vastainen. Ei ole. Kritiikki koskee ainoas-
taan pykälä-, kieliasu- ja jäsentelyasioita. Yhdessä ministerin ja valmistelevien ministe-
riön edustajien kanssa olemme hyvässä yhteistyössä antaneet sen signaalin ja sen viestin,
että jos näitä pykäliä ja jäsentelyjä ei tässä kakkosvaiheessa nyt tehdä, niin kuin ei tehty,
niin se tehdään kolmannessa vaiheessa. Mutta periaatteellisella tasolla mitään lakeja, jotka
on jo hyväksytty eduskunnassa ykkösvaiheessa ja nyt tässä kakkosvaiheessa, ei avata ja
niitä ei uudelleen käsitellä. Jos jollakin on sellainen käsitys, että nämä uudelleen käydään
läpi, meriliikennettä, tieliikennettä, lentoliikennettä, raideliikennettä, esimerkiksi ammat-
tipätevyyksiä koskevat asiat, niin ei niitä käydä. Nyt ne käydään läpi, ja jos nyt on jotain
kritiikkiä ja muutosesityksiä näitten perusasioitten kanssa, niin nyt ne esitykset pitää teh-
dä. Tämä juna menee nyt eteenpäin tässä vaiheessa, ja ministeriö on hyvin tietoinen siitä,
että pykälien ja jäsentelyiden, siis tämän tekniikan tässä laissa ja sen esittelyssä, pitää olla
siinä kolmannessa vaiheessa sitten kohdillaan.

15.32 Markku Pakkanen kesk: Arvoisa herra puhemies! Palaan vielä keskusteluun tästä
lainsäädännöstä ja siitä, onko teksti selkeälukuista ja ymmärrettävää. Lakiteksti ei mieles-
täni juuri milloinkaan ole selkeästi ymmärrettävää, elikkä siinä tarvitaan hyvin paljon pe-
rehtyneisyyttä siihen itse alaan. Sitten taas, jos mietitään tätä kakkoslakia liikennepalve-
luista ja liikenteessä ammatikseen toimivaa, niin kyllä se ihminen tämän kohtuudella ym-
märtää, kun tietää, mistä tässä on kysymys. Se on totta, että tekstin pitäisi olla selkokielis-
tä, mutta niin kuin edustaja Lehti sanoi, niin sellainen lainsäädäntöteko, että se olisi niin
kerralla valmis, että sitä ei ikinä tarvitse muuttaa, lienee epärealistinen tavoite, koska
yleensä täällä istutaan ja mietitään muutoksia jo valmiina olemassa olevaan lakiin, niin
kuin tässäkin parannetaan, selkeytetään, joustavoitetaan, sujuvoitetaan. Tästähän tässä on
hyvin pitkälti kysymys.

Edustaja Lehti otti myös hyvän esimerkin, kuinka suomalainen lainsäädäntö aika hitaas-
ti muuttuu. Tämä takavaloasia on hyvä esimerkki siitä, että halutaan parantaa liikennetur-
vallisuutta, lisätä näkyvyyttä. Jarruvaloilla on saatu valtava määrä hyvää näkyvyyttä, mut-
ta samaan aikaan meillä lainsäädännössä sallitaan, että auton normaalien ajotakavalojen ei
tarvitse palaa takana. Niidenkin tehtävä on käytännössä vain huomioida edellä kulkeva au-
to, että se takana tuleva näkee, että tuossa edellä menee moottoriajoneuvo, siinä takavalot
palavat. Tämä on ristiriitainen ja aina tällainen ehkä hyvin, voisiko sanoa, mielipidekysy-
myskin. Itse olisin sitä mieltä, että päiväsaikaankin se lisää liikenneturvallisuutta, jos au-
ton normaalit ajovalot palavat siellä takana. Se, mitä siinä säästetään energiaa, on hyvin
marginaalinen kysymys.

15.34 Mikko Alatalo kesk: Arvoisa puhemies! Todellakin, niin kuin edustaja Lehti sanoi
hyvin, monesti on hyvin vaikea saada uudistuksia läpi, ajan seuraaminen on vaikeata.
16



Pöytäkirjan asiakohta PTK 25/2018 vp
Ruotsissa esimerkiksi voi käyttää paljon tehokkaampia ajovaloja, varsinkin pohjoisissa
olosuhteissa se on tärkeää. Itse olen jo vuonna 2003 tehnyt esityksen siitä, että Suomessa
voitaisiin kääntyä oikealle punaisia päin häiritsemättä liikennettä ja liikenneturvallisuutta
vaarantamatta, niin kuin esimerkiksi Yhdysvalloissa ja monissa muissa maissa on.

En lähde ripottelemaan tuhkaa päälleni siitä, jos ministeriöstä meille tuodaan esille täl-
laisia pykäliä, jotka voivat olla joillekin vaikeita ymmärtää. Me teimme valiokunnassa par-
haamme korjataksemme tätä, ja todella toivon, että viimeistään tuossa kolmosvaiheessa
sitten korjataan näitä asioita.

Se, mikä tässä nyt on kuitenkin se pääkohta, on, että digitalisaatioasia ja nämä yhteislip-
puasiat edistyisivät. Kyllä me kaikki olemme tässä olleet riittävän kriittisiä, mutta aikatau-
lu on ollut tämä, ja viimeistään nyt kolmosvaiheessa myös tämä pykäläpuoli korjataan. Mi-
tään muuta perustuslaillista estettähän tässä ei ole.

Keskustelu päättyi ja asian käsittely keskeytettiin.
17


	3
	14.28
	14.32
	14.36
	14.39
	14.40
	14.42
	14.44
	14.46
	14.47
	14.48
	14.50
	14.52
	14.55
	14.57
	14.59
	15.00
	15.01
	15.02
	15.03
	15.04
	15.06
	15.07
	15.09
	15.11
	15.12
	15.13
	15.15
	15.17
	15.19
	15.20
	15.22
	15.24
	15.27
	15.29
	15.30
	15.32
	15.34


