















































DEMDB7.tmp.xml


Pöytäkirjan asiakohta PTK 86/2019 vp

 Tarkistettu
4.1

Pöytäkirjan asiakohta 

PTK 86/2019 vp

Täysistunto

Torstai 19.12.2019 klo 10.00—21.03

3.13. Suullinen kysymys lyijyhaulien kieltämisestä (Jari Ronkainen ps)
Suullinen kysymys SKT 92/2019 vp

Suullinen kyselytunti

Toinen varapuhemies Juho Eerola: Edustaja Ronkainen.

Keskustelu

16.31 Jari Ronkainen ps: Arvoisa puhemies! EU-komissio on parhaillaan harkitsemassa
lyijyhaulien kieltämistä kosteikoilla. Määritelmä olisi niin tiukka, että Suomessa se kattai-
si suurimman osan maastamme. Asiaa ollaan ujuttamassa saranapuolelta EU-komissiossa
mahdollisesti ilman parlamentaarista käsittelyä. EU:n kaavailema ensimmäinen vaihe kos-
kisi hauleja. Toisessa vaiheessa kielto koskisi myös lyijyluoteja. Esimerkiksi pienikaliipe-
risiin aseisiin ei lyijyä korvaavia vaihtoehtoja ole, lukuun ottamatta ehkäpä kultaa. 

Toteutuessaan lyijyammuskielto vaikeuttaisi kohtuuttomasti niin metsästäjien, ampu-
maharrastajien kuin reserviläistenkin toimintaa. Lisäksi hallaa koituisi Suomessa merkit-
tävässä roolissa olevalle patruunateollisuudelle. Kysyisinkin hallitukselta: mihin toimiin te
ryhdytte estääksenne EU:n kaavaileman lyijyammusten kiellon toteutumisen Suomessa? 

16.32 Perhe- ja peruspalveluministeri Krista Kiuru (vastauspuheenvuoro): Arvoisa
puhemies! Todella tässä aika moni miettii, kenelle tämä asia kuuluu, ja niin se vain käsi
nousee täältä, että se kuuluu minulle. — Selitys on, kuulkaa, hyvä eduskunta, että tässä on
kysymys omalta osaltaan myrkyllisistä aineista ja sitä kautta ihmisen terveydelle olennai-
sista asioista. Siltä osin olemme seuranneet tätä kysymystä sosiaali- ja terveysministeriös-
sä, ja yllättävää kyllä, että vaikka kaikki eivät asiaa vielä tunne, se on noussut myös minun
pöydälleni jo tällä lyhyellä ajalla.

Edustaja on ihan oikeassa siinä, että kyllä me joudumme näitä komission toimenpiteitä
hyvin tarkasti nyt katsomaan. Tilanne on sellainen, että tämä komission tämänhetkinen toi-
mintalinja ei välttämättä ole selkeästi Suomen pitkäaikaisen kannan mukainen. Syy on se,
että aika tarkasti on lähdetty nimenomaan tässä rajoitusehdotuksessa siitä, että lähdetään
hakemaan aika tiukkaa linjaa. [Puhemies koputtaa] E-kirjeellä emme ole vielä eduskuntaa
informoineet, koska komission täydellinen kanta on ollut epäselvä, mutta tulemme sen te-
kemään, jos tämä tilanne tällaisena jatkuu. Asiasta tullaan lähiaikoina päättämään. 

Kysymyksen käsittely päättyi.


	3.13
	16.31
	16.32


