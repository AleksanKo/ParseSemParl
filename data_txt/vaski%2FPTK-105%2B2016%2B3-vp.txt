















































DEMC6F5.tmpSave.xml


Pöytäkirjan asiakohta PTK 105/2016 vp
Pöytäkirjan asiakohta 

PTK 105/2016 vp

Täysistunto

Perjantai 21.10.2016 klo 13.00—14.37

3. Hallituksen esitys eduskunnalle Pariisin sopimuksen hyväksymisestä ja sopimuksen lain-
säädännön alaan kuuluvien määräysten voimaansaattamisesta

Hallituksen esitys HE 200/2016 vp
Valiokunnan mietintö YmVM 11/2016 vp

Ensimmäinen käsittely

Puhemies Maria Lohela: Ensimmäiseen käsittelyyn esitellään päiväjärjestyksen 3. asia.
Käsittelyn pohjana on ympäristövaliokunnan mietintö YmVM 11/2016 vp. Nyt päätetään
lakiehdotuksen sisällöstä.

Keskustelu

13.00 Satu Hassi vihr (esittelypuheenvuoro): Arvoisa puhemies! Ympäristövaliokunta
tukee yksimielisesti Pariisin sopimuksen ratifiointia ja on erittäin tyytyväinen sen nopeaan
voimaantuloon. Kiitän ministeri Tiilikaista hänen työstään Pariisin sopimuksen neuvotte-
lemisessa sekä häntä ja hallitusta nopeasta ratifioinnista.

Ympäristövaliokunta pitää Pariisin sopimusta historiallisena: ensimmäistä kertaa käy-
tännössä kaikki maailman maat sitoutuvat toimenpiteisiin ilmastonmuutoksen hillitsemi-
seksi. Kaksi maailman suurinta päästäjää, Kiina ja Yhdysvallat, sitoutuivat sopimukseen
tämän vuoden syyskuussa. Sopimus antaa ihmiskunnalle mahdollisuuden estää ilmaston-
muutoksen pahenemisen katastrofaaliseksi. Ilmastonmuutoshan on uhka ruuantuotannol-
le, elinoloille erityisesti kehitysmaissa sekä yhteiskuntien vakaudelle. Jos satoja miljoonia
ympäristöpakolaisia lähtisi liikkeelle, se järkyttäisi oloja myös niissä maissa, jotka ovat vä-
hemmän alttiita ilmastonmuutoksen suorille vaikutuksille. Sopimus on tulossa voimaan
ennätysajassa, alle vuodessa sen solmimisesta. (Hälinää — Puhemies koputtaa) Allekir-
joittaneita maita on 191 ja ratifioineita ennen Suomen ratifiointipäätöstä 81. Ne edustavat
60 prosenttia maailman päästöistä.

Ennen Pariisin sopimustakin merkittäviäkin ilmastotoimia ovat tehneet paitsi ne maat,
joita Kioton sopimus on tähän velvoittanut, myös monet muut maat. Pariisin sopimus tuo
ilmastonsuojelun etenemiselle vakautta ja varmuutta. Sopimus on voimakas signaali yri-
tyksille ja institutionaalisille sijoittajille siitä, että on viisasta irrottautua fossiilisten poltto-
aineiden hyödyntämiseen perustuvasta ja päästöjä aiheuttavasta liiketoiminnasta. Sopimus
luo myös mahdollisuuden linkittää eri maiden ja maaryhmien päästökauppajärjestelmiä ja
toteuttaa muita yhteistyömuotoja, jotka edistävät tasavertaisia kansainvälisiä kilpailuedel-
lytyksiä sekä kustannustehokasta päästöjen vähentämistä koko maailmassa.

Maapallo on jo lämmennyt 0,85 astetta vuodesta 1880. Eniten lämpenevät pohjoisten le-
veysasteiden maa-alueet talvisin, mukaan lukien Suomi. Tämä aiheuttaa kasvavan huolen
jäätiköiden sulamisesta ja ikiroudan muuttumisesta ilmastoa lämmittävien päästöjen läh-
 Tarkistettu
4.0



Pöytäkirjan asiakohta PTK 105/2016 vp
teeksi. Koko maailmassa hiilidioksidipäästöt tulisi saada nollaan vuosisadan puoliväliin
mennessä. Valiokunta kiinnittää huomiota siihen, että EU:n ja muiden teollisuusmaiden
päästöjä tulisi vähentää tähän mennessä päätettyä rivakammin: Sitran selvityksen mukaan
noin 60 prosenttia vuoteen 2030 mennessä ja itse asiassa vuosisadan puoliväliin mennessä
teollisuusmaiden tulisi päästä jo negatiivisten päästöjen puolelle.

Ympäristövaliokunta korostaa, että ilmastonsuojelu on Suomelle suuri mahdollisuus,
maammehan on yksi ympäristöteknologian kärkimaita. Ympäristöteknologia eli cleantech
on maailmassa nopeimmin kasvavia toimialoja, ja Pariisin sopimus vauhdittaa markkinoi-
den kasvua. Jotta Suomi voi kasvavista markkinoista hyötyä, tarvitaan myös riittävää ra-
hoitusta tutkimukselle ja tuotekehitykselle. Sitran mukaan päästöjen  vähentäminen tä-
hänastisia päätöksiä nopeammin voi tulla halvemmaksi kuin se, että päästöjen vähennys-
vauhtia kiihdytetään vasta vuoden 2030 jälkeen. Valiokunta toteaa, että Suomella on hyvät
edellytykset nykyistä kunnianhimoisempien päästövähennysten toteuttamiseen. Kansallis-
ten tavoitteidemme kannalta hyvä työkalu on viime vuonna voimaan tullut ilmastolaki ja
sen mukainen pitkän aikavälin suunnittelujärjestelmä.

Valiokunta korostaa, että koko EU:n lainsäädäntö tulisi saada tukemaan siirtymistä vä-
hähiiliseen tulevaisuuteen. Tällä hetkellähän päästökauppa ei tehokkaasti ohjaa, kun pääs-
töoikeuden hinta on alhainen. Kansainvälisen energiajärjestö IEA:n mukaan kolmannes lä-
hivuosikymmenien päästövähennyksistä tulee saada aikaan energiatehokkuusinvestointi-
en avulla. IEA:n mukaan esimerkiksi Kiinan energiatehokkuustoimilla on jo vältetty pääs-
töjä yhtä paljon kuin koko Japani vuodessa aiheuttaa.

Arvoisa puhemies! Lopuksi totean ilmastorahoituksesta sen, että Pariisin kokouksessa
teollisuusmaat vahvistivat aiemmin Kööpenhaminassa annetun lupauksen 100 miljardin
dollarin vuotuisesta ilmastorahoituksesta tämän vuosikymmenen loppuun mennessä. Ym-
päristövaliokunta korostaa, että Suomen ja EU:n tulee tässä hoitaa oma oikeudenmukainen
osuutensa.

13.06 Antti Lindtman sd (vastauspuheenvuoro): Arvoisa rouva puhemies! Kiitän valio-
kunnan puheenjohtajaa tästä esittelystä ja haluan myös kiittää koko valiokuntaa tästä erit-
täin ripeästä käsittelystä, ja kun luin tuon valiokunnan mietinnön, niin se oli hyvä, se oli
erinomainen, ja pidän aivan erityisen tärkeänä sitä, että tämä nyt hyväksyttiin erittäin laa-
jalla yksimielisyydellä tässä eduskunnassa. Tässä valiokunnan lausumassahan viitataan
muun muassa Kansainvälisen ilmastopaneelin tekemiin laskelmiin, viitataan siihen, että on
järkevämpää puuttua etukäteen. Nimittäin mitä pitempään lykkäämme, sitä suuremmaksi
ongelmat tulevat.

Ja haluan tässä nyt antaa erityisen tunnustuksen perussuomalaisille. Perussuomalaisten
linja suhteessa tähän ilmastonmuutokseen on tämän valiokunnan mietinnön myötä histo-
riallisesti muuttunut. Viime vaalikaudella kävimme vielä keskusteluja siitä, onko tätä ilmi-
ötä olemassa, pitääkö siihen puuttua. Nyt perussuomalaiset ovat yksimielisesti tämän hy-
väksyneet yhdessä muun eduskunnan kanssa. Tämä on kiitoksen paikka. Ja voi sanoa, että
tämä on tietyllä tavalla historiallinen päivä tässä eduskunnassa.

13.07 Olavi Ala-Nissilä kesk (vastauspuheenvuoro): Arvoisa puhemies! Todellakin, il-
mastonmuutosasiassa Suomen pyrkimyksissä ehkä erityinen kiitos pitää antaa kyllä ympä-
ristöministeri Tiilikaiselle, joka siellä johtavana EU-neuvottelijana vei tätä hanketta laajas-
ti eteenpäin.
2



Pöytäkirjan asiakohta PTK 105/2016 vp
Mutta on totta, että ilmastonmuutoksen hillintä maksaa todella paljon vähemmän kuin
ne seuraukset, mitä siitä tulee, jotka voivat olla todella valtavia. Ja siinä mielessä se, jos
Suomi voi vaikuttaa siihen, että kiirehditään näitä toimia EU-tasolla, globaalilla tasolla, on
totta kai tärkeä asia. Tämä on kansallinen kysymys. Siinä tietenkin hallituspuolueet ovat
mukana.

13.08 Simon Elo ps (vastauspuheenvuoro): Arvoisa rouva puhemies! Yhdyn kiitoksiin,
mitä täällä on esitetty. Kiitän edustaja Lindtmania niistä lämpimistä sanoista, jotka osoitit-
te perussuomalaisia kohti.

Oleellista Pariisin ilmastosopimuksessa on se, että se on mahdollisimman kattava, ja sii-
hen itse kukin meistä voi olla tyytyväinen. Se, mitä perussuomalaiset ovat koko ajan sano-
neet riippumatta kunkin henkilökohtaisista näkemyksistä liittyen ilmastonmuutokseen il-
miönä, on se, että jos tälle asialle tehdään jotain, niin sopimuksen pitää olla hyvin kattava.
Ja niin kuin täällä tuli valiokunnan puheenjohtajan puheenvuorossa ilmi, niin siihen on
päästy. Ja siihen minä olen tyytyväinen ja uskon, että siihen tosiaan perussuomalaisetkin
ovat tyytyväisiä, että sopimus on mahdollisimman kattava.

13.08 Pia Viitanen sd (vastauspuheenvuoro): Arvoisa rouva puhemies! Puhumme todel-
la tärkeästä asiasta, ja minusta on erittäin merkittävää, että olemme ottaneet tässä edistys-
askelia. Me kaikki tiedämme, että ilmastonmuutoksen torjunta, kuten täällä todettiin, mak-
saa itsensä moninkertaisesti takaisin ja kustannukset ovat suuret, mikäli asiaan emme tar-
tu. Ja tuntuu muuten, että näinä päivinä liiankin usein tämä näkökulma on jäänyt huomiot-
ta, ja siksi on tärkeää, että myös näistä asioista voimme keskustella. Tietenkin Suomen mit-
takaavassa, kun miettii, niin kyllähän täytyy nähdä aina, että myös ympäristö ja työ kättä
lyö, eli kun torjumme ilmastonmuutosta, saamme myös merkittäviä mahdollisuuksia työl-
lisyyden edistämiseen ja sitä kautta myös kestävään kasvuun.

Mutta, puhemies, kun täällä nyt on niin kovasti kiitelty, niin ehkä minä nyt sitten edus-
taja Lindtmanin tavoin myös haluan pistää merkille sen, että tässä on laaja yhteisymmär-
rys, kaikki ovat mukana, ympäristövaliokunta on tehnyt hyvää työtä. Ja perussuomalaiset
todellakin ovat kääntäneet linjansa tässä ympäri, ja hyvä niin, koska se menee oikeaan
suuntaan. Eli nyt myönnetään, että ilmastonmuutos on olemassa ja sen torjumiseksi (Puhe-
mies koputtaa) tulee tehdä toimia. Hyvä, että näin on nyt käynyt.

13.09 Pauli Kiuru kok (vastauspuheenvuoro): Arvoisa rouva puhemies! Todellakin, his-
toriallinen sopimus ja suurta yksimielisyyttä.

Edustaja Hassi esitteli ympäristövaliokunnan mietintöä, jossa olimme hyvin yksimieli-
siä. Haluan tässä yhteydessä nostaa esille myös talousvaliokunnan, maa- ja metsätalousva-
liokunnan ja liikenne- ja viestintävaliokunnan lausunnot, jotka olivat hyvin positiivissävyt-
teisiä. Ehkä sieltä päällimmäisenä nousee ajatus siitä, että tämä on myös suuri mahdolli-
suus suomalaiselle elinkeinoelämälle, työllistämiselle. Se asettaa myös haasteita tutkimuk-
selle ja tuotekehitykselle, että saadaan niitä innovaatioita, joita päästöjen vähentäminen
edellyttää. — No, tässä tärkeimmät. Kiitos.

13.10 Krista Mikkonen vihr (vastauspuheenvuoro): Arvoisa rouva puhemies! On help-
po yhtyä näihin kiitoksiin, mitä tässä salissa on esitetty siitä, että tämä sopimus vihdoin
3



Pöytäkirjan asiakohta PTK 105/2016 vp
Suomen osalta ratifioidaan, ja hienoa, että tämä on niin nopeasti saatu tämän parin päivän
aikana käsiteltyä valiokunnissa.

Toivon, että tämä sama yksimielisyys ja tämä sama asenne säilyvät myös jatkossa, kun
tässä salissa teemme erinäisiä päätöksiä, joilla me sitten toimeenpanemme sitä, että saavu-
tamme nämä päästötavoitteet, ja toisaalta teemme erilaisia ratkaisuja liittyen veropolitiik-
kaan tai tukipolitiikkaan, että miten kannustamme yrityksiä kehittämään yhä ympäristöys-
tävällisempiä ja energiatehokkaampia ratkaisuja, että luomme siihen porkkanoita. Toivon
todella, että tämän päivän yksimielisyys myös näissä kohdin näkyy tässä salissa tulevai-
suudessa.

13.11 Ari Torniainen kesk (vastauspuheenvuoro): Arvoisa rouva puhemies! Pariisin so-
pimus on todella historiallinen ja merkittävä. Tulevaisuudessa tulemme näkemään, miten
siihen sitoutuneet maat sitten käytännön toimenpiteitä myöskin tekevät. Se on se tärkeä
asia, että miten sitten käytännössä toimenpiteet todellakin toteutuvat.

Siitä, että ympäristövaliokunta käsitteli tätä asiaa, täytyy todeta, että siellä oli erittäin
suuri yksimielisyys tästä asiasta ja asia saatiin nopeasti ja ripeästi eteenpäin. Se on hyvä
asia.

Tämä Pariisin sopimus tulee nähdä myöskin isona mahdollisuutena Suomelle, nimen-
omaan suomalaisille yrityksille, suomalaiselle työlle ja etenkin suomalaiselle viennille.
Tässä voi olla myöskin isot mahdollisuudet, ja tulevaisuudessa paljon suomalaista työtä ja
cleantechiä saadaan vietyä myöskin ulkomaille.

13.12 Hanna Sarkkinen vas (vastauspuheenvuoro): Arvoisa puhemies! Sopimus on his-
toriallinen, ja on hienoa olla hyväksymässä sitä Suomen puolesta eduskunnassa. Pariisin
sopimus on kuitenkin vain lähtölaukaus, tekemistä vaille valmiit talkoot. Tarvitaan joh-
donmukaisia tekoja päästöjen vähentämiseksi. Päästökauppa on korjattava, liikennettä täy-
tyy uudistaa, asumisen energiatehokkuutta parantaa, ruuantuotantoa muuttaa, panostaa uu-
siutuvaan energiajärjestelmään. Oikeastaan koko elämäntavan ja tuotantomuodon täytyy
soveltua ilmastonmuutoksen asettamiin realiteetteihin ja sen torjunnan vaatimiin tekoihin.
Tulevalle energia- ja ilmastostrategialle on paljon odotuksia, ja toivon todella, että ne lu-
nastetaan.

On hienoa, että Suomessa ja täällä eduskunnassa vallitsee suuri yksimielisyys ilmasto-
tekojen tarpeesta, ja onneksi täällä on vain hyvin vähän epätieteellistä ilmastodenialismia.
Kiitos siis eduskunnalle yksimielisestä ja rakentavasta suhtautumistavasta tähän asiaan.

13.13 Pertti Salolainen kok (vastauspuheenvuoro): Arvoisa rouva puhemies! Tämä on
todellakin loistava saavutus, mutta olen kyllä huolissani siitä, että helposti syntyy sellainen
käsitys, että nyt maailman ympäristö- ja luonnonsuojeluongelmat olisi ratkaistu. Näinhän
ei ole asianlaita. Meitä on tällä hetkellä noin 7 miljardia, meitä on kohta 10 miljardia. Paine
luonnonvaroihin on aivan suunnaton. Jo elokuussa olimme käyttäneet luonnonvarat lop-
puun siltä osin, mikä tälle sukupolvelle on sallittua. Eli meillä on erittäin suuria haasteita
edessä. Ja vaikka tämä on hieno saavutus, niin kuitenkin haluan nyt todeta, että ei tämä nyt
ratkaise vielä maailman ympäristö- ja luonnonsuojelun ongelmia. Suomelle tämä tarjoaa
hyviä mahdollisuuksia innovaatioiden tekemiseen ja sen pohjalle teollisuuden rakentamis-
ta. Mutta erittäin tärkeätä on, että huomataan, että ei tämä nyt ratkaise vielä maailman ym-
päristö- ja luonnonsuojeluongelmia.
4



Pöytäkirjan asiakohta PTK 105/2016 vp
13.14 Anders Adlercreutz r (vastauspuheenvuoro): Värderade talman! On helppoa yh-
tyä niihin puhujiin, jotka tässä kiittävät sitä, että nyt on varsin laaja yksimielisyys siitä, että
tämä on oikea suunta ja tärkeä suunta, että meidän tulee kulkea tässä eturintamassa. Mutta
ihan niin kuin edustaja Salolainen sanoi, työ on vasta tässä alkamassa, ja silloin meidän
huomion ei pitäisi olla vuodessa 2030 vaan siinä pidemmän aikavälin tavoitteessa, joka
mitä todennäköisimmin ei tule olemaan se, että päästöjä tiputetaan 80 prosenttia vaan pi-
kemminkin yli 100 prosenttia. Eli Suomen tullee olla hiilinegatiivinen maa vuonna 2050.
Ja siinä perspektiivissä ei pidä nyt juuttua siihen, ovatko meidän tavoitteet miinus 39 vai
miinus 37, vaan meidän pitää ymmärtää, että ne ensimmäiset prosentit on aika helppo saa-
vuttaa, ne loppuvaiheessa tulevat ovat huomattavasti vaikeampia. Eli meidän pitää olla nyt
proaktiiveja ja kulkea eturintamassa, koska, ihan niin kuin edustaja Torniainen sanoi, ne
maat, jotka etenevät nopeasti, korjaavat myöskin taloudellisessa mielessä hedelmät sitten
loppuvaiheessa.

13.16 Riitta Myller sd (vastauspuheenvuoro): Arvoisa puhemies! On äärimmäisen hyvä
asia, että tämä ilmastoskeptisyys, mitä pitkin vuosia on ollut, on lähestulkoon poissa, ja on
erittäin hyvä, että se on poissa tästä eduskunnasta. Sen vuoksi saimme täällä eduskunnassa
aikaiseksi osaltamme Pariisin ilmastosopimuksen ratifioinnin näin nopeasti.

Meidän on tähdättävä siihen, että maapallon ilmasto ei lämpene enempää, yli  1,5 cel-
siusasteen. Ja ymmärrätte hyvin, että tämä tavoite vaatii nyt uusien tavoitteitten asettamis-
ta meiltä: Se miinus 40 prosenttia, joka EU:lla on 2030 mennessä, on liian matala. Se on
myös liian matala tällä hetkellä siihen, että se stimuloisi uutta innovaatiota ja sillä tavalla
nimenomaan pitäisi Euroopan unionin uuden teknologian ympäristöinnovaatioitten kärki-
alueena.

Tähän sopimukseen kuuluu tarkistukset, viisi vuosittain. Näissä tarkistuksissa pitää nyt
lähteä todella siitä, että nämä tavoitteet katsotaan sillä tavalla, että niihin todella (Puhe-
mies koputtaa) päästään ja politiikkaa tehdään... [Puhemies keskeytti puheenvuoron pu-
heajan ylityttyä.]

13.17 Hanna Kosonen kesk (vastauspuheenvuoro): Arvoisa rouva puhemies! Todellakin
viiden vuoden päästä meillä on kaikki päästöt jo kulutettu, jos meillä tavoitteena on 1,5 as-
tetta tällä vauhdilla, ja 15 vuoden päästä ollaan 2 asteen tahdissa. Kaikki päästöt on kulu-
tettu, mitä voidaan kuluttaa tällä tahdilla. Eli tässä nousee esimerkiksi hiilidioksidin tal-
teenotto aika merkittävään asemaan, jos emme muuta suuntaa vahvasti.

Haluamme olla Suomessa vähähiilisyyden ja puhtaiden ratkaisujen mallimaa, ja tähän
tavoitteeseen päästäksemme meidän täytyy todella tarkastella ilmaston, energian, liiken-
teen, teollisuuden prosessien, luonnonvarojen käytön, cleantechin ja ict:n keskeisiä ele-
menttejä yhdessä systemaattisesti. Ja esimerkiksi liikenteen osalta täytyy sanoa, että meil-
le ei riitä ainoastaan biopolttoaineen sekoitevelvoite ja sähköautot, vaan nämä molemmat.
Eli tämä on todella iso kokonaisuus, joten toimiin on tartuttava.

13.18 Kari Uotila vas (vastauspuheenvuoro): Arvoisa puhemies! Maailmassa on tosi pal-
jon huonoja kehityssuuntia, ja maailmanpolitiikka on jännittynyt, huolta ja murhetta riit-
tää, ja siinä mielessä ihan maailman tunnelmankin kannalta Pariisin sopimus on niitä har-
voja positiivisia asioita, joita maapallon kansat ovat kokemassa, ja sillä on myöskin siinä
mielessä merkittävä merkitys: se luo jonkinlaista optimismia tulevaisuuteen. Täällä on mo-
5



Pöytäkirjan asiakohta PTK 105/2016 vp
neen kertaan sanottu, että ajoissa tehty ilmastonmuutoksen torjunta tulee todellakin hal-
vemmaksi kuin sen viivyttäminen, ja tämä on otettava tosissaan. Esimerkiksi Suomessa se
tarkoittaa sitä, että nyt kun ratifiointi tehdään, niin sen jälkeen on ryhdyttävä tuumasta toi-
meen ja kaikkia ratkaisuja tästä eteenpäin mietittävä siinä valossa, että näitä tavoitteita esi-
tetään. Ja mitä eduskuntaan tulee, niin ensimmäiset vaiheet ovat jo tänä syksynä, kun täällä
käsitellään ensi vuoden tulo- ja menoarviota, että siinäkin jo mietittäisiin niitä ratkaisuja,
(Puhemies koputtaa) jotka edistäisivät tätä sitoutumista ja ratifiointia.

13.19 Jari Leppä kesk (vastauspuheenvuoro): Arvoisa rouva puhemies! On hienoa, että
me olemme kansallisesti näin yksituumaisia tämän Pariisin merkittävän sopimuksen hy-
väksymisessä. Samaa yksituumaisuutta meidän pitää tietysti edellyttää kaikilta maailman
mailta. Tämä on globaali ongelma, ja siksi se kattavuus, joka tällä sopimuksella saadaan ai-
kaan, ratkaisee sen, miten tässä onnistumme. Yhdessä tämä tehdään.

Puhemies! Yhtä lailla kuin ilmastonmuutos on luonnontieteellinen tosiasia, yhtä lailla
myös ratkaisukeinojen, joita ilmastonmuutoksen hillitsemiseksi teemme, täytyy olla luon-
nontieteellisesti perusteltuja. Siksi on oleellista, että Suomi pitää tiukasti kiinni tästä aja-
tuksesta, luonnontieteen merkityksestä, vaikutuksesta ja sen hyväksynnästä niiden ratkai-
sukeinojen löytämiseksi, jotta me pystymme tämän hillinnän tekemään. Tähän Suomella
on todella valtavat mahdollisuudet: meillä on osaamista, meillä on raaka-aineita, meillä on
know-how'ta tämän asian osalta. Me voimme olla tässä maailman johtavia maita, ja se mei-
dän pitää tehdä.

13.20 Markku Eestilä kok (vastauspuheenvuoro): Arvoisa puheenjohtaja! Itse ajattelen
samalla tavalla kuin juuri äsken puhunut maa- ja metsätalousvaliokunnan puheenjohtaja,
mutta vaikka sopimus on kuinka hyvä, niin meidän täytyy myös ajatella huomista päivää ja
totta kai nämä ilmastotavoitteet pitää panna myös toimeen. Täytyy ainakin valiokunnan
näkökulmasta todeta, että me haluamme pitää, ilmeisesti koko eduskunta, Suomen metsä-
politiikan omissa käsissämme. Me haluamme pitää biotalouden tavoitteet, jotka hallitus on
asettanut ja eduskunta asettaa, omissa käsissämme. Joten kun ne pannaan toimeen, niin
siellä on näitä kirjainyhdistelmiä, LULUCF eli maankäyttö, maankäytön muutos ja met-
sät, ja meidän pitää pitää huoli, että myös suhteellisuudentaju teorian ja käytännön kohdal-
la säilyy sellaisena, että me voimme jatkaa metsätaloudessa sitä linjaa, mitä Suomi on pit-
kään tehnyt, emmekä kovalla byrokratialla ja teoreettisilla laskelmilla aseta käytännön toi-
mia kyseenalaisiksi, jotta ne teot, jotka kuitenkin merkitykseltään ovat hyvin vähäisiä, ei-
vät jää (Puhemies koputtaa) byrokratian jyrän alle.

13.22 Sanna Marin sd (vastauspuheenvuoro): Arvoisa puhemies! Haluan omalta osalta-
ni kiittää ympäristövaliokuntaa hyvästä mietinnöstä. Eduskunnan yksimielisyys tässä
asiassa antaa hyvän pohjan niille konkreettisille toimille, joihin meidän on välittömästi
ryhdyttävä nyt, kun Pariisin ilmastosopimuksen myös omalta osaltamme hyväksymme. Se
tarkoittaa konkreettisia käytännön toimia nopeallakin aikavälillä, ja ensimmäinen askel tä-
hän suuntaan on se, että eduskunnalle tuodaan käsittelyyn uusi energia- ja ilmastostrategia.
Siinä on kyettävä jo tekemään selkeitä valintoja siirtymisestä parempaan energiantuotan-
toon, uusiutuviin energioihin, älykkääseen energiantuotantoon, älykkäisiin energiatekno-
logioihin, eli meidän on nyt ymmärrettävä se, että kun hyväksymme tämän sopimuksen, se
tarkoittaa käytännön tekoja huomenna. Tämän pitää näkyä kaikilla politiikan sektoreilla, ja
6



Pöytäkirjan asiakohta PTK 105/2016 vp
nämä toimet on aloitettava välittömästi, (Puhemies koputtaa) ja meillä on siihen aivan pian
mahdollisuus.

13.23 Hannu Hoskonen kesk (vastauspuheenvuoro): Arvoisa rouva puhemies! On aivan
erinomaista, että tämä sopimus saadaan nyt hyväksytyksi Suomen eduskunnassa, ja yhtä
arvokasta sopimukselle on se, että sopimus on kattava ja ennen kaikkea sopimuksessa ovat
mukana kaikki suuret teollisuusmaat ja myös nämä maat, joiden talous kasvaa kohinalla ja
joiden energiantuotanto perustuu lähinnä fossiilisiin polttoaineisiin elikkä lähinnä kivihii-
leen.

Mutta tämä sopimus on vähän niin kuin hyvä rakennuspiirustus: kaikki on hyvin, mutta
sen toteuttaminen vaatii nyt järkeä ja varsinkin suomalaisilta. Aivan kuten maa- ja metsä-
valiokunnan puheenjohtaja Jari Leppä sanoi omassa puheenvuorossaan, näistä luonnontie-
teellisistä tosiasioista meidän pitää pitää kiinni Euroopan unionin päätöksenteossa, että
pystymme hyödyntämään omaa biomassaamme, olkoon se sitten metsästä tai pellolta tai
mistä tahansa, tai suolta, että pystymme omaa biomassaamme hyödyntämään maksimaali-
sesti. Jos me haluamme aidosti tässä maassa, että esimerkiksi liikennepolttoaineet tuote-
taan omista raaka-aineista, se on täysin mahdollista. Kysymys on meidän halustamme ja
omasta tahdostamme. Meillä on teknologia, meillä on tietoa, kaikki on mahdollista. Se loi-
si uutta työtä ja ennen kaikkea loisi tälle maalle parhaat uuden kasvun mahdollisuudet.

13.24 Katri Kulmuni kesk (vastauspuheenvuoro): Arvoisa rouva puhemies! Ilmastoso-
pimus on Suomen kaltaiselle pohjoiselle ja arktiselle maalle erittäin tärkeä, koska arktisel-
la alueella tuo ilmastonmuutos on tuplasti nopeampi kuin osassa maapalloa. Jos se muuten
olisi 2 astetta, niin arktisella alueella se olisi jopa 4 astetta se lämpeneminen. On erittäin
tärkeää, että hallitusohjelmaan kirjoitetut tavoitteet olivat kunnianhimoisia liittyen ener-
gia- ja ilmastokysymyksiin, ja monet niistä kärkihankkeista kyllä tukevat mitä suurimmas-
sa määrin tämän Pariisin ilmastosopimuksenkin ratifiointia meillä kansallisesti, kun puhu-
taan biotaloudesta ja puurakentamisesta ja liikenteeseen liittyvistä kysymyksistä.

On aivan totta, kuten täällä on jo salissa moneen kertaan sanottu, että tulemme käsitte-
lemään tätä asiaa loppuvuoden aikana, kun energia- ja ilmastostrategia tulee käsittelyyn.
Siellä toivottavasti nähdään sitten ne hallitusohjelmakirjaukset kivihiilen käytön luopumi-
sesta ja fossiilisten polttoaineiden käytön puolittamisesta.

13.25 Joona Räsänen sd (vastauspuheenvuoro): Arvoisa puhemies! On todella hienoa,
että Suomen eduskunta näin yksimielisesti haluaa lähteä torjumaan ilmastonmuutosta ja on
mukana Pariisin sopimuksessa ja näin nopealla aikataululla yksimielisesti tämä tänne saa-
tiin.

Sitten täytyy toivoa, että tämä sama yksimielisyys näkyisi myös siinä työssä, mikä on se
tärkeämpi kysymys, elikkä kun lähdetään konkreettisesti viemään näitä toimenpiteitä
eteenpäin ja tekemään lainsäädäntöä ja viemään tätä toteutukseen. Silloin toivoisi, että sit-
ten edustajat muistavat ne puheenvuorot, mitä täällä on nyt puhuttu, että ollaan kyllä tal-
koissa mukana, ja toivoisi, että se varsinkin hallituksen sisällä myös sitten näkyy.

Keskeistähän tässä ovat ne toimenpiteet, mitä Suomi tekee, jotta me itse omaa energian-
tuotantoamme ja kulutustamme pystymme muuttamaan kestävämpään suuntaan, mutta
myös se työ, mitä me teemme kansainvälisillä areenoilla, jotta tämä kattavuus myös näkyy
siinä, että jokainen valtio lähtee toimenpiteisiin. Ja myös olemme vaatimassa, että kun näi-
7



Pöytäkirjan asiakohta PTK 105/2016 vp
tä välitarkastuksia tehdään, niin tosiasiassa pidetään tästä sopimuksen hengestä kiinni (Pu-
hemies koputtaa) ja silloin ei lähdetä lepsumaan, (Puhemies koputtaa) vaan ainoastaan ki-
ristämään tavoitteita.

Puhemies Maria Lohela: Edustajille tiedoksi: Täällä on nyt neljä pyydettyä vastauspu-
heenvuoroa. Myönnän ne, mutta nämä muut puheenvuorot tässä puhujalistalla joutuvat sit-
ten odottamaan tuonne kello 14.30 saakka, kun suuren valiokunnan kokous on päättynyt.

Seuraavaksi edustaja Pirttilahti.

13.26 Arto Pirttilahti kesk (vastauspuheenvuoro): Arvoisa rouva puhemies! Yhdyn näi-
hin kiitoksiin valiokunnan osalta, ja eritoten meidän ministeri Tiilikaisen osalta menestym-
me Suomen näkökulmasta paremmin kuin Durbanissa.

Meillä Suomessa edelleenkin metsät ovat hiilinielu, me voimme pitää niitä yllä vain kes-
tävällä metsänhoidolla. Tämä olisi vientituote meillä, kun lähdetään tätä maailman ilmas-
to-ongelmaa paremminkin vielä eteenpäin viemään. Eli meillä on hyvä tietopohja, meillä
on osaaminen metsänhoidossa.

Tähän kokonaisuuteen, tähän Pariisin sopimukseen, näen myös, että meillä on hyvät in-
sentiivit. Keppiä ja porkkanaa tulee käyttää sopivissa määrissä, ja yksi on tämä taakanjako,
miten tässä on eri valtioille tullut. Näkisin sen vielä tasapuolisempana, että myös ne saas-
tuttajavaltiot olisivat vielä voimakkaammin mukana — vaikka heidän taloudellinen pohja
ei ehkä siihen riittäisikään, niin myös henkisellä ja muulla mentaalitasollahan meidän pi-
tää pyrkiä siihen.

13.27 Matti Semi vas (vastauspuheenvuoro): Arvoisa puhemies! Tämä on todella histo-
riallinen ja merkittävä päätös, mitä on tehty. Hienoa, että se on yksimielinen tässä eduskun-
nassa. Tämä on suuri mahdollisuus Suomelle ja Suomen teollisuudelle. Meillä on hirmu
paljon osaamista, millä tuotetaan puhdasta energiaa ja semmoisia laitteita, millä pidetään
ilma puhtaana. Meidän osaaminen on maailmanlaajuista, ja sillä tehdään kauppaa. Tämä li-
sää varmana suomalaisen teollisuuden vientiä.

Mutta yksi asia, mikä niin kuin painaa mieltä hallituksen päätöksissä, on aikaisemmat
päätökset leikata meidän tuotekehityksestä ja tutkimuksesta. Minä toivon, että kun täm-
möiseen lähdetään yksimielisesti mukaan, niin tässä vaiheessa hallitus rupeaisi kääntä-
mään kelkkaansa ja tutkimus- ja tuotekehitykseen laitettaisiin lisäpanostuksia.

13.28 Pauli Kiuru kok (vastauspuheenvuoro): Arvoisa rouva puhemies! Jatkan hieman
siitä teemasta, minkä edustaja Salolainen nosti esille ja Adlercreutz jatkoi, eli väestön ke-
hityksestä. Ilmastonmuutos aiheuttaa vääjäämättä pakolaisuutta. Meillä on 60 miljoonaa
pakolaista ja 2050 mahdollisesti jo 250 miljoonaa, varsinkin, jos tämä kehitys ei pysähdy.
Afrikassa väkiluku kasvaa yli miljardilla muutaman seuraavan vuosikymmenen aikana. Se
vastaa noin kahtasataa Suomen väestöä. Joka päivä — aivan jokainen päivä, maanantaista
sunnuntaihin — maapallon väestön nettolisäys on yli 200 000 henkeä, se vastaa yhtä Tam-
peretta tai Turkua. Tässä on seuraava iso tavoite globaalille yhteisölle: kun saadaan tämä il-
mastoasia hoidettua, niin seuraavaksi tarvitaan globaali väestösopimus.

13.29 Simon Elo ps (vastauspuheenvuoro): Arvoisa puhemies! Käyttääkseni sanontaa,
niin "Mooses on Mooses ja bisnes on bisnes". On eri asia olla ilmastopolitiikan mooses ja
8



Pöytäkirjan asiakohta PTK 105/2016 vp
toinen asia sitten tehdä siitä bisnestä. On erittäin tärkeää, että tämä sopimus on mahdolli-
simman kattava. Se on perussuomalaisten lähtökohta, ja toinen lähtökohta on sitten se, että
totta kai tällä pitää pystyä myös tekemään bisnestä. Se on kaikkien etu, että tästä tulee sel-
lainen asia, joka hyödyttää maita ja yrityksiä myös taloudellisesti. Ajatellaan esimerkiksi
jotain Kazakstania, jonka puhemies kävi täällä eduskunnassa juuri muutama päivä sitten:
Heiltä kolmannes kauppavaihdosta menee EU:hun. Meillä on, totta kai, siinä Kazakstanin
kanssa suuret mahdollisuudet cleantechissä. Tai ajatellaan Japania, jonka liikemiesryhmä
kävi vierailemassa eilen, edustaja Skinnaria ja minua ja joitakin suomalaisia liike-elämän
edustajia tapaamassa. Näihin kohteisiin meidän pitää pystyä myös tällä saralla vaikutta-
maan, ja uskon, että tässä kyllä eduskunnalla yksimielinen henki löytyy, että se myös teh-
dään.

Puhemies Maria Lohela: Tässä kohtaa asian käsittely keskeytetään suuren valiokunnan
kokouksen vuoksi. Myös täysistunto keskeytetään ja sitä jatketaan suuren valiokunnan ko-
kouksen päätyttyä kello 14.30.

————

Puhemies Maria Lohela: Nyt jatketaan tänään kello 13.30 keskeytynyttä istuntoa ja sa-
malla keskustelua asiakohdasta 3.

Yleiskeskustelu ei jatkunut.

Eduskunta hyväksyi hallituksen esitykseen HE 200/2016 vp sisältyvän lakiehdotuksen si-
sällön mietinnön mukaisena. Lakiehdotuksen ensimmäinen käsittely päättyi.
9


