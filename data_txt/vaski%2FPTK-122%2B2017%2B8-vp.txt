















































DEM3A5C.tmp.xml


Pöytäkirjan asiakohta PTK 122/2017 vp
Pöytäkirjan asiakohta 

PTK 122/2017 vp

Täysistunto

Keskiviikko 22.11.2017 klo 13.59—18.20

8.  Hallituksen esitys eduskunnalle vuoden 2017 kolmanneksi lisätalousarvioksi
Hallituksen esitys HE 142/2017 vp
Lisätalousarvioaloite LTA 6-7/2017 vp
Valiokunnan mietintö VaVM 16/2017 vp

Ainoa käsittely

Puhemies Maria Lohela: Ainoaan käsittelyyn esitellään päiväjärjestyksen 8. asia. Käsit-
telyn pohjana on valtiovarainvaliokunnan mietintö VaVM 16/2017 vp.

Keskustelu

17.08 Kari Uotila vas: Arvoisa rouva puhemies! Vastalauseessamme puutumme liikunta-
paikkarakentamisen haasteisiin.

Hallitus esittää 18 miljoonan rahoitusta Tampereen monitoimiareenalle. Hanke on tär-
keä ja parantaa huippu-urheilun, kulttuurin ja muiden suurtapahtumien olosuhteita sekä va-
pauttaa perinteisen Hakametsän jäähallin palvelemaan jääkiekon lisäksi muiden palloilu-
lajien huippukilpailuolosuhteita ja muiden lajien harjoitusolosuhteita. [Mikko Savola: Hy-
vä, Ilves!] Valtion liikuntaneuvostokin on pitänyt hankkeen tukemista 4 miljoonalla perus-
teltuna. Olympiakomitea on lausunnossaan sijoittanut hankkeen kiireellisyysjärjestykses-
sä kakkoskoriin mutta samalla varoittanut, etteivät kakkoskorin hankkeet saisi muodostua
esteeksi ykköskorin hankkeiden toteutumiselle. Tosin Olympiakomitea täydensi lausun-
toaan myöhemmin hankkeelle myönteisemmäksi. Myös Tampereen kaupungin mukaantu-
lo hankkeeseen lisää sen hyväksyttävyyttä.

Valtion liikuntaneuvosto on silti ollut erittäin huolissaan liikuntapaikkarakentamisen
määrärahoista ja niiden myöntämisen periaatteista. Vuosittain on pystytty rahoittamaan
hankkeita vain noin 25—30 miljoonalla eurolla, kun liikuntaneuvoston arvion mukaan tar-
ve on moninkertainen. Esimerkiksi pelkkä olemassa olevien liikuntapaikkojen korjaami-
nen edellyttäisi noin 400 miljoonan euron vuosittaista panostusta.

Onkin hämmästyttävää, rouva puhemies, että lisätalousarviomenettelyllä hallitus jo toi-
sen kerran tuo yllättäen ja suurilla summilla rahoitettavaksi keskeisesti huippu-urheilua
palvelevia hankkeita samaan aikaan, kun perusliikuntapaikkojen kunto rapautuu. Keväällä
hallitus esitti 3,5 miljoonan euron rahoitusta Kymi Ringille eli pientä harrastajaryhmää
palvelevalle moottoriratahankkeelle. Lisäksi hallitus esitti moottorirataa palveleviin lii-
kennejärjestelyihin peräti 14 miljoonaa euroa. Onneksi rahoituksen myöntämiselle asetet-
tiin tiukat ehdot koskien hankkeen muun rahoituksen järjestämistä. Nyt onkin käynyt ilmi,
että rahoitus on edelleen auki ja että hankkeen toteutuminen vaikuttaa julkisuushehkutuk-
sesta huolimatta epätodennäköiseltä. Itä-Suomen hallinto-oikeus kumosi Kouvolan kau-
punginvaltuuston päätöksen 2 miljoonan lainan myöntämisestä hankkeelle. Vasemmisto-
 Tarkistettu
4.1



Pöytäkirjan asiakohta PTK 122/2017 vp
liiton eduskuntaryhmä esitti keväällä, että Kymi Ringille osoitetut varat olisi tullut kohden-
taa lasten ja nuorten liikuntaa edistäville liikuntapaikkahankkeille.

Tampereen hankkeen rahoitukseen on tarkoitus käyttää Veikkauksen jakamattomia
voittovaroja. Liikuntapaikkojen rakentamisen ja peruskorjauksen kannalta nämä ovat ai-
van yhtä arvokkaita euroja kuin muutkin, sillä niiden riittävyyteen tulevina vuosina on syy-
tä suhtautua varovaisuudella. Tarpeita tulevina vuosina riittää huippu-urheilun osalta.
Olympiakomitea mainitsee lausunnossaan esimerkkeinä Jyväskylän Hippoksen, Turun ra-
tapihan ja Oulun monitoimiareenan hankkeet. On muistettava, että näistä jakamattomista
voittovaroista rahoitetaan liikunnan lisäksi myös muita hankkeita. Ei ole mitenkään oi-
kein, että yksittäisten ministerien roolilla vaikutetaan liikuntapaikkahankkeiden toteutta-
misjärjestykseen ja rahoituksen jakoon enemmän kuin asianmukaisella valmistelulla muun
muassa valtion liikuntaneuvoston roolin kautta.

Elikkä tämä kritiikkimme tässä vastalauseessa kohdistuu nimenomaan näihin menette-
lytapoihin, että aivan yllättäen — jonkun ministerin innoittamana tai jonkun alueellisen
hankkeen, kuten KymiRingin, osalta — tuodaan valtavan suuret summat tänne ilman, että
esimerkiksi valtion liikuntaneuvosto pystyy arvioimaan niiden soveltuvuutta pitkän aika-
välin suunnitelmiin ja toteuttamisjärjestykseen. Sinällään hankkeet voivat olla perusteltu-
ja, ja Tampereen osalta tämä pitää paikkansa hankkeena sinällään, mutta Kymi Ring on
kyllä tietysti hankkeenakin aivan käsittämätön. Täällä muun muassa edustaja Heinonen
hehkutti aikoinaan Kymi Ringiä, että se on niin hieno hanke, että sen nimen pitäisi olla
Kimi Ring. No, onneksi ei sentään maineikkaan formulakuskimme nimeä ole loattu tämän
hankkeen kautta.

Arvoisa puhemies! Ihan tästä huolesta näiden liikuntapaikkojen rakentamisjärjestyksen
suhteen ja avoimuuden ja läpinäkyvyyden lisäämiseksi esitän pontta, joka kuuluu seuraa-
vasti: "Eduskunta edellyttää, että kaikkien suurten ja kansallisesti merkittävien liikunta-
paikkojen rahoituspäätökset valmistellaan huolellisesti ja valtion liikuntaneuvoston arvi-
ointitehtävää kunnioittaen myös Veikkauksen jakamattomista voittovaroista tulevan rahoi-
tuksen osalta ja että rahoituksella tuetaan erityisesti laajojen käyttäjäryhmien liikuntamah-
dollisuuksia palvelevia hankkeita."

17.14 Krista Kiuru sd: Arvoisa puhemies! Tänään on käsittelyssä tärkeitä asioita, kun
puhumme tämänkertaisesta lisätalousarviosta. Hallituksen esitys pitää sisällään oikean-
suuntaisen toimen positiiviseen rakennemuutokseen vastaamiseen. Ja tämä positiivinen ra-
kennemuutos on nyt kanavoitu muuntokoulutuksen muodossa korkeakouluopetuksen mo-
mentille. Tältä osin hallitus ehdottaa 10 miljoonan euron määrärahalisäystä, jolla on tar-
koitus tukea positiivista rakennemuutosta ja sitä kautta tosiasiassa muuntokoulutusta. Kou-
lutukseen on arvioitu osallistuvan tämän lisämäärärahan turvin noin 550 opiskelijaa, ja sil-
tä osin on pysähtymisen paikka.

Me uskomme, että tämä muuntokoulutus on erinomainen väline vastata positiiviseen ra-
kennemuutokseen, ja sitä kautta muuntokoulutus on hyvää ja perusteltua koulutusta. Mut-
ta keskeinen kysymys on se, onko hallitus osannut arvioida oikein tämän muuntokoulutuk-
sen tarpeen tässä maassa.

Valiokunnan käsittelyssä sivistysjaosto perehtyi asiaan huomattavalla tarkkuudella. Sel-
vitimme eri alueilta tätä tarvetta, joka muuntokoulutukselle olisi positiivisen rakennemuu-
toksen nimissä. Yllättävää kyllä, esimerkkinä omasta kotimaakunnastani seuraavaa:
2



Pöytäkirjan asiakohta PTK 122/2017 vp
Ajatelkaa, että yksistään Satakunnassa on ollut vuoden 2017 aikana noin 700 uutta työ-
paikkaa insinööreille ja diplomi-insinööreille tarjolla — siis 700 työpaikkaa tarjolla diplo-
mi-insinööreille ja insinööreille. Tosiasiassa Satakunnassa on siis ollut avoimia työpaikko-
ja 700, mutta hakijoita on valitettavasti ollut vain 5—20 prosenttia. Tämä on se pullonkau-
la, josta puhumme silloin, kun me puhumme positiiviseen rakennemuutokseen vastaami-
sesta.

Ei voi olla niin kuin valtiovarainministeri täältä sanoo, että kyllä se Varsinais-Suomesta
leviää, tiedättekö, kulovalkean tavoin Satakuntaankin jossain vaiheessa, kun satsataan
Varsinais-Suomen positiiviseen rakennemuutokseen. Minä vielä kysyn, onko tämä linjaus
oikeansuuntainen, että ajatellaan, että tuettaisiin muuntokoulutusta 550:n pääluvulla ensi
vuonna, ja jätetään siis käytännössä muuntokoulutukseen vastaamatta siinä mittakaavassa,
mitä tämä positiivinen rakennemuutos edellyttäisi.

Siksi SDP vihreiden kannattamana ja muidenkin puolueiden selkeästi positiivisesti tu-
kemana esittää pontena, että hallitus ryhtyisi nyt aktiivisempiin toimenpiteisiin aluetalou-
den, paikallisen elinkeinoelämän ja positiivisen rakennemuutoksen vahvistamiseksi tasa-
puolisesti koko Suomessa.

Esitämme myöskin erikseen OKM:n pääluokalle, korkeakouluopetuksen momentille,
että laitettaisiin tämä asia nyt kerralla kuntoon. Pantaisiin rahaa sinne, missä voidaan tukea
aluetalouksia ja missä voidaan aidosti tukea sitä, että tämä osaamispula, joka selkeästi vai-
vaa tietyillä alueilla, saadaan korjattua. Tämän hallituksen 10 miljoonan euron panostuk-
sen lisäksi me esitämme 12 miljoonan euron panostusta korkeakoulujen tukemiseen posi-
tiivisen rakennemuutoksen alueilla — ja uskon, että tämä esitys tulee saamaan eduskun-
nassa kyllä kiitosta.

Arvoisa puhemies! Olemme laajemminkin käyneet rakennemuutosta läpi. Erityisesti
positiivisen rakennemuutoksen alueilla tarvitaan myöskin investointeja, tarvitaan väylä-
verkon kehittämistä, ja sitä kautta me haluamme esittää 10 miljoonaa euroa aluetaloutta ja
paikallista elinkeinopolitiikkaa tukeviin väylähankkeisiin. Kiinteänä mielessämme siintää
tuo Äänekosken esimerkki, jossa tällä tavalla, infrapanostuksinkin, voidaan tukea isoja
elinkeinohankkeita.

Esitämme myös pääluokkaan 32, että lisättäisiin 10 miljoonaa euroa tutkimus-, kehittä-
mis- ja innovaatiotoiminnan tukemiseen, sillä tässä maassa elinkeino- ja innovaatiopoli-
tiikka kulkee käsi kädessä sen mahdollisen kasvun kanssa, jota me voimme täällä alueta-
louksien maailmassa tukea. Eli positiivista rakennemuutosta eri maakuntiin, siinä on mei-
dän lisätalousarviomme resepti.

17.19 Paavo Arhinmäki vas:  Arvoisa rouva puhemies! Tampereen niin sanottu elä-
mysareena lienee sinänsä oikein hyvä hanke. Se varmasti tiivistää kaupunkirakennetta,
eikä meidän tehtävämme eduskunnassa ole ottaa kaavoitukseen kuntien osalta kantaa.
Mutta se, mikä minua ihmetyttää tässä, on se, miksi tätä bisnesvetoista gryndaushanketta
ollaan tukemassa näin merkittävästi valtion rahoilla, ja erityisesti se, miksi veikkausvoit-
tovaroilla.

Toimiessani kulttuuri- ja urheiluministerinä tämän hankkeen takana oli erittäin voima-
kas lobbaus. Siksi kävimmekin viranhaltijoiden kanssa hankkeen suurennuslasilla läpi.
Normaalisti liikuntapaikkarakentamisen hankkeet voivat saada maksimissaan 750 000 eu-
roa valtionapua. Tästä voi poiketa ylöspäin vain, jos hankkeella on merkittävä liikuntapo-
liittinen ulottuvuus.
3



Pöytäkirjan asiakohta PTK 122/2017 vp
Suomessa on niin paljon jäähalleja, ettei yksi lisää ole kansallisesti merkittävää. Hank-
keeseen kuitenkin sisältyy se, että Hakametsän vanhasta jäähallista tehdään sisälajien
edustushalli, jollaista Suomessa ei ole. Viranhaltijoiden yksimielinen näkemys olikin, että
hankkeelle voi myöntää korkeintaan 4 miljoonaa euroa ja juuri tämän Hakametsän sisäpal-
loiluhallihankkeen vuoksi.

Arvoisa puhemies! Tätä taustaa vasten tuntuikin siksi kovin hämmästyttävältä, kun sil-
loinen urheiluministeri Grahn-Laasonen yllättäen esitti hankkeelle aikaisemman 4 miljoo-
nan euron päälle vielä 14 miljoonaa euroa lisää. Ja nyt me käsittelemme tätä 18 miljoonan
euron valtionapua, koska nykyinen ministeri Terho on sen tuonut eduskuntaan hallituksen
kautta.

Liikuntarahoista ei voi jakaa tai ei ainakaan pitäisi voida jakaa yritystukia asuntoraken-
tamiseen tai muihin bisneshankkeisiin. Se, että 4 miljoonan ylittävä osuus tulee jakamatto-
mista veikkausvoittovaroista, ei poista sitä tosiasiaa, että tämä bisnes- ja gryndaushanke
syö kulttuurin ja liikunnan muita määrärahoja, lasten ja nuorten harrastustoimintaan osoi-
tettavia rahoja. Jos hallitus haluaa antaa syystä tai toisesta yritystukea tämänkaltaiselle
hankkeelle, pitäisi se tehdä avoimesti, ja ennen muuta siihen ei pitäisi käyttää veikkaus-
voittovaroja.

Arvoisa rouva puhemies! Täällä kun lähetekeskustelua käytiin tästä lisätalousarviosta,
moni sanoi, että tämä on nyt sitten uusi avaus, niin että tämä nostaa aivan uudelle tasolle
näiden rahoituksen: Jyväskylän Hippos, Turku Ratapiha, Oulun monitoimiareena, var-
maan Helsinki Garden. Ei. Tässä käy juuri päinvastoin. Tässä syödään sitä rahoitusta, sitä
jakamatonta veikkausvoittovarojen pottia, josta pystyttäisiin tukemaan joitain aivan erityi-
siä hankkeita.

Arvoisa rouva puhemies! Tähän kummallisuuteen ei ole kiinnittänyt huomiota ainoas-
taan vasemmistoliitto vaan myös valtion liikuntaneuvosto. Liikuntaneuvosto on omassa
lausunnossaan, jonka on allekirjoittanut puheenjohtaja Tapio Korjus, kesk., todennut muun
muassa, että tämän vuoksi valtion liikuntatoimen määrärahat koostuvat lähes kokonaisuu-
dessaan Veikkauksen tuotoista. Myös Veikkauksen jakamattomilla voittovaroilla on suuri
merkitys liikunnan toimialan edunsaajille. Tämän vuoksi niiden kohdentamisessa tulee
noudattaa läpinäkyvyyttä, avoimuutta sekä hyödyntää parasta mahdollista asiantuntijatie-
toa. Valtakunnallisten liikunta- ja urheiluolosuhteiden rahoituksen tulee huomioida Suo-
men Olympiakomitean, liikuntaa edistävien järjestöjen, kuntien, aluehallintovirastojen
sekä valtion liikuntaneuvoston asiantuntemus. Kokonaisharkintaa tehtäessä opetus- ja
kulttuuriministeriön rooli korostuu, ja liikuntaneuvosto pitää tärkeänä, että siltä pyydetään
normaalisti ennen päätöstä lausunto kaikissa tilanteissa, joissa liikuntapaikkarakentami-
seen ollaan kohdentamassa valtion resursseja.

Arvoisa rouva puhemies! Kaikki nämä tukevat sitä, että edustaja Uotilan esittämä ponsi
olisi syytä hyväksyä, jotta saamme tähän päätöksentekojärjestelmään järkeä, ja siksi kan-
natan sitä. Radikaalina nuorena miehenä olisin voinut tehdä jyrkempiäkin kannanottoja,
mutta hyväksytään nyt tämä Uotilan ponsi yksimielisesti, niin kaikilla on hyvä mieli.

17.25 Hannu Hoskonen kesk: Arvoisa rouva puhemies! Vuoden 2017 kolmas lisätalous-
arvio kuvaa hyvin tämän ajan tilannetta. Työllisyys kuitenkin paranee koko ajan ja se tuo
uusia mahdollisuuksia budjetin laadinnassa. On huomattava, että innovaatiorahoitukseen
luvattu 77 miljoonaa euroa kuitenkin on tähän aikaan sopiva rahoitus, koska innovaatioista
homma on kiinni ja nimenomaan siitä, että luodaan jotakin uutta. Suomea on aina moitittu
4



Pöytäkirjan asiakohta PTK 122/2017 vp
siitä, että meillä on tavattoman hyviä keksintöjä, meillä on tavattoman hyvää tuotantoa,
mutta markkinointi ja siihen liittyvä myyntityö on jäänyt vähän huonommalle. Siihen nyt
on panostettu monta kautta, kuten olemme tässä salissa jo monesti käsitelleet. Muun muas-
sa ulkomaankauppaan liittyviä rahoituksia on lisätty, ja sitä kautta luodaan uusia mahdol-
lisuuksia suomalaisten tuotteiden viennille ja ulkomaankaupan lisäyksille.

Maahanmuuttomenoihin on tässä lisäbudjetissa 11 miljoonaa euroa ja samoin korkea-
koulutettavien muuntokoulutukseen 10 miljoonaa euroa. Kaikki me tiedämme, että joilla-
kin aloilla tällä hetkellä on huutava työvoimapula, ja on aivan oikein, että jo koulutettuja
ihmisiä pyritään ohjaamaan uusille urille. Jos siltä varsinaiselta leipäalalta ei työtä heti löy-
dy, niin ohjataan sitten uuden työn pariin.

Kannattaisi kiinnittää huomiota myös siihen, että yllättävillä aloilla meillä on työvoima-
pula jo tällä hetkellä. Ihan normaaleissa ammateissa, esimerkiksi tarjoilijoista ja ravintola-
alalla, on erittäin huutava työvoimapula. Siellä on kymmeniä ja kymmeniä paikkoja per
kaupunki ja per taajama, on mahdollisuus saada uutta työtä, mutta ei työntekijöitä löydy
mistään. Tässä kannattaa meidän koulutusjärjestelmästä vastaavien ministereiden ja viran-
omaisten tehdä yhteistyötä, että saadaan vihdoin ja viimein tämä kohtaanto-ongelma hoi-
dettua niin, että sinne, missä on työtä, ihmisiä ohjataan töihin eikä pidetä työttömyyskor-
tistossa, koska se on tämän kansakunnan kannalta liian kallista leikkiä.

Se, että Tampereen monitoimihalli saa rahoituksensa, on hyvä asia. Se on kansainväli-
nen kilpailukeskus. Se varmistaa muun muassa sen, että isoja kansainvälisiä kisoja saa-
daan Suomeen, muun muassa jääkiekon MM-kisat ja monta muuta suurta tapahtumaa, kos-
ka se vanha Hakametsän halli korjataan sitten palloiluhalliksi, niin kuin edustaja Arhinmä-
ki omassa puheenvuorossaan äsken mainitsi.

Mutta kun samassa yhteydessä on noussut keskusteluun tämä Kymi Ring elikkä moot-
toriurheiluradan rakentaminen Kouvolan lähelle, arvoisa rouva puhemies, olen ihmetellyt
sitä, että minkä ihmeen tautta siihen suhtaudutaan kovin nuivasti, koska jos joku tässä maa-
ilmassa lähtee vetämään niin kuin suomalaiset formulakuskit ovat pärjänneet kautta aikain
Keijo Rosbergista lähtien, niin kyllähän meillä pikkusen historiaa silläkin puolella on, että
laitettaisiin tämä yksi rata kuntoon. Ymmärrän, että tämä ei Tampereen asiaan liity millään
lailla, mutta esimerkkinä vain, että miksi toista kannatetaan, mutta toista ei kannateta.
[Krista Kiurun välihuuto] — Siis toisen hankkeen rahoitus on itsestäänselvyys. Kannatan
sitä lämpimästi. En ole vastustanut enkä vastusta, mutta toivoisin, että samanlaisen kohte-
lun myös Kymi Ring saisi, että sillekin annettaisiin pikkusen. Ymmärrän, että päätöksistä
on valitettu hallinto-oikeudessa, kunnan rahoituspäätöksistäkin on valitettu. Ymmärrän
toki kunnan rahoituksen rajoitukset, koska kunnan itsenäisessä toimivallassa ei tietenkään
ole rahoittaa ihan mitä sattuu, mutta varmaan sillekin alueelle, sillekin hankkeelle jostakin
raha löytyy. Kyllä markkinataloudessa sitten rahoittajia löytyy.

Mutta sitten yksi asia, mihin moni on kiinnittänyt huomiota, arvoisa puhemies, on se,
kun puhutaan erilaisten elinkeinojen tukemisesta ja esimerkiksi, että maaseudulle saatai-
siin uutta työtä. Arvoisat kollegat, olisikohan hyvä nyt vihdoin ja viimein huomata se, että
kun meillä on esimerkiksi tässä talossa keskusteltu maankäytön direktiivistä, tästä kuului-
sasta LULUCF:stä, ja uusiutuvan energian kestävyyskriteereistä eli RED II:sta, niin olisi-
kohan siinäkin meillä semmoisen yhteistyön paikka, että huomattaisiin, että ei kasattaisi
näitä esteitä, niin kuin tässäkin salissa on moni vastustanut sitä, että metsien käyttöä lisä-
tään. Nythän meillä on vuosituhannen mahdollisuus lisätä tähän maahan työtä ja toimeen-
tuloa sitä kautta, että annetaan metsien käytölle uusia mahdollisuuksia. Tässäkin talossa
5



Pöytäkirjan asiakohta PTK 122/2017 vp
tiedän monen puheenvuoron käytetyn — varsinkin vihreiden keskuudessa on kuulunut
erittäin rankkaa arvostelua — että metsiä ei saisi hakata lisää, ei edes sitä vertaa, minkä
Ruotsi tekee Euroopan unionin jäsenenä. Miksi se käy Ruotsissa, mutta ei käy meillä? Sitä
minä olen syvästi ihmetellyt yön hiljaisina hetkinä, että miksi se ei täällä käy.

Sitä paitsi nämä työpaikat, jotka syntyvät metsäteollisuuden puolelle — ja pitää muis-
taa, että ei synny pelkästään metsäteollisuuteen, siellä syntyy kemianteollisuuteen, metal-
liteollisuuteen, sähköteollisuuteen, kaikkeen, kuljetukseen, huolintaan — tuovat valtavan
määrän lisää työtä eri yhteyksien kautta. Toivon, että tätä ei enää vastustettaisi, koska nämä
työpaikat eivät tarvitse valtion tukea juuri ollenkaan. Kaikki tapahtuu markkinaehtoisesti,
ja ne ovat myös pysyviä työpaikkoja.

Tämän toivon, arvoisat kollegat, että te huomioitte, koska se, että vastustetaan omia
mahdollisuuksia, on aivan sama asia kuin että me täällä ottaisimme lisää velkaa muutaman
miljardin. Se on karmeaa touhua se, kun sitä on nyt jo tällä hetkellä tämän paperin mukaan
107 miljardia tämän vuoden jälkeen.

17.30 Kari Uotila vas (vastauspuheenvuoro): Arvoisa puhemies! Edustaja Hoskonen on
kuullut puheenvuoroni, jonka käytin ensimmäisenä. Emme äänestä Tampere-hankkeen ra-
hoituspäätöstä vastaan, vaan kritisoimme tätä menettelyä, millä Tampere-hanke on tuotu
yllättäin, moninkertaistettu asianmukaisessa valmistelussa oleva rahoitus, ja tässä yhtey-
dessä ollaan huonona esimerkkinä käytetty Kymi Ringiä.

Ja kun edustaja Hoskonen totesi, että on valitettu: kyllä on valitettu, ja Itä-Suomen hal-
linto-oikeus on tuominnut valtuuston tekemän 2 miljoonan lainapäätöksen laittomaksi ja
myöskin virheellisessä järjestyksessä tapahtuneeksi sillä perusteella, että se 2 miljoonan
pääomalainakin merkitsee Itä-Suomen hallinto-oikeuden mielestä liian suurta taloudellis-
ta riskiä Kouvolan kaupungille.

Elikkä nämä hankkeet ovat kyllä aivan toisesta maailmasta, ja tällaiselle Kaakkois-Suo-
men mäntykankaan asfaltoinnille ei todellakaan ole perusteluja veronmaksajien rahoilla.

17.32 Hannu Hoskonen kesk (vastauspuheenvuoro): Arvoisa rouva puhemies! Todella-
kaan en missään nimessä rinnastanut näitä hankkeita enkä arvostellut kenenkään edustajan
puheenvuoroja, vaan käytin esimerkkinä, että — niin kuin totesin — Tampereen hanke on
hyvä hanke. Me tarvitsemme tänne kansainvälisiä tapahtumia, koska jokainen tapahtuma-
han, mikä tänne saadaan, tuo meille hyvää, positiivista julkikuvaa, lisää verotuloja ja lisää
tapahtumia, yleensäkin lisää talouselämään aktiviteettia. Ja Kymi Ring, joka on sitten
oman lajinsa hanke eikä riipu millään lailla Tampere-hankkeesta, olkoon esimerkkinä sii-
tä, että meidän tulisi nähdä mahdollisuudet myös siellä.

Ja niin kuin äsken puheenvuorossani totesin metsäteollisuuden mahdollisuuksista: Min-
kä takia me vastustamme tässä salissa monessa puheenvuorossa metsien käytön lisäämis-
tä, kun se on sitä paitsi kestävällä pohjalla eikä ole ilmastopolitiikankaan kannalta huono
asia? Päinvastoin se on positiivinen asia. Me vastustamme monessa puheenvuorossa asioi-
ta, jotka ovat meille aidosti mahdollisia ja jotka valtiontalouden kannalta eivät sisällä mi-
tään menoja, pelkästään tuloja. Tähän toivoisin, arvoisat kollegat, pikkuisen sydäntä lisää,
ettei ammuta omaan nilkkaan joka ainoa kerta.

Puhemies Maria Lohela:  Ja listalle.
6



Pöytäkirjan asiakohta PTK 122/2017 vp
17.33 Sami Savio ps: Arvoisa puhemies! Tässä kolmannessa lisätalousarviossa on paljon
hyvää, kuten satsaukset innovaatioiden tukemiseen ja korkeakoulutettujen muuntokoulu-
tukseen. Nämä ovat toimenpiteitä, joita ehdottomasti nyt tarvitaan, kun talous on käänty-
nyt nousuun. Mutta perussuomalaiset ovat kuitenkin tehneet vastalauseen, jossa on kolme
momenttikohtaista määrärahamuutosesitystä ja yksi lausumaehdotus. Me olemme laati-
neet tämän vastalauseemme siten, että lisätalousarvion loppusumma ei muutu esityksem-
me johdosta.

Ensinnäkin olemme esittäneet tai esitämme tässä vastalauseessamme, että vastaanotto-
keskusten asiakkaille maksettavista tuista leikataan tämä hallituksen esittämä 11,2 miljoo-
nan lisämääräraha kokonaan pois. Pidämme epäjohdonmukaisena kehityksenä sitä, että
turvapaikkakriisistä aiheutuvien menojen taso jatkuu korkeana siitäkin huolimatta, että
vastaanottotoiminnan piirissä olevien henkilöiden lukumäärä on laskenut merkittävästi
kahden vuoden aikana eli vuoden 2015 turvapaikkakriisin pahimman ajan jälkeen. Kun
käyttäjien määrä on laskenut, niin olisi pitänyt käydä niin, että kustannuksiltaan kalliimpia
vastaanottokeskuksia olisi suljettu ja täten keskimääräisissä yksikkökustannuksissakin tu-
lisi näkyä laskua. Silti näin ei ole tapahtunut vaan yksikkökustannukset ovat kasvaneet
jopa merkittävästi.

Katsomme, että hallituksen turvapaikkapoliittisessa toimenpideohjelmassa, joka jul-
kaistiin joulukuussa 2015, edellytetyt lukuisat toimenpiteet vähentäisivät toteutettuina
Suomen vetovoimatekijöitä ja vähentäisivät myös turvapaikanhakijoiden määrää ja sekä
kansallisen turvallisuuden että kustannusvaikutusten näkökulmasta nämä toimenpiteet tu-
lisi toteuttaa viipymättä.

Esitämme turvapaikanhakijoiden ylläpitoon hallituksen esittämän määrärahalisäyksen
kohdentamista koulutukseen ja tutkimukseen sekä liikenneväylien kehittämiseen seuraa-
valla tavalla: Ensinnäkin esitämme, että korkeakoululaitoksen ja tieteen yhteisiin menoi-
hin lisätään 6 200 000 euroa elinkeinoelämää tukevaan ammattikorkeakoulujen tutkimus-
ja kehitystoimintaan. Lisäksi ehdotamme, että väyläverkkoa kehitetään ja lisätään 5 mil-
joonaa euroa aluetaloutta ja paikallista elinkeinopolitiikkaa tukeviin väylähankkeisiin.

Meidän mielestämme nämä satsaukset parantaisivat merkittävästi elinkeinoelämän toi-
mintaedellytyksiä ja ne on tärkeä turvata nyt, kun nousukausi on lähtenyt hiljalleen al-
kuun. Näiden kahden lisäysesityksen loppusumma on tosiaan se sama 11,2 miljoonaa eu-
roa, jonka leikkaisimme, vähentäisimme vastaanottokeskuksen asiakkaille maksettavista
tuista.

Arvoisa puhemies! Tämän lisäksi olemme myös erittäin huolissamme sote-uudistuksen
hätäisestä ja sekavasta valmistelusta, epämääräisestä tilanteesta ja siitä, että kaavaillut
säästöt uhkaavat jäädä täysimääräisesti poliittisen pelin ja sulle—mulle-jakamispelin jal-
koihin. Näkemyksemme mukaan valinnanvapauden kustannukset muun muassa asiakasse-
teliin tehtyjen muutosten osalta uhkaavat nousta voimakkaasti. Jotta sote-kustannukset py-
syisivät kurissa, niin on täysin perusteltua, että valinnanvapauden mahdollinen lisääminen
perustuisi pilottihankkeiden perusteella saatuihin käytännön kokemuksiin sekä tutkittuun
tietoon.

Näin ollen perussuomalaiset ehdottavat eduskunnan hyväksyttäväksi seuraavaa lausu-
maa:

"Eduskunta edellyttää, että hallitus valmistelee valinnanvapauden tutkitun tiedon poh-
jalta ja kokeilujen kautta sekä siten, että julkiset sote-palvelut ovat järjestelmän perusta ja
yksityisen palveluntuottajat täydentävät julkisia palveluita."
7



Pöytäkirjan asiakohta PTK 122/2017 vp
Katsomme, että toteutuessaan tämä lausuma velvoittaisi hallitusta valmistelemaan sote-
uudistusta siten, että kustannukset tosiaan pysyisivät kurissa ja löydettäisiin sellainen rat-
kaisu, joka palvelisi todellisia uudistuksen käyttäjiä, siis kaikkia kansalaisiamme.

Arvoisa puhemies! Vielä lopuksi haluan todeta edelliseen keskusteluun viitaten, jota
täällä on käyty: meidän perussuomalaisten mielestä vasemmistoliiton ja RKP:n lausuma-
ehdotus, jossa korostetaan valtion liikuntaneuvoston roolia liikuntapaikkojen rahoituspää-
töksiä tehtäessä, on sellaisenaan hyvä ja kannatettava aiemmin tässä täysistunnossa esite-
tyin perustein ja erityisesti siksi, että rahanjaon tulee jatkossa perustua sekä läpinäkyvyy-
teen että ennakoitavuuteen.

17.38 Pia Viitanen sd: Arvoisa puhemies! Tämä Tampereen hanke oli myös eilen esillä
täällä istunnossa, kun keskustelimme täydentävästä talousarvioesityksestä, ja silloin jo ker-
roin antavani sille kaiken tuen luonnollisesti, ja pidän tärkeänä, että myös eduskunnalta tu-
kea on kokonaisuudessaan tulossa. En lähde kertaamaan, mutta kyllä eilenkin tulivat ilmi
ne positiiviset tekijät, mitkä tässä hankkeessa ovat sillä tavalla, että paitsi tämä areena toi-
saalta myös Hakametsän kehittäminen toisaalta antavat tälle paljon ulottuvuuksia. Kaiken
kaikkiaan on hyvä aina tukea liikunta-, urheilu- ja harrastusmahdollisuuksia, ja sanoisin
kyllä niin, että kaiken kaikkiaan haluaisin nähdä niin liikunta-, urheilu- kuin kulttuurihank-
keidenkin merkityksen aluetalouksille siinä suhteessa, kuinka paljon positiivista, hyvää,
työllisyyttä ne voivat alueille tuoda. Muistan sellaisen Pirfestin tutkimuksen, että esimer-
kiksi Pirkanmaan alueella erilaiset kulttuuritapahtumat tuovat aluetaloudelle noin parisa-
taa miljoonaa hyvää, ja sekin kertoo sitä, miksi meidän täytyy voida satsata niin kulttuuriin
kuin liikuntaankin. Minusta se on erittäin tärkeä ja arvokas tekijä.

No, aluetalouksista puhuminen johtaa seuraavaan kysymykseen, mistä edustaja Krista
Kiuru tuossa äsken puhui hyvin ja perustellusti, eli SDP näkee, että meidän on nyt viisaasti
tuettava aluekehitystä kaikkialla Suomessa, ja niitä positiivisia rakennemuutoksia on pys-
tyttävä tukemaan tätä päivää paremmin. Siksi kannatan näitä SDP:n esityksiä, joissa läh-
demme siitä, että tätä positiivista rakennemuutosta tuemme eri alueilla Suomessa niin kor-
keakoulumuuntokoulutuksen ja näiden satsausten myötä kuin sitten erilaisten väylähank-
keiden myötä, ja myös minä uskon ja toivon, että eduskunnassa laajaa tukea näille ajatuk-
sille löytyy.

Kokonaistalouskeskustelu tässä nyt jää vähän pienemmälle, mutta todettakoon siihen ei-
liseenkin viitaten, että sinänsä tässäkin olisi ollut mahdollisuus hallituksella tehdä avauk-
sia oikeudenmukaisuuden puolesta, ja toivon, että jatkossa näemme niitä muun muassa si-
ten, että kasvu oikeasti kuuluisi kaikille [Puhemies koputtaa] myös sosiaalisesti ja eriarvoi-
suutta vähennettäisiin.

17.41 Eero Lehti kok: Arvoisa rouva puhemies! Tämän päivän uutinen Suomesta maail-
malle on todennäköisesti Pisa-tutkimusten tulokset. Suomi sijoittui jälleen varsin hyvin.
Olimme seitsemäs, joskin se ei ole ihan yhtä hyvä kuin parhaimmillaan, jolloin olemme ol-
leet maailman johtava valtio peruskoulutuksen järjestämisessä. Kuitenkin tämä Pisa-tutki-
mus jatkuvasti aiheuttaa kiinnostusta ympäri maailmaa, ja Suomeen tulee kyselyjä, kuinka
Pisa-tutkimuksen tuloksia on aikaansaatu ja mitä heidän omissa maissaan asian suhteen
voisi tehdä. Hyvä näin.
8



Pöytäkirjan asiakohta PTK 122/2017 vp
Valitettavasti kaksi kuukautta sitten oli OECD-maiden vertailu, jossa Suomi ei suin-
kaan pärjännyt yhtä hyvin. Oli tutkittu erilaisia kilpailutekijöitä, ja siellä oli 137 maata mu-
kana. Suomi sijoittui, ikävä kyllä, viimeiseksi työmarkkinoiden jäykkyydellä mitattuna.

Olin eilen talousvaliokunnan mukana vierailulla Suomen Pankissa, jossa käytiin läpi eri
maiden tämän vuosituhannen aikaista työllisyyskehitystä, ja mieleenpainuva yksityiskoh-
ta oli Saksan elpyminen. Siellä järjestettiin uudelleen työmarkkinat niin sanotun Hartz-so-
pimuksen myötä, jolloin paikallinen, yrityskohtainen sopiminen tuli aivan toisella tavalla
mahdolliseksi kuin aikaisemmin. Se lisäsi työllisyyttä aivan dramaattisesti. Toki on myön-
nettävä, että siellä erilaiset palkkausjärjestelmät eivät välttämättä yksilöiden kohdalla ta-
kaa riittävää elintasoa, mutta yhteiskunnan tukitoimenpiteet ovat sitten tukemassa. On pa-
rempi, että on jotain työtä kuin ei mitään työtä. Se, että on työpaikalla, tarkoittaa useimmi-
ten ammattitaidon parantumista ja eteenpäinpääsyn mahdollisuuksia.

Tämä esimerkki kyllä pakotti minut miettimään, että miten Suomessa, jossa maailman
ainoana on yleissitova järjestelmä. Minun mielestäni vastoin perustuslakia, joka sanoo, että
jokaisella on oikeus olla sopimatta tai sopia, kun yleissitovuus sitoo niitäkin, jotka eivät ole
olleet kummallakaan puolella sopimista. Saksassa yleissitovuus tarkoittaa sitä, että jos hy-
väksyt yleissitovuuden, niin se on sinun oma asiasi, mutta Suomessa se on pakottavaa lain-
säädäntöä, ja ei ole vielä toistaiseksi missään mitattu, onko se perustuslain mukaista. Ei ai-
nakaan sen hengen mukaista.

Työmarkkinoiden kannalta kaikista kiusallisin ryhmä Suomessa on nuoret miehet, joi-
den opinnot ovat jääneet peruskoulun tasolle, joiden työnsaanti työmarkkinoilla on kaikis-
ta vaikeinta. Työttömyysaste on huikea, ja olen monta kertaa miettinyt, voitaisiinko jotain
asian suhteen tehdä pikaisesti.

Eräs ratkaisu, joka on tullut mieleeni, on se, että kun uuden liikennelain myötä ammat-
timainen ajokortti on mahdollista myöntää 21-vuotiaalle ja Suomen armeija kouluttaa jat-
kuvasti tuhansia nuoria miehiä ammattiajokortin saamisen tasolle, niin tätä koulutusta voi-
taisiin lisätä varsin hyvin. Armeijalla on siihen kaikki edellytykset, kalustot ja kokemus,
mutta määrärahoja ei ole. Nämä samat nuoret miehet ovat kuitenkin valtion taakkana usein
sosiaali- ja terveysmenojen kautta huomattavasti suuremmalla summalla. Jos kutsuntoihin
pyydettäisiin näitä ihmisiä, nuoria miehiä, joilla nimenomaan peruskoulu on alla ja tulevai-
suus ei kuitenkaan näytä kovin ruusuiselta, ja jos heillä olisi vapaaehtoisuutta osallistua
vaikka suppeampaan varusmieskoulutukseen, jonka lopputuloksena olisi huoltosotamie-
hen arvo mutta ennen kaikkea se, että käytännön työhakemus sitten sisältäisi ammattiajo-
kortin, niin tällä luulisin olevan käytännön merkitystä nimenomaan näiden nuorten ihmis-
ten työllistymisessä, ja sitä kautta myös yhteiskunnan kustannusrakenne vähän helpottuisi
sosiaaliturvan osalta.

Arvoisa rouva puhemies! Toivon, että seuraavissa budjettineuvotteluissa voitaisiin poh-
tia, voidaanko sosiaali- ja terveysministeriön määrärahoista siirtää jonkin verran Suomen
armeijan käyttöön kyseiseen tarkoitukseen.

17.45 Krista Kiuru sd (vastauspuheenvuoro):  Arvoisa puhemies! Haluan vain tukea
edustajaa siinä, että kyllä tämän kasvun esteitä kun käydään läpi, on myös muita kuin työ-
markkinoiden toimivuus sellaisina seikkoina, joita kannattaa ottaa huomioon. Nostitte hy-
vän esimerkin siitä, että tosiasiassa meidän iso ongelma on se, että 15 prosenttia ikäluokas-
ta siis jättää koulun perusasteen varaan. Sellainen sallivuus, joka yhteiskunnassa tähän
asiaan liittyy, johtaa kyllä tämän yhteiskunnan kannalta ikävään lopputulokseen. Myös yk-
9



Pöytäkirjan asiakohta PTK 122/2017 vp
silöllisesti se hinta, että meidän nuoret eivät saa työllisyysastettaan enempään kuin 40 pro-
senttiin, on iso kysymys tulevaisuuden yhteiskunnan kannalta. Minä kiinnittäisin todella
paljon huomiota erityisesti siihen, että meidän nuori ikäluokka kävisi koulut, ja 20—24-
vuotiaat nuoret miehet, joista jo 21 prosenttia on joko koulutuksen tai työelämän ulkopuo-
lella, [Puhemies koputtaa] ovat tässä iso haaste.

17.46 Eero Lehti kok (vastauspuheenvuoro):  Arvoisa rouva puhemies! Sopisi aloittaa
yleissitovuuden purkamisesta. Se on ainutkertainen, ainoa maailmassa oleva järjestelmä.
En usko, että sillä on merkittäviä vientimahdollisuuksia, mutta jos se kotimaassa purettai-
siin, niin edustajan ongelmista päästäisiin ainakin osittain eroon, koska se oli juuri ratkaisu
Saksan työmarkkinauudistuksessa.

17.47 Krista Kiuru sd (vastauspuheenvuoro):  Arvoisa puhemies! Jos työllisyysastetta
halutaan nostaa, niin kaikkein voimakkaimmin tehoava toimi on edustajan ehdotuksen si-
jasta se, että jokainen toiselle asteelle kykenevä nuori oikeasti kävisi toisen asteen lop-
puun. Sellainen ajatus, että Suomessa yhdeksän luokkaa koulua riittäisi jatkossa — se ei
vain ole mahdollista. Jos työllisyysastetta halutaan aidosti nostaa, niin se, että meidän nuo-
ret kävisivät toisen asteen koulutuksen, joka olisi maksuton, johtaisi parhaimmillaan sii-
hen, että vähintään 3 prosenttiyksikköä työllisyysastetta saataisiin nostettua. Tämän halli-
tuksen tavoitehan oli juuri se 3 työllisyysasteyksikköä, jota ei tule nyt, koska oppivelvolli-
suutta ei haluttu pidentää. Sen sijaan halutaan tuomita monet nuoret 40 prosentin työlli-
syysasteeseen, kun se muuten olisi 70. Kyllä kasvussa ja työmarkkinoiden uudistuksissa on
kysymys erityisesti siitä, että saadaan osaavaa työvoimaa.

17.48 Eero Lehti kok (vastauspuheenvuoro):  Arvoisa puhemies! En oikein usko sellai-
seen koulutukseen, johon asianosainen pakotetaan. Kyllä se motivaatio pitää olla, jotta
sieltä myös valmistutaan niiden taitojen kera, jotka on sitten tarkoitettu työmarkkinoilla to-
teutettavaksi.

En nyt ymmärrä, että kun Saksassa liittokansleri Gerhard Schröder sai vastoin omia so-
siaalidemokraatteja tämän uudistuksen vietyä läpi, niin miksi sitten tässä eteenpäin pyrki-
vässä sosiaalidemokraattisessa liikkeessä tätä ideaa ei oteta millään ilveellä edes harkitta-
vaksi. Nyt ensimmäisen kerran, arvoisa eduskunnan puhemies, kuulin, että työministeri-
kin oli alkanut epäillä, että olisikohan tässä jotain uudistamisen paikkaa. Kun Suomen ta-
loushistoria 50 vuoden kuluttua kirjoitetaan, niin siellä on aika synkkä luku, joka suunnil-
leen otsikoidaan "yleissitovuus".

17.49 Krista Kiuru sd (vastauspuheenvuoro): Arvoisa puhemies! Kun tässä haastetaan,
niin haastan takaisin. Minä olen aina ihmetellyt sitä, että 70-luvun jälkeen ei ole kokeiltu
sitä, että nuorisoikäluokka pystyisi käymään toisen asteen koulutuksen loppuun, koska ar-
gumentti on ollut juuri se, ettei kaikkia huvita. Mitä jos silloin, kun peruskoulu keksittiin,
olisi ajateltu, että se kuusi luokkaa koulua riittäisi meille niin kuin Guatemalassa — mutta
sielläkin opetusministeri ajatteli, että Guatemalan intiaanit pitäisi saada kaikki kouluun, ja
yhdeksän luokkaa heillekin tuli tavoitteeksi peruskouluun. Jos Suomessa ja Guatemalassa
oppivelvollisuus on yhdeksän luokkaa, niin kyllä meidän täytyy ruveta täällä miettimään,
mahtaako se enää riittää, mahtaako se riittää koulutetun, osaavan työvoiman saamiseksi.
Tämän sulkevat erityisesti monet puolueet tässä ajassa ja keskustelussa pois, tästä ei voi
10



Pöytäkirjan asiakohta PTK 122/2017 vp
edes keskustella. 70-luvun jälkeen ei ole haluttu tehdä reformeja siihen, että olisi pidennet-
ty oppivelvollisuusikää ja muutettu toinen aste täysin maksuttomaksi. Se olisi johtanut sii-
hen, että nuoret olisivat saaneet toisen asteen tutkinnon, niin kuin nykyäänkin peruskoulun
käy lähes 100 prosenttia nuorista.

17.50 Eero Lehti kok (vastauspuheenvuoro): Arvoisa puhemies! Epäilen, että kasvatus-
tieteilijät ovat oikeassa: kaikille ei oikein maistu teoreettisesti värittynyt opetus, vaikka
kuinka yritettäisiin maistatuttaa. Käytännön työ ja käytännössä harjoittelu sopii ehkä joil-
lekin paremmin. Yhteiskunnan kannalta lopputulos ratkaisee. Jos saadaan kisällikoulutuk-
sen kautta tai työharjoittelun kautta, tai edes armeijan kautta, ihmisille sellaista motivaa-
tiota, että kannattaa yrittää ja päästä elämässä eteenpäin, niin pidän sitä parempana kuin
että yritetään antaa kaikille ihmisille kovin teoreettisesti painottunutta, pitkää koulutusta.
Joillekin sopii, joillekin ei.

17.51 Hannu Hoskonen kesk: Arvoisa rouva puhemies! Kun on seurannut tätä keskuste-
lua lisätalousarvioon liittyen, niin tulee väkisin mieleen se, että oikeastaan valtiontalouden
ja julkisen talouden kannalta yleensä on aivan ratkaisevan tärkeää se, että ihmisillä todella
on töitä. Ja kun tässä nyt on viitattu tähän Saksassa 2002—2005 käytyyn Hartz-uudistuk-
seen, jonka tämä saksalainen Volkswagenin henkilöstöpäällikkö Peter Hartz aikanaan
suunnitteli — hänen kohtalonsa oli tietysti hyvin... — niin hänen tekonsa jäi Saksan histo-
riaan: työllisyys parani. Toki siellä oli ongelmiakin, mutta niin kuin edustaja Eero Lehti ai-
van oikein totesi, parempi on sekin, että on jonkinasteista työtä ja sitten yhteiskunta auttaa,
mikäli sillä ei selviä, ja että jokainen ihminen saa jonkinasteista työkokemusta ja sitä kaut-
ta sitten myös sitä kuuluisaa sosiaaliturvaa ja eläketurvaa vanhojen päivien varalle.

Mutta äärimmäisen tärkeää tässä on huomata se, että Saksassa toimi se järjestelmä. Se
on heidän järjestelmänsä, he tekivät sen omista lähtökohdistaan, ja siellä Saksassa on huip-
putyöllisyystilanne edelleen, ja Saksan kansantalous kasvaa aivan hurjaa vauhtia. Taitaapa
olla, tai on ihan varmasti, Euroopan ainoa maa, joka tuottaa aivan valtavia ylijäämiä per
vuosi: julkinen talous, valtiontalous, ja kuntien ja kaupunkien talous myös. Mutta meidän
pitäisi huomioida Suomessa se, että ei tämä Hartz-uudistus varmaan sellaisenaan toisi
meille jokaiselle ihmiselle mitään lottovoittoa, vaan meidän tulisi kehittää tässä maassa
omista lähtökohdistamme vastaava Hartz-uudistus, millä nimellä se sitten tuleekaan.

Mutta se on selvä asia, että kun meillä on tänä päivänä hyvin, hyvin monella yhteiskun-
nan alalla työvoimapula — kuten edellisessä puheenvuorossa mainitsin, ravintola-alalla on
valtava työvoimapula, ja tämän päivän rekkafirmat valittavat siitä, että he eivät saa nuoria
miehiä ja naisia auton rattiin, eivät millään, metsäkonealalla on valtava puute osaavasta
työvoimasta, konepajoilla on valtava työvoimapula — niin onhan meillä selvästi aitoja pa-
rantamisen tarpeita. Toivon, että niihin tartutaan, ja sen tarttumisen pitää tapahtua ihan lä-
himpien vuosien aikana, koska meillä ei siihen enää aikaa ole.

17.53 Krista Kiuru sd: Arvoisa puhemies! Tänäänhän on ollut keskustelussa se, miten
aluetaloudessa saadaan kasvua aikaan. Olemme yrittäneet haastaa istuvaa hallitusta siitä,
että rakenteellisiin muutoksiin pitäisi myös vastata näillä positiivisen rakennemuutoksen
alueilla. On aivan kestämätöntä, että jos alueilla tarvittaisiin vientivetoisen kasvun vauh-
dittajaksi sekä diplomi-insinöörejä että insinöörejä, niin niitä ei ole. Kun me täällä vaadim-
me, että me tekisimme muuntokoulutuksella lisää näitä tärkeitä osaajia työmarkkinoiden
11



Pöytäkirjan asiakohta PTK 122/2017 vp
käyttöön, niin sitten me kuulemme valtiovarainvaliokunnassa, että tämä tarve on aivan
poskettoman suuri ja määrärahat on arvioitu aivan väärin. Siksi me sosiaalidemokraatit esi-
timme, että laitetaan tähän nyt 12 miljoonaa lisää rahaa, ja pidämme siitä kiinni.

Yksistään Satakunnan alueella on valtava pula diplomi-insinööreistä ja insinööreistä, ja
meidän pitäisi pystyä vastaamaan siihen tarpeeseen, joka on huutava. Tällä hetkellä halli-
tus ei tee positiivisen rakennemuutoksen toimia ollenkaan Satakuntaan, vaan vastauksena
valtiovarainministeri on todennut, että odotetaan, että valuisivat sieltä Varsinais-Suomen
rajan yli ne positiivisen rakennemuutoksen hedelmät. Tässä suhteessa linja on väärä, kos-
ka haluan korostaa sitä, että Porin yhteenlaskettu euromääräinen vienti on isompi kuin Tu-
run euromääräinen vienti ja kaupungeilla on aika iso kokoero. Siksi positiivisen rakenne-
muutoksen tukeminen on tärkeää eikä vain Satakunnassa vaan eri puolilla Suomea. Olem-
me esittäneet myös infrahankkeita tätä positiivista rakennemuutosta ryydittämään, ja siinä
samassa olisimme valmiit myöskin satsaamaan innovaatio-, tiede- ja tutkimuspanostuk-
siin paljon enemmän.

Keskustelu päättyi ja asian käsittely keskeytettiin.
12


