















































DEMA23D.tmpSave.xml


Pöytäkirjan asiakohta PTK 47/2015 vp
Pöytäkirjan asiakohta 

PTK 47/2015 vp

Täysistunto

Torstai 8.10.2015 klo 16.00—20.08

2.1. Suullinen kysymys eläkeläisten asumistuen leikkaamisesta (Anneli Kiljunen sd)
Suullinen kysymys SKT 26/2015 vp

Suullinen kyselytunti

Toinen varapuhemies Paula Risikko: Ensimmäinen kysymys, edustaja Kiljunen.

Keskustelu

16.02 Anneli Kiljunen sd: Arvoisa rouva puhemies! Tänään tuhannet ihmiset eri puolilta
Suomea kokoontuivat mielenosoitukseen Helsinkiin. Mielenosoituksessa vastustettiin
eläkkeensaajien asumistuen leikkauksia. Näillä ihmisillä on aito hätä omasta tulevaisuu-
destaan. Asumisen leikkauksista kärsivät etenkin ikääntyvät naiset, jotka ovat olleet jo työ-
elämässä pienituloisia, hoitaneet lapset eivätkä siten pystyneet kerryttämään eläkettä eivät-
kä riittävää toimeentuloa itselleen. Tästä syystä asumistuella on erittäin suuri merkitys pie-
nituloisten ihmisten elämässä ja arjessa. Arvoisa ministeri Mäntylä, tehän lupasitte, että
korjaatte asumistukileikkauksen vääryyden, joka kohdistuu pienituloisiin eläkkeensaajiin.
Nyt on käynyt ilmi, että ette korjaakaan. Miten te perustelette ihmisille, että olette valin-
neet kaikkein pienituloisimmat eläkeläiset säästöjenne maksajiksi?

16.03 Sosiaali- ja terveysministeri Hanna Mäntylä (vastauspuheenvuoro): Arvoisa pu-
hemies! Tämä toimenpide on yksi hallituksen ohjelman toimenpiteistä, ja tiedetään, että se
ei varmasti ole meille kenellekään helppo. Olemme kuitenkin nyt siinä tilanteessa, että
meidän on välttämättä pystyttävä meidän järjestelmiä selkeyttämään ja järjestelmiä on pys-
tyttävä myöskin yhdenmukaistamaan. Eläkkeensaajien asumistuen kohdalla teimme tarkat
vaikutusarvioinnit siitä, millä tavalla tämä kohdistuu eri eläkeläisiin, ja sen pohjalta teim-
me sitten hallituksessa linjauksen, että näitä vaikutuksia sitten lievennämme ja rakennam-
me siihen niin sanotun suojaosuuden ja myöskin siirtymäajan.

Toinen varapuhemies Paula Risikko: Pyydän niitä edustajia, jotka haluavat esittää lisä-
kysymyksiä, ilmoittautumaan painamalla V-painiketta ja nousemalla seisomaan.

16.04 Anneli Kiljunen sd (vastauspuheenvuoro): Arvoisa puhemies! Valitettava tosiasia
on se, että eläkkeensaajien asumistuen lakkauttaminen ei kuitenkaan ole ainoa säästökoh-
de. Tämän lisäksi hallitus korottaa sosiaali- ja terveyspalvelujen asiakasmaksuja yli 20 pro-
sentilla, leikkaa lääkekorvauksia, leikkaa matkakorvauksia ja alentaa eläkkeensaajien os-
tovoimaa. Näistä leikkauksista kärsivät kaikki eläkkeensaajat. Ministeri Stubb, nyt kun te
näin monella rintamalla heikennätte eläkeläisten toimeentuloa, oletteko te laskeneet näi-
 Tarkistettu
4.0



Pöytäkirjan asiakohta PTK 47/2015 vp
den toimien yhteisvaikutuksia Suomen eläkkeensaajiin, jotka ovat tämän maan meille ra-
kentaneet?

16.05 Valtiovarainministeri  Alexander  Stubb  (vastauspuheenvuoro): Arvoisa rouva
puhemies! Sitä lukua minulla tietenkään tässä juuri nyt ei ole päässä, mutta joka kerta, kun
me rakennamme sekä budjettia että julkisen talouden suunnitelmaa tuonne vuoteen 2019
saakka, niin teemme toki matkan varrella vaikutusarvioita. Se on osa sitä työtä, mitä val-
tiovarainministeriössä jatkuvasti tehdään.

Nyt kun me teemme laajoja sopeutuksia esimerkiksi ensi vuodelle, me otamme 5 miljar-
dia euroa lisää velkaa ja me sopeutamme noin 800 miljoonan euron edestä, niin silloin ne
leikkaukset valitettavasti koskevat kaikkia tulonsaajia: eläkeläisiä, työttömiä, lapsiperhei-
tä, opiskelijoita. Se on leikkausten valitettava totuus.

16.06 Outi Alanko-Kahiluoto vihr (vastauspuheenvuoro): Arvoisa puhemies! Hallitus
sanoo, että on arvioitu vaikutuksia, mutta valitettavasti heräsi kysymys, onko arvioitu kun-
nolla, onko tehty kunnollisia selvityksiä. Esimerkiksi jos ajatellaan tätä hallituksen esitys-
tä eläkkeensaajien asumistuen sulauttamisesta yleiseen asumistukeen, niin herää kysymys,
tukeeko se esimerkiksi tulevaisuudessa sillä tavalla omaishoitoa kuin tämä nykyinen eläk-
keensaajan asumistuki, joka on yksilökohtainen toisin kuin yleinen asumistuki, joka on
perhekohtainen. Ja oletteko ottaneet hallituksessa huomioon sen, että eläkkeensaajat ovat
hyvin erilaisessa asemassa keskenään, että siellä on sellaisia eläkkeensaajia, jotka ovat hy-
vin nuorena jääneet esimerkiksi mielenterveyssyistä eläkkeelle, siellä on vammaisena syn-
tyneitä, kehitysvammaisia, jotka ovat pienellä eläkkeellä, siellä on paljon työikäisiä eläk-
keensaajia, mutta sitten myöskin ikääntyneitä? Tämän esityksen seurauksena eläkkeensaa-
jien mahdollisuus asua (Puhemies: Aika!) yksin, pärjätä omassa kodissa heikkenee ja niin
edelleen. Onko näitä kaikkia (Puhemies koputtaa) seurauksia vakavasti arvioitu?

16.07 Sosiaali- ja terveysministeri Hanna Mäntylä (vastauspuheenvuoro): Arvoisa pu-
hemies! Tämän eläkkeensaajien asumistuen kohdalla täytyy muistaa, että siellä on myös-
kin eläkkeensaajia, joilla tämä asumistuki tulee nousemaan. (Touko Aalto: Marginaalinen
määrä!) Ja myöskin olemme sitten toteuttamassa tämän toimeentulotuen Kela-siirron, joka
myöskin luo tilanteen, että meillä on yhden luukun periaate vihdoin ja viimein Suomessa.
(Eduskunnasta: Erinomaista!) Tästä on puhuttu pitkään ja tästä on puhuttu paljon, ja me
olemme tekemässä sen, ja sen hyöty on nimenomaan se, että ihmisten ei tarvitse enää ha-
kea luukulta toiselle niitä etuuksia, joihin he ovat oikeutettuja, vaan heillä on yksi paikka,
jossa heitä voidaan ohjata myös siihen, että he saavat kaikki ne tuet ja etuudet. Tämä kos-
kee vammaisia, mielenterveyspotilaita, eläkeläisiä, kaikkia näitä ryhmiä, joista me puhum-
me eläkeläisinä, eli se on aivan totta, että eläkkeensaajat eivät suinkaan kaikki ole iäkkäitä,
vaan siellä on hyvin erilaisia ryhmiä.

16.08 Aino-Kaisa Pekonen vas (vastauspuheenvuoro): Arvoisa rouva puhemies! On tot-
ta, että asumistuen leikkaaminen, heikentäminen nimenomaan eläkeläisiltä on erittäin epä-
oikeudenmukaista ja on ansaitusti aiheuttanut paljon huomiota niin täällä eduskuntasalissa
kuin tietysti kansalaisten kesken. Tänään tuolla Kansalaistorilla tapasimme valtavan jou-
kon vihaisia eläkeläisiä. Aivan syystä olivatkin vihaisia näistä suunnitelmista.
2



Pöytäkirjan asiakohta PTK 47/2015 vp
On myös totta, että yhdistettynä muihin hallitusohjelman leikkauksiin tämä eläkeläisten
asumistuen leikkaaminen on erittäin kohtuutonta ja tässä kasaantuu valtavasti tukien me-
netyksiä, leikkauksia nimenomaan yhdelle ihmisryhmälle. Jo nyt arvioidaan, että monet
eläkeläiset joutuvat tämän päätöksen myötä siirtymään toimeentulotuen piiriin. Oletteko,
arvoisa ministeri, arvioinut, mitä vaikutuksia tällä on toimeentulotuen saajiin, kuinka pal-
jon toimeentulotukea saavien määrä tulee nousemaan, (Puhemies koputtaa) ja mitä vaiku-
tuksia sillä on (Puhemies: Aika!) kunnille?

16.09 Perhe-  ja  peruspalveluministeri  Juha Rehula (vastauspuheenvuoro): Arvoisa
rouva puhemies! Arvioita on tehty. Toki ne arviot täsmentyvät, lähtien siitä, että kun nyt
ensin saadaan laki siihen muotoon, että se on eduskunnan käsittelyssä, niin nähdään se täs-
mällinen sisältö, miten mikäkin asia muuttuu. Toisekseen budjetissa on varauduttu val-
tionosuuksilla siihen toimeentulotuen määrän kasvuun sillä arvioperusteella ja niillä par-
hailla tiedoilla, jotka meillä tällä hetkellä on.

Kokonaisvaikutusten arvioinnista on tullut sellainen muotisana, että kysytään, että olet-
teko te kokonaisarvioinnin tehneet. Toisaalta pitää sitten muistaa, että me tulemme panos-
tamaan esimerkiksi ikääntyvän väestön kotipalveluihin, kotihoitoon, omaishoidon tukeen.
Ne ovat asioita, jotka ovat siellä toisella puolella, missä yritetään tehdä sitä turvaverkkoa,
jotta mahdollisimman moni voisi asua kotona ja mahdollisimman pitkään.

Sitten yksi virhekorjaus, koskien väittämää siitä, että kaikki maksut nousevat: esimer-
kiksi (Puhemies: Aika!) terveydenhuollon asiakasmaksuissa katto säilyy ennallaan.

16.10 Tuula Haatainen sd (vastauspuheenvuoro): Arvoisa puhemies! Todellakin asian-
tuntijakuulemisissa on tullut selväksi, että hallituksen esityksissä ja budjetin mukana ei ole
tullut riittäviä arvioita siitä, mitkä nämä vaikutukset ovat yksilötasolla. Ja puhumme nyt jo
entuudestaan pienituloisista ihmisistä, tavallisista eläkkeensaajista, joille kertyy nyt mo-
nelta suunnalta erilaisia leikkauksia ja maksujen korotuksia. Meillä on asiakasmaksut jo
esimerkiksi OECD-maiden korkeimpia, ja niitä tullaan nyt entisestään nostamaan vielä, jo-
ten käteenjäävä tulo pienenee niin vähäiseksi, että ihmiset ajautuvat toimeentulotukiluu-
kulle. Siellä on myös monia sellaisia elementtejä, kuten eläkkeensaajan asumistuen leikka-
us, jotka tulevat johtamaan siihen, että ihmisten kyky selviytyä kotona yksin — jotta väl-
tytään laitoksiin joutumiselta — heikkenee. Kysynkin ministeri Mäntylältä: onko teillä tu-
lossa riittäviä kunnollisia yksilötason vaikutusarvioita siitä, mitä nämä ihmisten arjessa to-
della tarkoittavat?

16.11 Sosiaali- ja terveysministeri Hanna Mäntylä (vastauspuheenvuoro): Arvoisa pu-
hemies! Kuten tässä aikaisemmin tuli esiin, niin totta kai me tarkastelemme näitä asioita
matkan varrella ja seuraamme, se on aivan luonnollista. Ilman muuta niitä vaikutuksia ar-
vioidaan koko ajan, kun näitä prosesseja viedään eteenpäin.

Ja kuten tässä ministeri Rehula jo mainitsi, pitää myöskin muistaa, että meillä on paljon
sellaisia asioita hallituksen ohjelmissa, joilla me nimenomaan tuemme näiden eläkeläisten
asemaa ja nimenomaan sitä kotona pärjäämistä, kotona selviytymistä, ja tähän osana kuu-
luu myöskin omaishoitajien tuen ja jaksamisen lisääminen.

Näiden lääkesäästöjen ja matkakorvausten osalta olemme nimenomaan hakeneet sellais-
ta ratkaisua, joka on tasapuolinen, ja se kohtelee tasapuolisesti myös nimenomaan siltä
3



Pöytäkirjan asiakohta PTK 47/2015 vp
osin, että lääkesäästöjä esimerkiksi ei maksateta vain lääkkeiden käyttäjillä, vaan siihen
yhteiskuntavastuun mukaisesti osallistuvat muutkin toimijat kokonaisuudessaan.

16.12 Perhe- ja  peruspalveluministeri  Juha Rehula (vastauspuheenvuoro): Arvoisa
rouva puhemies! Kaksi konkreettista asiaa.

Eläkkeensaajien asumistuen muuttaminen osaksi yleistä asumistukea: Kustannusvaiku-
tusten arviointia on esimerkiksi myöskin se, että on tiedossa, että oli 743 euroa kuussa ta-
kuueläkettä saavia ihmisiä, joitten asumistuki olisi heikentynyt. Miinusmerkki olisi ollut
200 euroa, jopa yli. Mitä on tehty? Nyt on yhteensovittamisen yhteydessä puskuri, on
enimmäismäärä, 60 euroa kuussa, jonka asumistuki voi pienentyä, sitä varten, että tällaiset
kohtuuttomuudet eivät toteutuisi.

Toisekseen sairastamisen osalta: Sairastaminen köyhdyttää ihmisiä, se on yksi köyhyy-
den aiheuttaja. Maksukatot pysyvät ennallaan, millä on niitten ihmisten toimeentuloon
keskeinen vaikutus, jotka paljon sairastavat.

16.14 Anna-Maja Henriksson r (vastauspuheenvuoro): Värderade fru talman! Det är
nog så att den är mycket problematisk, den här aviserade nedskärningen av pensionärernas
bostadsstöd som regeringen nu går in för, och jag undrar om regeringen har tittat på exem-
pelvis hur man har gjort i Sverige där man har — om jag har förstått saken rätt — ett ge-
mensamt kostnadstak för både mediciner, vårdkostnader och självrisk överhuvudtaget som
berör pensionärer i den service de behöver ofta.

Elikkä, arvoisa puhemies, tämä hallituksen leikkaaminen nyt eläkeläisiltä koskien juuri
asumistukea on erittäin problemaattista, ja se lyö juuri niitä eläkeläisiä kohti, joilla on pie-
nimmät tulot ja jotka ovat myös hyvin usein riippuvaisia lääkkeistä ja niin edelleen. Mie-
tin, onko hallitus tutustunut siihen Ruotsin malliin, jossa ilmeisesti on yksi yhteinen oma-
vastuukatto, jonka piiriin kuuluvat sekä lääkkeet, matkakorvaukset että asiakasmaksut hoi-
va- ja hoitopalveluissa. Olisi varmasti syytä tutustua tähän malliin, jotta voitaisiin saada ai-
kaan oikeudenmukaisempi malli kokonaisuudessaan.

16.15 Perhe- ja  peruspalveluministeri  Juha Rehula (vastauspuheenvuoro): Arvoisa
rouva puhemies! Näitä maksukattojen yhtenäistämisiä on valmisteltu useitten hallituskau-
sien aikana. Tämä meidän järjestelmä on sen kaltainen, että sellaiseen yhteen yhtenäiseen
maksukattoon, niin hyvältä kuin se kuulostaisi, niin hyvä kuin olisi, että ihminen olisi yksi
kokonaisuus tässäkin kohdassa ja olisi se yksi näkökulma ja yksi enimmäismäärä... Se kuu-
lostaa hyvältä, ja se tavoite on edelleen olemassa — mutta kun on ne käytännön asiat. Ja
kun, edustaja, kysyitte, onko tutustuttu, niin kyllä tässä matkan varrella on tutustuttu muun
muassa siihen, miksi eri maksukattojen yhteensovittaminen on hankalaa. Se johtuu tästä
meidän byrokraattisesta mallistamme, meidän niin monimuotoisesta sosiaaliturvasta ja
maksujen eriluontoisuudesta.

16.16 Merja Mäkisalo-Ropponen sd (vastauspuheenvuoro): Arvoisa puhemies! Ikäih-
misemme ansaitsevat säällisen toimeentulon ja inhimillisen elämän. Kuulin eilen televisi-
osta, että suuresti arvostamani ministeri Rehula oli sitä mieltä, ettei henkilöstömitoituksel-
la ole merkitystä hoidon laadun kannalta. Mahdoinkohan kuulla ja ymmärtää oikein? Olen
itse kymmenen vuotta kouluttanut laadukasta ja kuntouttavaa hoitotyötä ja työskennellyt
4



Pöytäkirjan asiakohta PTK 47/2015 vp
hoitajien rinnalla muutosvalmentajana ja tiedän, että toimintakyvyn ylläpitäminen ja
omannäköisen elämän turvaaminen edellyttävät kolmea asiaa: oikeaa asennetta, ammatti-
taitoista ja osaavaa henkilökuntaa sekä riittäviä resursseja. Jos henkilöstömitoitus laskee
nykyisestä 0,5:stä, aivan varmasti hoidon, hoivan ja kuntouttavan toiminnan taso laskee.
Ikäihmisemme eivät ansaitse tätä. Kysymys on arvoista. Oletteko, ministeri Rehula, itse
käynyt tutustumassa hoito- ja hoivatyön arkeen esimerkiksi palvelutaloissa?

16.17 Perhe-  ja  peruspalveluministeri  Juha Rehula (vastauspuheenvuoro): Arvoisa
rouva puhemies! Kyllä olen käynyt ja näen hyvin lähellä omassa elämänpiirissänikin, mitä
on, kun tarvitaan hoitoa ja hoivaa, jos ei ihan ympärivuorokautisesti, niin hyvin usein.
Meillä on joukko ihmisiä, jotka tarvitsevat yksi yhteen -mitoituksen: jatkuvan seurannan,
toisen ihmisen lähelläolon, sen, että ei pääse tapahtumaan mitään sellaista, että ihminen va-
hingoittaa itseään. Yhden yksittäisen luvun ääneenlausuminen on mahdoton asia. Meillä
on hoidon ja hoivan tarvetta, jossa tarvitaan yksi yhteen -mitoitus.

16.18 Päivi Räsänen kd (vastauspuheenvuoro): Arvoisa rouva puhemies! Varmasti, mi-
nisteri Rehula, on tällaista hoidon tarvetta, mutta kyllähän yleisesti on tiedossa se, että van-
hustenhoidossa niitä hoitavia käsiä puuttuu, ja se on yksi iso, todellakin iso, laadun ongel-
ma vanhustenhoivassa.

Hallitus aikoo leikata lääkekorvauksia varsin ankaralla kädellä, 50 miljoonalla eurolla,
vaikka omavastuuosuudet ovat jo nyt kansainvälisesti vertaillen korkealla tasolla. Kun sa-
maan aikaan toteutetaan sitten näitä muita leikkauksia ja asiakasmaksujen korotuksia, niin
näiden muutosten yhteisvaikutus on kyllä pienituloisten eläkeläisten näkökulmasta kova.
Kysyn ministeri Rehulalta: onko hallitus ottanut huomioon sen, että näiden muutosten jäl-
keen osa ikäihmisistä saattaa jättää tarvitsemansa lääkkeet ostamatta, koska niihin ei ole
varaa — tämä ilmiöhän on meille tuttu — ja niin joutua sairaalahoitoon? Kysyn: varautuu-
ko hallitus erikoissairaanhoidon kulujen kasvamiseen näiden muutosten (Puhemies: Ai-
ka!) myötä?

16.19 Sosiaali- ja terveysministeri Hanna Mäntylä (vastauspuheenvuoro): Arvoisa pu-
hemies! Tämä ikääntyneiden ihmisten lääkehoito on erittäin tärkeä ja oleellinen kysymys
tässä keskustelussa, ja olemme hallituksessa ja ministeriössä käyneet kyllä keskustelua hy-
vin paljon nimenomaan myöskin tästä rationaalisesta lääkehoidosta. Tämä on se suunta,
mihin meidän pitää tulevaisuudessa tässä pyrkiä, sen sijaan, että me teemme näitä lääke-
korvausten säästöjä — nimenomaan se, että lääkehoito on aina mielekästä ja se on aina tar-
peellista — koska tiedetään hyvin, että tällä hetkellä meillä on esimerkiksi vanhuksia, jot-
ka syövät tarpeettomasti lääkkeitä, joita he eivät välttämättä tarvitse, siellä on päällekkäi-
syyttä. Me katsomme, että tämä on nyt se suunta, johon tulevaisuudessa meidän pitää läh-
teä etenemään, ja nimenomaan sen kautta pitää kyetä löytämään myöskin niitä säästöjä.

16.20 Maria Guzenina sd (vastauspuheenvuoro): Arvoisa puhemies! Hallitus levittää
esityksillään turvattomuuden ilmapiiriä tässä maassa, ja etenkin vanhusten parissa tämä
turvattomuus tuntuu konkreettisesti sinä palautteena, jota esimerkiksi tämän päivän aikana
on tullut niin julkisuuden kautta kuin sitten sähköposteina meille edustajille. Haluaisin
muistuttaa, että viime hallituskaudella eduskunta teki yksimielisen tahdonilmaisun van-
huspalvelulakiin liittyvän riittävän henkilöstömitoituksen kirjaamisesta. Ministeri Rehula,
5



Pöytäkirjan asiakohta PTK 47/2015 vp
te olitte tekemässä tätä yksimielistä tahdonilmaisua ja niin oli myöskin pääministeri ja mei-
dän ulkoministerimme ja valtiovarainministerimme. Kyse on mahdollisuudesta ulkoilla ja
oikeudesta saada ravintoa, ruokaa, vaippansa vaihdettua oikea-aikaisesti, ja ilman riittävää
henkilökuntaa se ei onnistu. Olette varmasti jo kuullut, että Suomen perushoitajaliitto Su-
Per ottaa yhteyttä EU-viranomaisiin ja pyytää tutkimaan Suomen vanhustenhuollon tilan,
(Puhemies: Aika!) jos teidän suunnitelmanne onnistuvat. Onko teidän mielestänne hoita-
jien ja omaisten huoli turha?

16.21 Perhe- ja peruspalveluministeri  Juha Rehula kesk (vastauspuheenvuoro): Ar-
voisa rouva puhemies! Huoli on aiheellinen ja aito. Yksittäisen luvun — sen, että on viisi
hoitajaa kymmentä kohti tai neljä hoitajaa kymmentä kohden — takana, se pitää aina muis-
taa, on se palvelujen tarve. Tämmöisissä tehostetun palveluasumisen 7/24-yksiköissä, ta-
loissa, vanhainkodeissa, on hyvin erilaisia ihmisiä, ja ne erilaiset ihmiset tarvitsevat jota-
kin muutakin kuin sen kylmän luvun: siellä saatetaan tarvita aika ajoin, niissä taloissa ja
niissä paikoissa, joissa esimerkiksi hoitoratkaisuja tehdään, ulkoilupäätöksiä tehdään, niil-
tä henkilöiltä enemmän kuin mitään tämmöistä nolla pilkku jotain -lukua.

Miten eteenpäin? Toinen puoli — mitä hallitus yrittää ja mikä meidän tavoitteemme on
— on, että me saisimme ihan uudet toimintatavat (Puhemies: Aika!) ja mallit siihen, miten
vanhustenhoivaa ja -hoitoa tässä maassa järjestetään.

16.22 Heli Järvinen vihr (vastauspuheenvuoro): Arvoisa puhemies! Moni vanhus on täl-
lä hetkellä hädissään. Suomessa vietetään huomenna naisten palkkapäivää. Naisen palk-
kaeuro on tällä hetkellä 83 senttiä ja muutama kymmenys päälle, mutta naisen eläke-euro
on vain noin 75 senttiä. Tutkijaryhmä arvioi, että nämä hallituksen eläkeläisille suunnatut
leikkaukset kohdistuvat suurelta osalta juuri pienituloisiin eläkeläisiin, joista suuri osa on
nimenomaan naisia. Takuueläkkeen nosto on vain pieni korvaus kaikista tehdyistä leik-
kauksista, ja sen takia kysyn: millaisia suunnitelmia teillä on nimenomaan eläkeläisnais-
ten, jotka ovat todella heikoilla tällä hetkellä, tilanteen parantamiseksi?

16.23 Sosiaali- ja terveysministeri Hanna Mäntylä (vastauspuheenvuoro): Arvoisa pu-
hemies! Kuten tässä aikaisemminkin olen sanonut, niin kyllä, nämä leikkaukset ja meidän
hallituksen toimenpiteet eivät ole varmasti kaikkien mielestä oikeudenmukaisia (Kristiina
Salonen: Mutta teidän mielestä ovat!) eivätkä ne kohtele kaikkia tasapuolisesti, mutta me
olemme tilanteessa, jossa meidän on välttämätöntä tehdä voimakkaitakin toimenpiteitä,
jotta me myöskin pystymme turvaamaan ne eläkkeet ihmisille tulevaisuudessa. Ja on aivan
selvä asia, että meidän täytyy myöskin näitä tasa-arvonäkökulmia pystyä nostamaan kes-
kusteluun, ja ne ovat aivan varmasti asioita, joista hallituksen kesken käymme myöskin nii-
tä pohdintoja, onko sellaisia toimenpiteitä, joista voimme ajatella, että tulevaisuudessa niil-
lä nimenomaan tätä tilannetta pystytään korjaamaan.

16.24 Annika Saarikko kesk (vastauspuheenvuoro): Arvoisa puhemies! Näistä opposi-
tion puheenvuoroista muodostuu tietysti varsin synkeä kuva eläkeläisten asemasta ajatel-
len ensi vuoden budjettia. Tässä kuitenkin unohtuu kaksi asiaa, jotka on hyvä nostaa esiin.
Hallitus on siis muuttamassa eläkeläisten asumistuen ehdoiltaan ja muodoiltaan samanlai-
seksi kuin se on vaikkapa pienituloisen kahden työttömän vanhemman lapsiperheen osalta
— siis samankaltaiseksi ehdoiltaan. Toisekseen, poiketen hallitusohjelman esityksestä,
6



Pöytäkirjan asiakohta PTK 47/2015 vp
hallitus on muuttanut tapaa, jolla leikkaus toteutetaan, ja siihen muodostuu tämä 60 euron
katto.

Haluaisin ehkä kuitenkin nyt kysäistä, kun kuvaa on maalattu synkeäksi — itsekin tuo-
hon mielenosoitukseen sain hallituspuolueen kansanedustajana osallistua, ja keskustelu on
tarpeen, ja hallituspuolueiden pitää tietysti esityksistään kestää kritiikkiä — onko tämä nyt
totta, hallitus, että koko kuva eläkeläisten tilanteesta budjetin osalta on tämä, vai onko mi-
tään hyvää tulossa?

16.25 Perhe-  ja  peruspalveluministeri  Juha Rehula (vastauspuheenvuoro): Arvoisa
rouva puhemies! Ensi vuonna keväällä eduskuntaan tulee laki, jossa omaishoitajan asemaa
tullaan parantamaan, kotona tapahtuvan hoidon ja hoivan toimintatapoja ollaan uudista-
massa ja uudistetaan. (Eduskunnasta: Vihdoin! — Eduskunnasta: Hyvä!) Mitoitus on yksi
osa vanhustenhuollon kokonaisuutta. Meillä on aina ihmisiä, jotka tulevat olemaan 24/7
toisten ihmisten huollettavana, mutta meidän täytyy myös panostaa siihen, että mahdolli-
simman harva joutuisi sinne, koska se kotona asuminen ja sen kotona tapahtuvan elämisen
tukeminen on se ykkösasia, jolla selviää niin ihminen kuin tämä meidän mallimme ja jär-
jestelmämmekin.

16.26 Mika Niikko ps (vastauspuheenvuoro): Arvoisa puhemies! On selvää, että eläkeläi-
set ovat ansainneet arvokkaan vanhuuden ja heidän ostovoimansa tulee myös turvata, ja
siinä mielessä kysymys kyllä on ihan aiheellinen. (Eduskunnasta: Juuri näin!) Mutta mei-
dän täytyy kuitenkin muistaa, kuten edustaja Saarikko mainitsi, että nyt tätä eläkeläisten
asumistukea ollaan muuttamassa yhdenmukaiseksi muiden asumistukea saavien kanssa.
Tämä ei aina tarkoita sitä, että vuokra nousee: usean kohdalla se myös laskee.

Mutta nyt tämä itse kysymys, mikä tulee mieleen tässä, on se, että monella eläkeläisellä
on hyvin suuri asunto ja monet haluaisivat vaihtaa sen pienempään, mutta se ei onnistu,
koska Aran säännöt ovat niin tiukat. Aran jonossa olevat eläkeläiset eivät saa helposti kun-
nan vuokra-asuntoa pienempään vaihdettua, koska he eivät ole ensisijaisesti jonossa, kos-
ka he eivät ole asunnottomia. Voidaanko tähän asiaan hallituksen puolelta jollakin tavalla
tehdä joustoja, jotta ne eläkeläiset, jotka haluavat sen pienemmän asunnon, saisivat sen? Se
antaisi mahdollisuuden myös säästää näissä (Puhemies koputtaa) vuokranmaksuissa.

16.27 Maatalous- ja  ympäristöministeri  Kimmo  Tiilikainen  (vastauspuheenvuo-
ro): Arvoisa rouva puhemies! Tämä edustaja Niikon esille nostama kysymys on hyvin ai-
heellinen, ja se tuli joitain viikkoja sitten esimerkiksi tuolla Vuokralaispäivillä esille. Se
olisi kyllä yhteiskunnan toiminnan kannalta todella järkevää, että silloin kun henkilö kat-
soo, että ei tarvitse enää niin paljon neliöitä siihen asumiseensa, olisi joustavammin mah-
dollisuuksia vaihtaa pienempään, ja tätä järkevää toimintaa voin mielihyvin tuonne Aran
johdon suuntaan viestiä, että tässä lisää joustoa saataisiin.

16.28 Krista Kiuru sd (vastauspuheenvuoro): Arvoisa puhemies! Minusta nyt olisi tär-
keää, ettei vaihdettaisi puheenaihetta, (Naurua) tämä on erittäin tärkeä kysymys. Turvatto-
muus on todella kovaa tänä päivänä eläkeläisten joukossa, ja minusta se pelko, että yhä
useampi eläkeläinen joutuu jopa asunnottomaksi, on aivan totta, ja se minusta tässä on hä-
lyttävintä.
7



Pöytäkirjan asiakohta PTK 47/2015 vp
Haluaisin lainata yhden tärkeän hallituksen agentin, nimittäin varapääministerin, omaa
blogia 15.3., jossa Soini toteaa, että kepu istui vaalien alla kokoomuksen kelkkaan ilmoit-
tamalla kannattavansa ensi vaalikaudella pienimpien etuuksien jäädyttämistä. Ja toteatte
tässä blogissa, että tämä on kallis virhe: "Takuueläkeläiset, omaishoitajat ja pienimmän
työttömyyspäivärahan saajat ymmärtävät, että heidän ostovoimansa ei kepua kiinnosta."
(Eduskunnasta: Taas takki kääntyi!) Minusta tämä on todella iso juttu: miksi eläkeläisten
pitää osallistua näin kovalla voimalla näiden säästöjen tekemiseen? Tämä on kohtuutonta,
ja tämä on väärin.

16.29 Ulkoasiainministeri Timo Soini (vastauspuheenvuoro): Arvoisa rouva puhemies!
Takuueläke nousee noin 23 euroa kuussa, se on 23 euroa enemmän kuin sosialidemokraa-
tit saivat viime kaudella aikaan. Te ette saaneet hallituksessa tätä läpi, tämä hallitus yhdes-
sä sen teki. Aivan niin kuin ministeri Rehula sanoi, omaishoidon tuki nousee myöskin, niin
että kyllä näitä plusmerkkisiäkin asioita on, (Touko Aalto: Osaatteko yhteenlaskun?) voi-
daan sanoa, että plusmerkkisiä asioita on.

16.29 Anneli Kiljunen sd (vastauspuheenvuoro): Arvoisa puhemies! Ensinnäkin, takuu-
eläke ei valitettavasti nouse 23 euroa vaan 20 euroa. Sekin on hyvä, mutta ei riittävä. Ha-
luaisin myös sanoa sen, että on hyvä asia, että hallitus panostaa kotihoitoon ja omaishoi-
toon, se on ehdottoman hyvä asia. Mutta tämän kolikon toinen puoli on se, että samanai-
kaisesti kun panostetaan omaishoitoon ja kotihoitoon, hallitus leikkaa lääkekustannusten
korvauksia, nostaa sosiaali- ja terveyspalveluiden asiakasmaksuja ja sitä kautta heikentää
ihmisten mahdollisuutta saada palveluja kotiin. Kysynkin ministeri Rehulalta: mitenkä te
huolehditte siitä, kun te kehitätte kotipalvelua ja kehitätte omaishoitoa, että kenellekään ih-
miselle, joka tarvitsee palveluja kotiin, eivät maksut ole esteenä näitten palveluiden saami-
selle?

16.30 Perhe-  ja  peruspalveluministeri  Juha Rehula (vastauspuheenvuoro): Arvoisa
rouva puhemies! Nykytiellä on tultu tien päähän. On pystyttävä muutoksella, uudistamalla
nykyisiä toimintamalleja, tekemään asioita toisin kuin nykyään on tehty. Riittäisi, kun otet-
taisiin esimerkiksi kotihoidon, kotikuntoutuksen maan parhaat mallit koko maassa käyt-
töön. Säästettäisiin euroja, ja palvelujen taso jopa paranisi. Miten huolehditaan kokonai-
suudesta, että jokainen voi kokea turvallisuudentunteen? Esimerkiksi tämä eläkkeensaajan
asumistuen muutos: keskeisenä tavoitteena oli tällä huojennuksella, tällä katolla, joka tä-
hän ollaan tekemässä, että jokainen ihminen voisi tästä muutoksesta huolimatta asua omas-
sa kodissaan. Kyllä tätä arviointia on tehty, ja tällä hallituksella on ollut omatunto siinä
kohtaa, kun näitä ratkaisuja on viety niinkin pitkälle kuin tässä vaiheessa on viety.

Toinen varapuhemies Paula Risikko: Myönnän vielä kaksi kysymystä tähän teemaan.
Ensimmäinen niistä, edustaja Sarkomaa.

16.31 Sari Sarkomaa kok (vastauspuheenvuoro): Arvoisa rouva puhemies! Talouden ta-
sapainottaminen on etenkin kaikkein heikoimmassa asemassa olevien etu. On tärkeää, että
näitä toimia tehdään, mutta myös vaikutukset on tiedettävä ja tunnettava. On hyvä, että
yhtä yhtenäistä asumistukijärjestelmää tehdään huolella ja vaikutuksia arvioidaan.
8



Pöytäkirjan asiakohta PTK 47/2015 vp
Eläkeläisten asumistuki kosketti myös vammaisia ihmisiä, ja on hyvä, että tässä minis-
teri vastasi, että kun tätä arviota tehdään ja lakiesitystä valmistellaan, huolella myöskin kat-
sotaan, että se vammaispolitiikan tavoite, että vammaiset voivat itsenäisesti asua ja olla
osallisia yhteiskunnassa, myöskin huomioidaan. Ja kysyn, kun valtiovarainministeri on
tässä paikalla: onko mahdollista, että tulevaisuudessa valtion talousarviossa olisi väestö-
pohjainen vaikutusten arviointi esimerkiksi eläkeläisten, vammaisten ja lapsiperheiden
osalta niin, että se arvio olisi liitetty tuonne budjetin yleisperusteluihin, kun tällä kaudella
joudutaan niin isoja muutoksia tekemään? Se olisi hienoa, että tämä uudistus tehtäisiin,
koska sitä ei aikaisempi hallitus tehnyt, ja nyt perään näitä vaikutusten arvioita. Voisim-
meko me nyt tehdä tämän hallituspuolueena?

16.32 Sosiaali- ja terveysministeri Hanna Mäntylä (vastauspuheenvuoro): Itse asiassa
ymmärsin, että tämä kysymys tässä oli kohdennettu valtiovarainministerille.

Mutta kyllä, siis ilman muuta näitä edustajan nostamia asioita totta kai ja kaikkia näitä
vaikutusarviointeja me teemme koko ajan tässä matkan varrella. Ei tämä hallitus ole halli-
tus, joka ei kykenisi tekemään. Jos me toteamme, että nyt jollakin asialla on sellaisia kiel-
teisiä vaikutuksia laajassa mittakaavassa, niin ilman muuta täytyy olla valmiutta silloin
myöskin siihen, että niitä voidaan arvioida uudelleen. Mutta tässä haluan myöskin muis-
tuttaa siitä, että me nimenomaan pyrimme muun muassa näillä kärkihankkeilla nyt sem-
moiseen laajaan muutokseen, jolla me kykenemme tekemään toimia toisin, jotta meidän ei
tarvitsisi tehdä nimenomaan näitä tällaisia säästöjä tulevaisuudessa vaan me saamme tä-
män meidän järjestelmän niin kestävälle pohjalle, (Puhemies: Aika!) että se myöskin kes-
tää ne meidän tulevaisuuden haasteet.

Toinen varapuhemies Paula Risikko: Haluaako miniseri Stubb kommentoida? Olkaa hy-
vä.

16.34 Valtiovarainministeri  Alexander  Stubb  (vastauspuheenvuoro): Arvoisa rouva
puhemies! Vaikutusarviot tulevat yksityiskohtaisella tasolla aina lainsäädäntövalmistelus-
sa; julkisen talouden suunnitelmassa ne voidaan tehdä karkealla tasolla ja laajasti. Kyllä
me tulemme varmasti tähän tulevaisuudessa panostamaan, erityisesti myös siihen, mitä sil-
lä rahalla saa.

Toinen varapuhemies Paula Risikko: Viimeisen kysymyksen esittää edustaja Rinne.

16.34 Antti Rinne sd (vastauspuheenvuoro): Arvoisa puhemies! Olin tuolla naapurissa
tänään eläkeläisten järjestämässä mielenosoituksessa. Siellä oli paljon ihmisiä, jotka olivat
hyvin, hyvin huolissaan pienituloisten eläkeläisten toimeentulosta. Huoli on perusteltu ja
aiheellinen. Samaan suuntaan vie tässä tilanteessa myös tämä palkansaajien ja eläkeläisten
verotuksen erkaneminen toisistaan tämän hallituksen päätöksillä.

Pääministeri Sipilä, tämä hallitus on ajamassa pienituloisia eläkeläisiä entistä syvem-
mälle köyhyyteen. Tämä hallitus on vahvasti jakamassa suomalaista kansaa kahtia rajulla
ja kovalla kädellä. Tämäkin keskustelu osoittaa, että hallitus ei näytä olevan kovin omatoi-
misesti valmis korjaamaan näitä esityksiään. Tähän siis tarvitaan välikysymys. Tulemme
sen lähiviikkoina tekemään yhdessä vihreitten, vasemmistoliiton ja kristillisten kanssa.
Mitä mieltä olette, pääministeri, tästä arviosta?
9



Pöytäkirjan asiakohta PTK 47/2015 vp
16.35 Pääministeri Juha Sipilä (vastauspuheenvuoro):  Arvoisa rouva puhemies! Oppo-
sitiolla on oikeus välikysymykseen, ja ilman muuta siihen tulemme asiallisesti vastaamaan
ja valmistautumaan.

Tämä tilanne Suomessa ei todellakaan ole helppo. Meillä on 10 miljardin kestävyysva-
je, johon me joudumme vastaamaan sekä leikkauksilla, hakemalla kasvua, että tekemällä
uudistuksia, jotka ovat olleet pitkään tekemättä. Nyt ei voida jättää tekemättä mitään näistä
palasista, vaan meidän täytyy yrittää ja jatkaa sitkeästi, tehdä ne kaikki, mitä tämä tilanne
vaatii. Valitettavasti joudutaan leikkaamaan, ja kun leikataan, niin siellä on monia edun-
saajia silloin leikkausten kohteena. Nyt entistä tärkeämpää on se, että me työssä käyvät
kannamme sen oman osuutemme tästä taakasta ja teemme nämä kipeät uudistukset, mitä
meillä edessä on, että me saisimme työllisyyden kautta (Puhemies: Aika!) Suomen talou-
den (Puhemies koputtaa) nousuun ja sitä kautta pystyisimme (Puhemies: Aika!) paremmin
vastaamaan näihin haasteisiin.

Kysymyksen käsittely päättyi.
10


