















































DEM83AF.tmp.xml


Pöytäkirjan asiakohta PTK 60/2019 vp
Pöytäkirjan asiakohta 

PTK 60/2019 vp

Täysistunto

Torstai 7.11.2019 klo 16.00—19.28

5. Lakialoite laeiksi varhaiskasvatuslain 39 §:n muuttamisesta ja eräiksi siihen liittyviksi 
laeiksi 

Lakialoite LA 11/2019 vp Paula Risikko kok ym.

Lähetekeskustelu

Ensimmäinen varapuhemies Tuula Haatainen: Lähetekeskustelua varten esitellään päi-
väjärjestyksen 5. asia. Puhemiesneuvosto ehdottaa, että asia lähetetään sivistysvaliokun-
taan.

Asian käsittely keskeytettiin 25.10.2019 pidetyssä täysistunnossa. Nyt keskustelu jat-
kuu.

Keskustelu

18.35 Jaana Pelkonen kok: Arvoisa rouva puhemies! Lähetekeskustelu tähän aloittee-
seen liittyen todellakin alkoi reilu viikko sitten, ja tuolloin edustaja Risikko tämän loista-
van aloitteensa erittäin kattavasti esitteli. Ensinnäkin aloite on erittäin kannatettava, ja
muutama muu huomio tähän aihepiiriin liittyen:

Maailmamme ja maamme muuttuvat hyvin nopeasti, kuten kaikki hyvin tiedämme.
Meille on tullut sanastoon esimerkiksi sana ”kunniaväkivalta”, jonka ensisijaiset huomioi-
jat ovat todennäköisesti väkivaltaa kohdanneet opettajat. Opettajille onkin mahdollistetta-
va tarvittava tieto sekä työkalut kunniaväkivallan tunnistamiseen ja siihen, kuinka kohdata
uhri.

Sosiaalinen media on puolestaan tuonut uusia haasteita nuorten seksuaalisen häirinnän
saralle. Varhaiskasvatus on keskeisessä asemassa sukupuolittuneeseen väkivaltaan puuttu-
misessa. Riittävät resurssit ennaltaehkäisevään työhön on turvattava, ja opettajien koulu-
tuksessa on huomioitava entistä enemmän ihmisoikeus- ja seksuaalikasvatus, jotta nuorille
välittyy selkeästi tieto paitsi heidän omista myös toisten rajoista sekä oikeuksista. 

Tämä sijoitus kannattaa tehdä nyt, sillä näin autamme tulevaisuuden aikuisia ymmärtä-
mään, missä raja kulkee.

Ensimmäinen varapuhemies Tuula Haatainen: Edustaja Heinonen — poissa, edustaja
Laiho. [Inka Hopsu lähestyy puhujakoroketta] Poissa. — Edustaja Hopsu. Sitä minäkin
olin mieltä, että Hopsu sieltä tulee — olkaa hyvä. [Inka Hopsu: Huomasin, että Laihoa ei
näy, niin jo lähestyin puhujapönttöä!]

18.37 Inka Hopsu vihr: Arvoisa puhemies! Käsiteltävä varhaiskasvatuslakia koskeva la-
kiesitys antaa osaltaan työkaluja vastata nykypäivän ilmiöiden ja toimintaympäristön ke-
hityksen tuomiin haasteisiin. Maailma muuttuu, ja opetus- ja kasvatussektorin on mitä tär-
 Tarkistettu
4.0



Pöytäkirjan asiakohta PTK 60/2019 vp
keintä pysyä muutoksessa mukana. Tärkeää työtä tekevien ammattilaisten tulee saada yl-
läpidettyä ja päivitettyä omaa osaamistaan. Opetusalan työolobarometri 2017 kertoi, että
työnilo, työstä innostuminen ja työtyytyväisyys eivät enää vuonna 2017 kannatelleet opet-
tajien ja alan johdon hyvinvointia. Kuormitustekijöitä on paljon: Työaika ei riitä tehtäviin,
työkyky koetaan entistä heikommaksi. Liian moni kokee myös epäasiallista kohtelua ja
kiusaamista.

Hyvin kohdentuva täydennyskoulutus on yksi keino ylläpitää työkykyä ja työmotivaa-
tiota. Opettajien täydennyskoulutus on valitettavasti ollut hajanaista ja irrallaan peruskou-
lutuksesta, tilastollisesti Suomessa myös vähäistä. Täydennyskoulutuksen vaikuttavuutta
tulisi arvioida. Opettajat tarvitsevat suunnitelmallista ja koko työuran kestävää koulutusta.
Täydennyskoulutusta tulee kehittää niin, että se on eri opettaja- ja esimiesryhmillä johdon-
mukainen kokonaisuus ja tukee työn muutoksissa selviytymistä.

Edustaja Risikon lakialoite velvoittaisi varhaiskasvatuksen, opetuksen ja koulutuksen
järjestäjiä ja tuottajia huolehtimaan henkilökunnan tietojen ja taitojen päivittämisestä. Täy-
dennyskoulutuksen pirstaloituneisuuteen ovat viime vuosien aikana vaikuttaneet myös
koulutukseen kohdistuneet leikkaukset. Aihe on siis ajankohtainen ja tärkeä.

Hallitusohjelman kirjaukset antavat tähän asiakokonaisuuteen kelvollisen selkänojan.
Hallitusohjelmassa on muun muassa kirjattu, että opettajien ja johtamisen kehittämistä tu-
etaan osana varhaiskasvatuksen ja perusopetuksen laatu- ja tasa-arvo-ohjelmia. Lisäksi
opettajankoulutusfoorumi jatkaa toimintaansa ja kehittää opettajankoulutusta. Foorumin
tavoitteena on luoda jatkumoa opettajankoulutuksesta perehdytys- ja täydennyskoulutuk-
seen.

Nyt peruskoulussa käytössä oleva digitutormalli on saanut positiivista palautetta, ja siitä
on positiivisia kokemuksia. Mallissa koululla on koulutettu opettaja, jonka vastuulla on
muiden opettajien kouluttaminen myös oppituntien aikana. Tämä malli olisi hyvin sovel-
lettavissa myös varhaiskasvatukseen ja muuhun temaattiseen täydennyskoulutukseen. 

Haasteena on kuitenkin kuntien heikko taloustilanne. Eri kunnilla on erilaiset taloudel-
liset, ja valitettavasti joskus myös asenteelliset, valmiudet toteuttaa koulutukseen liittyviä
uudistuksia, mikä voi asettaa eri kuntien opettajat ja oppilaat eriarvoiseen asemaan.

Yksi iso haaste kohdistui myös opetus- ja kasvatushenkilökunnan johtamiseen. Tällä
hetkellä rehtoreilla ja muilla opetusalan johtajilla ei ole tarpeeksi aikaa pedagogiseen joh-
tamiseen. Koulujen koot ovat kasvaneet, ja rehtoreilla ei esimerkiksi ole usein vararehtoria
tukenaan. Varhaiskasvatuksessa on hyvä, että johtajien kelpoisuuksia nostetaan. Esimer-
kiksi Kansallisen koulutuksen arviointikeskuksen, Karvin, arvioinnin mukaan varhaiskas-
vatussuunnitelmat eivät toteudu riittävän hyvin, ja siihenkin auttaisi juuri henkilöstön ja
johtajien kouluttaminen.

18.41 Anne-Mari Virolainen kok: Arvoisa rouva puhemies! Viime vaalikauden aikana
olin sellaisissa tehtävissä, että tapasin paljon ulkomaisia kollegoita, toisia kansanedustajia,
ministereitä, valtioiden päämiehiä. Joka ikisessä — korostan, joka ikisessä — keskustelus-
sa nousi esiin suomalainen laadukas koulutus. Sitä ei tarvinnut selitellä kenellekään. Se oli
itsestäänselvyys. 

Kun me mietimme sitä, kuinka paljon maailma muuttuu tänä päivänä — muutoksen
vauhti on aivan valtava — niin on aivan perusteltu tämä edustaja Risikon aloite siitä, että
meidän opetushenkilökuntamme ja ohjaushenkilökuntamme ammattitaitoa ylläpidetään,
kehitetään, niin että he pystyvät olemaan tässä kehityksessä mukana. 
2



Pöytäkirjan asiakohta PTK 60/2019 vp
Tämä aloite pitää mielestäni sisällään huolen siitä, että meidän lapsemme saavat laadu-
kasta opetusta, ja myös siitä, että meidän opettajamme pysyvät motivoituneina ja pystyvät
antamaan itsestään sitä osaamistaan meidän lapsillemme. 

Tässä aiemmassa, edustaja Hopsun puheenvuorossa tuli esiin myös rehtoreiden ja esi-
miesten rooli. Uskon, että meidän kaikkien aikuisten, jotka ohjaamme lapsia ja nuoria,
suunnaton tehtävämme on pitää huolta siitä, että me itse jaksamme, ja ennen kaikkea siitä,
että näillä lapsilla on sellainen ympäristö, että myös syntyy oppimisen tuloksia. Kun me
puhumme laadukkaasta koulutuksesta, aina silloin tällöin unohtuu se, syntyykö niitä oppi-
mistuloksia. Suomessa niitä syntyy, mutta jos me tarkastelemme vähän laajemmalla spekt-
rillä, koko maailman tasolla, niin meillä on valtava oppimisen kriisi. Onneksi suomalaista
osaamista, koulutusosaamista, myös viedään maailmalle, ja toivotaan, että näihin globaa-
leihin kysymyksiinkin saadaan vastauksia. — Kiitos.

18.43 Mari Holopainen vihr: Arvoisa puhemies! Arvoisat edustajat! Kiitos aloitteesta.
On todella tärkeää, että takaamme mahdollisuudet uudelleenkouluttautumiseen ja jatku-
vaan oppimiseen. Nämä ovat tärkeimpiä elinkeinopoliittisia toimia, mitä me voimme teh-
dä. Kun tiedetään, että suurin osa tulevista työpaikoista syntyy sellaisille aloille, joilla tar-
vitaan erilaisia uusia taitoja ja koulutusta, korkeakoulutusta, niin on äärimmäisen tärkeää,
että me huolehdimme jatkuvasta oppimisesta ja myös siitä, että aloituspaikkoja riittää.

Olen saanut paljon palautetta varhaiskasvatuksesta — juuri siitä, että aikaa ei ole sille
kehittämistyölle varattu. Aikaa ei ole myöskään riittävästi uudelleenkouluttautumiselle ja
oppimiselle varattuna. Monissa kaupungeissa vahditaan aika tarkasti täyttö- ja käyttöastei-
ta, mutta varhaiskasvatuksen työ vaatii monilla alueilla myös yhä enemmän sitä, että lap-
sille opetetaan myös esimerkiksi kieltä ja tuetaan monenlaisia erityistarpeita, mikä on ihan
välttämätöntä sen kannalta, että lapset pärjäävät myöhemmin opinpolullaan. On tärkeää
luoda semmoiset olosuhteet, että me rinnastamme varhaiskasvatuksen yhtä lailla oppimi-
sen poluksi kuin peruskoulun, ja että kaikessa koulutuksessa turvataan sellaiset olosuhteet
opettajille, että on mielekästä tehdä työtä. OAJ on kommentoinut sitä, että meidän todella-
kin pitäisi nähdä varhaiskasvatus osana oppimista ja koulupolkua — myös siinä, että me
rajaisimme voitontavoittelun varhaiskasvatuksesta ulos, kuten me olemme tehneet perus-
koulun osalta. Tämä olisi minun mielestäni ajatuksellisesti myös tärkeä asia jatkuvan op-
pimisen kannalta, ja on tärkeää, että yhä enemmän integroimme koko opinpolkua varhais-
kasvatuksesta peruskouluun. Me emme voi nähdä varhaiskasvatusta enää sellaisena resurs-
sitehokkaana säilytyspaikkana, vaan kyllä meidän pitää nähdä se oppimisena.

Siksi onkin tosi hienoa, että tässä hallituksessa ja tässä eduskunnassa panostetaan nyt
vihdoin myös varhaiskasvatukseen ja nähdään sen arvo. Ihan vastikään on viety eteenpäin
esitys ryhmäkokojen palauttamisesta. Tämä on juuri sellaista tärkeää, aitoa poliittista työ-
tä, joka parantaa siellä varhaiskasvatuksen arjessa myös mahdollisuuksia kehittämistyö-
hön. Sen lisäksi on toki tärkeää varata sille ihan erikseen aika.

18.46 Paula Risikko kok: Arvoisa puhemies! Tämän lakialoitteen tavoitteena on siis se,
että opettajille tulisi lakisääteinen oikeus täydennyskoulutukseen. Tätä haen erityisesti sii-
tä syystä, että jokainen tarvitsee oman ammattitaitonsa kehittämistä. Opettajat ovat kyllä
yksi sellainen ammattiryhmä, jolla muuttuu jatkuvasti ympärillä työyhteisö, tai siis työelä-
mä muuttuu, ja toisaalta pitää koko ajan sondeerata ja ennustaa sitä — kun niille rakkaille
oppilaille sitten sitä elämää opettaa — ja pitää olla koko ajan ajan tasalla siitä, mitä tapah-
3



Pöytäkirjan asiakohta PTK 60/2019 vp
tuu. Ja se saattaa olla aika stressaavaakin, jos sen joutuu täysin ottamaan niin sanotusti
omasta ajastaan.

Aikoinansa tällainen samanlainen tilanne tuli sosiaali- ja terveydenhuoltohenkilöstöllä,
että tuntui, että piti olla koko ajan ajan tasalla, niin kuin pitääkin, mutta sitten kuitenkaan
siihen täydennyskoulutukseen ei ollut mahdollisuuksia. Sitten siitä tehtiin lakisääteinen
ensin terveydenhuoltohenkilöstölle, sitten sosiaalihuoltohenkilöstölle, ja uskon, että tämä
lähtee liikkeelle myös sitten täällä koulutuksen ja kasvatuksen puolella, koska tämä var-
haiskasvatuksessa jo on osittain, ja nyt sitten olisi tässä omassa lakialoitteessani. Ajattelen,
että tämä olisi sitten ratkaisu, että se saataisiin myöskin muille kasvattajille, muille opetta-
jille.

Arvoisa puhemies! Opettajien osaaminen on se, johon koko maamme osaamistason
nousu ja menestys perustuvat. Siksi opettajien osaamista on säännöllisesti päivitettävä.
Tällä hetkellä vain varhaiskasvatuksen henkilöstöllä on lakisääteinen oikeus täydennys-
koulutukseen. Opetusalalla vain varhaiskasvatuksen esimiehille, opettajille ja muulle hen-
kilöstölle on säädetty oikeudesta täydennyskoulutukseen. Pidän tätä merkittävänä puuttee-
na ja asiana, joka pitää yhdenvertaisuuden näkökulmasta pikemminkin korjata. Oikeus tu-
lee olla kaikilla opettajilla.

Lakialoitteessani esitetään, että varhaiskasvatuksen, opetuksen ja koulutuksen järjestä-
jälle ja tuottajalle säädetään velvollisuus huolehtia kasvatus-, opetus- ja ohjaushenkilöstön
sekä esimiesten ammatillisesta osaamisesta ja kehittämisestä. Ammatillisen osaamisen yl-
läpitämisellä ja kehittämisellä tarkoitetaan tälle henkilöstölle työajalla tarjottavaa suunni-
telmallista koulutusta, joka on tarpeen mainitun henkilöstön perehdyttämiseksi, ammatil-
lisen osaamisen ajantasaisena ylläpitämiseksi ja kehittämiseksi vastaamaan työn, työtehtä-
vien ja työmarkkinoiden asettamia vaatimuksia ja ennakoitavissa olevia muuttuvia osaa-
mistarpeita.

Nykyinen yleinen velvollisuus perehdyttää ja kouluttaa työntekijöitä ei ole riittänyt tur-
vaamaan esimiesten ja opettajien koko uran aikaista perehdyttämistä ja jatkuvaa oppimis-
ta. Kasvatus-, opetus- ja ohjaushenkilöstön sekä esimiesten osaamisen kehittäminen ei saa
riippua työnantajasta. Jokaisella oppijalla on oikeus osaavaan opettajaan. Suomessa 79
prosenttia opettajista on sitä mieltä, että ammatillisen osaamisen kehittämistoiminnalla on
myönteinen vaikutus opetukseen.

Arvoisat kuulijat! Arvoisa puhemies! Täällä viime perjantaina jo käytiin tästä alustava
keskustelu, ja täällä esimerkiksi edustaja Kinnunen käytti erinomaisen hyvän puheenvuo-
ron ja itse rehtorina toimineena ja opetustyöstä vastanneena henkilönä toi esille myöskin
näitä hyviä puolia tästä ja herätti kysymyksen myös kustannuksista, ja se on erittäin var-
teenotettava kysymys. Nimittäin tässä lakialoitteessani ei ole laskettu vielä kustannuksia,
koska itse ajattelen sen vähän samalla ohjenuoralla, mitä aikoinansa tehtiin sosiaali- ja ter-
veydenhuollossa, että ensin tietysti pitää olla se asetus, ja se tarkoittaa sitä, että se on hyvä
ihan, että siinä ovat ammattijärjestöt ja OKM ja OPH miettimässä, millä asetuksella sitten
tarkennetaan, että mikä täydennyskoulutus hyväksytään ja miten sitä kannattaa järjestää ja
niin edelleen. Ja näin on myöskin sosiaali- ja terveydenhuollossa asetuksella sitten määri-
telty niitä tarkennuksia. Siitä taas riippuu sitten se, kuinka paljon se maksaa, ja sen tähden
en pystynyt sitä laskelmaa tekemään. Sehän on ihan selvää, että kyllähän tämä maksaa,
mutta kuinka paljon se sitten oikeasti hyödyttää, niin mielestäni tämä niin sanotusti hintan-
sa haukkuu. Tietenkin tämä on arvioitava sitten peruspalvelujen valtionosuuksissa. Kun
kunnille annetaan näitä valtionosuuksia, se pitää siellä huomioida, kun me olemme kerta jo
4



Pöytäkirjan asiakohta PTK 60/2019 vp
monta hallituskautta sitten sopineet, että aina jos tulee kunnille uusia tehtäviä, se täysimää-
räisesti korvataan. 

Eli kyllä tästä kustannuksia tulee. Mutta väitän — kun itsekin olen toistakymmentä
vuotta toiminut täydennyskoulutusopettajana eli organisoinut erilaisia täydennyskoulutuk-
sia niin keskussairaalatasolla kuin sitten siellä ammattikorkeakoulussa ja toisella asteella
— että on erilaisia tapoja suorittaa niin sanotusti ja täydentää ja ajantasaistaa sitä osaamis-
taan. Ne eivät aina ole niin hirveän kalliitakaan. Nykyään on aika paljon sitten vielä tätä täl-
laista sähköistäkin ja tällaista, että voidaan myöskin etänä opiskella, ja on nettiopiskelua ja
monenlaista opiskelumahdollisuutta, joten se ei aina ole sitten niin kovin, kovin kallista-
kaan. Siitä syystä minä kyllä näkisin, että tästä on enemmän hyötyä kuin haittaa. Mutta tot-
ta kai tässähän on myös se mahdollisuus, että tämä mentäisiin askeltaen, että tässä käyn-
nistettäisiin tätä ja tehtäisiin askelluksia, jolloinka se ei ensi vaiheessa maksaisi niin pal-
jon. Ymmärrän hyvin tämän taloudellisen tilanteen kunnissa, enkä missään nimessä näe
niin, että kunnilla on ehdottomasti rahaa. Ei, ei ole, mutta tämä on minun mielestäni sellai-
nen yksi paikka, jossa me voisimme ihan valtion tasolla lähteä kuntia tukemaan. Tämä on
kuitenkin myös ei ainoastaan sitä osaamista vaan myös työhyvinvointia edistävää asiaa.
Täydennyskoulutus kannattaa aina. — Kiitos.

18.53 Pekka Aittakumpu kesk: Arvoisa rouva puhemies! Aikoinaan suunnittelin itsekin
opettajan uraa. Opiskelin tuolloin Oulun yliopiston kasvatustieteen perusopintoja etäopin-
toina kansanopistossa ja kohtasin tuolloin erään elämäntyönsä opettajana tehneen henki-
lön. Hän totesi minulle, että se, joka pyrkii opettajaksi, pyrkii jaloon ammattiin. Opettajan
tehtävä, opettajan ammatti on jalo, tärkeä ammatti. Omalta kohdaltani rohkenen myös väit-
tää ja olen itse asiassa aivan varma siitä, että muutamalla asiansa osaavalla ja nuorta ym-
märtävällä opettajalla oli hyvin vahva merkitys siihen, että yhteiskunta sai myös minusta
korkeasti koulutetun, työkykyisen kansalaisen, vaikka minusta ei sitten opettajaa tullut-
kaan vaan suuntauduin eri ammatteihin.

Arvoisa puhemies! Kiitos edustaja Risikolle siitä, että tämän lakialoitteen myötä voim-
me nyt keskustella tästä tärkeästä asiasta, josta keskustelu tosiaan aloitettiin jo silloin muu-
tama viikko sitten. Jo silloin jäi mieleen tämä edustaja Risikon toteamus siitä, että jokai-
sella oppijalla on oikeus osaavaan opettajaan.

Tämä lakialoite tuo esiin sen tosiasian, että on todella tärkeää, että opettajilla olisi mah-
dollisuus täydennyskoulutukseen, jokaisella opettajalla. Aloitteen mukaan nykyinen ylei-
nen velvollisuus perehdyttää ja kouluttaa työntekijöitä ei ole riittänyt turvaamaan esimies-
ten ja opettajien koko uran aikaista perehdyttämistä ja jatkuvaa oppimista.

Aloite on tavoitteissaan linjassa myös meidän hallitusohjelmamme kanssa, jossa sovit-
tiin, että lisätään työelämässä muunto-, täydennys- ja erikoistumiskoulutuksia ja että ta-
voitteena on jatkuvan oppimisen edistäminen. On tärkeää keskustella ja linjata sitä, miten
tämä toteutetaan. Siihen on erilaisia vaihtoehtoja, mikä on myös jo tässä keskustelussa tul-
lut hyvin esille. Tähän keskusteluun ja toteutukseen tarvitaan meitä kaikkia.

Mielestäni on myös tärkeää huomioida kaikessa lisäkoulutuksessa, olipa sitten kyse
opettajista, sairaanhoitajista, poliiseista, puhelinmyyjistä tai mistä tahansa ammatista, että
koulutukseen osallistumista helpottaisi useinkin se, että se voitaisiin tuoda sinne työpaikal-
le, ja aivan kuten edustaja Risikko totesi, esimerkiksi digitaaliset palvelut tuovat tähän mo-
nia mahdollisuuksia. Meillä varsin pitkien välimatkojen maassa ja myöskin kiireisessä työ-
elämässä koulutukseen osallistumisen kynnystä usein voisi madaltaa se, että koulutus voi-
5



Pöytäkirjan asiakohta PTK 60/2019 vp
taisiin toteuttaa siinä lähellä työpaikalla. On erittäin tärkeää, että meillä koko maassa on
hyvät mahdollisuudet ja tasaveroiset mahdollisuudet osallistua ammatissa oppimiseen ja
kehittymiseen.

Myös erilaisia opettamisen ja kouluttautumisen esteitä tulisi karsia. Esimerkiksi ala-
koulun opettajan arjessa riittävän pienet ryhmäkoot ja hyvin hoidettu erityisopetus vahvis-
tavat opettajan jaksamista ja myös mahdollisuuksia omatoimiseenkin lisäoppimiseen. Jos
työelämä käy liian raskaaksi, on täysin luonnollista, että myöskin kouluttautumiseen osal-
listuminen silloin vähenee, kun ei siihen jaksa välttämättä sillä tavalla osallistua. Siksi kai-
kenlainen opettajan työn ja myöskin koululaitoksen kehittäminen on erittäin tärkeää kai-
killa kouluasteilla. Tämä kehittäminen on sekä opettajan etu että oppilaan etu, ja se palve-
lee koko yhteiskuntaa. Koulutus ja sivistys ovat peruskiviä siinä perustuksessa, jonka va-
raan meidän hyvä yhteiskuntamme on rakentunut ja tulee myös tulevaisuudessa rakentu-
maan. 

18.57 Matias Marttinen kok: Arvoisa rouva puhemies! Suomen koulutusjärjestelmä ja
hyvät oppimistulokset ovat pitkälti korkeasti koulutettujen opettajiemme takana ja heidän
tekemänsä hienon työn tulosta. Heillä on laaja pedagoginen vapaus, ja kun tapaan asian-
tuntijoita ja kollegoitani eri puolilta maailmaa, suomalaisten opettajien tekemä työ nousee
aina esille näissä tapaamisissa. Näin ollen kiitän vielä kollegaa, edustaja Risikkoa tästä teh-
dystä lakialoitteesta, joka on erittäin tärkeä ja antaa meille myös mahdollisuuden nyt kes-
kustella siitä, millä tapaa opetushenkilöstön mahdollisuutta kehittää omaa osaamistaan
voidaan jatkossa parantaa. 

Meillä on nimittäin, arvoisa puhemies, edelleen isoja ongelmia siinä, miten opetushen-
kilöstön on mahdollista kehittää omaa osaamistaan työuran aikana. Näen nimittäin, että
edelleen aivan liian paljon on kiinni siitä, miten koulutuksen järjestäjä, usein siis kunta tai
kaupunki, tarjoaa resursseja ja esimiehet taas mahdollisuuksia koulutukseen osallistumi-
seen ja miten ylipäänsä opettajia ja opetushenkilöstöä koulutukseen lähtemiseen edes kan-
nustetaan. Samalla tiedämme myös sen, että uudet opettajat, jotka aloittavat työuransa, ko-
kevat, että he jäävät usein aika yksin luokkatilanteessa, ja meillä on isoja haasteita siinä,
miten nimenomaan sitä vertaistukea, vertaisoppimista saadaan sitten myös kouluyhteisöis-
sä edelleen vahvistettua. 

Arvoisa puhemies! Haluan ottaa tähän keskusteluun yhden ehkä hieman muunlaisen tu-
lokulman, jota minusta tämän lakialoitteen yhteydessä voidaan käydä läpi. Täällä edustaja
Risikko otti hienosti esille sen, että uudessa varhaiskasvatuslaissa, joka on säädetty, on
poikkeuksellisesti säädetty myös siitä, että varhaiskasvatuksen järjestäjällä ja tuottajalla on
velvollisuus huolehtia siitä, että varhaiskasvatuksen henkilöstö osallistuu riittävästi am-
mattitaitoa kehittävään täydennyskoulutukseen. On myös näin, että samanlaista velvoitet-
ta meillä ei ole lainsäädännössä perusopetuksen tai toisen asteen koulutuksen osalta, on sit-
ten kyse ammatillisesta koulutuksesta tai sitten lukiokoulutuksesta. 

Minusta kuitenkin tätä opetushenkilöstön osaamisen kehittämistä pitäisi katsoa myös
vähän laajemmin. Meidän pitäisi pohtia sitä, saammeko nyt riittävästi vaikuttavia tuloksia
niillä euroilla ja niillä tavoilla, mitä taas yhteisesti käytetään. Opetushallitus tukee tällä het-
kellä opettajien ja opetushenkilöstön täydennyskoulutuksen järjestämistä muistaakseni
noin 5 miljoonalla eurolla vuosittain. Näitä koulutuksia järjestävät usein nimenomaan yli-
opistojen täydennyskoulutusyksiköt ja organisaatiot, ja on epäselvää, miten laajasti tämä
6



Pöytäkirjan asiakohta PTK 60/2019 vp
koulutus tällä hetkellä saavuttaa opettajia ja opetushenkilöstöä maantieteellisesti ja miten
kattavaa tämä koulutus on.

Tällä hetkellä Turun yliopisto suunnittelee oman kasvatustieteellisen tiedekuntansa alle
Raumalle Suomen ensimmäistä ”pikkunorssia”, joka tarkoittaa harjoittelupäiväkotia. Ku-
ten, hyvät kollegat, tiedätte, meillähän on tässä maassa erittäin hieno niin sanottu normaa-
likouluverkosto, jossa yliopistojen tekemää tutkimusta ja viimeistä harjoittelutoimintaa
voidaan viedä suoraan sinne koulujen arkeen, ja nyt olemme tekemässä länsirannikolle
Suomen ensimmäistä harjoittelupäiväkotia, jossa tämä sama periaate tuodaan sinne päivä-
kodin arkeen, ja se paras ja viimeisin tietämys, mitä varhaiskasvatuksen kehittämisestä on,
saadaan myös sinne päiväkodin arkeen mukaan. 

Heitän ajatuksen ilmoille siitä, että kun, toivottavasti, tulevina vuosina tällainen verkos-
to saadaan koko Suomeen luotua, niin olisiko viisasta antaa näille päiväkodeille, siis ”pik-
kunorsseille”, myös tämmöinen alueellinen tai jopa maakunnallinen kehittämistehtävä
huolehtia myös alueen henkilöstön täydennyskoulutuksesta ja velvoittaa heidät myös tar-
joamaan se viimeinen tieto, mitä tutkimuksesta ja harjoittelutoiminnasta on saatu, koko
alueen henkilöstön käyttöön. Minusta tätä kannattaisi ainakin selvittää, koska tällä hetkel-
lä normaalikoulut tekevät jonkin verran tätä täydennyskoulutustyötä kentällä, mutta minul-
la ei ole nyt viimeistä tietoa, miten kattavaa tämä työ on. 

Arvoisa rouva puhemies! Joka tapauksessa tervehdin kyllä ilolla edustaja Risikon teke-
mää lakialoitetta ja penään, että tässä talossa ja sivistysvaliokunnassa tarkastellaan tämän
kauden aikana tarkasti sitä, millä tapaa peruskoulutus tässä maassa toimii ja miten näitä ve-
roeuroja vaikuttavasti käytetään, jotta jokaisella opetushenkilöstön jäsenellä tässä maassa
asuinpaikasta tai työnantajasta riippumatta olisi oikeus siihen laadukkaaseen ja hyvään
koulutukseen myös työuran aikana. 

19.03 Pasi Kivisaari kesk: Arvoisa rouva puhemies! Tosiaan nyt käsittelyssä oleva lakia-
loite nostaa tärkeän huolen riittävistä panostuksista kasvatus-, opetus- ja ohjaushenkilös-
tön sekä esimiesten ammatillisen osaamisen kehittämiseksi. Samoin kuten täällä on aikai-
semmin todettu, lakialoite tosiaan sopii hyvin myöskin tämän jatkuvan oppimisen tee-
maan. Tässä aloitteessa on todella nähtävissä tahto parantaa osaamista ja kouluttautumisen
oikeutta. Tässä mielessä ollaan hyvinkin oikeilla jäljillä. 

Ammatillisen osaamisen kehittämiseksi tehdään nykyisinkin jo paljon, mutta totta kai
parantamisen varaa on. Jo nyt sekä rehtorit, opettajat että kaikki kasvatusammattilaiset laa-
tivat erilaisia kehittämissuunnitelmia, mutta ongelmana on toisinaan se, että ne jäävät
suunnitelmiksi eivätkä välttämättä toteudu. On myös tosiasia, kuten tässä aloitteessakin
viitataan, että ammatillisen osaamisen kehittämisessä, sen laadussa ja määrässä, on alueel-
lisia eroja. Myös työnantajien välillä on eroja. Usein ne heijastelevat kuntien taloustilan-
netta ja ylipäätään kunnissa vallitsevaa kouluttautumisen kulttuuria. Kunnat tosiaan sääs-
tävät tiukassa taloustilanteessa juuri henkilöstön koulutuksesta, ja totta kai se on alalla on-
gelma. Edustaja Risikko pohtikin jo hyvin, miten tämä olisi osutettavissa vastaamaan kun-
tien taloudellisia mahdollisuuksia.

Koulutuksen kysymys on aina myöskin hyvinvointikysymys. Tiedän omasta kokemuk-
sestani — ja täällä on muitakin edustajia, jotka tietävät — alan kuormittavuuden. Osa opet-
tajista, myöskin kasvatustyötä tekevistä ammattilaisista, hakeutuu vähemmän kuormitta-
ville aloille.
7



Pöytäkirjan asiakohta PTK 60/2019 vp
Arvoisa rouva puhemies! Lakialoite todella nostaa esiin aidon huolen osaamisen päivit-
tämisestä, ammattipätevyyden kehittämisen oikeutuksesta, henkilöstön tasavertaisuudesta
ja alan hyvinvoinnistakin. Tässä mielessä minusta tässä lakialoitteen pohjana on aito pyr-
kimys saada kouluttautumisen ja alan hyvinvoinnin mahdollisuuksia eteenpäin.

19.06 Hilkka Kemppi kesk: Arvoisa rouva puhemies! Pidän edustaja Risikon esille nos-
tamaa lakialoitetta täydennyskoulutusoikeudesta ehdottomasti hyvänä ja kannatettavana
asiana. Se jatkaakin hallitusohjelmaa ja esimerkiksi sivistysvaliokunnan henkeä loistaval-
la tavalla. 

Opettajien ympäristö on yhtä muutosta varhaiskasvatuksesta korkeakouluun, näin on to-
dettu tässäkin keskustelussa, ja tämän pystyn opettajana täysin allekirjoittamaan. Nyt vain
varhaiskasvatusopettajalla on oikeus täydennyskoulutukseen, vaikka näin tulisi olla läpi
koulukentän. Nykyinen yleinen velvollisuus perehdyttää työntekijöitä ei ole myöskään mi-
nun nähdäkseni riittävä tähän tukeen opettamisen kehittämiseksi. 

Näen myös haasteellisena sen, että esimerkiksi opettajan työaikaan on harvoin annettu
riittävästi aikaa ja resursointia oman työn kehittämiseksi ja oman työn kehittämisen arvos-
tamiseksi työaikana, ja tähän tulisi pistää panoksia. Osaltaan tätä vietiin toki eteenpäin esi-
merkiksi Lapsi- ja perhepalveluiden muutosohjelmassa, jossa pyrittiin löytämään täm-
möistä kehittämisaikaa, esimerkiksi oppilashuoltotapauksissa opettajien omaksi turvaksi
ja lasten hyvinvoinnin edistämiseksi. 

Nostan yhden esimerkin: Nimenomaan tämän erityisen tuen tarpeisten lasten määrä on
nimittäin kasvanut. Joka kuudes peruskoululainen on saanut erityisen tuen päätöksen, ja
erityistä tukea saaneista oppilaista alle puolet on erityisryhmässä ja jopa 20 prosenttia on
itse asiassa täysin luokkatilanteessa. Vaikka olen varsin vastikään minäkin valmistunut
opettajaksi, niin viiden opintopisteen erityispedagogiikan osaamisella on kovin haastava
opettajan toimia tässä ympäristössä, jossa erityisen tuen osuus kasvaa lapsissa ja tarpeita
on monenlaisia. Hallitusohjelman mukaan lisäämme resursseja ja sitä kautta ammattilais-
ten määrää oppilashuoltoon, mutta myös opettajille tarvittaisiin tässä erityispedagogiikan
osaamisessa lisää tukea.

Tai entä, kun yhteisopettajuuden ennakoidaan yleistyvän. Uudenlaisista opetusmenetel-
mistä yhteisopettajuus on kasvattamassa suosiotaan. Olen itsekin päätynyt tämmöiseen
duaaliluokkaan opettamaan vailla sitä koulutusta, opettajankoulutuksen mukana en sitä
saanut, ja käytännössä sekin tarvitsi oppia. Toivon, että todella tämmöisiä taitoja pystytään
opettamaan myös jälkikäteen meidän laadukkaille suomalaisille opettajille.

Kolmas esimerkki on Vääksyn Aurinkovuoren koulusta, jossa on Opetushallituksen tu-
ella kehitetty tunnetaitokasvatusta. Tämä on täysin uudenlainen tapa lähestyä lasten ja
nuorten tunteita ja niiden prosessoimista ja kehittämistä. Näen, että tällaisiakaan taitoja ei
opettajankoulutuksessa ole voitu siinä kohtaa [Puhemies koputtaa] opettaa, kun olemme
olleet koulunpenkillä, koska totta kai tieto kehittyy pikkuhiljaa. [Puhemies: Aika!] Kanna-
tan kyllä tätä ajatusta tästä lakialoitteesta. 

19.09 Mikko Kinnunen kesk: Arvoisa rouva puhemies! Laadukas ja monipuolinen kou-
lupolku on maamme vahvuus. Kun presidentti Barack Obama kävi viimeksi Suomessa,
hän kiitteli Suomen koululaitosta siitä, että jokainen lapsi ja nuori voi edetä koulupolulla
niin pitkälle kuin rahkeet riittävät, taustasta riippumatta. Presidentti arvosti ja kiitti myös
opettajien koulutuksen korkeaa tasoa. Siitä meidän tulee pitää kiinni. Opettajat tarvitsevat
8



Pöytäkirjan asiakohta PTK 60/2019 vp
jatkuvaa oppimista. Oppimisesta ja osaamisen kasvattamisesta tulee tehdä osa työn teke-
mistä, ja siihen tulee löytää erilaisia tapoja: niin lähi- kuin etäopiskelua, vertaistukea, mah-
dollisimman monta eri vaihtoehtoa.

Lakiesitys nostaa esille opettajien henkilökohtaiset kehittymisen suunnitelmat. Sellai-
nen tarvitaan jokaiselle opettajalle. Suunnitelma ja siihen liittyvä keskustelu ovat tärkeä
osa pedagogista johtamista ja oppilaitoksen osaamisen johtamista. On tärkeää, että oppi-
laitoksilla on tähän valmiudet, ja siihenkin tarvitaan täydennyskoulutusta. 

Meillä itse kullakin on muistoja upeista opettajista, tärkeistä henkilöistä elämänpolun
varrella. Minulla oli alakoulun Alli, joka innosti meitä laskemaan laskuja niin paljon kuin
halusimme. Hän toi aina uusia kirjoja, ja teimme niitä. Ja minulla oli yläkoulun Topi, joka
antoi tilaa luovuudelle, ja saimme tehdä näytelmiä koko koulua varten.

Jotta meillä olisi huomennakin maailman parhaita opettajia ja Suomi pärjäisi jatkossa-
kin, tarvitsemme jatkuvaa oppimista. Oppia voi toki työssä, kursseilla, vapaa-ajalla ja täy-
dennyskoulutuksissa niin muodollisesti kuin epämuodollisesti. Tämä jatkuvan oppimisen
uudistus on 2020-luvun tärkeimpiä koulutus-, työllisyys- ja sosiaalipoliittisia uudistuksia,
jossa kaikkien työikäisten, myös opettajien ja rehtorien, osaamista, koulutustarjontaa, toi-
meentuloa ja työelämän tarpeita tarkastellaan kokonaisuutena. Otetaan tämän lakiesityk-
sen esiin nostamat tärkeät asiat sen toteuttamisessa huomioon.

Kiitos edustaja Risikolle tästä tärkeästä aloitteesta.

19.12 Inka Hopsu vihr: Arvoisa puhemies! Meillä taitaa olla täällä innostuneiden opetta-
jien opettajainkokous käynnissä. [Naurua] Laadukkaan opettajankoulutuksen tavoitteena
ovat, juuri kuten edustaja Virolainen täällä aikaisemmin mainitsi, hyvät oppimistulokset,
nuorten hyvinvointi ja saadun koulutuksen johtaminen työllistymiseen niin meillä Suo-
messa kuin maailmalla. Tässä toden totta on Suomella paljon annettavaa. Suomen kehitys-
politiikassa nostetaankin hallitusohjelman perusteella koulutus aiempaa suurempaan roo-
liin. Myös koulutusvientisektorin rooli kasvaa. Yksi täydennyskoulutuksen suunta voisi-
kin olla kansainvälinen yhteistyö koulutussektorilla. Hienoa, että Jyväskylän yliopisto uu-
della koulutusohjelmallaan osittain jo ryhtyy vastaamaan tähän tarpeeseen. 

Opetuksen ja oppimisen kansainvälisen TALIS 2018 -tutkimuksen mukaan opettajat ko-
kevat täydennyskoulutuksen esteiksi muun muassa työaikataulut, sopivan koulutustarjon-
nan puutteet, koulutuksen kalliin hinnan ja työnantajien tuen puutteen. Lakiesitys nostaa
esiin opettajien oikeuden henkilökohtaisiin kehittymissuunnitelmiin. Myös OAJ on muis-
tuttanut henkilökohtaisten kehittymissuunnitelmien käyttöönoton tärkeydestä. Taso on täl-
lä hetkellä Suomessa alhainen: vain 44 prosentilla opettajista ja rehtoreista oli henkilökoh-
tainen koulutus- ja kehittymissuunnitelma. 

Lakialoitteen sisältö liittyy myös keskeisesti laajemmin tarpeeseen kehittää jatkuvan op-
pimisen kokonaisuutta. Hallitusohjelman mukaisesti jatkuvan oppimisen uudistus on
käynnistetty parlamentaarisena ja kolmikantaisena yhteistyönä yhdessä koulutuksen jär-
jestäjien, työnantajien ja työntekijöiden kanssa. Samalla vastuunjaolla tulee myös opetta-
jien täydennyskoulutusta edistää.

19.15 Paula Risikko kok: Arvoisa puhemies! Näin illalla on ihanaa nähdä, että täällä to-
siaan olemme me opettajat. Täällä on nyt varmaan niitä alakoulun Alleja, ja oliko se Topi
yläkoulusta vai mistä, ja mehän jokainen haluaisimme varmasti jäädä meidän oppilaidem-
me mieliin juuri sellaisena, miten edustaja Kinnunen täällä niin arvostavasti ja hellyttäväs-
9



Pöytäkirjan asiakohta PTK 60/2019 vp
tikin ja hellästi puhui näistä henkilöistä. Sellaisenahan mekin haluaisimme, että meidät
muistetaan. Me jokainen muistamme aina niitä hyviä opettajia, vaikka eivät he aina kaikis-
ta sillä hetkellä tuntuneet niiltä kaikkein parhaimmilta, mutta jälkikäteen sitten he olivat-
kin niitä kaikkein parhaimpia.

Mutta jotta he voivat olla niitä parhaimpia, heidän piti koko ajan skarpata siinä substans-
sissa mutta myös opetusmetodiikassa. Sitten kun ajattelee, mitä tänä päivänä opettajan työ
on, niin opettajan työtähän kuormittavat hyvin paljon myös vanhempien ongelmat, per-
heongelmat, köyhyys, lapsiperheköyhyys. Me olemme paljon kuulleet tuolla sivistysvalio-
kunnassa asiantuntijoilta, että myöskin asuinalueilla on paljon problematiikkaa ja eriarvoi-
suutta, ja ne kaikki kuormittavat opettajan työtä. Väitän — minä olen aina sanonut näin —
että ei täydennyskoulutus ole yksin sitä, että sinulla lisääntyvät tiedot ja taidot, vaan se voi
tuoda myös vertaistukea tai tukea omalle toiminnalle, että ”kyllä, minä teen juuri oikein”,
ja se helpottaa sitten myöskin henkisesti.

Haluan täällä olevia puheenvuorojen käyttäjiä ja muutenkin kuulijoita kiittää hyvistä
kommenteista. Minä olen todella ylpeänä puheenjohtaja sivistysvaliokunnassa, jossa meil-
lä ei ole mitään sellaista hallitus—oppositio-akselia, vaan me pohdimme nimenomaan op-
pilaitten, opiskelun ja osaamisen mahdollisuuksia, ja nimenomaan Suomen parasta ja ih-
misen parasta. Se on mielestäni sivistysvaliokunnalle hyvin hieno tehtävä. — Kiitos.

19.17 Jari Myllykoski vas: Arvoisa rouva puhemies! Hienoa olla tässä seurassa, mutta
olen yksi niistä, joka on ollut se oppija, jolla on ollut oppimisvaikeuksia omalla koulupo-
lullaan. Osaan arvostaa tätä keskustelua juuri siitä suunnasta, että itselläni oli ne omat on-
gelmani, jotka sitten aiheuttivat varmasti sen opetuksen omaksumisen vaikeudet mutta
myös opettajalle ennenaikaisia harmaita hiuksia. Silloin havaitsi sen, että oli niitä opetta-
jia, jotka olivat virittäytyneet opettamaan ja ottamaan haltuun myös sen erilaisen oppijan. 

Minä ajattelen tätä asiaa sillä tavoin, että opetustyö on työtä. Koulu on työpaikka. Oppi-
laitos — tuo laitos-sana on kyllä erityisen huono sana, mutta oppimisympäristö — on yhtä
lailla työpaikka. Meillä muualla työelämässä on tänä päivänä jo vuosikymmenet työssäop-
piminen, jatkuva ammattitaidon kehittäminen ollut yritysten kannalta ensiarvoisen tär-
keää, tai se yritys ei ole enää toiminut. Tässä mielessä oppilas ei ole kuin sorvattava kap-
pale, että laitetaan koneeseen uusi ohjelma ja se kappale sorvataan, vaan pitää tietää enem-
män, pitää osata huomioida, että tämä meidän yhteiskuntamme muuttuu jatkuvasti. Meillä
tulee opettajille paljon enemmän haasteellisia oppijoita sinne kouluihin. Se vaatii ammat-
titaidon jatkuvaa hereillä pysymistä siitä, että todellakin oppilaskunnassa — tässä edustaja
Risikko toi hyvin esille vanhempien ongelmat — meillä on perhetaustoista ja erilaisuuk-
sista johtuvia haasteita, joissa ei voi tavallaan mennä vain sillä, että olet valmistunut, vaan
pitää olla mahdollisuus päivittää omaa osaamistaan, kehittyä opetustyössä vastaamaan sitä
koko ajan muuttuvaa tilannetta. 

Vaikkei se tähän erinomaiseen lakialoitteeseen liitykään, niin kyllä sivistysvaliokunnal-
ta toivoisi, että tämänkin kohdalla voisitte käydä keskustelua siitä, että otetaan vanhemmat
yhtenä osana kehittämään sitä oppimisympäristöä: vastuullistetaan meitä veronmaksajia,
jotka olemme kyllä vaatimassa, edellyttämässä ja suurennuslasin kanssa tarkkailemassa,
kuinka opettajat työtään tekevät, tehdään tästä enemmän koko kansan voimin jatko sille,
että meillä on hyvää opetusta edelleen.
10



Pöytäkirjan asiakohta PTK 60/2019 vp
19.20 Mari Holopainen vihr: Arvoisa puhemies! Arvoisat edustajat! Haluaisin kiinnit-
tää huomiota vielä tähän resurssikysymykseen, joka ei ole tehnyt viime vuosina monissa
oppilaitoksissa helpoksi jatkuvaa oppimista ja ammatillista kehittymistä. Sen lisäksi, että
on tiettyjä koulutuspäiviä, on kyllä tärkeätä, että se arkinen työ mahdollistaa myös palau-
tumisen ja sen, että on aikaa myös työn ohessa ideoida ja hankkia uutta tietoa. Sen takia on
niin tärkeätä, että nyt on saatu nämä koulutusleikkaukset käännettyä ja on saatu lisäpanos-
tuksia kaikille koulutusasteille. 

Esimerkiksi vapaassa sivistystyössäkin on nähty kovia leikkauksia aiempina vuosina.
Siellähän käytetään paljon myös tuntiopettajien apua, ja etenkin tällaisessa työssä, jossa
muutenkin käytetään tuntiopettajia, vielä näiden leikkauspaineiden alaisena on ollut kyllä
erittäin vaikea miettiä, että saataisiin sitten vielä resursseja täydentävään koulutukseen.
Rehellisesti pitää muistaa, että oppiminen ja jatkuva oppiminen vaativat resursseja, ja nii-
den resurssien tarjoaminen on kyllä äärimmäisen tärkeätä. 

Yliopistoista puheen ollen siellä toki myöskin jatkuva oppiminen on elinehto kuten näis-
sä muissa oppilaitoksissa. Myöskin siellä on ollut aika tiukkoja vuosia tämän osalta, eli jot-
ta voidaan tarjota se paras opetus ihan kaikissa oppilaitoksissa ja varhaiskasvatuksessa,
niin kyllä se pitkälti on juuri resurssikysymys. Nyt on hyvä, että myös tähän on tartuttu,
vaikka ei varmastikaan vielä riittävästi.

19.22 Pasi Kivisaari kesk: Arvoisa rouva puheenjohtaja! Ilman että tässä liikaa laittaa si-
nivalkoisia silmälaseja kasvoilleen, niin voin kyllä todeta, että meillä Suomessa on tällä
hetkellä kasvattajat ja opettajat maailman parhaita, ja he tekevät alati muuttuvassa maail-
massa kyllä upeaa jälkeä.

Edustaja Myllykoski kuvasi hyvin tätä maailmaa, jossa kasvattajat ja opettajat ovat. Siis
on todellakin, todellakin paljon erilaisia oppijoita, joilla on erilaisia oppimisvaikeuksia, ja
voisi sanoa, että jokainen lapsi, jokainen nuori, joka omalla tavallaan kehittyy ja kasvaa,
vaatisi erityistä huomiota niin lahjakkaiden kasvatukseen liittyvissä asioissa kuin oppimis-
vaikeuksiin liittyvissä asioissa — ala on kovin lavea. 

Yksi sellainen, mikä on tärkeää siinä, mihin tämäkin aloite pyrkii, tällaiseen kouluttau-
tumisen ja hyvinvoinnin lisäämiseen, on myöskin — edustaja Myllykoski puhui oppimis-
ympäristö-sanasta — sen oppimisympäristön kunto. Tarkoitan siis terveellisiä ja turvalli-
sia tiloja, joissa alan henkilökunta, puhumattakaan lapsista ja nuorista, päivittäin ovat. 

Tässä on myös kiinnitetty aivan oikein huomiota täydennyskoulutukseen, mutta tässä
kohtaa on hyvä myöskin mainita, että opettajankoulutukseen liittyy haasteita sikäli, että
kun maailma laukkaa kovaa vauhtia eteenpäin, opettajankoulutuksen osalta myöskin täy-
tyisi pysyä alan haasteiden osalta ja tavallaan modernin maailman tahdissa mukana. 

Mutta oleellista kaikessa kasvatus- ja opetustyössä on se, että alan henkilökunnalla on
aikaa olla lasten ja nuorten vierellä, kysyä, mitä heille kuuluu, ja sen jälkeen tulevat kaikki
opetukselliset asiat, joissa opetellaan lukemaan, kirjoittamaan tai laskemaan, mutta heillä
täytyy olla aika toimia. 

19.24 Paula Risikko kok: Arvoisa puhemies! Täällä on käytetty erinomaisen hyviä pu-
heenvuoroja. Kiitos, edustaja Kivisaari. Toki teistä kaikista, jotka olette opettajia, todella
näkyy, miten se sieltä huokuu. Todella asiantuntevia puheenvuoroja. 

Edustaja Myllykoskelle vain totean sen, että toitte hyvin koskettavasti myös esille sen,
että teillä on ollut niitä oppimisvaikeuksia ja miten te olette saanut — ajatelkaa: te olette
11



Pöytäkirjan asiakohta PTK 60/2019 vp
täällä. Se on hieno merkki meidän koulutuksemme mahdollisuuksista. Varmasti siinä on
tarvittu paljon muutakin, mutta siinä on varmasti ollut yhtenä asiana se. Hyvä esimerkki
siitä.

Toitte esille vanhempien merkityksen. Kyllä, meillä on aika paljon sellaista nyt tällä het-
kellä — te tiedätte, jotka olette lähiaikoina opettajantyössä olleet — että monet vanhem-
mat sälyttävät sen kasvatusvastuun sinne opettajille eivätkä halua ottaa oikein kunnolla
vastuuta. Siihen ei saisi tätä yhteiskuntaa päästää. Kyllä se kasvatusvastuu niille vanhem-
mille kuuluu, ja siitä meidän pitää pitää huoli.

Sitten edustaja Holopainen tuossa toi esille juuri tämän, että raskaan työn jälkeen pitää
pystyä myös palautumaan. Aivan totta. Ei voi ajatella näin, että sinä vain niin kuin lauk-
kaat paikasta toiseen ja koulutuksesta toiseen, kun sinä olet aivan reporanka, koska eihän
siitä sitten mitään hyötyä saa. Viittaankin sitten siihen, että opettajien mahdollisuus saada
työnohjausta on aika minimaalista. Nyt minä en puhu täydennyskoulutuksesta vaan työn-
ohjauksesta. Niitä ei saisi sekoittaa missään nimessä, ettekä te niitä sekoita, mutta minä ha-
luan, että työnohjaus erotetaan nyt tästä täydennyskoulutuksesta, koska työnohjaus on ai-
van eri asia: se on nimenomaan sitä mielen huoltoa ja sitä jaksamisen huoltoa erityisesti,
joskin täydennyskoulutuskin siihen sitten osaltaan auttaa.

Lopuksi sanon tällaisen loppuhuipennuksen. Tiedän, että edustaja Myllykoski on pitä-
nyt huolta, että perheet voisivat perheiden päivänä olla täällä meidän mukanamme, minä
tiedän sen, ja sitten me olemme myöskin edustaneet sitä, että me haluamme niitä tet-jakso-
laisia tänne, varmasti aika monella on ollut tet-jaksolainen täällä. Minulle tulee nyt histo-
rian ensimmäinen opettaja-tettiläinen ensi viikolla tänne. Hän on kysynyt minulta, voisiko
hän olla yhden päivän täällä, kun hänellä on viikon tet-jakso, ja mikä ettei. Nyt hän tulee
katsomaan, minkälaisia lakeja täällä tehdään. Nimittäin kerran eräässä tilanteessa pieni tyt-
tö, kun hän sai kysyä ministeriltä — oli kyselytunti minulla ja ministeri Hyssälällä tuolla
sosiaali- ja terveysministeriössä — hän kysyi siellä, kun oli perheiden päivä, nosti käden
ylös ja kysyi: ”Onko päiväkodissa pakko nukkua?” Se oli vaikein kysymys, mitä minulle
on tullut. Minä vastasin, että ei se ole lakisääteistä mutta hyväksi havaittu. Varmasti oli päi-
väkodissa sanottu, että se Risikko on käskenyt nukkua tai että kysy siltä, pitääkö. Ja se ky-
symys tuli. — Kiitos.

Keskustelu päättyi.

Asia lähetettiin sivistysvaliokuntaan.
12


	5
	18.35
	18.37
	18.41
	18.43
	18.46
	18.53
	18.57
	19.03
	19.06
	19.09
	19.12
	19.15
	19.17
	19.20
	19.22
	19.24


