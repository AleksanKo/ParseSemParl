















































DEMF8C9.tmpSave.xml


Pöytäkirjan asiakohta PTK 77/2015 vp
Pöytäkirjan asiakohta 

PTK 77/2015 vp

Täysistunto

Tiistai 8.12.2015 klo 14.00—4.12

23. Hallituksen esitys eduskunnalle laiksi maankäyttö- ja rakennuslain muuttamisesta
Hallituksen esitys HE 114/2015 vp
Valiokunnan mietintö YmVM 2/2015 vp

Toinen käsittely

Ensimmäinen varapuhemies Mauri Pekkarinen: Toiseen käsittelyyn esitellään päivä-
järjestyksen 23. asia. Nyt voidaan hyväksyä tai hylätä lakiehdotus, jonka sisällöstä päätet-
tiin ensimmäisessä käsittelyssä.

Keskustelu

3.10 Silvia Modig vas: Arvoisa puhemies! Tässä esitetään, että jatkossa ympäristöminis-
teriö ei enää vahvistaisi maakuntakaavoja tai kuntien yhteisiä yleiskaavoja. Tämän halli-
tuksen esityksen tavoite on ihan hyvä: sujuvoittaa kaavoitusta ja lyhentää maakuntakaavoi-
tuksen prosessia. On myös hyvä asia, että maakuntien itsehallinnollista roolia pyritään vah-
vistamaan.

Kuitenkin tähän uudistukseen liittyy suuria riskejä. On olemassa perustellut syyt siihen,
miksi ympäristöministeriö vahvistaa maakuntakaavat ja kuntien yhteiset yleiskaavat. Kyse
on laillisuusvalvonnasta: valvotaan kaavan laillisuutta ja valtakunnallisten alueidenkäyttö-
tavoitteiden toteutumista. Valitusten käsittelyä ei voi jättää vain hallinto-oikeudelle, nimit-
täin hallinto-oikeus voi ottaa kantaa kaavan lainmukaisuuteen ainoastaan niiltä osin, kuin
valituksessa on esitetty. Siis vaikka kaava olisi täysin valtakunnallisten alueidenkäyttöta-
voitteiden vastainen mutta kukaan ei ole siitä valittanut, tulee kaava lainvoimaiseksi.

Hallituksen esitykseen sisältyy riskejä myös alueellisesta näkökulmasta. Kun ministeriö
vahvistaa maakuntakaavan, voidaan olla varmoja siitä, että kaavat ovat yhdenmukaisia
koko maassa. Myös kaavoittajat ovat tyytyväisiä. Maakuntien liittojen kaavoittajista valta-
osa pitäisi vahvistusmenettelyn voimassa. Lakiesityksen toteutuessa uhkana on kaavoituk-
sen laadun ja ympäristön tilan heikkeneminen. Tähän asti ympäristöministeriön estämät
hankkeet ovat olleet voimakkaasti ympäristöön vaikuttavia. Voidaan olettaa, että mikäli
ympäristöministeriön vahvistus poistettaisiin, lisääntyisivät tällaiset hankkeet, kun niiden
ympäristövaikutuksia ei arvioitaisi enää ministeriössä. Myös pelkkä tietoisuus valtakun-
nan tason valvonnasta saattaa suitsia pahimmat haitalliset ideat jo ennakkoon.

Kaavoitusta voidaan sujuvoittaa myös muuten kuin poistamalla vahvistusoikeus. Esi-
merkiksi maakuntakaavojen käsittelystä voitaisiin poistaa muiden ministeriöiden lausun-
tojen kerääminen tai määrätä kaava lainvoimaiseksi siltä osin kuin siitä ei ole valitettu.

Arvoisa puhemies! Byrokratian purkamisella tätä muutosta ei voi perustella. Kaavojen
vahvistamiseen liittyvä byrokratia on ollut ministeriössä hyvin vähäistä, keskimäärin noin
 Tarkistettu
4.1



Pöytäkirjan asiakohta PTK 77/2015 vp
neljä kaavaa vuosittain. On myös arvioitu, että mikäli maakuntakaavan vahvistusmenette-
lystä luovuttaisiin, lisääntyisi ministeriön konsultoiva työ ja valitusten määrä lisääntyisi.

Maakunnallinen itsehallinto on tulossa suureen myllerrykseen. Emme vielä tiedä, mitä
kaikkia tehtäviä itsehallintoalueille jatkossa tulee, miten johtoelimet valitaan ja miten pää-
töksenteko tapahtuu. Tätä yksittäistä muutosta maakuntakaavan vahvistamisesta ei kanna-
ta tehdä erillään muista suurista uudistuksista. Itsehallintoalueen tehtävät ja rooli on käsi-
teltävä kokonaisuutena.

Siksi, hyvät edustajat, vasemmistoliitossa me näemme, että maakuntakaavojen vahvis-
tusmenettelyn poistamiseen liittyvät riskit ovat suurempia kuin siitä saatava hyöty. Siksi
esitän, että lakiesitys hylätään.

3.14 Eeva-Maria Maijala kesk: Arvoisa puhemies! Lakiesitys on todella hyvä. Se pur-
kaa päällekkäistä tekemistä ja turhaa byrokratiaa, tuo vallankäytön lähemmäksi ihmisiä,
maakuntia — sinne, missä näitä toimintoja on tarkoitus hoitaakin. Tämä siirtää ympäristö-
ministeriön roolin enemmän neuvojaksi ja ohjaajaksi, ja siinä se on todella tarpeellinen.
Valitusmenetelmät ja -kanavat toimivat jatkossa todella hyvin. Uskon, että tämä laki tulee
toimimaan todella hyvin.

3.14 Hanna Halmeenpää vihr: Arvoisa puhemies! Edustaja Modig sanoi kaiken olennai-
sen siitä, mikä tässä hyvää tarkoittavassa lakiesityksessä ei ole kohdallaan, ja siksi kanna-
tan edustaja Modigin esittämää lakiesityksen hylkäämistä.

3.14 Riitta Myller sd: Arvoisa puhemies! Ymmärrän myöskin sen, että tavoite tässä la-
kiehdotuksessa on hyvä ja perustuu hyvin pitkälle siihen, mitä hallitusryhmistä puhutaan,
tähän byrokratian purkuun. Tässä tuli hyvin esille se, että käytännössä tämä kaavojen vah-
vistaminen ympäristöministeriössä ei ole kovin paljon tätä byrokratiaa lisännyt, mutta var-
masti on myöskin hyviä perusteita sille, että tästä vahvistamisesta luovutaan. Mutta samal-
la on kyllä kiinnitettävä huomiota niihin ongelmiin, joita tähän liittyy. Sen olemme tuoneet
omassa vastalauseessamme esille.

Niinpä sitten teenkin vastalauseen 2 mukaisen lausumaehdotuksen, ja lausuma tästä
kuuluu seuraavasti: "Eduskunta edellyttää, että esityksen tavoitteiden toteutumista seura-
taan erityisesti yleisten ympäristönsuojelutavoitteiden toteutumisen näkökulmasta ja alue-
hallintouudistuksen edetessä huolehditaan, että alueilla on tehokas kaavoitusta ohjaava ja
valvova viranomainen ja että valitusoikeus säilyy riittävän laajana."

Emme voi lähteä todellakaan siitä, että vahvistusmenettelystä luovutaan ja mahdollises-
ti sitten valitusoikeutta karsitaan. Mehän tiedämme, että hallitusohjelmassa on tähän liitty-
viä näkemyksiä, ja sen takia halusimme tuoda tämän tässä vahvasti esille, ja myös sen, että
kun tuota maakuntaitsehallintoa ollaan muuttamassa, me emme tiedä, mikä tulee olemaan
sitten tämä valvonta- ja ohjausviranomainen. Tarvitaan vahva valvova ja ohjaava viran-
omainen myös alueille.

3.16 Sanna Marin sd: Arvoisa puhemies! Kannatan edustaja Myllerin tekemää lausuma-
vastalausetta 2.

3.17 Johanna Karimäki vihr: Arvoisa puhemies! Edustaja Modig esitteli erittäin hyvin
ne perustelut, minkä takia tätä lakiesitystä ei tulisi hyväksyä. Olisi hyvä, että ympäristömi-
2



Pöytäkirjan asiakohta PTK 77/2015 vp
nisteriö jatkossakin vahvistaisi maakuntakaavat ja yhteiset yleiskaavat. Maakuntakaavas-
sahan ratkaistaan muun muassa kaupan suuryksiköiden sijoittuminen, maakunnalliset vi-
heryhteydet, louhinta-alueiden sijoittuminen, kulttuuriympäristöt. On tärkeää, että meillä
on yhteiset valtakunnalliset maankäyttötavoitteet, jotta saamme kestävää ja laadukasta
kaavoitusta ja jotta myös tasapuolisuus ympäri Suomen toteutuu.

3.17 Markus Lohi kesk: Arvoisa puhemies! Minusta tämä hallituksen esitys on erinomai-
nen, ja se on myös sopusoinnussa sen ison ratkaisun kanssa, jossa synnytetään itsehallin-
toalueet, joille siirretään myös maakuntaliittojen tehtävät, muun muassa tämä kaavoitus. Jo
tällä hetkellä maakuntakaavoitushan on maakuntaliittojen tehtävänä, ja nyt sitten tämän
esityksen jälkeen maakuntavaltuusto tekee sen päätöksen siitä, mikä on maakuntakaavan
sisältö. Minusta ovat ne pelot, joita on tässä esitelty, siinä mielessä turhia, että maakunta-
kaavahan ei ole sillä tavalla oikeusvaikutteinen kaava, että sehän vain ohjaa alemmantasoi-
sen kaavan eli kuntien laatiman yleiskaavan laatimista. Siinä mielessä minusta ei tarvita
enää demokraattisesti valitulle elimelle, maakuntavaltuustolle, tämmöistä päällystakkia,
ympäristöministeriötä, siihen katsomaan. Sama lainsäädäntö ohjaa maakuntaliittoja tässä
kaavan laatimisessa kuin tänäkin päivänä, ja tämä nykyinen menettely on ollut mielestäni
turha siltä osin, että tarvitaan vielä täällä ympäristöministeriössä sitä vahvistamista. Mi-
nusta tässä ei kannata pelätä, ja ehkä tässä on tämmöinen ideologinen ero, että osa ei luota
siihen, että demokratia tuottaa tuolla maakunnissa riittävän tasokasta päätöksentekoa, vaan
ajatellaan, että kyllä täällä Helsingissä tiedetään, mikä on alueille parasta. Minä ajattelen
niin, että kyllä siellä paikallisesti tiedetään, mikä on alueelle parasta, kun tunnetaan ne pai-
kalliset olosuhteet.

Ensimmäinen varapuhemies Mauri Pekkarinen: Myönnän tässä vaiheessa yhden vas-
tauspuheenvuoron. Nyt muutoin mennään tämä loppuun listan mukaisessa pyyntöjärjes-
tyksessä, koska huomaan, että edustajat käyttävät puheenvuoronsa paikaltaan. Silloin on
syytä mennä noin. Tämän kerran, edustaja Modig, vastauspuheenvuoro.

3.19 Silvia Modig vas (vastauspuheenvuoro): Arvoisa puhemies! Edustaja Lohelle: ei
kyse ole siitä, että me emme luottaisi demokratiaan tai valittujen henkilöiden kykyyn tehdä
oikeita ratkaisuja, vaan nämä ratkaisut saattavat vain olla niin suuressa ristiriidassa keske-
nänsä, että tarvitaan se isompi katsantokanta siihen. Esimerkiksi meillä pääkaupunkiseu-
dulla maakuntakaava on ohjannut hyvin voimakkaasti sitä, mihin me perustamme meidän
liikenneinfrainvestoinnit, jotka ovat eri pääkaupunkiseudun kunnilla aivan erilaisten int-
ressien takana, aivan eri päättäjien takana. Meillä ei ole näistä yhteistä näkemystä, ellei
meillä ole sitä maakuntakaavaa, jossa on yhdessä se katsottu. Jos nytten sitten jokainen
maakunta voisi yksinänsä tehdä, niin siellä tulee niitä klappeja, missä toisen maakunnan
toiveet ovat aivan erilaisia kuin toisen maakunnan toiveet. Jos me ajattelemme, millaisissa
tilanteissa tätä ympäristöministeriön vahvistamisoikeutta on käytetty, niin että ministeriö
on estänyt jotain, niin mielestäni silloin kun kokoomuksen ministeri Jan Vapaavuori toimi
asuntoministerinä, (Puhemies koputtaa) hän vaikutti kaupan rakenteeseen voimakkaasti
täällä, (Puhemies koputtaa) mitä pidin hyvänä ratkaisuna.

3.20 Ari Torniainen kesk: Arvoisa puhemies! Hallituksen esitys on hyvä ja kannatetta-
va. Nykyisin maakuntakaavojen laatimis- ja etenkin vahvistamisprosessit ovat aivan liian
3



Pöytäkirjan asiakohta PTK 77/2015 vp
pitkiä. Nykyisin myös ympäristöministeriön kaksoisrooli sekä ohjaavana että myös vah-
vistavana viranomaisena on ollut hieman ongelmallinen ja se on myös osittain haitannut eri
viranomaisten yhteistyötäkin. Tämä hallituksen esitys täsmentää sekä selkiyttää myös ym-
päristöministeriön ja maakuntien toimivallan jakoa kaavoituksessa. Tämä myös korostaa
maakuntien itsehallinnollista päätöksentekoasemaa maankäytössä ja yhdyskuntasuunnitte-
lussa. Eri puolilla Suomea maakunnilla on omat erityistarpeensa, ja kyllä maakunnissa teh-
dään vastuullista päätöksentekoa - itse uskon näin ja luotan niihin maakuntapäättäjiin. Ja
kyllä maakunnissa tiedetään parhaiten, miten maakuntaa halutaan kehittää ja mitä siellä
tarvitaan. Tällä hallituksen esityksellä maakuntakaavoitus muuttuu ennakoivaan ja nykyis-
tä vuorovaikutteisempaan suuntaan. 

Mitä tulee esimerkiksi vastalauseen 1 esitykseen, jossa todetaan, että hallituksen esitys
tulee heikentämään kaavojen laadun ja laillisuuden valvontaa, niin itse en usko tähän, vaan
kyllä jatkossa ympäristöministeriö on jo kaavoituksen alkuvaiheessa yhdessä maakunta-
liittojen kanssa laatimassa niitä maakuntakaavoja. Tämä hallituksen esitys on todella hyvä
ja eteenpäin vietävä. 

3.22 Mikko Kärnä kesk: Arvoisa herra puhemies! Haluaisin muistuttaa salissa istuvia
opposition edustajia yhdestä EU-lainsäädäntöä ohjaavasta keskeisestä periaatteesta, joka
on subsidiariteetti- eli läheisyysperiaate. Tällä periaatteellahan tarkoitetaan sitä, että kaik-
ki päätökset tulisi tehdä mahdollisimman lähellä niitä ihmisiä, joita ne koskettavat. Tämä
hallituksen esitys mitä parhaimmalla tavalla tukee tätä tavoitetta, joka käsittääkseni on kyl-
lä hyväksytty aivan yli puoluerajojen, joten hivenen ihmettelen tätä kritiikkiä. Minkä takia
läheisyysperiaate ei ole jotakin, minkä oppositiokin hyväksyisi? Se on erinomainen tavoi-
te.

Tämä asia on totta kai erityisen merkityksellinen nyt tämän alueellisen itsehallintouu-
distuksen kannalta. Hallitus on päättänyt vahvistaa alueellista itsehallintoa, mutta totta kai
samalla tämä laadukas kaavoitus on ohjenuorana ja sääntönä edelleen. Siihen pyritään.
Meidän tulee muistaa, että vallan mukana tulee aina se vastuu, ja uskon kyllä, että tällai-
sissa kaavoitusasioissa on parempi se, että se vastuu kannetaan paikallisesti siellä maakun-
nissa kuin että sitä vastuuta kannetaan täällä ympäristöministeriössä, koska kyllä paikalli-
sesti tiedetään parhaiten, millaiset ratkaisut näille alueille soveltuvat. Kaikki viisaus ei, hy-
vät kollegat, asu Helsingissä.

3.24 Timo V. Korhonen kesk: Arvoisa puhemies! Edustaja Kärnän puheenvuoron jat-
koksi: Kyllä maakunnat kykenevät tekemään omien alueittensa osalta vähintäänkin yhtä
hyviä päätöksiä kuin ministeriöt, tässä tapauksessa ympäristöministeriö. Minä luotan kans-
sa alueitten omaan osaamiseen enemmän kuin mihinkään isoveli valvoo -mentaliteettiin.
Minä katson näin, että ympäristöministeriön nykyisen kaltainen kaavoitusvalta on tässä ti-
lanteessa täysin tarpeeton. En myöskään mitenkään usko, että tämän lainmuutoksen myötä
tehtäisiin lain tai valtakunnallisten alueidenkäytön tavoitteitten vastaisia kaavoja, tämä jo
siksikin, että tässä uudessa lainsäädännössä ikään kuin pakotetaan nykyistä mittavampaan
yhteistyöhön eri toimijoitten ja myös ministeriöitten kesken.

Sitten tämä maakuntien välinen yhteistyö: totta kai maakunnat tulevat tekemään yhteis-
työtä maakuntakaavojen osalta siltäkin osin kuin tarvitaan tämmöistä maakuntien yli me-
nevää ratkaisuvaltaa.
4



Pöytäkirjan asiakohta PTK 77/2015 vp
3.25 Markku Pakkanen kesk: Arvoisa herra puhemies! Minä myös pidän tätä maankäyt-
tö- ja rakennuslain muuttamista ja esitystä erittäin hyvänä. Tässä lähdetään byrokratian
purkutalkoiden hengessä liikkeelle ja päätöksenteko siirtyy edelleen lähelle kansalaista,
mitä itse kovasti arvostan. Maakunnissa on hyviä ja asiantuntevia päättäjiä, ja tämä suju-
voittaa montaa käytäntöä. Niin kuin täällä on tullut esiin, kaavojen vahvistaminen minis-
teriötasolla kestää kyllä tänä päivänä ainakin yritystoiminnan kannalta liian pitkään, ja se
estää merkittävien yritysten sijoittumista eri alueilla.

Tarkkaan täytyy tietenkin miettiä sitten, miten tämä sopii itsehallintoalueille, mutta itse
ainakin näkisin, että tämä on yksi sellainen asia, mikä voitaisiin ottaa itsehallintoalueitten
päätökseen ja mikä voisi olla siellä yhtenä osana. Täällä on esitetty myös, että näitä kaa-
vanvahvistuksia tapahtuu tällä hetkellä vain muutamia ympäristöministeriössä, joten ym-
märrän, että kun tämä ei kovin merkityksellinen asia myöskään siinä mielessä ole ympä-
ristöministeriölle, niin se voidaan ottaa sieltä ihan hyvin alueille.

3.26 Jari Leppä kesk: Arvoisa puhemies! Kun meillä poliittisesti on laaja yhteisymmär-
rys siitä, että me haluamme byrokratiaa vähentää ja hallinnollista taakkaa keventää, niin
sitä pitää sitten myös tehdä. Se tapahtuu laki kerrallaan, säädös kerrallaan, asetus kerral-
laan, viranomaismääräys kerrallaan, ja nyt ollaan sillä kohdalla, jossa hallitus esittää ja va-
liokunnan mietintö on samansuuntainen. Maakuntakaavaa ei enää tarvitse vahvistaa ympä-
ristöministeriössä. Tämä on erittäin hyvä ja johdonmukainen askel niissä byrokratiatal-
koissa, joita me kaikki kannatamme. Se on aivan tarpeeton kierros käyttää siellä. Maakun-
nat kyllä osaavat ja tietävät. Niitä myöskin päätöksenteossa ja valmistelussa ohjaavat mo-
nenlaiset muut lait maankäyttö- ja rakennusasioissa, ja ei ole minkäänlaista pelkoa siitä,
että tästä tulee mikään villi länsi, vaan tämä säilyy paremmin kuin nyt hallinnassa, ja se
paljon paremmin myöskin tukee Suomen investointitavoitteita, työllisyystavoitteita, yri-
tysten toimintaedellytysten kohentamistavoitteita, kuin tähän asti tapahtuu. Aivan tarpeet-
tomia viranomaisten välisiä operaatioita, joita nyt on pilvin pimein, täytyy johdonmukai-
sesti purkaa. On erittäin hyvä, että tämä nyt on meillä käsillä ja että tästä vihdoin viimein
eteenpäin päästään.

3.27 Eerikki Viljanen kesk: Arvoisa puhemies! Pidän tätä esitystä maankäyttö- ja raken-
nuslain muuttamiseksi siten, että maakuntakaavoja ja kuntien yhteisiä yleiskaavoja ei enää
tarvitse saattaa ympäristöministeriön vahvistettavaksi, erittäin hyvänä, byrokratiaa keven-
tävänä ja oikeansuuntaisena esityksenä. Uskon, että esitys tulee korostamaan maakunnan
liittojen itsehallinnollista roolia maankäytön suunnittelussa ja lyhentämään maakuntakaa-
voitukseen ja kuntien yhteiseen yleiskaavoitukseen liittyvää päätös- ja muutoksenhakupro-
sessia, ja uskon myös, että uudistus selkiyttää kaavan laatimiseen liittyvää toimivallan ja-
koa yleispiirteisessä suunnittelussa valtion ja maakuntien välillä. Pitää luottaa osaamiseen
alueilla. Tämä on erittäin hyvä uudistus.

3.29 Krista Mikkonen vihr: Arvoisa puheenjohtaja! Tässä on vakuuteltu sitä, että maa-
kunnissa osataan itse kaavoittaa eikä ympäristöministeriötä tarvita kaavoja vahvistamaan.
Valitettavasti kuitenkin meillä on esimerkkejä siitä, että maakunnissa on pyritty tekemään
sellaisia kaavoja, jotka ovat sitten myöhemmin kaatuneet siihen, että ne eivät ole olleet lain
mukaisia. Siinä mielessä pidän kyllä tärkeänä, että ympäristöministeriö jatkossakin kuiten-
kin siinä määrin vahtii tätä kaavaprosessia, että sitten maakunnissa valmistelu tehdään huo-
5



Pöytäkirjan asiakohta PTK 77/2015 vp
mioiden myös kestävään kehitykseen liittyvät seikat etenkin, kun maankäyttö ja kaavoitus
on asia, johon liittyy hyvin paljon taloudellisia intressejä. On myös totta, että meillä on
jopa joskus ollut tähän liittyviä erinäisiä rahoitussotkujakin, jotka ovat tulleet hyvin lähelle
maakuntapäättäjiä, niin että siinä mielessä tämä nykyinen käytäntö on kyllä syytä pitää
voimassa.

3.30 Kari Kulmala ps: Arvoisa puhemies! Kommentoin tätä hallituksen esitystä lyhyes-
ti. Olen ollut Pohjois-Karjalan maakunnan kaavatyöryhmässä viimeiset vuodet, ja kyllä on
ollut aika hankalaa se työnteko, kun välillä käydään Helsingissä ympäristöministeriössä
näyttämässä, käykö tämä kaava teille vai eikö se kelpaa teille. Jos se ei kelpaa, niin sitten
tullaan taas välillä muuttamaan sitä sinne omaan maakuntaan. Se on aivan varma juttu, että
maakunnassa tiedetään, paljonko Niiralan rajavartioasemalla on hallitilaa tarvetta laajen-
taa tai paljonko sitä vaikka Sevettijärven kaupan lähellä tai siellä baarin lähellä tarvitaan.
Se on ihan saletti, että siellä maakunnissa todellakin tiedetään, missä on tarvetta laajentaa,
ei välttämättä Helsingin ympäristöministeriössä

3.31 Eeva-Maria Maijala kesk: Arvoisa puhemies! Edustaja Mikkoselle olisin sanonut
vain sen, että eivät maakunnat tarvitse vahtijoita. Eikö se ole parempi, että ympäristömi-
nisteriö vain ohjaa ja neuvoo näissä asioissa?

3.31 Katri Kulmuni kesk: Arvoisa herra puhemies! Kyllähän kaikkialla, niin maakunnis-
sa kuin pääkaupungissakin, ihan sitä samaa lakia noudatetaan, niin että hieman kyllä ihme-
tyttää tämmöinen epäluotto, mitä sitten kansanvaltaisesti valituille, tuleville itsehallinto-
alueille tässä oppositiosta esitetään. Kyllä on tähänkin mennessä ollut monenlaisia ristirii-
tatilanteita siinä, että alueet, kunnat, maakunnat olisivat halunneet tehdä eri lailla ympäris-
tön kehittämistä, kestävää kehitystä ja kaavoitusta, mutta sitten on tultu tukkanuottasille
ympäristöministeriön kanssa, ja lopputulos on ollut se, ettei minkäänlaista kehitystyötä ole
päässyt tapahtumaan sitten eteenpäin.

Kyllä minun mielestäni nytten, kun itsehallintoalueet tulevat, tämä on tietenkin suuri
kansanvaltainen muutos Suomessa, ja on kyllä aivan ensiarvoisen tärkeää, että maakunta-
kaavojen vahvistaminen on yksi osa sitä, mistä itsehallintoalueet päättävät, ja se on kyllä
ennen kaikkea myös osa sitä norminpurkua. Kun täälläkin illan mittaan kysytty, mitä ne
konkreettiset normit nyt sitten ovat, niin tällaisia ne ovat.

3.32 Ari Torniainen kesk: Arvoisa herra puhemies! Edustaja Mikkonen omassa puheen-
vuorossaan totesi, että jatkossa on tärkeää, että ympäristöministeriö vahtii maakuntakaavo-
jen laatimista. En todellakaan näe ympäristöministeriön roolia sillä tavalla, vaan kyllä ym-
päristöministeriö tulee olemaan yhteistyöelin, joka on mukana myöskin maakuntaliittojen
kanssa laatimassa sitä maakuntakaavaa. Siinä otetaan heti alkuvaiheessa jo neuvottelut,
joissa käydään niitä periaatteita läpi ja tavoitteita läpi. Sen tulee olla yhteistyötä myöskin,
maakuntakaavojen laatimisen.

3.33 Pertti Hakanen kesk: Arvoisa puhemies! Edustaja Torniainen otti esille asian, jota
ajattelin tässä vielä pikkasen sivuta: nimenomaan sen vuorovaikutuksen, millä tavalla tu-
levat jatkossakin olemaan ministeriöt keskeisessä roolissa. Siinä käydään kyllä useamman
ministeriön kanssa keskusteluja ja kuullaan ja pyydetään lausuntoja. Täytyy muistaa myös-
6



Pöytäkirjan asiakohta PTK 77/2015 vp
kin se, että tämä tuo sellaista hyvää itsehallintoalueen vapautta myös siihen vuorovaiku-
tukseen siellä omalla alueella, ja minä uskon, että sen maakuntakaavan lopullisen tuloksen
hyväksyminen tulee tuomaan sen lähemmäksi sitä itse kuntalaista myöskin, kun se todella
päätetään siellä omalla alueella. Ja edelleen korostan vielä sitä, että tässä ollaan menossa
nimenomaan sen sääntelyn sujuvoittamisen kautta myöskin lähemmäs sitä kuntademokra-
tiaa.

3.34 Hanna Halmeenpää vihr: Arvoisa puhemies! Haluan muistuttaa tässä keskustelus-
sa siitä, mitä hallituksen itsensä nimeämä selvitysmies Auvo Haapanala tästä lakiesitykses-
tä on todennut. Hänhän on todennut ympäristöministeriölle tekemässään selvityksessä
"Maakuntakaavojen vahvistusmenettelyn vaihtoehdot" — tämä on tämän selvityksen nimi
— että ei kannata vahvistusmenettelystä luopumista, koska tämän selvityksen mukaan on
ilmeistä, että laillisuusvalvonnan siirtyminen pois ympäristöministeriöltä muille toimijoil-
le lisäisi maakuntakaavoista tehtävien valitusten määrää ja siten kaavojen käsittelyaikoja ja
byrokratian määrää.

Keskustelu päättyi ja asian käsittely keskeytettiin.
7


