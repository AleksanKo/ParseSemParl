















































DEM8FE4.tmp.xml


Pöytäkirjan asiakohta PTK 61/2018 vp
Pöytäkirjan asiakohta 

PTK 61/2018 vp

Täysistunto

Tiistai 5.6.2018 klo 14.10—17.06

6. Hallituksen esitys eduskunnalle laiksi sairausvakuutuslain 13 luvun muuttamisesta ja vä-
liaikaisesta muuttamisesta

Hallituksen esitys HE 77/2018 vp

Lähetekeskustelu

Ensimmäinen varapuhemies Mauri Pekkarinen: Lähetekeskustelua varten esitellään
päiväjärjestyksen 6. asia. Puhemiesneuvosto ehdottaa, että asia lähetetään sosiaali- ja ter-
veysvaliokuntaan.

Lähetekeskusteluun varataan 45 minuuttia. Mikäli puhujalistaa ei ehditä annetussa ajas-
sa käydä loppuun, asiakohdan käsittely keskeytetään ja sitä jatketaan tämän päivän istun-
nossa muiden asiakohtien tultua käsitellyiksi. Jos keskustelu asiasta puolestaan päättyy en-
nen sille varatun määräajan päättymistä, siirrytään päiväjärjestyksen seuraavaan eli 7. asia-
kohtaan.

Keskustelu

16.33 Päivi Räsänen kd: Arvoisa herra puhemies! Tässä esityksessä ehdotetaan muutet-
tavaksi sairausvakuutuslain työterveyshuollon korvauksia koskevia säännöksiä. Työnanta-
jan järjestämästä työterveyshuollosta maksettavien työterveyshuoltokorvausten painopis-
tettä siirrettäisiin ennaltaehkäisevään suuntaan.

Arvoisa puhemies! Kun ministeri ei ole täällä esittelemässä tätä esitystä, niin totean täs-
tä sisällöstä, että tässä esitetään, että työnantajalle maksettaville työterveyshuollon kor-
vauksille määriteltäisiin yksi työntekijäkohtainen laskennallinen enimmäismäärä, josta
korvattaisiin ensisijaisesti työnantajan lakisääteisen järjestämisvelvollisuuden alaiseen eh-
käisevään työterveyshuoltoon kuuluvia kustannuksia, ja tästä enimmäismäärästä voitaisiin
korvata enintään 40 prosenttia työnantajan vapaaehtoisen järjestämisen piiriin kuuluvan
sairaanhoidon ja muun terveydenhuollon järjestämisestä aiheutuneita kustannuksia.

Tavoite tässä ja tällä esityksellä on sinänsä aivan perusteltu. Eli halutaan työterveys-
huollon painopistettä siirtää työkyvyn ylläpitämiseen, sairauksien ennaltaehkäisemiseen ja
sairaustapauksia, sairaanhoitoa koskevaa painopistettä vähentää. Samalla tässä ollaan va-
rautumassa myös sosiaali- ja terveyspalveluiden uudistukseen, tähän kasvavaan valinnan-
vapauteen, ja pyritään siihen, että meillä ikään kuin päästäisiin näistä päällekkäisistä jär-
jestelmistä eroon.

Työterveyshuolto on kuitenkin tällä hetkellä yksi meidän koko terveydenhoitojärjestel-
mämme kaikkein parhaiten toimivia kokonaisuuksia. Vaikka tällä esityksellä on hyviä pe-
rusteluja ja hyviä tavoitteita, niin itse hiukan pelkään sitä, että tässä ollaan heikentämässä
edellytyksiä juuri tälle toimivalle työterveyshuollolle, joka meillä tällä hetkellä vastaa hy-
vin työelämän piirissä olevien ihmisten terveydenhoitotarpeisiin. Toivon, että sosiaali- ja
 Tarkistettu
4.1



Pöytäkirjan asiakohta PTK 61/2018 vp
terveysvaliokunnassa hyvin huolellisesti paneuduttaisiin tämän seurauksiin. Kun tällä on
henkinen kytköksensä tähän sote-uudistukseen, niin mielestäni tätä nyt ei ainakaan tulisi
käsitellä eikä hyväksyä ennen kuin nähdään, mitä tästä sosiaali- ja terveyspalvelu-uudis-
tuksesta tulee.

Olen itse toiminut työterveyslääkärinä ennen siirtymistäni eduskuntaan vuonna 95, ja
työterveyshuolto toimi tuohon aikaan suurin piirtein samalla tavalla kuin tänäkin päivänä,
eli osa tästä työstä oli tätä ennaltaehkäisevää toimintaa, mutta varsin huomattava osa oli
ihan tätä sairasvastaanottoa, sairaanhoitoa. Itse kyllä koin työterveyslääkärinä, että nämä
erilaiset vastaanotolla esille tulleet sairaustapaukset, esimerkiksi tuki- ja liikuntaelinongel-
mat, erilaiset infektiokierteet tai vaikkapa mielenterveyden ongelmat, uupumisoireet tai
unihäiriöt, olivat osa nimenomaan sitä työterveyshuoltoa ja ne antoivat työterveyslääkäril-
le myös viitteitä siitä, millä tavoin tulisi koko työyhteisön hyvinvointia olla parantamassa,
mihin asioihin tulisi kiinnittää huomiota, ja usein ne johtivat myös keskusteluihin työnan-
tajan kanssa. Eli en kokenut sitä millään tavalla irrallisena osana siitä varsinaisesta työter-
veyshuollosta, mikä mielestäni hiukan leimaa tämän esityksen filosofiaa.

Painopisteen siirtyminen ehkäisevän työterveyshuollon korvauksiin saattaisi myös joh-
taa työterveyshuoltosopimusten muutoksiin tai irtisanomisiin nimenomaan tämän sairaan-
hoidon osalta. Eli olisi ennakoitavissa, että työnantajat, yritykset, tekisivät näitä ratkaisuja
ja nykyisiä työterveyshuollon sairaanhoidon asiakkaita siirtyisi julkisen terveydenhuollon
piiriin ja siten kuormittamaan julkista terveydenhuoltoa. Siksi mielestäni tätä ei tule toteut-
taa ainakaan irrallisena sosiaali- ja terveyspalvelu-uudistuksesta, koska silloin se tulisi ni-
menomaan meidän terveyskeskuksiamme kuormittamaan.

Lisäksi nämä ehdotetut muutokset saattaisivat lisätä työnantajien työntekijöille otta-
mien sairauskuluvakuutusten määrää ja siten lisätä yhteiskunnallista eriarvoisuutta ter-
veyspalvelujen saatavuuden suhteen. Finanssialan mukaan vuoden 2016 lopussa yritykset
olivat ottaneet sairauskuluvakuutuksia, eli näitä yksityisiä sairauskuluvakuutuksia, yli
200 000 työntekijälle, ja näiden osuus tulisi todennäköisesti entisestään kasvamaan. Sil-
loin meillä ikään kuin vielä voimakkaammin eriytyisivät ne yritykset ja työnantajat, jotka
pystyvät hyviä vakuutuksia työntekijöilleen antamaan, toisenlaisista yrityksistä, ja myös
työterveyshuollon sisäistä eriarvoistumista tapahtuisi nykyiseen tilanteeseen verrattuna.

16.40 Hannu Hoskonen kesk:  Arvoisa herra puhemies! Todellakin tämä sairausvakuu-
tuslain muutos mahdollistaa mahdollisesti, jos tulee hyväksytyksi, työterveyshuollon kaut-
ta tapahtuvan ennaltaehkäisevän toiminnan lisäämistä työterveyshuollon keinoin.

Suomalainen terveydenhuoltojärjestelmähän sisältää monta hienoa järjestelmää, ja ehkä
hienoin niistä on tämä työterveyshuolto, jossa jokainen työssä käyvä ihminen saa työter-
veyshuollon kautta omaa terveyttään koskevaa hoitoa ja apua nopeasti ja tehokkaasti ja
joka on integroitu hyvin tähän suomalaiseen terveydenhuoltojärjestelmään.

Nyt kun terveydenhuoltouudistusta ollaan tekemässä, olen suuresti kyllä ihmetellyt vii-
me päivinä tätä julkisuudessa käytyä keskustelua, että kun uudistusta ollaan tekemässä,
niin sitten viime metreillä on hirmuinen huuto, että tämä pitää kaataa, tämä pitää tuhota ja
tämä menee mönkään. Tuntuu, ettei mitään muuta ole enää kuin ongelmia. Mutta kaikki
me kansanedustajat tässä talossa tiedämme ja myös tämän talon ulkopuolella olevat asiaa
seuraavat äänestäjät ja varsinkin sellaiset henkilöt, jotka terveydenhuollon kanssa ovat te-
kemisissä työkseen, vallan hyvin tietävät, että nykyinen järjestelmä kaipaa ihan selkeästi
uudistamista, ja kuten muun muassa valtiovarainministeri Petteri Orpo on sanonut ihan
2



Pöytäkirjan asiakohta PTK 61/2018 vp
monessa yhteydessä, ensi vuosikymmenellä törmäämme seinään näiden kustannusten
kanssa, jos emme nyt tee jotakin. Sen tautta tämä integraatio, yhdentäminen, pitää tehdä
niin, että myös työterveyshuollon systeemiä kehitellään edelleen. Tämä laki on siitä pieni
osa, mutta edustaja Räsäsen erinomainen, painava puheenvuoro osoittaa — hänellä on ko-
kemusta sekä kansanedustajana ja ministerinä että erikoisesti lääkärinä — miten isosta
asiasta tässä on kysymys. Siksi toivon, arvoisa puhemies, että nyt päästäisiin vihdoin ja vii-
mein tässäkin talossa siihen vaiheeseen, että se uudistus vietäisiin eteenpäin, niin että tule-
vina vuosina ja vuosikymmeninä suomalaisten hyväksi saataisiin kustannuksia hieman
alemmaksi ja ennen kaikkea ihmisille parempaa hoitoa. 

16.42 Päivi Räsänen kd:  Arvoisa herra puhemies! Se, että työterveyshuoltoon sisältyy
tämä sairaanhoitomahdollisuus, jota ollaan nyt siis ohentamassa tällä esityksellä, on toki
herättänyt sen kysymyksen aivan aiheellisesti, ovatko työttömät ja eläkeläiset erilaisessa
asemassa kuin ne, jotka ovat työelämän piirissä, koska työterveyshuollon kautta käytän-
nössä pääsee nopeammin esimerkiksi erikoissairaanhoidon toimenpiteisiin ja leikkauksiin
ja niin edespäin. Tämä on aivan totta, ja mielestäni tulee pyrkiä siihen, että me saamme
mahdollisimman tasa-arvoiset palvelut kaikille, mutta sitä ei tulisi toteuttaa niin, että hei-
kennetään työterveyshuollon palveluita, vaan niin, että parannetaan eläkeläisten ja työttö-
mien palveluita ja nopeutetaan heidän hoitoonpääsyään.

Pidän edelleenkin työterveyshuollon kokonaisuuden kannalta tätä sairaanhoidon mah-
dollisuutta tärkeänä osana sitä, koska se tukee ennaltaehkäisyä ja se käytännössä mahdol-
listaa nopean puuttumisen sairauksiin ja nopean puuttumisen myös työpaikan hyvinvoin-
tiongelmiin. Sairauspoissaolojen määrää pystytään vähentämään sillä, että esimerkiksi
leikkauksia tai tarvittavia toimenpiteitä tai erikoislääkärin konsultaatiota ei tarvitse viik-
ko- tai kuukausitolkulla odottaa vaan päästään nopeasti hoitamaan terveeksi ja työkykyi-
seksi työntekijöitä. Siksi todellakin toivon, että tätä kriittisesti käsitellään, ja olen hiukan
harmissani siitä, että ministeri ei ollut täällä keskustelemassa eikä esittelemässä tätä esitys-
tä.

Keskustelu päättyi.

Asia lähetettiin sosiaali- ja terveysvaliokuntaan.
3


	6
	16.33
	16.40
	16.42


