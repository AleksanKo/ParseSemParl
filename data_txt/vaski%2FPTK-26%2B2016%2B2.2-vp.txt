















































DEMF3B1.tmpSave.xml


Pöytäkirjan asiakohta PTK 26/2016 vp
Pöytäkirjan asiakohta 

PTK 26/2016 vp

Täysistunto

Torstai 17.3.2016 klo 15.59—17.46

2.2. Suullinen kysymys hallituksen tiedepolitiikasta (Ville Niinistö vihr)
Suullinen kysymys SKT 27/2016 vp

Suullinen kyselytunti

Ensimmäinen varapuhemies Mauri Pekkarinen: Seuraava kysymys, edustaja Niinistö.

Keskustelu

16.35 Ville Niinistö vihr: Arvoisa puhemies! "Vapaan kansan lahja vapaalle tieteelle" lu-
kee entisen opinahjoni ja työpaikkani päärakennuksen seinällä elikkä Turun yliopistossa.
Suomessa on aina arvostettu pyrkimystä korkeimpaan tietoon, ja me olemme aina pärjän-
neet sivistyskansana. Viime vaaleissa kaikki puolueet kokivat yhdessä, että koulutus on jo
joutunut liian koville, että me jatkossa tarvitsemme panostuksia koulutukseen ja että kou-
lutuksesta ei enää leikata. Suomi nousee sillä osaamisella ja taidolla, mitä meidän korkea-
kouluissa ja tutkimuksessa kehitetään. Tämä hallitus on kuitenkin laittamassa juuri korkea-
koulut ja tutkimuksen erityisen koville, ja tämä ilmeni myös Helsingin Sanomien laajassa
kyselyssä viime viikonloppuna. 50 prosenttia professoreista piti hallituksen tiedepolitiik-
kaa täysin epäonnistuneena ja 42 prosenttia ei kovin onnistuneena. Kysymykseni on: otat-
teko tiedemaailman hätähuudon tästä näköalattomuudesta vakavasti ja oletteko valmiita
perumaan korkeakoulutuksen ja tutkimuksen leikkauksia?

16.36 Opetus- ja kulttuuriministeri Sanni Grahn-Laasonen (vastauspuheenvuo-
ro):  Arvoisa puhemies! Arvoisa edustaja Niinistö, olemme tässä salissa keskustelleet jo
useita viikkoja määrärahoista. Itse asiassa nyt meillä on mahdollisuus keskustella itse
asiasta eli sisällöstä eli suomalaisesta korkeakoulu- ja tiedepolitiikasta. Professorit esitti-
vät näkemyksiään Helsingin Sanomien laajassa artikkelissa, ja luin sen erittäin huolella.
Huomaan siitä sen, että erityisesti yksimielisyyttä on siitä, että resurssit ovat niukoilla. Se
on tietysti totta aikana, jolloin Suomi velkaantuu ja jolloin joudutaan tekemään isoja leik-
kauksia. Resursseista on pulaa oikeastaan, voi sanoa, kaikilla sektoreilla, ja silloin ennen
kaikkea on tärkeätä, että kiinnitämme huomiota siihen, mitä tehdään ja miten tehdään. Suo-
mi käyttää tällä hetkellä 3,2 miljardia euroa korkeakoulutukseen ja tutkimukseen. Tämän
hallituskauden lopussa käytämme 3 prosenttia vähemmän. Nyt meidän tehtävämme on
pohtia, millä tavalla selviämme tästä. Se onnistuu mielestäni parhaiten siten, että lähdem-
me uudistamaan korkeakoulutuksen ja tutkimuksen rakenteita ja parantamaan laatua.

Ensimmäinen varapuhemies Mauri Pekkarinen: Pyydän niitä edustajia, jotka haluavat
esittää lisäkysymyksen, nousemaan ylös ja painamaan V-painiketta.
 Tarkistettu
4.0



Pöytäkirjan asiakohta PTK 26/2016 vp
16.37 Ville Niinistö vihr (vastauspuheenvuoro):  Arvoisa puhemies! Ei sovi vähätellä
leikkausten suuruutta korkeakouluista ja tutkimuksesta. (Sari Sarkomaa: Sitä ministeri ei
tehnytkään!) Vuonna 2019 se on yhteensä, myös tutkimus kokonaisuudessaan huomioon
ottaen, 420 miljoonaa euroa. Vakaa vetoomukseni on se, että jos te yhtään arvostatte sivis-
tystä, teillä on mahdollisuus vielä perua näitä leikkauksia. Toivon, että kehysriihessä teette
tällaisen esityksen ministerinä koko hallitukselle, koska kysymys on Suomen tulevaisuu-
den osaamispohjasta ja meistä korkean sivistystason kansana.

Mutta tarttuisin myös siihen, mitä professorit toivat esille, ja erityisesti arvostettu eko-
logian alan akatemiaprofessori Ilkka Hanski kirjoitti Kanavassa hiljattain, että lahjakkaita
nuoria on vaikea saada tutkijan uralle ja vaikea saada motivoitua johtuen tästä näköalatto-
muudesta, joka tulee näistä leikkauksista, mutta myös siitä, että heillä on semmoinen olo,
että perustutkimusta ei arvosteta, uteliaisuustutkimuksen ja perustutkimuksen pohjaa ra-
pautetaan ja kärkihankkeilla ohjataan tutkimuksen suuntaa tietyille aloille. Onko niin, että
poliitikot tietävät tukijoita paremmin, mitä tutkia, vai arvostatteko tieteentekijöitä asian-
tuntijatiedon lähteenä?

16.38 Opetus- ja kulttuuriministeri  Sanni  Grahn-Laasonen (vastauspuheenvuo-
ro):  Arvoisa puhemies! Arvostan tieteentekijöitä ja tutkijoita erittäin paljon. Siitä syystä
meillä on käynnistynyt opetus- ja kulttuuriministeriössä laajat tieteentekijöiden kanssa
käytävät vuoropuhelukeskustelut, joista ensimmäinen on takana ja uusia on tulossa. Pitäi-
sin tärkeänä sitä, että me pystyisimme politiikan tekemisessä entistä enemmän hyödyntä-
mään asiantuntijoita ja käyttämään tutkijoita. Siihen liittyen meillä on käynnissä muun
muassa ministeri Bernerin johdolla vaikutusarviointiin keskittyvä työ, jossa parannetaan
todella sitä, että päätöksenteossa käytettäisiin tietopohjaa ja tutkimusta paremmin hyödyk-
si.

Mitä tuli näihin nuoriin tutkijoihin, niin jaan sen huolen siitä, panostammeko riittävästi
nimenomaan lahjakkaisiin nuoriin, nouseviin tutkijoihin. Tähän liittyen osana hallituksen
kärkihankerahoitusta olen ohjannut 30 miljoonaa euroa kolmen vuoden ajan käytettäväksi
Suomen Akatemian kautta erityisenä painopisteenä lahjakkaat nuoret tutkijat, jotka pääsi-
sivät akateemisella urallaan eteenpäin ja saisivat vahvempaa rahoitusta.

16.39 Krista Kiuru sd (vastauspuheenvuoro):  Arvoisa puhemies! Vähän jää epäselväksi
se, kun te puhutte kehittämisestä, kuka nämä kehittämisen linjat on keksinyt. Minä olen
erittäin huolissani siitä, että hallitus ajattelee, että Suomen korkeakoulu- ja tiedepolitiikka
voi vaihtua poliittisista suhdanteista johtuen. Minä luulen, että se kentän masennus ja nä-
köalattomuus tällä hetkellä johtuu siitä, että te rikotte sitä pitkäaikaista periaatetta, että tä-
män maan osaamistaso on aina pohjautunut siihen, että korkeakoulu- ja tiedepolitiikka on
ollut pitkäjänteistä toimintaa, jossa on kunnioitettu sitä, että on pyritty näkemään tarpeeksi
kauas ja tarpeeksi monin silmin. Tästä syystä olen erittäin huolissani siitä, että kun te teette
mittavat leikkaukset ja sitten kuitenkin toisella kädellä annatte hyvin pienen summan, joka
on vähemmän kuin viime hallituskaudella satsatut erityisrahat tiettyihin panostuksiin, niin
tämähän johtaa siihen, että nämä yliopistojen pitkien listojen (Puhemies koputtaa) keräilyt
ja muut kertovat, että ei jaeta tätä kuvaa. (Puhemies koputtaa) Miksi tämä Technopolis-sel-
vitys jäi pöydälle, ministeri Grahn-Laasonen?
2



Pöytäkirjan asiakohta PTK 26/2016 vp
16.41 Opetus- ja kulttuuriministeri Sanni Grahn-Laasonen (vastauspuheenvuo-
ro): Arvoisa puhemies! Edellisellä hallituskaudella, jolloin edustaja Kiuru oli opetusminis-
terinä, opetus- ja kulttuuriministeriössä laadittiin virkamiestyönä asiantuntijoiden pohjalta
tulevaisuuskatsaus. Siinä tehtiin tiettyjä toimenpide-ehdotuksia, siis asiantuntijat tekivät
toimenpide-ehdotuksia, jotka liittyvät muun muassa korkeakoulujen rakenteelliseen kehit-
tämiseen, korkeakoulujen profiilien selkeyttämiseen, korkeakoulujen ja erityisesti tutki-
muksen ja tieteen työnjaon selkeyttämiseen. Nämä asiat, nämä asiantuntijoiden ehdotuk-
set, ovat juuri nyt niitä asioita, joita minä opetus- ja kulttuuriministerinä vien eteenpäin,
toisin kuin te, edustaja Kiuru, edellisellä kaudella ollessanne opetusministeri. (Välihuuto-
ja)

16.41 Krista Kiuru sd (vastauspuheenvuoro): Arvoisa puhemies! Onkin hyvä todeta, että
ministeri Grahn-Laasonen aivan oikein kertoi, että on haettu sellaista tiekarttaa, joka ei rii-
pu poliittisista suhdanteista, mutta kun te tätä poliittista tiekarttaa ette toteuta muuta kuin
tämän hallituksen voimin ja kun ongelma on siinä, että se tiekartta, joka laadittiin todella
asiantuntijavoimin, jäi teidän pöydällenne vain soveltuvin osin, ja kun tämä tehtiin maalis-
kuussa juuri ennen vaaleja, niin silloisella ministerillä valitettavasti ei ollut sellaista parla-
mentaarista pohjaa enää tehdä tätä, (Ben Zyskowicz: Seli seli!) ja näin ollen, kun oli noin
kuukausi aikaa enää vaaleihin, niin kysynkin nyt ministeri Grahn-Laasoselta, kun arvostat-
te hyvin paljon myös opposition panosta: Saisimmeko me oppositiopuolueet tulla teke-
mään teille kädenojennuksen ja tulla mukaan korkeakoulu- ja tiedepolitiikan kehittämi-
seen parlamentaariselta pohjalta? (Ben Zyskowicz: Kyllä! Ehdottomasti!) Eli oletteko val-
miita ottamaan opposition mukaan tähän hankkeeseen Technopolis-selvityksen pohjalta?

16.42 Opetus- ja kulttuuriministeri  Sanni Grahn-Laasonen (vastauspuheenvuo-
ro): Arvoisa puhemies! Puhuin tästä tulevaisuusselvityksestä, joka siellä ministeriössä asi-
antuntijatyönä tehtiin. Se perustui sen sijaan lukuisiin arviointeihin meidän tutkimukses-
tamme ja korkeakoulupolitiikastamme. Siellä on pohjalla OECD:n Suomelle tekemiä suo-
situksia, siellä on pohjalla komission Suomelle tekemiä suosituksia, siellä on kansainvälis-
ten arviointipaneelien Suomelle tekemiä suosituksia, ja siellä on pohjalla meidän kotimai-
sia, omia, muun muassa Suomen Akatemian Tieteen tila -artikkeli. Näillä kaikilla on pal-
jon yhteisiä nimittäjiä, ja ne nimenomaan viittaavat siihen — ne olivat käytössä jo teidän
aikananne — että korkeakoulujen rakenteellista uudistamista tulee tehdä ja että profiileja
tulee selkeyttää. Nyt kysyisinkin edustaja Kiurulta — tai itse asiassa kysyisin, jos voisin
kysyä, kun tämä ei ole opposition kyselytunti — mihin ne teidän toimenne jäivät silloin vii-
me kaudella. Menikö meillä neljä vuotta aika lailla hukkaan? (Välihuutoja)

16.43 Sanna Lauslahti kok (vastauspuheenvuoro):  Arvoisa puhemies! Edustaja Kiuru
puhuu siitä, että pitäisi saada parlamentaarinen ryhmä. Mutta tällä hallituskaudella on läh-
detty vähän toisessa asennossa: ei niin, että tehdään norsunluutornissa näitä päätöksiä,
vaan sillä tavalla, että otetaan meidän kenttä, ne parhaimmat asiantuntijat, mukaan teke-
mään sitä muutosta. Hallituskauden aikana on lähdetty ennen kaikkea siitä, että annetaan
tilaa meidän ammattikorkeakouluille ja yliopistoille luoda omia yhteistyörakenteita. Ei ole
lähdetty estämään heitä tekemästä sitä muutosta. Sanoisinkin mieluummin niin, että mei-
dän tehtävämme olisi tehdä uusi visio meidän korkeakoulu- ja tiedepolitiikalla, ei välttä-
3



Pöytäkirjan asiakohta PTK 26/2016 vp
mättä parlamentaarisesti, mutta ennen kaikkea siten, että me saamme meidän kentän osaa-
jat mukaan elävään strategiaprosessiin. (Eduskunnasta: Tehdäänkö näin?)

Ensimmäinen varapuhemies Mauri Pekkarinen: Tunnistiko ministeri kysymystä?

16.44 Opetus- ja kulttuuriministeri Sanni Grahn-Laasonen (vastauspuheenvuo-
ro): Arvoisa puhemies! Jaan tämän näkemyksen jatkuvasta vision kirkastamisen tarpeesta,
mutta itse ajattelen myöskin niin, että silloin ei välttämättä tule parasta jälkeä, jos näitä vi-
sioita lähtevät tekemään yksinomaan poliitikot, vaan minä pidän tärkeänä sitä, että tiede-
maailma osallistuu tähän ja että me tarjoamme heille mahdollisuuksia ja käymme heidän
kanssaan vuoropuhelun, löydämme niitä yhteisiä nimittäjiä ja sitä yhteistä etenemissuun-
taa. Yksi hyvä esimerkki tästä on vaikka se rakenteellinen kehittäminen, mikä nyt on käyn-
nissä Tampereella. Tampereella tehdään tällä hetkellä niin sanottua T3- eli Tampere 3 -pro-
jektia, missä kaksi yliopistoa on yhdistymässä ja ammattikorkeakoulu tulossa samaan ra-
kenteeseen mukaan. Tässä on saavutettavissa aivan merkittävästi sellaisia hyötyjä, että me
voimme priorisoida ja panostaa nimenomaan tutkimukseen ja opetukseen eli niihin ydin-
tehtäviin ja hakea niitä säästöjä, joita väistämättä on pakko tämmöisinä aikoina tehdä, siel-
tä rakenteista ja niin edelleen. Mitä vielä tulee tähän... (Puhemies koputtaa) — No, jatkan
seuraavassa.

16.46 Paavo Arhinmäki vas (vastauspuheenvuoro):  Arvoisa herra puhemies! Opintotu-
kea ollaan leikkaamassa neljäsosalla. 3 000—4 000 ihmistä jää työttömäksi yliopistoista ja
korkeakouluista. Näitä lukuja ei selitetä sanomalla "hei, me kehitetään" tai "hei, me uudis-
tetaan". Nämä ovat leikkauksia. Nämä ovat meidän koulutuksen alasajoa. Nämä ovat mei-
dän opintotuen alasajoa.

Mutta pieni välähdys on nähty nyt. Nimittäin tänään mainostoimisto julkaisi uudet si-
vut, Tulevaisuuden sivistys, ja niillä ministeri Sanni Grahn-Laasonen kertoo: "Kokoomuk-
sessa päätimme aloittaa sivistyksestä." Toivon, että tämä ei tarkoita sitä, että "päätimme
aloittaa leikkausten osalta", vaan että tämä merkitsee sitä, kun te olette tänään tehneet tä-
män päätöksen, että tuotte kehysriiheen esityksen, jossa perutaan koulutusleikkauksia ja
opintotukileikkauksia. Arvoisa ministeri Grahn-Laasonen, minulle riittää pelkkä "kyllä"
tai "ei" vastaukseksi. Vastatkaa "kyllä" tai "ei". Oletteko tuomassa näiden leikkausten pe-
ruutukset kehysriihessä?

16.47 Opetus- ja kulttuuriministeri Sanni Grahn-Laasonen (vastauspuheenvuo-
ro): Arvoisa puhemies! Parlamentarismin hyviin käytöstapoihin kuuluu se, että me emme
täällä käsittele nyt kokoomuksen asioita vaan hallituksen kantaa. Mutta kun tämä asia tuli
tässä puheeksi, niin tuon esiin sen, että mielestäni kaikilla sektoreilla tarvitaan vuoropuhe-
lua ja keskustelua siitä, minkälainen meidän tulevaisuuden sivistyspolitiikka on, minkä-
laista osaamista tulevaisuudessa tarvitaan, mitä ne osaamistarpeet ovat. Haluan käydä tätä
keskustelua kaikilla sektoreilla: Haluan käydä sitä tiedemaailman kanssa tiedepolitiikan
tulevaisuudesta. Haluan käydä suomalaisten kanssa keskustelua siitä, mitä odotuksia heil-
lä on esimerkiksi koulutusjärjestelmän kehittämisen suhteen. Huomenna julkistamme tie-
toja lasten ja nuorten odotuksista harrastustoiminnalle muun muassa koulujen iltapäivissä.
Meillä on laaja aineisto: tuhannet lapset ja nuoret ovat päässeet vastaamaan (Eduskunnas-
ta: Kyllä vai ei?) ja niin edelleen.
4



Pöytäkirjan asiakohta PTK 26/2016 vp
Elikkä tämän vuoropuhelun tarve on jatkuva, ja siinä haluan olla avoimesti mukana.
Myöskin netissä on olemassa erilaisia sivustoja, missä voi osallistua — edustaja Arhinmä-
ki, olkaa hyvä ja osallistukaa tekin.

16.48 Tuomo Puumala kesk (vastauspuheenvuoro): Herra puhemies! Tämä leikkauskes-
kustelu on tietysti käyty aika monta kertaa. Sen suhteen olemme samassa veneessä edelli-
sen hallituksen kanssa: Edellinen hallitus joutui leikkaamaan koulutuksesta. Tämä hallitus
joutuu leikkaamaan koulutuksesta. (Välihuutoja vasemmalta) Se on valitettavaa. Se johtuu
siitä, että Suomi syö enemmän kuin tienaa. Me emme oikein pääse siitä yli emmekä ympä-
ri.

Tämän keskustelun seuraavan vaiheen tietysti pitäisi olla se, että kun nämä resurssit ei-
vät merkittävästi kasva lähitulevaisuudessa, miten me voimme saada vähemmällä aikaan
enemmän — se on iso kysymys suomalaisessa koulutuksessa. Me nyt panostamme aika
voimakkaasti näihin kärkihankkeisiin, kuten ministeri täällä kertoo. Ja kun alkuperäinen
kysymys koskee korkeakouluja, niin erityisen voimakas panostus on korkeakoulujen kär-
kihankkeisiin. Ehkä vielä uuttakin voitaisiin miettiä. Olemme pitäneet pitkään esillä aja-
tusta, jossa pienet ja keskisuuret yritykset kytkettäisiin tähän meidän innovaatiotoimintaan
paremmin, siis t&k&i-panoksiin nykyistä paremmin. Sillä saataisiin myös t&k&i-panok-
sia Suomessa nousuun, tämmöinen innovaatiosetelin (Puhemies koputtaa) tyyppinen aja-
tus. Mitä te, ministeri, ajattelette? Voiko sitä... [Puhemies keskeytti puheenvuoron pu-
heajan ylityttyä.]

16.49 Opetus- ja  kulttuuriministeri  Sanni  Grahn-Laasonen (vastauspuheenvuo-
ro):  Arvoisa puhemies! Sivistysvaliokunnan puheenjohtajan, edustaja Puumalan kanssa
olemmekin jo aiemmin käyneet keskusteluja siitä, voisiko tällaista kokeilla, tällaista inno-
vaatioseteliajatusta, missä erityisesti ammattikorkeakoulut ja yritykset, mahdollisesti juuri
pk-yritykset siellä alueilla, voisivat lähteä tiivistämään yhteistyötänsä ja saada enemmän
aikaan yhdessä. Tästä on keskusteltu myöskin elinkeinoministeri Rehnin kanssa, ja meillä
on suunnitelmia liittyen siihen, että nämä pilotit voisivat lähteä käyntiin. Mielestäni ne oli-
sivat positiivisia uusia avauksia niiden monien muiden avausten ohella, joita tällä hetkellä
teemme. Todella kaikilla koulutusasteilla, lähtien ihan varhaiskasvatuksesta eteenpäin, py-
rimme jatkuvasti löytämään (Puhemies koputtaa) uusia tapoja tehdä, koska se on ihan vält-
tämätöntä — ei ainoastaan siitä syystä, että resursseja on vähemmän, vaan myös siitä syys-
tä, että maailma menee koko ajan eteenpäin. Pitää kyetä pysymään siinä vauhdissa muka-
na ja rakentaa tulevaisuuden koulutusjärjestelmää, joka vastaa paremmin niihin maailman
muutoksiin ja tarpeisiin.

Ensimmäinen varapuhemies Mauri Pekkarinen: Myönnän tähän kysymykseen vielä
kaksi puheenvuoroa, vähän poikkeuksellisesti edustaja Kiurulle ja sitten kysymyksen esit-
täjälle, edustaja Niinistölle.

16.50 Krista Kiuru sd (vastauspuheenvuoro): Arvoisa puhemies! (Ben Zyskowicz: Nyt,
edustaja Kiuru, uskottava selitys!) Minusta oli hyvä, että ministeri Grahn-Laasonen kiin-
nitti huomiota siihen, että kahdessa vuodessa edeltävä hallitus todella sai kaksi merkittä-
vää asiakirjaa aikaan: ensinnäkin vision siitä, mitä tullaan tulevaisuudessa tekemään, ja sen
päälle vielä kansainvälisen asiantuntija-arvion siitä, onko oikea tämä Suomen visio, joka
5



Pöytäkirjan asiakohta PTK 26/2016 vp
valmistui noin kuukautta ennen vaaleja, ja ehdotuksen siitä, että parlamentaarisesti työs-
kenneltäisiin tämän korkeakoulu- ja tiedepolitiikan vision hankkimiseksi. Sen takia olisi
hienoa, ministeri Grahn-Laasonen, että te voisitte ottaa tosissanne sen, että oppositio pää-
sisi mukaan auttamaan hallitusta tässä vaikeassa tilanteessa. Nimittäin te olette vaikeassa
tilanteessa. Helsingin Sanomien tutkimus kertoo aika oikealla tavalla, mitä ajatellaan tällä
hetkellä tiedemaailmassa: 2 000 professoria, joista lähes puolet vastasi Helsingin Sano-
mien kyselyyn, joista yli 850 professoria kuvasi teidän politiikkaanne epäonnistuneeksi tai
lähes (Puhemies koputtaa) epäonnistuneeksi. Nyt menee ihan kaikki pieleen. (Puhemies:
Nyt on ministeri Grahn-Laasosella puheenvuoro!) Miksi, ministeri, te ette ota opiksi tästä?

16.51 Opetus- ja kulttuuriministeri Sanni  Grahn-Laasonen (vastauspuheenvuo-
ro): Arvoisa puhemies! Todella tuossa Helsingin Sanomien jutussa — niin kuin sanoinkin,
ymmärrän sen hyvin — professorit kritisoivat määrärahojen leikkauksia. Se on selvää, että
jokaista leikkauspäätöstä kritisoidaan ja useimmiten vielä ihan hyvin perustein, koska ei
tämä leikkaaminen mitään mukavaa puuhaa ole, niin kuin on huomattu. Mutta tässä tilan-
teessa, missä Suomi tällä hetkellä on, meidän on ihan väistämättä löydettävä uusia ratkai-
suja, koska jos me jatkamme tätä menoa ja jatkamme tätä velkaantumista, niin meillä ei
kohta ole mitään jäljellä tästä meidän hyvinvointiyhteiskunnasta, vaan sen perusta romut-
tuu. Siitä syystä näitä uusia tapoja toimia haetaan, ja minä toivoisin myöskin sitä, kun edus-
taja Kiuru tässä viittasi siihen työhön, mitä asiantuntijat tekevät, että lähdetään tähän mu-
kaan. Kuullaan meidän asiantuntijoita ja tehdään sen pohjalta politiikkaa ja pyritään tur-
vaamaan se, että meidän koulutusjärjestelmä kestää myös tämän vaikean tilanteen.

16.52 Ville Niinistö vihr (vastauspuheenvuoro): Arvoisa puhemies! Kuullaan asiantunti-
joita ja perutaan koulutukseen tehdyt leikkaukset. Me vihreät olimme vaaleissa tosissam-
me ja olemme oikeasti todella pettyneitä yhdessä opiskelijoiden ja korkeakouluväen kans-
sa siihen, että te petitte koulutuslupauksen, te petitte lupauksen siitä, että koulutuksesta ei
enää leikata. (Ben Zyskowicz: Miksi leikkasitte viime kaudella, edustaja Niinistö?) Tämä
yhteinen sitoumus annettiin, koska me tiesimme, että koulutuksessa ollaan jo lujilla, ja näin
vaalien alla luvattiin.

Yliopistoväki on huolissaan näitten leikkausten lisäksi myös siitä tavasta, miten puhu-
taan, että heidän tuloksensa olisivat keskinkertaisia tai siellä olisi paljon hallintoa. Tässä
Helsingin Sanomien artikkelissakin tulee esille se, että tutkijat ja opettajat voivat joutua te-
kemään yhä enemmän hallintotöitä, jos hallinnosta vähennetään. Myös Luonnontieteelli-
nen keskusmuseo, lasten rakastama museo, joutuu nyt vähentämään museonäyttelyitään, ja
Kansalliskirjaston asema on nyt vaakalaudalla, esimerkiksi C-kasettien säilyttäminen, kos-
ka se luokitellaan hallinnoksi ja siellä tehdään kovia leikkauksia. (Puhemies koputtaa) Ar-
voisa ministeri, oletteko valmiita arvioimaan uudelleen koulutusleikkauksia myös tässä?

16.53 Opetus- ja  kulttuuriministeri  Sanni  Grahn-Laasonen (vastauspuheenvuo-
ro): Arvoisa puhemies! Paljon on jo sanottu, mutta sanon vielä sen, että me käymme jatku-
vasti opetus- ja kulttuuriministeriössä, meidän virkamiehet, poliittinen johto ja sitten yli-
opistokenttä, hyvää keskustelua siitä, miten me selviämme tästä vaikeasta tilanteesta yh-
dessä. Näitä keskusteluja on käyty niin mainitun Kansalliskirjaston kanssa kuin on tarpeen
käydä Helsingin yliopiston johdon kanssa ja kaikkien muidenkin osapuolten kanssa edel-
leen siitä, millä tavalla mennään eteenpäin. Pidän sitä tärkeänä, että pidämme tässä jatku-
6



Pöytäkirjan asiakohta PTK 26/2016 vp
vasti sen yhteyden kunnossa ja että meillä on tällainen laajapohjainen näkemys siitä, mihin
suomalaista tiedepolitiikkaa tulee viedä tulevaisuudessa. Siitä syystä myöskin nämä tiede-
vuoropuhelut, keskustelut tässä jo mainitsin.

Kysymyksen käsittely päättyi.
7


