















































DEM3521.tmp.xml


Pöytäkirjan asiakohta PTK 64/2019 vp
Pöytäkirjan asiakohta 

PTK 64/2019 vp

Täysistunto

Torstai 14.11.2019 klo 16.00—20.54

2.1. Suullinen kysymys turvapaikka-asioiden käsittelystä tuomioistuinlaitoksessa (Leena 
Meri ps) 

Suullinen kysymys SKT 56/2019 vp

Suullinen kyselytunti

Ensimmäinen varapuhemies Tuula Haatainen: Edustaja Meri, perussuomalaisten edus-
kuntaryhmä, olkaa hyvä.

Keskustelu

16.01 Leena Meri ps: Arvoisa puhemies! Onko hallitus tietoinen, että Itä-Suomen hallin-
to-oikeuteen on tänä vuonna saapunut 47 prosenttia enemmän turvapaikka-asioita kuin vii-
me vuonna? Korkeimpaan hallinto-oikeuteen vuonna 2017 saapuneista asioista noin 60
prosenttia oli ulkomaalaisasioita. 

Ministeri Henriksson, te totesitte viime viikolla lakivaliokunnan julkisessa kuulemises-
sa, ettei turvapaikka-asioiden käsittely ole vaikuttanut muiden asioiden käsittelyyn. Onko
teillä oikeusministeriössä oikea käsitys asioiden tilasta? Esimerkiksi Hämeenlinnan hallin-
to-oikeudessa on ulkomaalaisasioihin jouduttu kohdentamaan resursseja maankäytöstä, ra-
kentamisesta ja kunnallisasioista. Turvapaikan oikeusturvasta on siis huolehdittu, kun sa-
maan aikaan suomalaisen yrittäjän rakennuslupaa koskeva asia seisoo mappi ö:ssä. Ulko-
maalaisten asiat syövät siis leijonanosan ajasta. [Puhemies koputtaa] Arvoisa ministeri,
mitä aiotte tehdä asialle?

16.02 Oikeusministeri Anna-Maja Henriksson (vastauspuheenvuoro): Arvoisa puhe-
mies! Kiitos lakivaliokunnan puheenjohtajalle tästä kysymyksestä, se on erittäin ajankoh-
tainen. Voidaan todeta yleisesti näin, että hallinto-oikeuksiin saapui eniten turvapaikka-
asioita vuonna 2016. Silloin niitä saapui yhteensä yli 10 000. Nyt tänä vuonna arvioidaan
saapuvan noin 2 700 turvapaikka-asiaa. Korkeimman hallinto-oikeuden asiamääriin vai-
kuttaa vielä vuonna 2016 hallinto-oikeuksiin saapuneiden turvapaikka-asioiden määrä. 

Tilannehan nyt on se, että Hämeenlinnan hallinto-oikeus ei käsittele turvapaikka-asioita
vaan ainoastaan muita ulkomaalaisasioita. Elikkä oleskelulupa-asioiden käsittelyyn on
myönnetty lisäresursseja, eikä ulkomaalaisasioiden lisääntyminen vaikuta muiden asiaryh-
mien käsittelyyn.

Ensimmäinen varapuhemies Tuula Haatainen: Pyydän niitä edustajia, jotka haluavat
esittää tästä aiheesta lisäkysymyksen, nousemaan seisomaan ja painamaan V-painiketta.
 Tarkistettu
4.0



Pöytäkirjan asiakohta PTK 64/2019 vp
16.04 Leena Meri ps (vastauspuheenvuoro): Arvoisa puhemies! Te kerroitte lisäresurs-
seista ja rahan laittamisesta ja lisämäärärahoista — aivan oikein. Lisämäärärahan toistuva
kohdentaminen ulkomaalaisasioiden käsittelyyn ei kuitenkaan ole kestävä ratkaisu pitkäl-
lä aikavälillä. Perussuomalaiset on ainoa puolue, joka uskaltaa sanoa tämän asian ääneen.
Loputon rahan kippaaminen on lopetettava ja sen sijaan keskityttävä juurisyihin. Hallinto-
tuomioistuinten resursseja on pikaisesti vapautettava muihin asiaryhmiin. Tämä edellyt-
tää, että turvapaikkalainsäädäntöön tehdään kiristyksiä ja maahantulon houkutustekijät
poistetaan. Näitä ovat muun muassa ilmaiset oikeuspalvelut ja antelias sosiaaliturvamme.
Arvoisa hallitus, milloin aiotte sulkea tämän yksinomaan ulkomaalaisasioiden käsittelyyn
osoitetun rahahanan ja ryhtyä konkreettisiin toimenpiteisiin ulkomaalaisasioiden määrän
vähentämiseksi viranomaisissa ja hallintotuomioistuimissa?

16.05 Oikeusministeri Anna-Maja Henriksson (vastauspuheenvuoro): Arvoisa puhe-
mies! Minä uskon, että kaikki tässä salissa tietävät, että Suomi on sitoutunut kansainväli-
siin sopimuksiin, joittenka mukaan saadaan hakea turvapaikkaa, ja Suomessa on voimassa
sellainen lainsäädäntö, joka on sopusoinnussa kansainvälisten velvoitteiden kanssa. Toki
tänään olemme saaneet langettavan tuomion Euroopan ihmisoikeustuomioistuimelta, ja se
on otettava vakavasti, ja se on myös osoitus siitä, että vielä tässä hyvässä maassa on paran-
tamisen varaa. 

Arvoisa puhemies! Turvapaikka-asioihin ja -käsittelyihin on myönnetty lisämääräraho-
ja juuri sen takia, että meidän hallinto-oikeuksissa pystytään kohtelemaan kaikkia kansa-
laisia samalla tavalla ja että pystytään käsittelemään asianmukaisesti kaikkia asioita, niin
kuin pitää. Suomi ei ole saareke tässä maailmassa, vaan meille voi tulla turvapaikanhaki-
jana, jolloin meidän prosessien on oltava kunnossa, ja sen takia myös lisämäärärahaa tar-
vitaan.

16.06 Jussi Halla-aho ps (vastauspuheenvuoro): Arvoisa puhemies! Ministeri Henriks-
son viittasi tässä EIT:n tuoreeseen päätökseen. Kansainväliselle suojelulle on olemassa tie-
tyt kriteerit sekä Suomen että kansainvälisessä lainsäädännössä. Lähtömaan yleinen turvat-
tomuus ei ole peruste suojelulle. Jos olisi, suurin osa maailman ihmisistä olisi oikeutettuja
suojeluun Suomessa ja muissa EU-maissa.

Ikävä kyllä, Suomi ei voi taata kuolemattomuutta täältä poistettaville ihmisille. Suomi ei
voi taata sitä edes täällä oleville ihmisille, eikä tällaista voi vaatiakaan. Väkivalta Irakissa
ja muualla on valitettavaa, mutta ratkaisu ei ole ihmisten siirtäminen Suomeen. Se ei tee
lähtömaista turvallisempia, mutta se tekee Suomesta vaarallisemman. Tämän voi todeta
vaikkapa rikostilastoista. Naapurimaassa Ruotsissa luodit lentävät ja pommit paukkuvat
juuri avoimien ovien politiikan tuloksena. Kysyisin ministeri Ohisalolta: meneekö ulko-
maalaisten turvallisuus suomalaisten turvallisuuden edelle?

16.07 Sisäministeri Maria Ohisalo (vastauspuheenvuoro): Arvoisa puhemies! Kiitokset
kysymyksestä, joka on monella tavalla hyvin vaikea. [Jussi Halla-aho: Sen pitäisi olla help-
po!] Ei pitäisi asettaa vastakkain ihmisiä, elämme oikeusvaltiossa. Me olemme yhdessä
keskustelleet täällä muun muassa Suomen EU-puheenjohtajuuskauden ohjelmasta, jonka
keskiössä on se, että me puheenjohtajamaana edistämme oikeusvaltiota. Oikeusvaltiosta
saa hakea turvapaikkaa. Oikeusvaltion pitää turvata ihmis- ja perusoikeudet ihan jokaiselle
2



Pöytäkirjan asiakohta PTK 64/2019 vp
ihmiselle. [Oikealta: Myös suomalaisille!] Tässä ei aseteta vastakkain suomalaisia tai tän-
ne muualta tulevia ihmisiä.

16.08 Heikki Autto kok (vastauspuheenvuoro): Arvoisa rouva puhemies! Arvostan sitä,
että perussuomalaiset kantavat huolta myös näistä yksilöasioista, mutta me kokoomukses-
sa peräänkuulutamme ennen kaikkea sitä, että suomalaisille riittää työtä. Työ on kaiken hy-
vinvoinnin perusta. Suomeen tarvitaan työllistäviä investointeja, ja jotta tänne voi inves-
tointeja syntyä, tarvitaan ympäristö, joka mahdollistaa sen, että tarvittavat lupaprosessit
sekä niistä mahdollisesti seuraavat valitukset saadaan käsiteltyä niin, että investointi on
järkevää tänne toteuttaa.

Arvoisa puhemies! Kysynkin vastuulliselta ministeriltä: mitä hallitus aikoo tehdä lu-
paprosessien jouduttamiseksi sekä näiden hallinto-oikeusprosessien parantamiseksi niin,
että investoinnit Suomessa saadaan liikkeelle ja saadaan työtä suomalaisille?

Ensimmäinen varapuhemies Tuula Haatainen: Vastaus, ministeri Ohisalo. [Välihuuto-
ja]

16.09 Sisäministeri Maria Ohisalo (vastauspuheenvuoro):  Jos keskustellaan nyt laajem-
min maahanmuuttopolitiikasta, kuten ymmärsin tästä äskeisestä kysymyksestä... [Ben
Zyskowicz: Ettekö ymmärrä kysymystä?] Otatteko uudestaan kysymyksen vielä?

Ensimmäinen varapuhemies Tuula Haatainen: Kysytään kysymys vielä uudelleen. Ky-
symys oli lupaprosesseista, eikö niin? [Eduskunnasta: Kysymys kysyttiin, ja se oli hyvä!]
— Edustaja Autto, lyhyesti.

16.09 Heikki Autto kok (vastauspuheenvuoro): Arvoisa puhemies! Annan vaikka käy-
tännön esimerkin: Meillä Rovaniemellä Sierilän voimalaitoksen lupaprosessi on käytän-
nössä aloitettu ympäristövaikutusten arvioinnilla vuonna 96, ja tämä luvitus on edelleen
kesken, koska kaikista eri vaiheista valitetaan riippumatta siitä, mitä mieltä ollaan esimer-
kiksi vesivoimasta [Paavo Arhinmäki: Miksette toistanut kysymystä? Tämä on nyt ihan eri
kysymys! — Välihuutoja] sähköntuotantomuotona. Tällaisien satojen miljoonien eurojen
investointien pitäisi mennä eteenpäin.

Perussuomalaisten kysymys, jossa kannetaan huolta hallinto-oikeuksien resursseista ja
[Puhemies: Kysyjällä puheenvuoro!] lupien käsittelyajoista on sinänsä paikallaan, mutta
meidän pitää kyllä pystyä kiinnittämään huomio siihen, että Suomessa saadaan näitä inves-
tointeja eteenpäin, hallinto-oikeudet toimivat ja lupaprosessit ovat sujuvia.

16.10 Pääministeri Antti Rinne (vastauspuheenvuoro): Arvoisa puhemies! Tämä on ää-
rimmäisen tärkeä kysymys liittyen elinkeinotoimintaan ja sen mahdollisuuksiin tehdä in-
vestointeja ja viedä asioita eteenpäin. Ja jos muistellaan tätä muutama vuosi taaksepäin
tehtyä päätöstä liittyen Äänekosken investointiin, miljardiluokan investointiin, jossa syn-
tyi merkittävä määrä lisätyöpaikkoja tuolle alueelle ja jolla on koko Suomen kansantalou-
den kannalta merkittävä vaikutus — siinä nimenomaan kiitettiin valtionhallintoa siitä, että
eri lupaprosessien vaiheissa lupaprosessit huolehdittiin sillä tavalla, että ne eivät muodos-
taneet millään tavalla estettä sen asian eteenpäinviemiselle, ja yritys oli todella tyytyväi-
nen valtion toimintaan tässä. Tämä on äärimmäisen tärkeätä ottaa huomioon, kun kehite-
3



Pöytäkirjan asiakohta PTK 64/2019 vp
tään hallinto-oikeuksien toimintaa ja kun kehitetään myöskin näitä luvitusprosessiin liitty-
viä viranomaistoimintoja. Meillä on nyt esimerkkejä siitä, että tämä voidaan hoitaa todella
hyvin nykyisen lainsäädännön puitteissa.

16.11 Pia Kauma kok (vastauspuheenvuoro): Arvoisa puhemies! Suomi voi tehdä turva-
paikkaprosessiin kiristyksiä aivan itsekin, ja näin kuuluu tehdä, mutta isommassa kuvassa
kysymys on koko Eurooppaa koskevasta asiasta. Viime hallituskaudella oli EU:ssa paljon
esillä se, että EU:n ulkorajoille tulisi asettaa eräänlaisia maahantulopisteitä, joissa keskite-
tysti voitaisiin katsoa, kenellä kaikilla olisi mahdollisuus ja oikeus tulla Eurooppaan hake-
maan turvapaikkaa. Se asia kuitenkin kariutui, koska kovinkaan moni maa ei vapaaehtoi-
sesti ottanut tätä asiaa hoitaakseen. Nyt kun Suomi on ollut EU:n puheenjohtajamaana tä-
män syksyn, niin kysyisin teiltä, pääministeri Rinne: millä tavalla tätä asiaa on edistetty,
vai onko edistetty mitenkään?

16.12 Pääministeri Antti Rinne (vastauspuheenvuoro): Arvoisa puhemies! Tärkeä kysy-
mys tämäkin liittyen tähän koko turvapaikkaproblematiikkaan. Sitä ei voi kukaan kiistää,
että maahanmuutto ja vuoden 2015 tapahtumat erityisesti ovat EU:n sisäistä yhtenäisyyttä
vaarantaneet, ja riskejä tämän tilanteen jatkumiseen on olemassa tälläkin hetkellä. Nyt
nämä tilanteet, joissa asiaa Suomen puheenjohtajuuskaudella ollaan kyetty edistämään,
liittyvät Frontexin voimavarojen vahvistamiseen. Meillä on merkittävä lisäys tällä hetkellä
monivuotisen rahoituskehyksen ympärillä sekä komission esityksessä että tulee olemaan
hyvin suurella todennäköisyydellä Suomen puheenjohtajamaana tekemän monivuotisen
rahoituskehyksen neuvottelulaatikoihin. Tämä tullaan ottamaan huomioon. Elikkä Fronte-
xin rajavalvontaan tullaan lisäämään rahoja, mutta tämä edellyttää tämän ongelman ratkai-
sua myös siinä, että eurooppalaiset yhdessä keskittyvät huomattavasti nykyistä konkreetti-
semmin selkeämmillä, tavoitteellisilla ohjelmilla Afrikan mantereella olevien ongelmien
poistamiseen yhteistyössä Afrikan kanssa.

16.13 Antti Kurvinen kesk (vastauspuheenvuoro): Arvoisa rouva puhemies! Hallinto-oi-
keuksien toimivuus on erittäin tärkeä asia tavallisille ihmisille. Voi sanoa, että hallinto-oi-
keudet ovat sellaisia tavan ihmisen, kadunmiehen tuomioistuimia. Siellä käsitellään niitä
kaava- ja rakennuslupa-asioita, siellä käsitellään verovalituksia, ja kyllä me keskustassa
ajattelemme niin, että pitäisi saada jonkinlainen hoitotakuu myös hallinto-oikeuksiin, ettei
siellä ole vuosikaupalla valitukset odottamassa.

Mitä tulee turvapaikanhakijoihin, niin kyllä on erittäin tärkeää, että kun henkilö saapuu
Suomeen hakemaan oleskelulupaa, niin silloin kokonaiskäsittelyn sieltä Maahanmuuttovi-
rastosta aina lainvoimaiseen päätökseen pitäisi olla mahdollisimman nopea, ja sitten kun se
lainvoimainen päätös tulee, ne, ketkä jäävät Suomeen, nopeasti kotoutumistoimien pariin
ja sitten kenellä on kielteinen päätös, niin poistuminen maasta, ole hyvä ja poistu, ja jos ei
itse poistu, niin sitten autetaan ulos. Mutta kysyisin sisäministeri Maria Ohisalolta sitä
asiaa, että kun perussuomalaiset aina nostavat nämä turvapaikanhakijoiden kustannukset
esiin, niin miten turvapaikanhakijoitten määrä on kehittynyt [Puhemies koputtaa] sen jäl-
keen kun perussuomalaiset jäivät hallituksesta pois. Miten se hakijoiden määrä on kehitty-
nyt tämän vaalikauden aikana, [Puhemies koputtaa] kasvanut vai laskenut? [Jussi Halla-
aho: Älä nyt viitsi, se oli keskustan johtama hallitus! — Eduskunnasta: Olennainen kysy-
mys!]
4



Pöytäkirjan asiakohta PTK 64/2019 vp
16.14 Sisäministeri Maria Ohisalo (vastauspuheenvuoro): Arvoisa puhemies! Kiitokset
edustaja Kurviselle kysymyksestä. Sen jälkeen, kun perussuomalaiset eivät ole olleet hal-
lituksessa, niin turvapaikanhakijoiden saapuminen Suomeen on vähentynyt. [Perussuoma-
laisten ryhmästä: Mikä yhteys!] Tällä hetkellä olemme luvuissa päätyneet sinne vuotta
2015 edeltävälle tasolle, eli tällä hetkellä turvapaikkahakemuksia tulee vuotuisasti 2 000—
3 000 [Oikealta: Ilmeisesti vihreät laittoi rajat kiinni!] ja niiden lisäksi tulee muutamia tu-
hansia, jotka ovat uusintahakemuksia, eli itse asiassa enää noin puolet on uusia turvapaik-
kahakemuksia. Ja tietysti, kuten edustaja Kurvinen sanoo, on aivan keskeistä se, että tur-
vapaikkaprosessin alkuvaiheeseen kiinnitetään nykyistä enemmän huomiota eli että siellä
on vahvasti mukana kaikille turvapaikanhakijoille oikeusapu — oikeusministeri Henriks-
sonin edistämä oikeusapu-uudistus on käynnissä — tuodaan tulkit ja tuodaan tavanomai-
set valitusajat sinne prosessiin. Tällä varmistetaan se, että jokainen saa asialleen oikeuden-
mukaisen käsittelyn.

16.15 Veronika Honkasalo vas (vastauspuheenvuoro): Arvoisa puhemies! Euroopan ih-
misoikeustuomioistuin totesi tänään Suomen loukanneen ihmisoikeussopimusta palautet-
tuaan irakilaisen turvapaikanhakijan kuolemaan. Murhayrityksistä huolimatta mies ei saa-
nut turvapaikkaa ja hänet palautettiin Bagdadiin, missä hänet tapettiin nopeasti paluun jäl-
keen. Mies oli saanut kielteisen päätöksen Maahanmuuttovirastosta ja hallinto-oikeudesta,
eikä korkein hallinto-oikeus myöntänyt valituslupaa. Tämä on ensimmäinen kerta, kun
Suomi saa tuomion ihmisoikeussopimuksen oikeutta elämään ja kidutuksen kieltoa koske-
vien artiklojen loukkaamisesta. Edellisen hallituksen nuivan turvapaikkapolitiikan hinta
maksetaan ihmishengillä. [Juho Eerola: Nyt tuli se syy, miksi nyt tulee vähemmän!]

Nykyisen hallituksen ohjelman mukaan Suomi kunnioittaa palautuksissa perustuslain ja
ihmisoikeussopimusten palautuskieltoja. Hallitusohjelman mukaan Maahanmuuttoviras-
ton maalinjausten sopusointu YK:n pakolaisjärjestön suositusten kanssa varmistetaan. [Pu-
hemies koputtaa] Arvoisa ministeri Ohisalo, miten hallitus varmistaa, ettei Suomi enää
loukkaa kansainvälisen oikeuden ehdotonta palautuskieltoa lähettämällä ihmisiä kuole-
maan? [Oikealta: Irakiin!]

16.17 Sisäministeri Maria Ohisalo (vastauspuheenvuoro): Arvoisa puhemies! Kiitokset
edustaja Honkasalolle tärkeästä kysymyksestä. Tämä päätös on häpeällinen Suomelle. Ku-
ten mainitsette, kerta on ensimmäinen — ja toivottavasti se on myös viimeinen, siitä tämä
hallitus tulee pitämään kiinni. Siinä, mitä mainitsin aiemmin siitä, että hallitus on yhdessä
sitoutunut laittamaan tämän turvapaikkaprosessin kuntoon, palauttamaan sinne oikeustur-
van, keskeistä on nyt se, että käymme yhdessä läpi ne muutokset, joita viimeisten vuosien
aikana on tehty ulkomaalaislakiin ja lakien tulkintoihin. Tämä on hallituksen toiminta-
suunnitelmaan kirjattu, ja tästä lähtee käyntiin selvityshanke, mitä muutoksia yhteensä on
aiheutunut, kun on tehty lukuisia erilaisia muokkauksia eri kohtiin. Tässä on paljon työs-
tettävää, ja hallitusohjelmassa näiden parantamiseen on sitouduttu yhdessä.

16.17 Mari Rantanen ps (vastauspuheenvuoro): Arvoisa puhemies! Edustaja Meri kysyi
erittäin oleellisesta asiasta. Niin tuomioistuinlaitoksessa kuin muuallakin on yliedustusta.
Toimeentulotuki, asumistuki — niissäkin pääkaupunkiseudulla ollaan osin yli 40 prosent-
tia. Seksuaalirikokset, katujengit, segregaatiokehitys — kaikki varoitusmerkit ovat ilmas-
sa. Samaan aikaan hallituspuolueen edustajat tässäkin talossa puhuvat ja kirjoittavat lau-
5



Pöytäkirjan asiakohta PTK 64/2019 vp
setta ”maahanmuutto on hallittua ja kestävää”. Toistaiseksi tekoja ei ole näkynyt. Kansa-
laisten mitta alkaa olla täysi.

Kysyisinkin nyt: Mitä te, arvoisa hallitus, aiotte tehdä, jotta tämä Ruotsin tie pysähtyisi
ja kaanonina toistamanne hallittu ja kestävä maahanmuuttopolitiikka todella toteutuisi?
Sanokaa edes yksi tähän tavoitteeseen johtava lakihankkeenne, joka edellä kuvattua tavoi-
tetta edistää.

Ensimmäinen varapuhemies Tuula Haatainen: Kuka vastaa? — Ministeri Ohisalo, ol-
kaa hyvä.

16.18 Sisäministeri Maria Ohisalo (vastauspuheenvuoro): Arvoisa puhemies! Kiitokset
edustaja Rantaselle kysymyksestä. Kuten pääministeri edellä totesi, Suomen puheenjohta-
juuskaudella edistetään muun muassa Euroopan yhteistä ulkorajojen valvontaa. Suomella
on pitkä ulkoraja. Frontexin resurssien vahvistaminen on keskeistä ja yhtä aikaa myös sen
varmistaminen, että Eurojustilla ja Europolilla on riittävät resurssit. Näitä viedään eteen-
päin muun muassa tässä yhteisen monivuotisen rahoituskehyksen yhteydessä. Ja se, että vi-
ranomaisyhteistyö toimii entistä paremmin, että eri jäsenvaltioiden viranomaiset jatkuvas-
ti kommunikoivat keskenään, vaihtavat tietoja, on myös aivan keskeinen asia, jota jatku-
vasti edistämme.

16.19 Leena Meri ps (vastauspuheenvuoro): Arvoisa puhemies! Turvapaikka-asioiden
määrään muun muassa hallintotuomioistuimissa vaikuttaa ennen kaikkea se, kuinka paljon
turvapaikanhakijoita meille tulee. Hallitus itse varautuu 4 000 uuden hakijan vastaanotta-
miseen — siis 4 000:n, joka vuosi. [Antti Kurvinen: Määrä laskenee!] Tuomioistuinten
kuormitusta lisää se, että samat henkilöt hakevat turvapaikkaa ja valittavat saamastaan
kielteisestä päätöksestä uudelleen ja uudelleen. Tänä vuonna kesäkuussa lakia kiristettiin
uusintahakemusten osalta. Kuitenkin lopputulos on se, että Maahanmuuttovirasto ilmoit-
taa, että se ei ole kuitenkaan merkittävästi vähentänyt uusintahakemuksia. Miten tämä voi
olla mahdollista?

Arvoisa puhemies! Uusintahakemuksia voi tehdä siis aina vain uudelleen ja uudelleen,
jos esittää uusia perusteita, joka kerta jonkun uuden, rajoittamattoman määrän. Arvoisa
hallitus, kertokaa, mitä te aiotte tehdä tälle uusintahakemuskierteelle, joka vie merkittävän
ajan hallintotuomioistuimen työajasta ja muun muassa [Puhemies koputtaa] näistä tavallis-
ten ihmisten asioista, kuten rakennuslupa-asioiden käsittelystä, jota täällä ovat moneen
kertaan muutkin peräänkuuluttaneet.

Ensimmäinen varapuhemies Tuula Haatainen: Vastauspuheenvuoro. Vastaako päämi-
nisteri Rinne? Olkaa hyvä.

16.21 Pääministeri Antti Rinne (vastauspuheenvuoro): Kiitoksia, arvoisa puhemies!
Muistan saaneeni tässä elokuun loppupuolella viimeisen tilaston liittyen tähän maahan-
muuttoon. Tilastossa todettiin näihin valituslupiin liittyen, että ensimmäisiä valituksia oli
muistaakseni joku 2 500 käynnissä. Sitten siellä oli toisen ja kolmannen kierroksen vali-
tuksia muutama sata ja sitten neljännelle kierrokselle, jos muistan oikein, oli joku kym-
menkunta valitusta, ei sen enempää.
6



Pöytäkirjan asiakohta PTK 64/2019 vp
Se on ihan selvä, että oikeusvaltiossa, niin kauan kuin oikeusperusta valituksille on ole-
massa, valituksia pitää pystyä tekemään — on sitten ulkomaalainen, suomalainen tai mikä
tahansa. Tämä liittyy ihan puhtaasti jo yritystoiminnan varmuuteen Suomessa. Se tarkoit-
taa sitä, että tänne sijoittavien, investoivien yritysten pitää uskaltaa toimia oikeusvaltiossa
sillä tavalla, että voidaan sijoittaa rahaa tänne. Tämä on täsmälleen sama kysymys näitten
yksilöitten kannalta, [Leena Meren välihuuto] elikkä että tuomioistuimessa voidaan oike-
usvarmuuteen luottaa.

Kysymyksen käsittely päättyi.
7


