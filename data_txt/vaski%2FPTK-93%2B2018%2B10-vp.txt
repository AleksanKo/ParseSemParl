















































DEM272.tmp.xml


Pöytäkirjan asiakohta PTK 93/2018 vp
Pöytäkirjan asiakohta 

PTK 93/2018 vp

Täysistunto

Tiistai 2.10.2018 klo 14.05—22.06

10. Hallituksen esitys eduskunnalle laiksi Hansel Oy -nimisestä osakeyhtiöstä annetun lain 
1 ja 3 §:n muuttamisesta

Hallituksen esitys HE 147/2018 vp

Lähetekeskustelu

Toinen varapuhemies Tuula Haatainen: Lähetekeskustelua varten esitellään päiväjär-
jestyksen 10. asia. Puhemiesneuvosto ehdottaa, että asia lähetetään talousvaliokuntaan.

Lähetekeskusteluun varataan 30 minuuttia. Mikäli puhujalistaa ei ehditä annetussa ajas-
sa käydä loppuun, asiakohdan käsittely keskeytetään ja sitä jatketaan tämän päivän istun-
nossa muiden asiakohtien tultua käsitellyiksi. Jos keskustelu asiasta puolestaan päättyy en-
nen sille varatun määräajan päättymistä, siirrytään päiväjärjestyksen seuraavaan, 11. asia-
kohtaan.

Avataan keskustelu. — Ministeri Vehviläinen, esittelypuheenvuoro, olkaa hyvä.

Keskustelu

19.43 Kunta- ja uudistusministeri Anu  Vehviläinen  (esittelypuheenvuoro):  Arvoisa
puhemies! Tämä lähetekeskustelussa oleva lainsäädännön muutos mahdollistaa Hansel
Oy:n ja KL-Kuntahankintojen fuusion. Tällä muutoksella osaltaan tuetaan myös ajatusta
toiminnallisesti yhtenäisestä julkisesta hallinnosta. On paljon asioita, joissa koko julkinen
hallinto — valtio, kunnat ja ne tulevat maakunnat — voi tehdä nykyistä paljon enemmän
asioita yhdessä järkevällä ja kustannustehokkaalla tavalla, ja tämä on tietysti aivan erityi-
sen perusteltua yhteisten verovarojemme tehokkaan käytön kannalta.

KL-Kuntahankinnat sulautuisi fuusiossa Hansel Osakeyhtiöön. Uuden Hansel Oy:n
omistus jakautuisi siten, että valtio omistaisi yhtiöstä edelleen 65 prosenttia ja Kuntaliitto
35 prosenttia. Valtiolla säilyisi edelleen määräysvalta yhtiössä. Eduskunnan suostumus
tarvitaan aina, kun valtion kokonaan omistamaan osakeyhtiöön tulee muita omistajia.

Hansel on ollut merkittävä julkisten hankintojen uudistaja ja digitaalisten hankintoihin
liittyvien palveluiden kehittäjä. Esimerkiksi tästä sopii tutkihankintoja.fi-sivusto. Tämän
reilun vuoden käytössä olleen palvelun avulla niin kansalaiset kuin mediakin saavat tietoa
siitä, mitä, minne ja mistä valtio hankkii julkisilla varoilla. Yritykset saavat puolestaan tie-
toa markkinoista. Hanselin ja Kuntahankintojen fuusiolla tavoitellaan julkisen sektorin
hankintaosaamisen lisäämistä ja hankintaprosessien tehostamista. Muutos mahdollistaa
yhtenäisemmät ja ajanmukaisemmat toimintatavat julkisissa kilpailutuksissa, mikä helpot-
taa kaikkien yritysten, myös pienten, osallistumista julkisiin tarjouskilpailuihin. Fiksusti
toteutettuina puitesopimukset ja alueellisesti toteutetut kilpailutukset mahdollistavat tä-
män. Pk-yritykset voivat muodostaa myös ryhmittymiä, jonka kautta ne osallistuvat isom-
paan hankintaan.
 Tarkistettu
4.1



Pöytäkirjan asiakohta PTK 93/2018 vp
Hansel Oy:stä annettua lakia muutetaan siten, että yhtiön asiakkaina voisivat nykyisten
asiakkaiden lisäksi olla kunnat, kuntayhtymät, evankelisluterilainen kirkko, ortodoksinen
kirkko ja Keva. Asiakkuus perustuisi näille tahoille vapaaehtoisuuteen. Kunta voi siis jat-
kossakin halutessaan hoitaa hankinnat myös itse. Tämä lakimuutos on siis mahdollistava,
ei velvoittava.

Julkisten hankintojen volyymi on Suomessa vuositasolla suuruusluokaltaan noin 35 mil-
jardia euroa. Viime vuoden tiedoilla Hanselin ja Kuntahankintojen hankinnat ovat yhteen-
sä noin 1,2 miljardia euroa. Suurin osa tästä Hanselin ja Kuntahankintojen hankintapotista
suuntautuu sellaisille toimialoille, kuten lentomatkustaminen, sähkö, polttoaineet, tietyt
ict-lisenssit ja ajoneuvot. On ehkä syytä tässä yhteydessä todeta, että pk-yritysten ja mark-
kinoiden kannalta tärkeää ei ole niinkään se, minkä kokoinen organisaatio on kilpailuttaja-
na, vaan se, kuinka kilpailutetaan. Kyse on viime kädessä osaamisesta eli hankinnan toteut-
tamisesta niin, että markkinoita hyödynnetään mahdollisimman laajasti. Tämä osaaminen
fuusiossa lisääntyy.

Laki on tarkoitettu tulemaan voimaan 1. päivänä tammikuuta 2019. Totean myös, että
eduskunnassa on edelleen käsittelyssä myös aiempi Hanselia koskeva esitys, jolla on tar-
koitus muuttaa hankintaan liittyvien tietojen hyödyntämistä sekä samalla laajentaa asiakas-
kuntaa siten, että tulevilla maakunnilla olisi halutessaan mahdollista hyödyntää Hanselin
palveluita.

Toinen varapuhemies Tuula Haatainen: Avataan keskustelu.

19.47 Timo V. Korhonen kesk: Arvoisa puhemies! Kun näitä julkisen sektorin liiketoi-
mintoja aina järjestellään ja pyritään saamaan isompia kokonaisuuksia, niin hyvin usein-
han siinä keskustellaan myös siitä, millä tavalla nämä järjestelyt vaikuttavat sitten pk-yri-
tysten toimintamahdollisuuksiin ja tarjoamismahdollisuuksiin julkiselle sektorille. Ym-
märrän sillä tavalla, että tällä järjestelyllä ilmeisestikään ei arvioida olevan mitään merkit-
täviä vaikutuksia siihen, kuinka pk-yritykset, pienet yritykset, pystyvät näihin mahdolli-
siin tarjouskilpailuihin ja toimintaan osallistumaan. Ymmärränkö oikein?

Toinen varapuhemies Tuula Haatainen:  Haluaako ministeri vastata? 1 minuutti.

19.48 Kunta- ja uudistusministeri Anu Vehviläinen: Arvoisa puhemies! Juuri näin
kuin tässä edustaja Korhonen totesi. Tiedämme tästä, ja tässä lausuntokierroksella myös
Suomen Yrittäjiltä tuli tässä kohtaa tämmöistä arviointia siitä, vaikuttaako tämä. Mutta ha-
luan korostaa sitä, että kun kysymys on hankinnoissa aina myös siitä, että ne tehdään fik-
sulla tavalla ja osaavasti, niin se on olennaisempaa kuin se, onko tämä hankinnan tekijä
minkä suuruinen. Eli näiden puitesopimusten ja toisaalta sitten alueellisesti toteutettujen
kilpailutusten avulla pystytään myös auttamaan sitä, että myös pk-sektori voi olla tässä
mukana. Näin ollen uskoisin vielä, kun tulee huomata, että tässä on kysymys fuusiosta eli
kuntasektori tulee mukaan, että tämä ei ole kunnille velvoittava. Se kannattaa muistaa, että
tämä on kunnille vapaaehtoista, haluavatko he käyttää isoissa hankinnoissa Hanselia.

Keskustelu päättyi.

Asia lähetettiin talousvaliokuntaan.
2


	10
	19.43
	19.47
	19.48


