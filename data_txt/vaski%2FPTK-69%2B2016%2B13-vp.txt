















































DEM1EA3.tmp.xml


Pöytäkirjan asiakohta PTK 69/2016 vp

 Tarkistettu
4.0

Pöytäkirjan asiakohta 

PTK 69/2016 vp

Täysistunto

Keskiviikko 15.6.2016 klo 13.59—21.01

13. Hallituksen esitys eduskunnalle laeiksi yliopistolain ja ammattikorkeakoululain muut-
tamisesta

Hallituksen esitys HE 66/2016 vp
Valiokunnan mietintö SiVM 6/2016 vp

Ensimmäinen käsittely

Ensimmäinen varapuhemies Mauri Pekkarinen: Ensimmäiseen käsittelyyn esitellään
päiväjärjestyksen 13. asia. Käsittelyn pohjana on sivistysvaliokunnan mietintö SiVM 6/
2016 vp. Nyt päätetään lakiehdotusten sisällöstä.

Keskustelu

20.53 Hanna Kosonen kesk: Arvoisa herra puhemies! Myös tämä lakiesitys on tätä sa-
maa hallituksen ajamaa byrokratianpurkulinjaa, ja tämähän mahdollistaa korkeakouluille
joustavat mahdollisuudet yhteistyöhön opetuksessa, nimenomaan kielten opetuksessa, ja
niiden tehokkaan hyödyntämisen. Tämä ensimmäiseksikin purkaa päällekkäisyyksiä ja
mahdollistaa ammattikorkeakoulujen ja yliopistojen välillä hyvän yhteistyön. Toisekseen
tämä lakiesitys mahdollistaa harvinaisten kielten opetusmahdollisuudet ja sillä tavalla näi-
den resurssien erinomaisen hyödyntämisen. Ja kolmanneksi tässä vielä mahdollistuvat yh-
teiset verkko-opetusmateriaalit, jolloin sitten suurempi joukko taas pääsee hyödyntämään
opetusmateriaaleja.

Tässä on huomioitava, että alakohtaiset kieliopinnot edelleen pysyvät erillään eli tämä
lakiesitys ei heikennä osaamista siltä osin. Eli tässä ei ole vaikutusta osaamistavoitteisiin
tai sitten alakohtaisiin vaatimuksiin, vaan tällä lakiesityksellä helpotetaan nimenomaan si-
tä, että tämmöisissä yleisissä kieliopinnoissa ammattikorkeakoulut ja yliopistot pystyvät
tekemään parempaa yhteistyötä ja siten meidän koulutusmäärärahat riittävät paremmin ja
niitä pystytään tehokkaammin käyttämään.

Yleiskeskustelu päättyi.

Eduskunta hyväksyi hallituksen esitykseen HE 66/2016 vp sisältyvien 1.—2. lakiehdotuk-
sen sisällön mietinnön mukaisena. Lakiehdotusten ensimmäinen käsittely päättyi.


