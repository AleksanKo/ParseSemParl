















































DEMFA72.tmp.xml


Pöytäkirjan asiakohta PTK 155/2018 vp
Pöytäkirjan asiakohta 

PTK 155/2018 vp

Täysistunto

Torstai 7.2.2019 klo 16.01—20.03

2.2. Suullinen kysymys pientä työeläkettä saavien toimeentulosta (Sami Savio ps)
Suullinen kysymys SKT 252/2018 vp

Suullinen kyselytunti

Toinen varapuhemies Tuula Haatainen: Seuraava kysymys, perussuomalaisten edus-
kuntaryhmästä edustaja Savio.

Keskustelu

16.26 Sami Savio ps: Arvoisa puhemies! Pienet eläkkeet eivät tahdo riittää elämiseen.
Tämä on ollut jo kauan tiedossa myös hallituksella. Perussuomalaiset haluavat kiinnittää
huomion varsinkin matalapalkka-aloilla kauan työskennelleisiin, pientä työeläkettä saa-
viin ihmisiin. Monet heistä ovat naisia, joiden tulot ovat hyvin niukkoja vuokran, sähkön,
lääkkeiden ja muiden pakollisten elinkustannusten jatkuvasti kallistuessa, ja osa heistä jou-
tuu jopa turvautumaan toimeentulotukeen. 

Perussuomalaisten eläkemalli parantaisi erityisesti näiden ihmisten asemaa. Korottai-
simme jokaisen työeläkeläisen kuukausittaista eläkettä puoliväli-indeksillä ensimmäisen
tuhannen euron osalta. Meidän esityksemme hyödyttäisi siis kaikkia työeläkeläisiä, mutta
pientä työeläkettä saavien ostovoima kohentuisi kuitenkin eniten. 

Arvoisa puhemies! Hyötyjinä olisivat eläkeläisten lisäksi koko kansantalous ja myös äs-
ken mainitut pk-yritykset. [Puhemies koputtaa] Kysynkin, aikooko hallitus kohentaa pie-
niä työeläkkeitä saavien ihmisten toimeentuloa.

16.27 Sosiaali- ja terveysministeri Pirkko Mattila (vastauspuheenvuoro): Arvoisa pu-
hemies! Kysymys on hyvä. Pienet eläkkeet korjaantuvat työeläkejärjestelmän kehittyessä
ja silloin, kun entistä enemmän ihmisiä ja henkilöitä tulee tämän työeläkejärjestelmän pa-
riin, ja meidän tulee vaalia tätä eläkevakuutusjärjestelmää.

On totta, että pienillä eläkkeillä on varmasti haasteellista elää, jos menot ovat suuret, lää-
kemenot ja niin edelleen, mutta katson kuitenkin niin, että tällaista suurta eläkejärjestel-
män uudistusta tai sitä, mitä esitätte, ei varmasti ole tällä hallituskaudella enää mahdollista
toteuttaa, vaan se jää tulevalle hallitukselle, ja siihen toivotan varmasti kaikki lämpimästi
tervetulleiksi, miten voimme eläkejärjestelmää paitsi ylläpitää myös vaalia ja kehittää.

Toinen varapuhemies Tuula Haatainen: Pyydän niitä edustajia, jotka haluavat esittää li-
säkysymyksiä, ilmoittautumaan painamalla V-painiketta ja nousemalla seisomaan. 
 Tarkistettu
3.0



Pöytäkirjan asiakohta PTK 155/2018 vp
16.28 Sami Savio ps (vastauspuheenvuoro): Arvoisa puhemies! Ministerin antaman vas-
tauksen perusteella työeläkkeiden noususta ei näytä juuri olevan toivoa, ja nähtävästi seu-
raavan hallituksen onkin otettava eläkeläisköyhyyden helpottaminen viimein hoitaakseen. 

Mutta haluan nostaa tässä yhteydessä esiin myös toisen eläkkeitä koskevan epäkohdan,
nimittäin palkkatuloja korkeamman verotuksen. Perussuomalaiset esittivät viime syksynä
eläkeläisten verotusta madallettavaksi siten, ettei se enää olisi palkansaajien verotusta ki-
reämpää, ja olimme myös varanneet esitykseemme rahat vaihtoehtobudjetissamme. Tämä-
kin muutos olisi parantanut merkittävästi kotimaista kulutuskysyntää. Perussuomalaisten
esitys kuitenkin tyrmättiin sen oikeudenmukaisuudesta huolimatta joulukuun budjettiää-
nestyksessä. 

Arvoisa puhemies! Kysyn hallitukselta, miksi se ei talouden kasvusta huolimatta ole ha-
lunnut korjata eläkeläisten ja palkansaajien verotuksen välistä epäoikeudenmukaisuutta.

16.29 Valtiovarainministeri Petteri Orpo (vastauspuheenvuoro): Arvoisa rouva puhe-
mies! Jo edellisten vaalikausien aikana on tehty yhdessä lähes kaikkien eduskuntapuoluei-
den voimin pala palalta, askel askeleelta isoja päätöksiä, joilla eläkkeensaajan ja palkan-
saajan veroero on saatu hyvin pieneksi. 

Nyt tällä vaalikaudella meillä on ollut järjestelmällinen politiikka, että kun työn verotus-
ta on, aivan oikein, kevennetty, niin ne samat kevennykset on tehty aina myöskin eläketu-
loon. [Eero Heinäluoma: Ei oo!] Se on ollut arvovalinta. Tässä on yksi poikkeus: [Eero
Heinäluoma: No niin!] hallitus teki heti kautensa alussa pienituloisille palkansaajille koh-
distetun työtulovähennyksen, joka oli 500 miljoonaa. Se tehtiin pienituloisille ihmisille,
jotta heidän kannattaa ottaa töitä vastaan, [Pia Viitanen: Pienituloiset eläkeläiset jäi il-
man!] jotta me saamme työllisyyttä ylös ja meillä riittää veroeuroja [Puhemies koputtaa]
silloin eläkkeiden maksuun. Minusta tämä oli perusteltu työllisyyden nimissä, kun mietitte
vielä, missä oltiin. Ja kenelle se meni? [Puhemies: Aika!] Pienituloisten hyväksi. 

16.30 Arja Juvonen ps (vastauspuheenvuoro): Arvoisa rouva puhemies! Lähiaikoina mi-
nulla on käynyt paljon vieraita, sairaanhoitajia, tänään kävi apuhoitajia, perushoitajia, ja oli
jopa henkilökohtainen avustaja siellä joukossa, ja aina keskustelu, mitä käymme, liittyy
siihen eläkkeeseen, mikä joku päivä ehkä on ansaittu, ja se eläke on hyvin pieni. Monet
ikääntyneet hoitajat, niin kuin varmasti monet muutkin, ovat alkaneet tienaamaan eläkettä
vasta 23-vuotiaana. Se tarkoittaa sitä, että monta vuotta on tehty raskasta työtä ja se lopul-
linen eläke on äärettömän pieni.

Eilen puhuttiin vanhustenhoidosta ja alan mielekkyydestä ja siitä, että ihmiset hakeutui-
sivat sinne. Mitä te vastaatte näille pienituloisille hoitajille ja niille, jotka haaveilevat alas-
ta? Millaisen signaalin me voisimme täältä lähettää sinne pöytään, jossa palkoista neuvo-
tellaan tulevaisuudessa, että hoitaja on palkkansa ansainnut ja sitä myötä hoitajallakin on
oikeus ikääntyä ja saada se tietty eläke, jolla hän pärjää tulevaisuudessa? Tämä on vakava
kysymys, [Puhemies koputtaa] ja tämä romuttaa eläkejärjestelmää, kun meillä on niin pal-
jon pienituloisia köyhiä naisia [Puhemies: Aika!] eläkkeelle odottamassa.

16.31 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Väheksymättä lainkaan edustaja Juvosen maalaamaa kuvaa pienituloisuu-
desta tai työstä huolimatta kertyvästä pienestä eläkkeestä, jolla on tultava toimeen, pidät-
täydyn kuitenkin maan hallituksen edustajana ottamasta nyt kantaa palkkapolitiikkaan. Se
2



Pöytäkirjan asiakohta PTK 155/2018 vp
on suomalaisen yhteiskunnan hyvä pelisääntö. [Eero Heinäluoma: Koskeeko myös loma-
rahoja?]

16.32 Outi Alanko-Kahiluoto vihr (vastauspuheenvuoro): Arvoisa rouva puhemies!
Eräs kaikkein köyhimmistä ryhmistä Suomessa ovat ikääntyneet, yksin asuvat ihmiset, jot-
ka esimerkiksi asumisestaan maksavat suhteessa enemmän kuin me muut. Muistelen, että
nelisen vuotta sitten nykyisistä hallituspuolueista erityisesti keskusta lupasi, että tällä hal-
lituskaudella tarkastellaan yksin asuvien asemaa lainsäädännössä ja käydään erityisesti
läpi heidän toimeentulonsa ja erilaiset etuudet ja pohditaan sitä, miten hallitus voisi paran-
taa yksin asuvien köyhien ihmisten asemaa.

Sen sijaan, että tällainen esitys olisi hallitukselta tullut, hallitus on esimerkiksi siirtänyt
asumistuen vuokraindeksistä kuluttajaindeksiin ja leikannut kaikkein köyhimpien ihmis-
ten toimeentuloa monilla eri tavoilla: muun muassa matkakustannukset, lääkekustannuk-
set ja niin edelleen ovat kaikki kolhaisseet näitä samoja ihmisiä. [Puhemies koputtaa]

Kysyisin nyt hallitukselta: oletteko siis pettäneet tämän lupauksenne vai oletteko vielä
tuomassa [Puhemies koputtaa] esitystä siitä, miten yksin asuvien ikääntyneiden asemaa
voitaisiin Suomessa parantaa?

16.33 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! On totta, kuten edustaja Alanko-Kahiluoto kuvaa, että Suomessa yksin elä-
vien määrä on merkittävä joukko. Taustalla on isompikin yhteiskunnallinen muutos, vah-
vempi traditio yksin asumisesta, myöhemmässä vaiheessa perheen perustamisesta, ja ehkä
merkittävin ryhmä juuri taloudellisesta näkökulmasta onkin työikäisten yksin elävien jouk-
ko ottaen huomioon toimeentulokysymykset. Nimittäin näin ainakin hallituksen lupaamal-
laan tavalla teettämä selvitys yksin elävien taloudellisesta asemasta toteaa. Esimerkiksi toi-
meentulotuen saajien joukossa yksin elävien työssä käyvien väestöryhmä on ylikorostunut.

On yksittäisiä toimia, joita on tehty minusta viimeisten vaalikausien aikana tavoin, jotka
ovat rohkaisseet katsomaan taloutta selkeästi yksin asujan näkökulmasta. Sellainen muu-
tos oli varmasti aikanaan esimerkiksi Yle-veroon liittyvät ratkaisut, samoin kuin tämän
vaalikauden ratkaisu, jossa vapautettiin entistä enemmän pienituloisia tuon maksun piiris-
tä. [Puhemies koputtaa]

Mutta jaan kysyjän huolen siitä, että veropolitiikassa olemme ehkä liikaa edelleen [Pu-
hemies koputtaa] ajattelussa kahden aikuisen kotitaloudesta, ja työ tältä osin on kesken.

Kysymyksen käsittely päättyi.
3


