















































DEM17BA.tmp.xml


Pöytäkirjan asiakohta PTK 11/2018 vp
Pöytäkirjan asiakohta 

PTK 11/2018 vp

Täysistunto

Torstai 22.2.2018 klo 16.00—17.23

2.8. Suullinen kysymys vaalikelpoisuudesta maakuntavaaleissa (Outi Mäkelä kok)
Suullinen kysymys SKT 16/2018 vp

Suullinen kyselytunti

Puhemies Paula Risikko: Kokoomuksen eduskuntaryhmän kysymys: edustaja Outi Mä-
kelä.

Keskustelu

16.53 Outi Mäkelä kok: Arvoisa puhemies! Kuten jo edellä oli puhetta, lokakuu ja maa-
kuntavaalit lähestyvät kovaa vauhtia ja ehdokasasettelu on ympäri Suomea jo käynnisty-
nyt. Vaalikelpoisuutta koskeva sääntely on kuitenkin aiheuttanut epäselvyyttä, rajaus esi-
tyksessä kun on huomattavasti tiukempi kuin nykyisissä kunnallisvaaleissa. Esityksen mu-
kaan vaalikelvoton on henkilö, joka on sosiaali- ja terveydenhuollon palveluja ja muita
maakunnan järjestämisvastuulle kuuluvia palveluja tuottavassa yhtiössä tai säätiössä joh-
tavassa tai vastuullisessa tehtävässä tai siihen rinnastettavassa asemassa.

Kysynkin asianomaiselta ministeriltä: tuleeko vaalikelpoisuussäännös toteutumaan esi-
tetyn sisältöisenä, vai olisiko sitä vielä syytä pohtia uudelleen?

16.54 Kunta- ja uudistusministeri Anu Vehviläinen: Arvoisa puhemies! Tämä kysy-
mys on kyllä aiheellinen. Vaalikelpoisuusasia on maakuntalaissa säädelty, ja tämä liittyy
siihen, mitä siellä sanotaan, ja se on täällä ollut nyt jo vuoden verran käsittelyssä hallinto-
valiokunnassa, mutta käsitykseni mukaan keskustelua on käyty hallintovaliokunnan ulko-
puolella. Sen voin sanoa, että myös valtiovarainministeriö omassa vastineessaan jo vuosi
sitten kesällä kiinnitti tähän huomiota, kun sitä kysyttiin, onko tämä säätely aivan tiukkaa.
Ensinnäkin on todettava se, että säätely lähtee sen takia aika tiukkana, että maakuntaval-
tuustot tulevat päättämään valinnanvapauden myötä monista sote-asioista, muun muassa
näitten asiakasseteleitten ja sote-keskusten palveluvalikoimasta ynnä muusta, ja sen takia
on lähdetty tiukasta rajauksesta. Mutta olen myös saanut paljon palautetta siitä, että ne ovat
liian tiukat vaikka yksinyrittäjän ja pk-sektorin näkökulmasta. Sen takia olen valmis sii-
hen, että jos täällä löytyy sellaista tahtoa, että sitä katsotaan uudelleen, niin se on mahdol-
lista, mutta samalla on katsottava niitä esteellisyyssäännöksiä, että ne ovat riittävän tiukat.

Puhemies Paula Risikko: Nyt meillä on muutama minuutti aikaa. Pyydän niitä edustajia,
jotka haluavat esittää lisäkysymyksiä, ilmoittautumaan painamalla V-painiketta ja nouse-
malla seisomaan.
 Tarkistettu
4.1



Pöytäkirjan asiakohta PTK 11/2018 vp
16.55 Joakim Strand r (vastauspuheenvuoro): Arvoisa puhemies! Demokratian näkökul-
masta katsottuna ei liene järkevää, että sama henkilö on päätöksentekijänä mukana kolmel-
la eri vaaleilla valitulla tasolla: paikallistasolla, valtakunnallisella tasolla ja tämän lisäksi
vielä maakuntatasolla. RKP on peräänkuuluttanut yhteisymmärrystä ja pelisääntöjä siitä,
että istuvat kansanedustajat eivät asettuisi ehdolle maakuntavaaleissa. Mitä hallitus ja ar-
voisa oikeusministeri periaatteellisesti ajattelevat tästä? Onko järkevää, että meillä on sa-
mat päättäjät jopa kolmella eri tasolla?

16.56 Oikeusministeri Antti Häkkänen (vastauspuheenvuoro): Arvoisa puhemies! De-
mokraattista järjestelmää harjoitetaan nyt useilla eri tasoilla. Paikallistasolla päätetään tie-
tyistä yhteisistä asioista, eri asioista maakuntavaaleissa, eri asioista eduskuntavaaleissa ja
Euroopan tasolla vielä eri asioista, jopa presidentin valinnoissa tietyistä muista asioista.

Perustuslaillinen oikeus ihmisillä osallistua yhteiskunnallisiin asioihin vaikuttamiseen
on äärimmäisen kova oikeus. Sitä ei pidä kovin kevyin perustein rajata. Ei lainsäädännöllä
mutta ei myöskään ehkä tästä talosta lähtevillä suosituksilla. Toinen asia on se, mitä puo-
lueet sitten omissa toimenpiteissään haluavat tehdä, mutta en lähtisi ainakaan oikeusminis-
terinä edistämään sellaisia hankkeita, joissa rajataan tietyin perustein joidenkin ihmisten
osallistumista esimerkiksi sote-palveluista päättämiseen omalla kotiseudullaan. Ne ovat
tärkeitä palveluja ja ne ovat monelle äänestäjälle erittäin suuri kysymys. Samoin saattaa
olla kotikunnan sivistyspalveluista päättäminen. Eli: kaksi organisaatiota, [Puhemies ko-
puttaa] joissa on eri tehtävät. Rajaus on hyvin vaikea kysymys, en lähtisi sitä edistämään.
[Sirkka-Liisa Anttila: Oletteko selvittänyt jääviyden, sitäkin voi olla!]

16.57 Joona Räsänen sd (vastauspuheenvuoro): Arvoisa puhemies! Panin tuossa aikai-
semmin merkille, kun oikeusministeri toivoi, että keskustelua siirrettäisiin vaaliajankoh-
dasta sisältökysymyksiin. Tämä on varmaan ihan hyvä toive. Sitten täytyy vain muistaa,
että ei ole hyväksytty vielä yhden yhtä lakia, joka antaisi näille tuleville maakunnille sen si-
sällön tai sen tehtäväkehikon, jota nämä valittavat päättäjät tulevat tekemään. Se on aika
hyvä pitää mielessä.

Mutta nyt kun niin ponnekkaasti vaalit halutaan lokakuussa pitää ja oikeusministeriö on
tässä useaan otteeseen kuitenkin ollut huolissaan vaaliosallistumisesta ja oikeusministeriö
on kampanjaa käynnistämässä siksi, että suomalaiset sitten sankoin joukoin lokakuussa
menisivät uurnille ja äänestäisivät, niin ehkä tähän kyselytunnin loppuun sopii sellainen
kysymys, että miten ihmeessä te tämän teette, että saatte suomalaiset kiinnostumaan maa-
kuntavaaleista.

Puhemies Paula Risikko:  Onko ministeri Häkkänen? — Olkaa hyvä.

16.58 Oikeusministeri Antti Häkkänen (vastauspuheenvuoro): Arvoisa puhemies! Ei
ole nyt mitään erityistä kampanjaa, on vain yleinen laaja huoli siitä, että läntisissä demo-
kratioissa yksi keskeisimpiä yhteiskuntajärjestelmiä uhkaavia ilmiöitä on matala äänestys-
aktiivisuus. Tänään julkaisimme oikeusministeriössä niin sanotut kuntademokratiaindi-
kaattorit, joista voi lukea erittäin surullista kehitystä erityisesti nuorempien ikäluokkien
osallistumisesta demokraattiseen järjestelmään. Tämä uhka on sen takia vakava, että 10—
20 vuoden päästä meillä on liian suuri osa ihmisiä, jotka eivät mitenkään enää osallistu yh-
teiskunnalliseen vaikuttamiseen, ja se on tämän salin yhteinen huoli. Jos luottamus ja legi-
2



Pöytäkirjan asiakohta PTK 11/2018 vp
timiteetti katoaa poliittiselta järjestelmältä, silloin yleensä historiassa on tapahtunut hanka-
lia asioita.

Puhemies Paula Risikko:  Ja vielä lyhyesti ministeri Vehviläinen.

16.59 Kunta- ja uudistusministeri Anu  Vehviläinen  (vastauspuheenvuoro):  Lyhyesti
totean sen, että valtiovarainministeriö on tällä viikolla tiedottanut siitä, että maaliskuussa
alkaa erityisesti asukkaille, kansalaisille suunnattu kampanja ”Maakunta tutuksi”. Minä
jaan kyllä edustaja Räsäsen huolen siitä, että on aivan oikein ja tärkeää, että me rupeamme
puhumaan niistä sisällöistä, koska se on tärkeää, että ihmiset tietävät, mistä he päättävät,
kun he ovat äänestämässä maakuntavaltuustoon ensimmäisiä päättäjiä.

Täällä sanotaan, ettei ole lakeja. Täällä on yli 40 lakia jo hyväksyttävänä, ja kun pidäm-
me huolen siitä, että saamme ne hyväksyttyä touko-kesäkuun vaihteessa, niin meillä on ai-
van suuret mahdollisuudet, ja näin täytyy olla, että vaalit saadaan pidettyä syksyllä ja sitten
maakunnat aloittavat 1.1.2020.

Kysymyksen käsittely päättyi.

Puhemies Paula Risikko: Kyselytunti on päättynyt. — Kiitos kaikille.
3


	2.8
	16.53
	16.54
	16.55
	16.56
	16.57
	16.58
	16.59


