















































DEM106E.tmp.xml


Pöytäkirjan asiakohta PTK 36/2016 vp
Pöytäkirjan asiakohta 

PTK 36/2016 vp

Täysistunto

Tiistai 12.4.2016 klo 13.59—20.29

11. Hallituksen esitys eduskunnalle tupakkalaiksi ja eräiksi siihen liittyviksi laeiksi anne-
tun hallituksen esityksen (HE 15/2016 vp) täydentämisestä

Hallituksen esitys HE 58/2016 vp

Lähetekeskustelu

Ensimmäinen varapuhemies Mauri Pekkarinen: Lähetekeskustelua varten esitellään
päiväjärjestyksen 11. asia. Puhemiesneuvosto ehdottaa, että asia lähetetään sosiaali- ja ter-
veysvaliokuntaan, jolle perustuslakivaliokunnan on annettava lausunto.

Keskustelu

19.25 Arja Juvonen ps: Arvoisa herra puhemies! Tämä hallituksen esitys on annettu
eduskuntaan täydentämään esitystä uudeksi tupakkalaiksi tarkoituksena kieltää tupakointi
yksityisessä käytössä olevan kulkuneuvon sisällä, kun siellä on alle 15-vuotias henkilö.
Tämä asia on ollut esillä eduskunnassa jo aiemmin. Tupakkalain osittaisuudistuksen,
vuonna 2009 annetun esityksen, käsittelyn yhteydessä esitettiin tupakoinnin kieltämistä
muiden kuin yleisten kulkuneuvojen sisätiloissa silloin, kun tilassa oleskelee alle 18-vuo-
tias. Tällöin esityksen läpi menemisen estivät perustuslailliset syyt.

Keskustelu tämän asian ympärillä on kuitenkin jatkunut myös täällä eduskunnassa.
Meillä on sosiaali- ja terveysvaliokunnassa käsittelyssä esitys tupakkalaista, ja tämä to-
siaan on siihen tehty täydentävä esitys. Tällä esityksellä voitaisiin vähentää lasten altistu-
mista tupakansavulle ja siten siitä aiheutuvia terveyshaittoja. Asian valmistelun yhteydes-
sä kiellosta on oltu monta eri mieltä. Osa lausunnonantajista on katsonut, että tupakointi
autossa lapsen läsnä ollessa täyttää pahoinpitelyn tunnusmerkistön. Osa puolestaan katsoi,
että esitys puuttuisi liikaa yksityiselämän suojaan.

Tähän esitykseen liittyy perustuslakikysymyksiä, minkä vuoksi hallitus esittää, että esi-
tyksestä pyydetään perustuslakivaliokunnan lausunto. Olen kuitenkin vakuuttunut siitä,
että valiokuntatyöskentelyssä asiaan löytyy oikeat ratkaisut.

Arvoisa puhemies! Pidän tätä esitystä erittäin hyvänä. Mielestäni meidän tulee suojella
lapsia tupakansavulta, ja ajatuksenakin tuntuu kummalliselle, että vieläkö jossakin joku
polttaa autossa silloin, kun siellä on lapsi läsnä. Tällä hallituksen esityksellä halutaan se
mahdollisuus viedä, ja esitys on erittäin hyvä ja kannatettava.

19.28 Ben Zyskowicz kok: Arvoisa herra puhemies! Arvoisat kansanedustajat! Käsitte-
lyssä on hallituksen esitys, jolla täydennetään täällä eduskunnassa jo olevaa hallituksen
esitystä tupakkalain uudistamiseksi. Jo tuon lain lähetekeskustelussa kiinnitin huomiota
siihen, että hallituksen esityksestä puuttui säädös siitä, että autossa ei saa tupakoida, jos
 Tarkistettu
4.0



Pöytäkirjan asiakohta PTK 36/2016 vp
siellä on lapsia. Nyt hallitus tällä täydentävällä esityksellään korjaa tämän puutteen tuossa
alkuperäisessä esityksessään, ja hyvä niin.

Herra puhemies! En hetkeäkään epäile, etteikö sosiaali- ja terveysvaliokunta toivottaisi
tätä täydentävää esitystä tervetulleeksi. Tällä suojellaan lapsia, lasten terveyttä. Jos joku
tätä epäilee, niin lukekoon vaikka tämän esityksen sivulta 3 niistä tutkimuksista — tässä
viitataan esimerkiksi kanadalaiseen tutkimukseen, jossa on todettu: "Jopa yhden savuk-
keen polttaminen autossa nostaa tupakansavupitoisuudet samalle tai korkeammalle tasolle
kuin se on savuisimmissa ravintoloissa tai baareissa." Siis ajatelkaa: jo yksikin savuke au-
tossa nostaa pitoisuudet samalle tasolle tai jopa korkeammiksi kuin savuisimmissa ravin-
toloissa tai baareissa. Kuka meistä veisi pikkulapsen savuiseen baariin tai ravintolaan? No,
me olemme suojelleet aikuisia ja kieltäneet tupakoinnin ravintoloissa ja baareissa, mutta
autossa, vaikka siellä on lapsia, saa edelleen tupakoida. Eli sosiaali- ja terveysvaliokunta
varmasti kannattaa, näin uskon, tätä esitystä.

Ongelmana tässä asiassa — tekisi mieli sanoa: tässäkin asiassa — on perustuslakivalio-
kunta ja sen kummalliset tulkinnat. Nimittäin vuonna 2010 yksimielinen hallitus esitti, että
autossa tupakointi kiellettäisiin, jos siellä on lapsia. Ja yksimielinen perustuslakivaliokun-
ta katsoi, että Suomen perustuslaki estää tällaisen kiellon asettamisen, minkä seurauksena
eduskunta luonnollisesti poisti tämän säädöksen silloin käsitellystä laista. Perustuslakiva-
liokunnan kanta on järjetön ja käsittämätön.

Täällä hallituksen esityksen sivulla 3 kerrotaan maita, joissa tällaiset kiellot ovat jo voi-
massa: eräät osavaltiot USA:ssa, Kanadassa ja Australiassa, Euroopasta muun muassa
Ranska, Englanti, Wales, Skotlanti ja Kypros, ja asiasta on jo päätetty Irlannissa ja Italias-
sa. Olen täysin vakuuttunut, että näissä maissa korostetaan yksilönvapautta vähintään yhtä
paljon kuin Suomessa, mutta luulen, että näissä maissa ei ole tullut minkään lainsäätäjän,
siis minkään maan parlamentin tai osavaltioparlamentin, edes mieleen, että tällainen sää-
dös olisi vastoin perustuslakia. Suomessa yksimielinen perustuslakivaliokunta katsoi toi-
sin. Perustuslakivaliokunta katsoi, että jos aikuiselta kielletään tupakointi autossa, jossa on
lapsi, niin se rajoittaa liiallisesti tämän aikuisen henkilökohtaista vapautta ja yksityisyy-
densuojaa. Lapsen oikeus terveyteen, jonka perustuslakimme myös tuntee, tai yleensä oi-
keus terveyteen, ei tuossa perustuslakivaliokunnan punninnassa painanut mitään.

En tiedä, montako lääkäriä pitää nyt perustuslakivaliokuntaan marssittaa kuultavaksi,
riittääkö yksi, kaksi, kolme, tusina, että perustuslakivaliokunta tulisi vakuuttuneeksi täällä
hallituksen esityksen sivulla 3 olevista perusteluista, joissa kerrotaan, miten vakavasti au-
tossa tupakointi vahingoittaa lapsen terveyttä.

Kuten sanoin, ongelmana oli vuonna 2010 perustuslakivaliokunta — toivottavasti se ei
tällä kertaa ole ongelma. Silloinen perustuslakivaliokunnan lausuntotulkinta on täysin kä-
sittämätön. Tupakoiva aikuinen voi pysäyttää auton vaikka 20 tai 30 minuutin välein käy-
däkseen ulkona tupakalla, kun taas autossa oleva lapsi, vaikkapa turvaistuimessa oleva
vauva, ei voi lähteä karkuun sitä tupakoivaa aikuista. Perustuslakivaliokunnan silloin
omaksuma tulkinta tästä henkilökohtaisesta vapaudesta minun mielestäni muistuttaa lähin-
nä Amerikan kansallisen kivääriyhdistyksen ajatusta yksilönvapaudesta, joka kansallinen
kivääriyhdistys, jos oikein olen ymmärtänyt, lähtee siitä, että jokaisen vapaan miehen, il-
meisesti ennen kaikkea valkoisen miehen, oikeus ja yksilönvapaus on kantaa asetta ihan
silloin, kun haluaa. Meidän perustuslakivaliokunta vuonna 2010 yksimielisessä lausunnos-
saan lähti ilmeisesti siitä, että jokaisen aikuisen miehen ja naisen oikeus tupakoida autos-
saan, oli siellä lapsi, vauva tai ei, kuuluu hänen perustuslaillisen yksilönvapautensa piiriin.
2



Pöytäkirjan asiakohta PTK 36/2016 vp
Edes punnintaa perusoikeus vastaan perusoikeus, yksilönvapaus vastaan oikeus tervey-
teen, ei tuolloin ilmeisesti tullut tehtäväksi valiokunnassa, tai jos tuli tehtäväksi, niin pää-
dyttiin täysin käsittämättömään kantaan.

Kun katsoo tätä perustuslakivaliokunnan lausuntoa, niin voi todeta, että useimmat sil-
loin vuonna 2010 toukokuun 5. päivänä yksimielisen lausunnon antaneista valiokunnan jä-
senistä eivät ole enää eduskunnan jäseniä. En usko, että näiden asioiden välillä on mitään
kausaliteettia, mutta totesin tämän nyt kuitenkin. Mutta kiinnittyy huomio niihin neljään
valiokunnan jäseneen, jotka edelleen ovat eduskunnan jäseniä, ja yksi niistä on vihreiden
puheenjohtaja Ville Niinistö. Vihreät, jotka täällä hurskastelevat joka päivä lasten oikeuk-
sista — heidän puheenjohtajansa Ville Niinistö katsoo, tai katsoi ainakin vuonna 2010, että
aikuisen oikeus tupakoida autossa, jossa on lapsi, nauttii perustuslain suojaa mutta lapsen
oikeus terveyteen tuossa autossa ei nauti perustuslain suojaa. Ville Niinistö siis tulkitsi pe-
rustuslakia siten, että on perustuslain vastaista kieltää autossa tupakointi aikuisilta, jos au-
tossa on alaikäisiä lapsia.

Haluan uskoa, herra puhemies, vaikka aikaa on kulunut vasta 6 vuotta, lähes päivälleen,
tuosta lausunnosta, että tämän päivän perustuslakivaliokunta ajattelee asiaa aivan toisin.
Mutta outoa on, että vielä tänäkin päivänä ja tässä hallituksen esityksessä sivulla 5 kerro-
taan, että oikeusministeriö lausunnossaan katsoi, että esitys on valtiosääntöoikeudellisesti
ongelmallinen. Siis oikeusministeriö, jonka pitäisi puolustaa kansalaisten perusoikeuksia,
myös alaikäisten lasten perusoikeuksia, katsoi, että on valtiosääntöisesti ongelmallista
kieltää aikuisen tupakointi autossa lapsen läsnä ollessa. En voi ymmärtää oikeusministeri-
ön lausuntoa missään muussa kuin siinä valossa, että perustuslakivaliokunnan vanha lau-
sunto on tässä asiassa ratkaissut oikeusministeriön näkemyksen. Jos tämän päivän perus-
tuslakivaliokunta uudelleen päätyy siihen, että Suomen perustuslaki estää kieltämästä au-
tossa tupakointia, kun siellä on lapsi — toisin kuin lukuisten muiden maiden perustuslaki,
joissa myös yksilönvapaus ja yksityisyydensuoja tunnetaan — niin pitää sanoa, että jollain
tavoin valtiosääntöasioita harrastavana juristina tuntisin häpeää, jos perustuslakivaliokun-
ta tänäkin päivänä ottaisi tuollaisen kannan.

Herra puhemies! Lakiesityksen yksityiskohdista totean vain, että tässä on lähdetty siitä,
että poliisille ei kuulu tämän asian valvominen. En ymmärrä, miksi poliisi, joka valvoo rat-
siassa turvavöiden käyttöä ja kännykkään puhumisen kiellon noudattamista, ei samassa
ratsiassa (Puhemies koputtaa) voisi valvoa myös tätä asiaa. Mutta tämä on yksi yksityis-
kohta. Toivon, että sosiaali- ja terveysvaliokunta näitä yksityiskohtia miettii, mutta ennen
kaikkea toivon, että perustuslakivaliokunta korjaa tämän järjettömän kantansa vuodelta
2010.

19.38 Kari Kulmala ps (vastauspuheenvuoro): Arvoisa puhemies! Tämä lakiesitys on to-
dennäköisesti ihan tarpeellinen, mutta ajattelen tätä asiaa entisen valvojan kannalta. Elikkä
jos on olemassa laki, jota ei ole sanktioitu ja johonka ei ole säädetty tiettyjä valvojia, ja nii-
tä valvojia ei ole riittävästi, niin onko sillä lakimuutoksella tai yleensäkään lailla kovin pal-
jon merkitystä? Se on lähinnä hieno ele. Tällä hetkellä hieno ele on pyöräilykypärän käyttö
polkupyörällä ajaessa ja heijastimen käyttö jalankulkijana hämärän ja pimeän aikana. Nii-
tä ei ole sanktioitu eikä niitä myöskään valvota senkään vuoksi. Ei ole mitään mieltä myös-
kään siinä, että hätäkeskukseen tulee ilmoituksia, että tietyssä autossa jossain parkkipaikal-
la tupakoidaan ja siellä on lapsia sisällä, poliisi lähtee jostain 50 kilometrin päästä totea-
3



Pöytäkirjan asiakohta PTK 36/2016 vp
maan tämän tilanteen ja siitä ei ole kuitenkaan sanktiota. (Puhemies koputtaa) Todennäköi-
sesti kenttäjohtaja ilmoittaa, että emme tule.

19.39 Olavi Ala-Nissilä kesk (vastauspuheenvuoro): Arvoisa herra puhemies! On mie-
lenkiintoista, että edustaja Zyskowicz lähtee siitä, että täällä lähetekeskustelussa pitää an-
taa ohjeet siitä, miten perustuslakivaliokunnan pitää tulkita perustuslakia. Perustuslaki ja
valtiosääntö on se, mikä on, ja perustuslakivaliokunta tietenkin melkein virkavastuulla te-
kee omia ratkaisujaan. Minä tätä ristiretkeä perustuslain tulkintoja vastaan vähän oudok-
sun.

Toinen asia on se, että kun me nyt parhaillaan puramme sellaisia säädöksiä, mitkä eivät
ole ihan välttämättömiä ja mitä ei voi kontrolloida, niin kyllä tässäkin on yksi säännös, joka
pistää ajattelemaan, että onko todella tarpeen lähteä tekemään erikseen tällainen säädös,
jota ei ole tarkoituskaan valvoa.

Minä kyllä tuen kaikkia hallituksen esityksiä lähtökohtaisesti, mutta tätä jäin kyllä miet-
timään, että kuinka tarpeellinen esitys (Puhemies koputtaa) tämä tällainen on.

19.40 Ben Zyskowicz kok (vastauspuheenvuoro): Arvoisa herra puhemies! Meillä on to-
siaan lakeja, joissa ei ole sanktioita. Itse ajattelen, että ne ovat kuitenkin tärkeitä signaaleja
lainsäätäjän tahdosta. Kyllä meillä on paljon kansalaisia, jotka noudattavat lakia sen takia,
että se on laki, eivätkä vain sen takia, että joku poliisi tulee käskemään noudattamaan.

Jos ajattelee tupakkalakia, meillä on esimerkiksi semmoinen säädös, että taloyhtiö voi
päättää, että siellä lasten hiekkalaatikolla ei saa tupakoida. No, jos siellä joku iljettävä naa-
puri koko ajan tupakoi, niin mitäs siellä se taloyhtiö voi tehdä? En minä ainakaan tiedä, että
ne voisivat sille mitään tehdä, muuta kuin ystävällisesti kehottaa häntä siirtymään kauem-
maksi tupakoimaan. Kuitenkin mielestäni se on hyvä, että tämmöinen mahdollisuus talo-
yhtiöllä on, että kerrotaan asukkaalle täysin selväksi, että sitä ei pidetä hyväksyttävänä, että
te tulette siihen röökaamaan, kun siinä lapset leikkivät.

Mitä perustuslakivaliokuntaan tulee, edustaja Ala-Nissilä, niin perustuslaki on, mitä on,
mutta perustuslakivaliokunta sitä tulkitsee. Ja näihin tulkintoihin, totta kai, lähetekeskus-
telussa (Puhemies koputtaa) saamme lähettää terveisiä.

Ensimmäinen varapuhemies Mauri Pekkarinen: Mennään puhujalistaan. Täällä voi
olla muutama vastauspuheenvuorotarve, mutta kun muutama varsinaisen puheenvuoron
pyytäjä on jäljellä, niin toivon, että ne, jotka haluavat sanoa jotain, sanovat sitten tämän lis-
tan jälkeen.

19.41 Markus Lohi kesk: Arvoisa puhemies! Minusta on ajattelematonta, voisi sanoa,
jopa typerää ja moraalisesti myös tuomittavaa polttaa tupakkaa autossa, jos siellä on lapsia
— tässä tapauksessa ikäraja on pantu 15 vuoteen eli sanotaan niin, että alle 15-vuotiaita.
Kuitenkaan emme lailla ole normaalisti pruukanneet kaikkea sellaista kieltää, joka on moi-
tittavaa ja moraalisestikin tuomittavaa.

Voisi ajatella myös niin, että joka on niin ajattelematon lapsen edun näkökulmasta, että
polttaa autossa tupakkaa lasten ollessa siellä, tuskin tämänkään lain voimaantulon jälkeen
lopettaa sitä toimintaa, koska ei tätä ole tässä aiottu millään tavalla sanktioida eikä ole aja-
teltu, että poliisi tätä toimintaa millään tavalla valvoisikaan.
4



Pöytäkirjan asiakohta PTK 36/2016 vp
Lisäksi ajattelen niin, että meillä on paljon sellaista tuomittavaa toimintaa, jota emme
ole syystä tai toisesta halunneet lähteä kieltämään lailla. Voisi ajatella niinkin, että van-
hempien liiallinen alkoholinkäyttö vahingoittaa lapsia, tai joku voisi ajatella jopa niin, että
pitkäaikainen vanhempien riitelykin on lapsille pahasta. Mutta kukaan ei ole esittänyt, että
nämä pitäisi lailla kieltää.

On eri asia pitää asiaa paheksuttuvana, moraalisesti tuomittavana ja monellakin tavalla
haitallisena kuin säätää siitä kielto lailla. Kun lakia säädetään, pitäisi olla aika kovat kri-
teerit ja tarkat rajat, mitä lailla tullaan säätämään. Sekin on niin, että kaikki, mitä laki sallii,
ei ole välttämättä soveliasta.

Sen takia olisin itse kyllä ajattelemassa samalla tavalla kuin oikeusministeriö on tätä
asiaa harkinnut kokonaisuutta ajatellen, että tämä valvontakin on niin hankalaa, että tätä la-
kia ei kyllä tarvittaisi, ja voisi olla parempi, että tätä tältä osin ei säädettäisi.

Meillä on paljon puhuttu myös siitä, että meillä yhteiskunnassa lakeja ja normeja on lii-
kaa. Silloin meidän lainsäätäjien on syytä miettiä tarkkaan, kun olemme puhuneet nor-
mienpurkutalkoistakin, onko kulloinkin esitetty säädettävä laki järkevä ja tarkoituksenmu-
kainen.

Kun täällä hallituksen esityksessä mainitaan lain vaikutuksista, niin täällä todetaan:
"Kiellon rikkominen voitaisiin havaita esimerkiksi päiväkodissa, josta voitaisiin tarvittaes-
sa ilmoittaa asiasta kunnan lastensuojeluviranomaiselle. Ensisijainen puuttumiskeino olisi
vanhempien kanssa keskusteleminen ja muun lastensuojelullisen tuen tarjoaminen lasten-
suojelulain ja sosiaalihuoltolain mukaisesti."

Tämän osalta täytyy kyllä todeta, että tällaiset keinot, lainmukaiset keinot, ovat nytkin
käytössä, jos viranomaiset huomaavat, että vanhemmat toimivat vastoin lasten terveyttä ja
lapsen etua. Ei tämä laki tuo tältäkään osin mitään uutta.

Siinä mielessä ajattelen itse, että kyllä nyt pitää valiokuntakäsittelyssä erittäin tarkkaan
pohtia sitä, onko tarpeen säätää sellaista lainsäädäntöä, jota ei ole tarkoituskaan valvoa ja
joka ei tuo mitään uutta nykyiseen toimintaan.

19.46 Ulla Parviainen kesk: Arvoisa puhemies! Pienessä suljetussa tilassa, kuten autos-
sa, tupakoitaessa ilman myrkkypitoisuudet nousevat myös ei-tupakoivalla terveyttä vaa-
rantavalle tasolle. Tämä on merkityksellistä erityisesti lapsen terveydelle.

Mielestäni tätä ongelmaa, josta lapsi väistämättä kärsii, ei kuitenkaan tulisi ratkaista tu-
pakkalain tiukentamisen keinoin. Huoltajan velvollisuus on huolehtia siitä, että lapsen kas-
vuympäristö on turvallinen ja terveellinen. Huoltajan ei tule sallia tupakointia autossa, jos-
sa lapsi kulkee. Mikäli huoltaja osoittaa tällaista piittaamattomuutta lapsensa terveyttä
kohtaan tai jopa itse tupakoimalla vaarantaa lapsen terveyden, siihen voidaan puuttua jo
olemassa olevan lain keinoin, kuten hallituksen esityksessäkin kuvataan. Lastensuojelula-
ki on keino, jolla saamme ratkaistuksi tämän ongelman — saamme ratkaistuksi, mikäli tah-
toa on.

Koulukokemuksesta minä voin sanoa sen, että lapsen kanssa matkustettaessa autossa tu-
pakointi on suurta ajattelemattomuutta. Tosiasia on, että lapsi kärsii siitä monella tavalla.
Voimakkaasti tupakalle haisevat koululaisen vaatteet saattavat olla jopa kiusaamisen koh-
de. Kun asia otetaan huoltajan kanssa puheeksi, tilanne tavallisimmin muuttuu. Minä kan-
nustan rohkeuteen periaatteella "koko kylä kasvattaa", tässä tapauksessa kasvattaa siis
myös huoltajaa.
5



Pöytäkirjan asiakohta PTK 36/2016 vp
Mielestäni lakiin ei pidä kirjoittaa yhtään uutta kieltopykälää, jonka rikkomista ei val-
vota ja jota ei sanktioida.

19.47 Hannu Hoskonen kesk: Arvoisa herra puhemies! Käsittelyssä oleva tupakointia
rajoittava lakiesitys menisi tällä kertaa siihen, että pienen ihmisen vanhempi tai joku muu,
joka ajaa autolla, kun lapsi on kyydissä, ei saisi tupakoida tässä autossa. Ajatus tästä on
erittäin hyvä ja kannatettava. Todellakin pientä ihmistä pitää suojata, ja pitää muistaa, että
kun pieni ihminen vetää keuhkoonsa sitä tupakansavua tahtomattaan, hän on avuton itse
sitä päättämään, haluaako sitä vai ei. Kyllä tämän pienen lapsen suojeleminen on tärkeä
asia.

Se, että nyt ollaan lakiesitystä tekemässä, minun mielestäni on kovin ristiriitaista siinä
mielessä, että tällaiset lainsäädännölliset toimet, joilla rajoitetaan ihmisen käyttäytymistä
esimerkiksi hänen omistamassaan henkilöautossa, joka on hänen yksityistä tilaansa, kiel-
tämättä menevät vähän aralle alueelle, mutta kyllä omasta mielestäni sitä pitää rajoittaa,
koska kysymys on ihmisen terveydestä.

Edustaja Zyskowicz omassa puheenvuorossaan ankarasti arvosteli vuonna 2010 perus-
tuslakivaliokunnan antamaa lausuntoa. En silloin ollut paikalla — tai olin paikalla, olin va-
rahenkilönä, en ollut varsinaisena jäsenenä, olin varamiehenä kyseisessä valiokunnassa —
niin että en pysty sanomaan, mikä se keskustelun henki silloin valiokunnassa oli. Mutta
joka tapauksessa perustuslakihan lähtee aina siitä, että tietyt asiat ovat yksityisyydensuo-
jan piirissä ja niitä suojataan sitten loppuun asti. Tässä tietysti on kaksi intressiä: onko ih-
misen terveyden suojaaminen suurempi intressi kuin se, että yksityisiä oikeuksia rajoite-
taan? Se on aina jokaisessa tapauksessa harkintaa, onko syntyvä yksityisyyteen koskeva
säännös ja siitä saavutettava hyöty suurempi kuin se itse menetetty oikeus. Tätä pohdintaa-
han perustuslakivaliokunta aina käy ja varmasti ei käy missään nimessä asenteellisesti tai
peräti ajatellen niin, että tässä ollaan kenties jonkun oikeuksia tietoisesti polkemassa. Ei
missään tapauksessa, vaan kysymys on siitä, että nämä intressit, mitä ollaan suojaamassa
uudella lainsäädännöllä, se pohdinta yksityisen ihmisen oikeuksista, käydään aina aidosti
asiantuntijoita kuullen.

Mitä tulee semmoiseen tulkintaan, mitä edustaja Zyskowicz edusti, että perustuslakiva-
liokunta olisi karmeasti väärässä, niin se on erittäin tiukkaa harkintaa, aivan kuten edustaja
Ala-Nissilä totesi, että perustuslakivaliokunta harkitsee toimielimenä aina jokaista lakiesi-
tystä, joka sinne lausunnolle tai mietinnölle tulee. Juuri näin, kuullaan asiantuntijat, sen jäl-
keen annetaan lausunto. Itse en ole koskaan tupakoinut, niin että sinänsä tämä asia ei mi-
nulle tai minun autossani matkustavalle ole koskaan ongelma, koska en ole tupakkaa suu-
huni pistänyt, mutta ymmärrän sen pienen ihmisen hädän, joka on puolustuskyvytön ja jou-
tuu siihen tilanteeseen, että autossa tupakoidaan.

Tämä laki on mielestäni vähän semmoinen epämiellyttävä. Pitäisi aikuisilla ihmisillä,
jotka autolla ajavat — hehän ovat jo 18 vuoden iän saavuttaneet ja ovat oikeustoimikelpoi-
sia — olla sen verran järkeä päässä, että ei todellakaan tupakoida, kun lapsia tai yleensä ih-
misiä on paikalla. Jos halutaan se yksi savuke tai peräti sikari nauttia, niin kannattaa mennä
sitten sinne ulkotilaan, jossa siitä ei sitten kenellekään haittaa ole.

Kun rajoitus kerran tehdään, niin pohdittakoon sitten perustuslakivaliokunnassa, menee-
kö tämä yksityisyydensuojan piiriin. Mielestäni pientä ihmistä pitää aina suojata ja niin,
että hänen terveytensä edellytykset vanhemmalla iällä turvataan. Pieni ihminen on hyvin
haavoittuva, ja häntä tulee suojata.
6



Pöytäkirjan asiakohta PTK 36/2016 vp
19.51 Ben Zyskowicz kok: Arvoisa herra puhemies! Edustaja Lohi esitti puheenvuoron-
sa aluksi mielestäni ihan perusteltua filosofiaa siitä, että kaikki, mikä on lailla sallittua, ei
välttämättä ole oikein ja niin edelleen. Mutta sanoisin näin, että vaikka me emme kaikkeen
lasta vahingoittavaan aikuisten toimintaan voi emmekä halua puuttua, oli sitten kyse van-
hempien riitelystä tai viinan juonnista, niin se ei ole syy, ettemmekö me puuttuisi johonkin
sellaiseen, johon haluamme ja voimme puuttua. Olemmehan puuttuneet esimerkiksi ruu-
miilliseen kuritukseen. Ymmärtääkseni vanhempi, joka kurittaa lastaan ruumiillisesti,
syyllistyy kiellettyyn tekoon näin toimiessaan, eli esimerkiksi siinä olemme katsoneet, että
tämä lapsen etu on niin tärkeä, että tämmöiseen sinänsä intiimiin, yksityiseen suhteeseen
puututaan. Ja kun lukee vaikkapa hallituksen esityksen perusteluja, niin voi todellakin ky-
syä, kummasta on lapselle oikeasti suurempi haitta: siitä, että hänen äitinsä tai isänsä antaa
hänelle kerran litsarin, vai siitä, että isä tai äiti tai vaikka molemmat tupakoivat vaikka joka
aamu autossa viedessään lastaan päivähoitoon?

Perustuslakivaliokunnasta: Se on todellakin punnintaa eri intressien ja eri oikeushyvien
välillä. Perustuslaista itsestään ei tietystikään löydy ratkaisuja, vaan kyse on tulkinnasta.
Tässä punninnassa kerroin sen, miten itse näitä asioita punnitsisin, ja itse asiassa kyllä odo-
tan ja uskon, että perustuslakivaliokuntakin asian samassa valossa näkee. Se, että joku pi-
tää lakia aiheettomana, tarpeettomana, ei tietysti ole mikään peruste pitää lakia perustus-
lain vastaisena.

Tietysti voidaan yleisesti keskustella, mikä merkitys on sellaisilla laeilla, jotka ovat en-
nen kaikkea tällaisia signaaleja. Mutta kuten sanoin, (Puhemies koputtaa) mielestäni tätä
voisi ratsioissa valvoa siinä, missä jotain turvavyönkäyttöpakkoakin.

19.53 Arja Juvonen ps: Arvoisa puhemies! Meillä on siis sosiaali- ja terveysvaliokunnas-
sa jo tupakkalakiesitys parhaillaan olemassa, ja tämä on siis sitä täydentävä esitys. Kiitän
kaikkia hyvistä puheenvuoroista. Täällä on useassa puheenvuorossa käynyt ilmi se, mikä
on edustajien ajatus. Erityisesti edustaja Hoskonen sanoi sen pontevasti — pientä ihmistä
pitää suojella — jos nyt oikein muistan hänen sanoneen. Näin hän mielestäni sanoi. Sehän
on tässä lähtökohtana ja ajatuksena: pientä ihmistä pitää suojella. On se sitten laki tai ele,
siitä käydään täällä erilaista mielipiteiden vaihtoa.

Sosiaali- ja terveysvaliokunta jää odottamaan kyllä perustuslakivaliokunnan kannan-
oton tähän ja lausunnon, ja perustuslakivaliokunta punnitsee mielessään ja sitten myös te-
kee sen oman tulkintansa. Tulemme käymään valiokunnassa varmasti runsasta ja laajaa
keskustelua, ja nämä kaikki erilaiset mielipiteet asiaan liittyen ovat vahvasti mukana var-
masti myös siellä meidän keskustelussamme. Tämä esitys toisaalta on hyvin tärkeä ja toi-
saalta myös sisältää paljon näitä kysymyksiä, mitä täällä on nostettukin esille.

Tämä asiahan (Puhemies koputtaa) koskettaa itse asiassa myös nuoria. Me voimme aja-
tella, että on 18-vuotias kuski ja sitten siellä kyydissä on näitä alle 15-vuotiaita nuoria.
Elikkä tämän esityksen taustalla on myös nuorten suojeleminen. Mutta miten me voisim-
me sitten muuten tätä ajatusta edistää, että tupakointi on vaarallista ja sitä ei tulisi harras-
taa, ei niin siellä auton sisätiloissa kuin oikeastaan muuallakaan?

Valiokunta ottaa tämän käsittelyyn, ja vien terveisiä sinne erilaisista ajatuksista. — Kii-
tos.

19.55 Markus Lohi kesk: Arvoisa puhemies! Olen edelleen siis sitä mieltä, että tupakoin-
ti autossa, jossa on alaikäisiä tai varsinkin pieniä lapsia, on ajattelematonta ja moraalisesti
7



Pöytäkirjan asiakohta PTK 36/2016 vp
tuomittavaa, ja siinä mielessä olen täysin samaa mieltä kuin edustaja Zyskowicz ja edusta-
ja Juvonen.

Mutta minua hieman häiritsee se, että samaan aikaan aika monet heistä, jotka tätä lain-
muutosta nyt ajavat voimakkaimmin, ajavat alkoholilainsäädännön voimakasta vapautta-
mista. Ja jos me pikkusen ajattelemme suhteellisuutta tässä tilanteessa, niin minusta paljon
enemmän näitä pieniä lapsiakin, jos heitä halutaan suojella, alkoholista aiheutuvat haitat
kyllä koskettavat kuin sitten se, että joku autossa tupakoi. Minusta tämä ilmiökin on var-
masti marginaalinen, kun tupakointi on vähentynyt täällä Suomessa, ja sen takia minua
kiusaa, että tässä nyt on mennyt tämä suhteellisuudentaju: luullaan, että tällä nyt sitten
maailma paranee, kun tosiasia on se, että kun tätä ei ole sanktioitu, niin kaikki, jotka ovat
niin typeriä, että näin tekevät, varmasti jatkavat sitä samaa toimintaa. Tästä ongelmallisuu-
desta kertoo sekin, että tässä hallituksen esityksessä todetaan, että jos onkin kysymyksessä
asuntoauto, niin siellä saakin tupakoida, vaikka on lapsia sitten. Eli tämä tilanne on kyllä
ihan hullunkurinen, jos me yritämme tällä tavalla parantaa tätä olemassa olevaa tilaa. Jo-
kainen, joka vähän pitemmälle miettii, ymmärtää ja tietää sen, että ei tässä tämä tilanne las-
tensuojelun näkökulmasta kyllä parane. Ja jos todella Suomessa joku näkee, että jatkuvasti
pienen lapsen läsnä ollessa polttaa tupakkaa, niin kyllä nämä viranomaiset, jotka voisivat
tämän lain jälkeen puuttua, voivat nytkin puuttua tilanteeseen aivan yhtä lailla. Sen takia
pidän tätä kyllä epätarkoituksenmukaisena lainsäädäntönä.

19.57 Ben Zyskowicz kok: Arvoisa herra puhemies! Tässä ymmärsin, että ajatus menee
näin, että kun ei tätä tässä esitetä sanktioitavaksi, niin tämä on aiheeton säädös, ja muuten-
kin oli perusteluja, miksi tämä on aiheeton.

Täällä hallituksen esityksen sivulla 5, kolmas täysi kappale, kerrotaan, että muun muas-
sa Valvira, THL, Lastensuojelun Keskusliitto, Lääkärit tupakkaa vastaan ja niin edelleen
ovat olleet sitä mieltä, että tätä tulisi valvoa ja sen rikkomisesta tulisi sanktioida samalla ta-
valla kuin tupakointirikkomuksesta muutoinkin. Ei minulla ainakaan henkilökohtaisesti
olisi mitään tätä vastaan, ja jos ne, jotka pitävät tätä aiheettomana nimenomaan sen takia,
että tässä ei ole erityistä valvonta- ja sanktiomekanismia, tällä muutoksella olisivat valmii-
ta tätä lakia kannattamaan, niin se olisi vielä yksi syy lisää, että pitäisi tämä valvontapuoli
ja sanktiopuoli tässä järjestää. En todellakaan ymmärrä sitä, että jos meillä on ratsia ja po-
liisi saa siinä puuttua siihen, että puhut kännykkään tai et käytä turvavyötä, niin miksei po-
liisi saa sanoa, että hei, sinulla on kaksivuotiaat lapset takapenkillä, minkä takia poltat täs-
sä. En näe, mikä ongelma siinä on.

Sitten joka tapauksessa... — Toinen asia, meni jo mielestä: En ihan ymmärtänyt tätä
edustaja Lohen argumenttia siitä, että jotkut kuvittelevat, että tällä kaikki ongelmat ratkea-
vat, ja linkitystä alkoholilainsäädäntöön. Minä en ainakaan kuvittele, että tällä kaikki on-
gelmat ratkeavat, enkä näe tässä mitään liittymäkohtia alkoholilainsäädännön kokonaisuu-
distukseen. Meillä on esillä tupakkalaki, ja siitä on jätetty eräs, jo vuosina 2009—2010
esillä ollut kielto pois, ja nyt se kielto on hyvä hallituksen esityksen mukaisesti tuohon la-
kiin sisällyttää.

19.59 Markus Lohi kesk: Arvoisa puhemies! Tarkoitin äskeisellä puheenvuorolla lähin-
nä sitä, että jos kannetaan tosiasiassa huolta lasten turvallisuudesta ja lastensuojelusta, niin
kyllä silloin kannattaisi kiinnittää niihin todellisiin ongelmiin huomiota, ja minusta tässä ti-
lanteessa meidän yhteiskunnassa vakavin ongelma ei ole se, että joku polttaa autossa tu-
8



Pöytäkirjan asiakohta PTK 36/2016 vp
pakkaa, vaan meillä on paljon muita lasten oikeuksien ja lastensuojelun kannalta vakavam-
pia ongelmia, ja niihin kannattaisi kiinnittää huomiota enemmän.

Sitten jos mietitään tämän sanktioimista ja valvomista, niin minusta meillä sisäisen tur-
vallisuuden osalta — kuten me tänään olemme käyneet täällä aikaisemmin, muutamia tun-
teja sitten, aika hyvääkin keskustelua poliisin resursseista — poliisin voimavaroja ei kan-
nattaisi nyt ohjata tässä tilanteessa, kun ne ovat muutenkin tiukoilla, kyttäämään, polttaako
joku autossa tupakkaa, vaan meillä on paljon vakavampia rikoksia, jotka jäävät nyt selvit-
tämättä, ja vakavampia asioita, jotka jäävät selvittämättä. Tätä ei olla nyt sanktioimassa, ja
tämä ei siinä mielessä tulisikaan rikokseksi, mutta haluaisin, että poliisin resurssit käytet-
täisiin mieluummin todellisten rikosten selvittämiseen ja yleisen turvallisuuden ylläpitämi-
seen kuin siihen, että katsotaan, polttaako joku sattumalta tupakkaa autossa.

20.00 Ben Zyskowicz kok: Arvoisa rouva puhemies! Tässä on ilmeisesti tällainen väärin-
käsitysten kehä. En minäkään ole sitä mieltä, että poliisin resursseja nyt erityisesti pitäisi
siihen käyttää, että kytätään, polttaako joku tupakkaa autossa lasten läsnä ollessa. Sanoin,
että jos poliisilla on ratsia, jossa katsotaan, ovatko turvavyöt kiinni, ja jossa katsotaan, pu-
hutaanko kännykkään, niin miksei siinä samassa ratsiassa, samoilla resursseilla, ilman lisä-
voimavaroja, ilman lisäkyttäämistä voida myös puuttua tähän. En näe tässä mitään erityis-
tä ongelmaa.

Sitten tämä lasten turvallisuus ja suojelu. En ymmärrä, miten se, että autossa tupakointi
kielletään lasten läsnä ollessa, on pois siitä työstä, jota tehdään lasten turvallisuuden hy-
väksi ja lasten suojelemiseksi muutoin. Miten se on pois siitä, että halutaan vahvistaa las-
tensuojelun resursseja tai halutaan muuten tehdä työtä lasten turvallisuuden hyväksi? Jos
edustaja Lohi voisi tätä vähän avata, kun ei tämä minulle avautunut. 

Minä näen tämän ihan niin, että se, mitä me säädämmekään siitä, kielletäänkö tupakoin-
ti autossa lasten läsnä ollessa vai eikö kielletä, nyt ei millään tavoin minun ymmärtääkseni
vaikuta siihen, mitä eduskunta tai viranomaiset muutoin tekevät lasten terveyden ja lasten
hyvinvoinnin edistämiseksi ja lasten suojelemiseksi erilaisilta pahoilta asioilta ja teoilta.
Eli jotenkin tuntuu siltä, että edustaja Lohi keksii tekosyitä tämän lain vastustamiseksi, tä-
män hallituksen yksimielisen esityksen vastustamiseksi. Olisi tietysti kiva kuulla, mitkä ne
todelliset syyt ovat. Jos ne liittyvät jotenkin alkoholilainsäädännön kokonaisuudistukseen
tai muuhun, niin pitää sanoa, että minun mielessäni ei ole mitään tämmöistä linkitystä. Al-
koholilainsäädännön kokonaisuudistus on asia, joka on vireillä, ja toivottavasti siinä pää-
dytään järkeviin ratkaisuihin, mutta en ymmärrä, miten se olisi syy vastustaa tätä hallituk-
sen esitystä.

20.02 Matti Semi vas: Rouva puhemies! Edustaja Zyskowicz ja edustaja Lohi, tämä tu-
pakkalain esitys. Jäin miettimään itse ensinnäkin sitä asuntoauton kohtaloa, miksi siellä ei
ole sitä tupakka-asiaa kielletty. Minusta se kuuluisi siellä kieltää ainakin ajon aikana, näin
sen pitäisi mennä. Toisaalta sitten mietin näitä lakeja, mitä meillä ei ole sanktioitu, niin
kuin polkupyöräkypärän käyttö, heijastimien käyttö. Kun itse olen ollut pääsääntöisesti tie-
alueilla töissä, missä on rakennettu ja tehty, ja kun minä olen seurannut ihmisten käyttäy-
tymistä ja muuta nimenomaan kaupunkialueilla, niin minun mielestäni ne lait, mitä on
määrätty esimerkiksi kypärän käytöstä polkupyörällä tai heijastimien käytöstä, ovat sem-
moisia kasvattavia lakeja, että ihmiset rupeavat käyttämään ja opettelemaan siihen toimin-
taan. Vaikka tässä tätä sanktiota ei ole, minä kyllä näen mielelläni tämän asian semmoise-
9



Pöytäkirjan asiakohta PTK 36/2016 vp
na, että se kasvattaa näitä ihmisiä ajattelemaan, mikä on sen lapsen kohtalo ja minkä takia
meidän pitää olla polttamatta siellä autossa — etteivät he altistu tupakalle ja muulle huo-
nolle ilmalle siellä. Toivoisin ainakin, että lain käsittelyssä sitten otetaan myös mukaan
tämä asuntoauton kohtalo, millä tavalla se hoidetaan kuntoon, sen enempää tähän puuttu-
matta. Minusta laki, mikä tavallaan ojentaa vanhempia toimimaan oikein, vaikkei siinä
sanktiota ole, on ihan hyvä laki.

20.04 Markus Lohi kesk: Arvoisa puhemies! Totta kai pitää tunnustaa, että eihän tämä
keneltäkään ole pois eikä tämä ole pois siltä muulta lastensuojelutyöltä, vaikka tämä kiel-
lettäisiinkin, se on selvä. Mutta itse ajattelen vähän niin, että onko tällä lainsäädännöllä jo-
tain järkeä ja vaikuttavuutta. Kun me teemme uutta lainsäädäntöä, niin pitäisi aina miettiä,
mikä sen vaikuttavuus on. Me hukumme täällä Suomessa, ja voi sanoa, että Euroopassa-
kin, erilaisiin normeihin. Meillä on paljon normeja, joita nyt ollaan purkamassa, ja silloin
pitäisi jokaista uutta normia miettiessä aina miettiä, onko tällä todella jotain merkitystä,
viekö tämä asiaa oikeaan suuntaan. Nyt en ole vain ihan varma siitä, kun tätä ei ole sank-
tioitu, tätä ei valvota ja tämä on, voi sanoa, tervejärkisille ihmisille itsestäänselvyys, että he
eivät toimi näin. Kaikkea moraalisesti paheksuttavaa ei kuitenkaan tarvitse välttämättä la-
kiin viedä.

Ja vaikka tällä ei ole mitään liittymäkohtaa alkoholilainsäädännön kokonaisuudistuk-
seen, niin on tässä minusta semmoinen erikoinen piirre, että ne tahot, jotka voimakkaasti
ajavat, ovat sitten liberalisoimassa sitä alkoholipolitiikkaa, ja siellä kuitenkin on moninker-
taiset — en uskalla sanoa, kun siitä ei voi mitään näyttöä olla, kun ei tästäkään ole näyttöä,
kuinka moni tupakoi autossa lasten ollessa — haitat lapsille, jos me lähdemme tekemään
lainsäädäntöä, joka aiheuttaa alkoholiongelmia entistäkin enemmän. Sen takia toivoisin,
että ne henkilöt sitten myös tämän lainsäädännön yhteydessä ovat valmiita puolustamaan
sellaista politiikkaa, joka lastensuojelun näkökulmasta on edistyksellistä.

Toinen varapuhemies Paula Risikko: Haluaako edustaja Parviainen käyttää vastauspu-
heenvuoron? — Olkaa hyvä, ja sitten edustaja Zyskowicz.

20.06 Ulla Parviainen kesk (vastauspuheenvuoro): Kiitoksia, rouva puhemies! Itse asias-
sa silloin tällöin koulumaailmassa tulee eteen näitä, että lasta kuljettava huoltaja tupakoi
autossa ja se tuoksuu ja se haisee — se on hirveän hankalaa sitten sille lapselle itselleen.
Mutta minä uskon yhä edelleen siihen, että tämä puheeksiotto huoltajan kanssa on paljon
tehokkaampi kuin se, että sitten esimerkiksi kouluväki, lastentarhan väki tai muu oheiskas-
vattajaväki tavallaan ajattelee, että se on jonkun toisen hoidettava asia, ei ajattelekaan sitä
lapsen terveyden kannalta. Eli minä uskoisin, että vaikuttavampaa olisi, jos me korostai-
simme sitä, että tämä asia on lastensuojelullinen asia eikä tupakkalain kieltoasia.

20.07 Ben Zyskowicz kok: Arvoisa rouva puhemies! Minun mielestäni edustaja Semi toi
hyvin esiin ne myönteiset puolet, mitä saattaa olla — ja tässä tapauksessa toivon, että on —
sellaisellakin säädöksellä, josta ei seuraa sanktiota. Se on viesti ihmisille, ja meillä on pal-
jon ihmisiä, näin kuvittelen ja ajattelen, jotka haluavat noudattaa lakia sellaisena kuin laki
on voimassa, vaikkei siihen liittyisi mitään sanktiota.

En tiennyt tätä heijastinkäyttöasiaa, miten se on säädetty, mutta ainakin ajattelen niin,
että jos me annamme viestiä riittävästi siitä, että heijastimia pitäisi käyttää, niin se on erin-
10



Pöytäkirjan asiakohta PTK 36/2016 vp
omainen asia, koska jokainen autoilija ainakin tietää pimeällä tiellä, miten arvokasta on se,
että ihmiset käyttävät heijastimia.

No, sitten edustaja Semi kysyi tästä, että miksei asuntoautoissa kielletä. Totta kai niis-
säkin pitäisi kieltää. Jos ajatellaan, että perhe lähtee asuntoautolla Eurooppaan ja siellä ol-
laan monta päivää ja siellä tupakoidaan yötä päivää, niin totta kai se pitäisi kieltää. Mutta
kun tämä mainio perustuslakivaliokuntamme tulkitsee, että se on taas kotirauhan rikkomis-
ta, jos se kielletään siinä autossa, niin nyt hallitus on jättänyt tämän kohdan tästä esitykses-
tä pois, ja minä en nyt tässä asiassa halunnut olla moittimassa ketään. Kun näitä asuntoau-
toja kuitenkin on sen verran vähän ja näitä tupakoivia aikuisia, jotka lasten seurassa tupa-
koivat, on sen verran vähän, niin ajattelin, että tämä olisi kuitenkin hyvin marginaalinen
ongelma. Mutta en usko, jos nyt rehellisesti sanon, että Amerikassa, Australiassa, Kana-
dassa, Ranskassa, Kyproksella, mitä näitä maita olikaan, joissa tämä kielto on säädetty, ku-
kaan valtiosääntöasiantuntija — tai puhumattakaan joku valtiosääntötuomioistuin — on
todennut, että ei saa kieltää tupakointia asuntoautossa, koska se rikkoo perustuslain suojaa-
maa kotirauhaa. Ehkä siellä on sitten vähemmän valppaat perustuslakiasiantuntijat kuin
meillä.

Edustaja Lohi, saatte minusta kaverin kyllä yleiseen normien purkamiseen ja turhien
säädösten karsimiseen, mutta aina meillä varmaan itse kullakin on sitten oma musta pis-
teemme, eli tarkoitan sitä, että kaikki normithan ovat aikanaan syntyneet jostakin tarpeesta
ja niiden karsiminen ja purkaminen ei ole helppoa, koska jokaisella normilla on ollut tai on
joku hyvä tarkoitus. Minun mielestäni tällä normilla, vaikka myönnän, että tämä on näiden
normienpurkupyrkimysten vastaista, on hyvä tarkoitus, ja se tarkoitus on viestiä kaikille
vanhemmille, että lopettakaa tupakointi autossa, jos siellä autossanne on lapsia. Tämän sa-
noo laki, ja minulle sopii se, kuten sanoin, että jos ratsiaan joudut ja siellä röökaat lasten
läsnä ollessa, niin poliisikin siitä huomauttaisi. Minulle sopii sekin, että siitä seuraisi tupa-
kointirikkomuksena sanktio, jos näin sosiaali- ja terveysvaliokunta asian harkitsee.

Kun taistelette nyt näitä mielestänne aiheettomia normeja vastaan, niin kai te vastustat-
te, edustaja Lohi, sitten sitäkin säädöstä, että taloyhtiö voi tosiaan päättää, että sen taloyh-
tiön lasten leikkipaikalla ei saa tupakoida? Eihän kukaan järkevä ihminen tule tupakoi-
maan siihen hiekkalaatikolle. Mutta sitten on olemassa niitä vähemmän järkeviä ihmisiä,
jotka tulevat tupakoimaan, ja sillekään säädökselle ei ole mitään sanktiota, eikä tämmöi-
nen taloyhtiön asukas, jonka lapsi siinä leikkii ja vieressä tupakoidaan, pysty sille teke-
mään mitään. Ei hän voi soittaa edes poliisille, jos ei se ole mikään yleisen kriminalisoin-
nin kohteena oleva teko. Ja, edustaja Lohi, voin tuoda muitakin esimerkkejä, varmaan täs-
sä tämänkin vaalikauden kuluessa, säädöksistä, joita voitte yhtä hyvin perustein vastustaa.

No, sitten tämä alkoholipolitiikka. Eli teidän logiikkanne meni siis näin, että ne, jotka
kannattavat alkoholipolitiikan liberalisointia, eivät voi kannattaa tällaista tupakkapolitii-
kan kiristämistä. Oma ajatukseni ei mene näin. Sivumennen sanoen en kannata viinien tuo-
mista marketteihin, siis sivumennen sanoen, mutta minä en näe näillä mitään yhteyttä. Tar-
koitatteko samalla sitä, että ne, jotka kannattavat tiukkaa alkoholipolitiikkaa — esimerkik-
si vastustavat kaikennäköisiä liberalisointeja — sitten kannattavat myös tiukkaa autossa
tupakoinnin kieltämistä? Minä en oikein näe näissä tätä loogista yhteyttä keskenään. On
paljon kaikennäköisiä ikäviä asioita, joihin emme puutu emmekä voi puuttua. On asioita,
joihin voimme puuttua. Miksemme puutu, jos voimme? Varsinkin kun meillä on tämmöi-
nen hallituksen yksimielinen esitys täällä nyt esillä, niin miksi emme siihen tartu?
11



Pöytäkirjan asiakohta PTK 36/2016 vp
Sitten edustaja mainitsi tästä, että kun viedään pikkulapsia kouluun ja tupakoidaan au-
tossa: Edustaja Lohi, näitä typeryksiä, niin kuin te sanoitte, vai miksikä näitä ihmisiä kut-
suittekaan, on elävässä elämässä. Sanoitte, että siellä sitten asia otetaan huoltajan kanssa
puheeksi. Näin varmasti ja toivottavasti käytännössä tehdään, mutta ei auta ainakaan liian
ankarasti ottaa puheeksi, sillä silloin tämä aikuinen varmaan voi valittaa siitä eduskunnan
oikeusasiamiehelle ja kysyä, että mihinkäs säädökseen tai mihinkäs oikeuteen tämä opet-
tajan tai jonkun muun puheeksi ottaminen perustuu. Meillä oli tuolla Sastamalassa yksi
koulu, jossa lapset jäivät kiinni tupakoinnista, ja rehtori laittoi lapset sitten kirjoittamaan
semmoisen kouluaineen siitä, että miksi tupakointi on haitallista. Minun mielestäni se oli
erittäin järkevä ja luonteva pedagoginen ratkaisu. Apulaisoikeuskansleri muistaakseni an-
toi erittäin ankarat nuhteet tälle rehtorille, joka tällä tavoin loukkasi näiden lasten perus- ja
ihmisoikeuksia. Eli kun nämä perusoikeusfundamentalistit näitä asioita pyörittelevät, niin
kyllä me vielä kummallisissa tulkinnoissa olemme, ja olemme olleet. Että en ole ihan var-
ma, jos siellä vaikka rehtori tai opettaja rupeaisi nuhtelemaan sitä polttavaa isää tai äitiä,
että poltit autossa, kun toit lapsen kouluun, ja siellä rehtori rupeaisi puhuttelemaan, että ei
näin saa toimia, se vahingoittaa lapsen keuhkoja ja terveyttä — siitä lentäisi varmaan kan-
telu oikeuskanslerille ja rehtori saisi nuhteet, kuten sai tämä Sastamalan rehtori ja sai vielä
Sastamalan kunnanhallitus, kun ei ollut ryhtynyt toimiin tämmöistä vallatonta rehtoria vas-
taan.

20.14 Reijo Hongisto ps: Arvoisa rouva puhemies! Minä itse en ole koskaan polttanut tu-
pakkaa, ja minun kuljettamassani autossa kenenkään ei ole tarvinnut kärsiä taikka nauttia
siitä, että autossa on ylimääräistä savua. Sen takia tämä keskustelu on minulle hieman vie-
ras, mutta muutamissa puheenvuoroissa on otettu koppia siitä, mitenkä poliisi tulisi tätä
valvomaan, ja on viitattu siihen, että poliisi kyllä puuttuu, jos kuljettaja puhuu matkapuhe-
limeen taikka jättää käyttämättä turvavyötä. Siihen on poliisin helppo puuttua, kun siihen
on selvä sanktio olemassa.

Nyt pohdiskelin tässä, kun kuuntelin tätä salikeskustelua, mitenkä poliisi toimii siinä ta-
pauksessa, että poliisi näkisi auton, jossa on savua kuin seppäin pajassa, ja poliisi pysäyt-
tää tämän auton ja toteaa, että kuljettajalla tai jollakin muulla matkustajalla on savuke siinä
suupielessä ja hän polttaa ja autossa on vaikka 10- tai 12-vuotias lapsi tai lapsia. Kuinka
poliisi toimii 30 asteen pakkasella? Sanooko poliisi, että lopettakaa se polttaminen ja tur-
vallista matkaa, vai pysäytetäänkö se ajaminen siihen ja tuuletetaan auto, vai kuinka tässä
tehdään?

Jos ajatellaan näin, että me säädämme lain, jota poliisin on tarkoitus valvoa, niin pidän
kyllä perin tarpeellisena, että siinä säädettäisiin myöskin jonkinlainen sanktio, on se sitten
rikesakkomääräys tai joku muu, joka kuljettajalle tai tälle savuhaitan aiheuttajalle kohdis-
tetaan. Se, että säädetään laki, jossa jokin kielletään, mutta sitä kieltoa ei ole sanktioitu mil-
lään tavalla, on kyllä niin kuin tuuleen huutamista. — Kiitoksia.

20.15 Markus Lohi kesk: Arvoisa puhemies! Edustaja Hongisto käytti minusta aivan hy-
vän puheenvuoron. Siis viime kädessä enhän minä tätä ajatusta vastusta. Varmasti on tul-
lut kaikille selväksi, että totta kai pidän tuomittavana sitä, jos autossa tupakoidaan, kun
siellä on alaikäisiä, mutta halusin vain herättää tämmöistä keskustelua siitä, mitä me voim-
me lainsäädännöllä tehdä. Tässähän nyt ei oikein pystytä valvomaan tätä millään tavalla.
12



Pöytäkirjan asiakohta PTK 36/2016 vp
Kun täällä otettiin esille tämä asuntoauto-ongelma, niin siitä ei ole kovin pitkä matka
ajatteluun, että miksei sitä sitten asunnoissakin kielletä, koska sielläkinhän voi olla tiloja,
jotka voivat olla aika pieniä, ja siellä voidaan polttaa. Tätä ketjuahan voidaan jatkaa kuin-
ka pitkälle tahansa, ja jossakin lainsäätäjän pitää sitten miettiä, mikä on järkevää ja tarkoi-
tuksenmukaista. Tätä nyt valiokunnat varmasti pohtivat tämänkin lain yhteydessä, ja hyvä
näin.

20.16 Ulla Parviainen kesk: Arvoisa puhemies! Edustaja Zyskowiczille: Oikeasta koulu-
elämästäni kerron, että tässä on rehtori, joka siis on puuttunut huoltajan autossa tupakoin-
tiin ihan juuri siitä syystä, että se lapsi tuli kiusatuksi koulussa, kun se tupakan haju oli niin
voimakas, eikä siitä tullut sen kummempaa. Huoltaja oli katuvainen ja pahoitteli, eikä sen
jälkeen sitä tapahtunut, mutta on se aika suuri asia, jos kouluväki sanoo, että lähdettäisiin-
kö yhdessä katsomaan, olisiko syytä tehdä lastensuojeluselvitys tästä asiasta, kun lapsi jat-
kuvasti altistuu tupakointiin koulumatkalla.

Tuohon Sastamalan rehtorin tapaukseen sanoisin, että viisas eduskuntahan sitten myö-
hemmin korjasi sen tilanteen ja antaa mahdollisuuden näyttää vaikka nuuskaa käyttäville
nuorille niitä ikäviä valokuvia tai diakuvia siitä, miltä näyttää nuuskaajan suu, eli opettaa
samalla, kun rangaistusta tästä asiasta kärsitään. Eli viisas eduskunta teki viisaita päätök-
siä.

20.18 Ben Zyskowicz kok: Arvoisa rouva puhemies! Edustaja Hongisto, sanoin, että tä-
hän voidaan liittää sanktio, jos sosiaali- ja terveysvaliokunta niin katsoo. Sitä on moni
asiantuntija esittänyt. Jos ei siitä mitään sanktiota tule, niin poliisi varmaan menettelee sa-
malla tavalla kuin menettelee sen pyöräilijän kanssa, joka ei käytä kypärää, tai sen jalan-
kulkijan kanssa, joka ei käytä heijastinta, jos tämmöiset säädökset ovat jo olemassa. Ei se
sen kummallisempaa ole.

Sitten edustaja Lohelle — lopetetaan tämä ja jatketaan muualla: En vieläkään ymmärrä,
mikä on se vahinko, joka siitä teidän mielestänne seuraa, jos tämmöinen säädös tänne sää-
detään. Itse näen, että siinä on juuri niitä etuja, mistä esimerkiksi edustaja Semi täällä mai-
nitsi. (Markus Lohi: Ei mitään vahinkoa!)

Sitten edustaja Parviaisen puheenvuoron johdosta totean, että kyllä, eduskunta joutui
säätämään aivan erityisen lain, että todellakin saa näin rehtori menetellä. Mutta kun emme
vielä ole säätäneet sitä lakia, että rehtori saa ottaa puhutteluun vanhemman, joka polttaa
lapsensa kouluun tuodessaan, niin kyllä siinä avataan vaaran lähde, jos lähdetään tämmöis-
tä vanhempaa puhuttelemaan ilman, että siitä on olemassa selvä säädös, joka tähän oikeut-
taa. Kyllä tämä apulaisoikeuskanslerin tulkinta tässä Sastamalan tapauksessa juuri sen
osoitti, että rehtori ei saa mennä mitään tämmöistä omavaltaista tekemään, jos ei siitä ole
laissa erikseen säädetty, ja nyt siitä siis on laissa erikseen säädetty.

20.19 Silvia Modig vas: Arvoisa puhemies! Tämä on ollut hämmentävä keskustelu. Hal-
lituspuolueiden edustajat väittelevät yksimielisestä hallituksen esityksestä, jonka sisällös-
tä he kaikki ovat samaa mieltä eli lapsen suojelemisesta passiiviselta tupakoinnilta. Itse la-
kiesitykseen haluan todeta, että totta kai tämä pitäisi sanktioida ja totta kai poliisi voisi
muun liikennevalvonnan ohella tähän asiaan puuttua. Mutta, hyvät kollegat, jotta ette ota
enempää puheenvuoroja ja voitte rauhassa jatkaa iltaanne: onneksi tupakointi vähenee
koko ajan, varsinkin nuorten keskuudessa. Elikkä asia on ymmärretty. Ja se, että me havah-
13



Pöytäkirjan asiakohta PTK 36/2016 vp
dumme tähän vasta vuonna 2016, on ehkä häpeällistä, mutta juna meni jo, ja kaikki on hy-
vin.

Keskustelu päättyi.

Asia lähetettiin sosiaali- ja terveysvaliokuntaan, jolle perustuslakivaliokunnan on annetta-
va lausunto.
14


