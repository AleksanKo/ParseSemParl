















































DEM9A30.tmpSave.xml


Pöytäkirjan asiakohta PTK 25/2015 vp
Pöytäkirjan asiakohta 

PTK 25/2015 vp

Täysistunto

Torstai 25.6.2015 klo 16.00—18.44

5.2. Suullinen kysymys Fennovoiman ydinvoimalan kotimaisesta omistuksesta (Hanna Hal-
meenpää vihr)

Suullinen kysymys SKT 7/2015 vp

Suullinen kyselytunti

Puhemies Maria Lohela: Seuraava kysymys: edustaja Halmeenpää.

Keskustelu

16.24 Hanna Halmeenpää vihr: Arvoisa rouva puhemies! Arvoisa ministeri Rehn, edus-
kunnan vahvistamassa Fennovoima Oy:n viimeisimmässä periaateluvassa on selkeä reuna-
ehto, että Fennovoiman kotimaisen omistuksen pitää olla kiistattomasti osoitettu jo siinä
vaiheessa, kun yhtiö jättää rakentamislupahakemuksen valtioneuvostolle, eli 30.6. men-
nessä viimeistään. Mikäli Fennovoimalla ei ensi viikon tiistaina ole vähintään 60 prosentin
kotimaista omistusta, tulevatko työ- ja elinkeinoministeriö ja valtioneuvosto toteamaan,
että hanke raukeaa, koska periaateluvan ehdot eivät täyty? Ja toiseksi, mikäli Fennovoi-
malta vaadittava kotimainen omistus ei ensi tiistaina ole selvillä, tulevatko ministeriö ja
valtioneuvosto edellyttämään yhtiöltä hankkeen valmistelutöiden keskeyttämistä Pyhäjo-
ella, missä yhtiö tällä hetkellä rakennuttaa tiestöä, aitaa suunniteltua voimala-aluetta, sekä
peruuttamaan tonttien ja mökkien pakkolunastukset, jotka se on toteuttanut?

16.25 Elinkeinoministeri Olli Rehn (vastauspuheenvuoro): Arvoisa rouva puhemies!
Tämä on hyvin tärkeä ja ajankohtainen kysymys tietysti. Takaraja tämän Fennovoiman
Hanhikivi 1:n ydinvoimalan rakennuslupahakemuksen edellytysten täyttymiselle on ensi
tiistaina 30. kesäkuuta, ja tämä perustuu eduskunnan viime joulukuussa vahvistamaan val-
tioneuvoston periaatepäätökseen. Työ- ja elinkeinoministeriön ja valtioneuvoston tehtävä-
nä on arvioida siinä yhteydessä, täyttyvätkö nämä rakentamislupahakemuksen edellytyk-
set koskien yhteiskunnan kokonaisetua ja erityisesti 60 prosentin kansallista omistusosuut-
ta. Hallituksen mielestä tässä omistusosuuden varmistamisessa, siis kotimaisen osuuden
varmistamisessa, on kyse erittäin tärkeästä kansallisesta edusta, (Puhemies koputtaa) jolla
varmistetaan Suomen energiapolitiikan ohjattavuutta ja sitä kautta myöskin maamme ener-
giatalouden huoltovarmuutta.

Puhemies Maria Lohela: Pyydän niitä edustajia, jotka haluavat esittää lisäkysymyksiä, il-
moittautumaan.

16.27 Hanna Halmeenpää vihr (vastauspuheenvuoro): Arvoisa puhemies! En saanut mi-
nisteriltä vastausta esittämääni kysymykseen siitä, tulevatko hallitus ja ministeriö totea-
 Tarkistettu
4.0



Pöytäkirjan asiakohta PTK 25/2015 vp
maan, että periaatepäätös raukeaa, jos nämä ehdot eivät täyty ensi tiistaihin mennessä. Ky-
syn kuitenkin vielä: jos Fennovoiman periaateluvan ehdot eivät siis täyty määräaikaan
mennessä, tulevatko ministeriö ja valtioneuvosto huolehtimaan myös siitä, että suunnitel-
lun voimalaitoksen aluetta ei 1. heinäkuuta eli ensi keskiviikkona luovuteta Rosatomin hal-
lintaan? Mutta pyytäisin vastausta tähän ensimmäiseen kysymykseeni myös.

16.27 Elinkeinoministeri Olli Rehn (vastauspuheenvuoro): Meillä on vielä viisi kuusi
päivää aikaa, ja ennen kaikkea Fortumilla on viisi kuusi päivää aikaa saattaa omat neuvot-
telunsa venäläisestä vesivoimasta sellaiseen asentoon, että Fortum voi katsoa osallistuvan-
sa tähän Fennovoima-hankkeeseen. Hallitus ei halua puhua pörssiyhtiö Fortumin puolesta
eikä voi sitä tehdä, mutta totean tämän vain olemassa olevana tosiasiana. On mielestäni täs-
sä vaiheessa tarpeetonta ennakoida sitä, minkälainen päätös tästä tulee siinä vaiheessa, kun
hakemus jätetään. Olennaista on se, että valtioneuvoston ja työ- ja elinkeinoministeriön
tehtävänä on arvioida tätä kotimaista omistusosuutta ja pitäytyä tässä eduskunnan selkeäs-
ti ilmaisemassa kannassa.

16.28 Kaj Turunen ps (vastauspuheenvuoro): Arvoisa rouva puhemies! On totta, että se
on hiukan liian aikaista tässä vaiheessa, kun määräaika on vasta ensi viikon tiistaina — sit-
ten me tiedämme, onko tämä kotimainen omistus saatu kuntoon.

Nyt kun on tiedossa se, että Ruotsissa on suljettu kaksi ydinreaktoria, ja meillä on yhtei-
set pohjoismaiset sähkömarkkinat mutta kuitenkaan Ruotsin ja Suomen välillä ei ole riit-
tävää kaapeliyhteyttä niin, että sähkö sujuvasti siitä läpi kulkee, mikä on johtanut taas sii-
hen, että alueelliset hintaerot sähkön hinnassa ovat kasvaneet merkittävästi, niin olisin vas-
tuunalaiselta ministeriltä tiedustellut, onko tälle puolelle ajateltu minkäännäköisiä hank-
keita tai onko vireillä hankkeita Ruotsin ja Suomen välisen sähkönsiirron osalta.

16.29 Elinkeinoministeri Olli Rehn (vastauspuheenvuoro): Kiitoksia edustaja Turuselle
tärkeästä kysymyksestä.

Pohjoismaiset sähkömarkkinat ovat tärkeä osa koko Pohjolan ja myös Suomen energia-
huoltoa ja sähköhuoltoa, silti ne eivät toimi tälläkään hetkellä täydellisesti, samoin kuin ei-
vät toimi myöskään Euroopan unionin energia- ja sähkömarkkinat, ja tarvetta näiden ke-
hittämiseen on edelleenkin. Hallitus tulee varmastikin siinä vaiheessa, kun tulemme revi-
sioimaan ja uudistamaan kansallista energia- ja ilmastostrategiaa, arvioimaan myös sitä,
millä tavalla pohjoismaisia sähkömarkkinoita viedään eteenpäin ja mitä voidaan Suomen
ja Ruotsin välisellä saralla tässä yhteydessä tehdä. Siinä vaiheessa, kun me tiedämme kan-
sainvälisen ilmastokokouksen tulokset, tämän vuoden lopulta Euroopan unionin (Puhe-
mies koputtaa) energia- ja ilmastolinjaukset vuoteen 2030, joihin vaikutamme aktiivisesti,
voimme laatia uudistetun kansallisen energia- ja ilmastostrategian.

16.31 Antti Rinne sd (vastauspuheenvuoro): Arvoisa puhemies! 2008—2012 on hävin-
nyt teollisuudesta kymmeniätuhansia työpaikkoja, kone- ja laiteteollisuudesta yli 55 000 ja
elektroniikkateollisuudesta saman verran. Meillä on paljon energiaintensiivistä perusteol-
lisuutta, jossa on paljon työpaikkoja tällä hetkellä olemassa. Meillä on tulossa uutta kovas-
ti sähköä kuluttavaa teollisuutta datacenterien kautta Suomeen. Energiatarveselvityksessä
on TEMin puolelta esitetty kahden ydinvoimalan tarvetta. Nyt näyttää siltä, että Olkiluoto
4 ei tule toteutumaan, ja näyttää nyt siltä, että Hanhikiven voimalan tai Pyhäjoen voimalan
2



Pöytäkirjan asiakohta PTK 25/2015 vp
tulevaisuus on epävarmassa tilanteessa. Nyt kysynkin: onko hallitus, valtioneuvosto, va-
rautunut siihen, millä tavalla nyt tämä aukko, joka on jäämässä näiden kahden laitoksen
osalta suomalaiseen energiantuotantoon, tullaan korvaamaan, ja millä tavalla on varaudut-
tu, jos on varauduttu?

16.32 Elinkeinoministeri  Olli  Rehn  (vastauspuheenvuoro): Arvoisa puhemies! Jaan
edustaja Rinteen syvän huolen suomalaisten työllisyydestä ja olen huolissani teollisuuden
työpaikoista, minkä takia me tarvitsemme yhteiskuntasopimuksen ja sen, että me palau-
tamme suomalaisen työn ja tuotannon kilpailukyvyn. Osa tätä on ekologisesti kestävä ja
kilpailukykyinen energiatuotanto. Energiapolitiikkaa on katsottava pitkällä aikajänteellä.
Tätäkään asiaa hallitus ei ole vielä — lainatakseni pääministerin sijaista, Soinia — ehtinyt
20 päivässä sotkea, mutta kannamme syvää huolta siitä, millä tavalla Suomen energiahuol-
to kyetään pitkällä aikavälillä ratkaisemaan. Sen takia hallitusohjelmassa linjataan selväs-
ti, vahvasti kestävän vihreän energian suuntaan eli uusiutuvan energian osuus 50 prosent-
tiin ja halutaan päästä eroon hiilenmustasta (Puhemies koputtaa) energiapolitiikasta elikkä
kivihiilestä 2020-luvulla, ja osana (Puhemies koputtaa) tätä kokonaisuutta on myöskin
päästötön ydinvoima, totta kai, ydinenergialain normaalien säädösten mukaisesti.

16.33 Matti Vanhanen kesk (vastauspuheenvuoro): Arvoisa puhemies! Seuraava viikko
on äärimmäisen tärkeä meidän investointien ja työllisyyden kannalta, mutta siitä huolimat-
ta on myös tärkeää, että tässä keskustelussa välittyy myös Venäjälle niille, jotka vesivoi-
makauppoja miettivät, yksiselitteinen viesti siitä, että Suomessa noudatetaan tätä eduskun-
nan päättämää aikarajaa ja omistusosuusehtoa, että siitä ei lipsuta, siitä ei jousteta, vaan nyt
ovat ne päivät käsillä, jolloin päätökset pitää tehdä myös siellä. Kysymys ministerille on
tästä muusta energiapolitiikasta, näitten investointien käynnistämisestä: mikä teillä nyt en-
simmäisten 20 päivän ministerikokemuksen jälkeen on se perusarvio tästä energia-alan in-
vestointien lähivuosien volyymista ja mahdollisuuksista ja vahvuusalueista?

16.34 Elinkeinoministeri Olli  Rehn  (vastauspuheenvuoro): Arvoisa rouva puhemies!
Edustaja Vanhasen näkemys siitä, että on tärkeää lähettää yksiselitteinen viesti kaikille
neuvotteluosapuolille, on hyvin tärkeä, ja sen vuoksi, kun eilen Fortum pörssitiedotteel-
laan kertoi omista pyrkimyksistään ja omista näkemyksistään, halusin valtioneuvoston
puolelta kertoa, että me tulemme selkeästi ja yksiselitteisesti noudattamaan tätä edustaja
Vanhasen mainitsemaa eduskunnan selvästi ilmaisemaa tahtoa 60 prosentin kotimaisen
omistusosuuden varmistamisesta. (Eduskunnasta: Ja aikataulu!) Kun 20 vuoden investoin-
tijänteen osalta katsotaan asiaa, hallitusohjelmassa painotetaan hyvin vahvasti investointe-
ja kotimaiseen uusiutuvaan energiaan, joka on tämän päivän ja tulevaisuuden musiikkia.
Se on hallitukselta hyvin vahva tahtotila, minkä eduskunta pari viikkoa sitten keskustelus-
sa myöskin (Puhemies koputtaa) osaltaan siunasi, ja tämän lisäksi ajattelen niin, että bio-
talouteen, bioenergiaan ja (Puhemies koputtaa) biopolttoaineisiin liittyvät mahdollisuudet
ovat hyvin merkittävä osa suomalaista energiataloutta.

Puhemies Maria Lohela: Viimeinen kysymys tähän aiheeseen.

16.35 Ville Niinistö vihr (vastauspuheenvuoro): Arvoisa puhemies! Ministeri Rehn vas-
tasi edustaja Vanhasen kysymykseen vähän suoremmin kuin alkuperäiseen kysymykseen.
3



Pöytäkirjan asiakohta PTK 25/2015 vp
Oletan siis, että hallitus pitää tiukasti periaatepäätöksen ehdoista kiinni, ja näemme ensi
tiistaina, missä tilanteessa olemme. Mutta sen me jo tiedämme, että viimeisen viiden vuo-
den aikana maailmalla on tapahtunut suuri energiavallankumous. Aurinkovoiman kannat-
tavuus on viisi kertaa suurempaa tänä päivänä kuin se oli silloin, kun Fennovoiman alku-
peräinen päätös tehtiin. Suomessa on 2000-luvulla tehty kolme ydinvoimapäätöstä, yksi-
kään voimala ei ole valmistunut. Eikö olisi jo aika siirtyä siihen pitkäjänteiseen energiapo-
litiikkaan, jossa suomalaiselle teollisuudelle luodaan työtä ja vientiä, jotta meidän ener-
giaklusteri pääsee kasvamaan, että me alamme panostamaan kotimaiseen uusiutuvaan
energiaan, ottamaan itse sitä käyttöön, luomaan kotimarkkinoita, saamaan referenssilaitok-
sia? Kymmenen johtavaa energia-alan professoria julkaisi tänä keväänä kirjan aiheesta,
miten Suomi voi osallistua energiavallankumoukseen ja saada talouden uuteen nousuun.
Se edellyttää aivan uudenlaista ajattelua, (Puhemies koputtaa) jossa on myös pientuotan-
nolla iso rooli. Onko hallitus valmis tekemään tämän harppauksen vihdoin ja unohtamaan
haikailun ydinvoiman perään?

16.36 Elinkeinoministeri Olli  Rehn  (vastauspuheenvuoro): Arvoisa rouva puhemies!
Edustaja Niinistön kysymyksen premisseihin vastaan, että tämä Fortumin eilinen pörssitie-
dote tai mikään muukaan tekijä ei muuta aikarajaa eikä tätä omistusosuuden arviointia.
Tämä on valtioneuvoston selkeä kanta, ja se heijastaa eduskunnan selkeästi ilmaisemaa
tahtoa viime vuoden joulukuussa. Olen samaa mieltä siitä, että me elämme suurta energia-
vallankumousta kohti kestävää vihreää taloutta. Tässä yhteydessä on hyvin tärkeää pitää
mielessä ilmastotavoitteet, ja ilmastotavoitteiden kannalta ennen kaikkea uusiutuva ener-
gia ja myöskin päästötön ydinvoima ovat niitä energialähteitä, jotka vastaavat näihin il-
mastotavoitteisiin. Osaltani olen sitä mieltä, että meidän tulee vahvasti panostaa hallitus-
ohjelman mukaisesti uusiutuvaan energiaan ja kestävään vihreään talouteen. Samaan ai-
kaan joudumme hyväksymään ydinvoiman (Puhemies koputtaa) siirtymäkauden energia-
muotona, ja se voi olla aika pitkäkin siirtymäkausi (Puhemies koputtaa) tämän pitkään kul-
kevan energiavallankumouksen rinnalla.

Kysymyksen käsittely päättyi.
4


