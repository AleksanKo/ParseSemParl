















































DEM9E8E.tmp.xml


Pöytäkirjan asiakohta PTK 19/2018 vp
Pöytäkirjan asiakohta 

PTK 19/2018 vp

Täysistunto

Torstai 8.3.2018 klo 16.02—18.59

2.1. Suullinen kysymys kustannuksista sote-uudistuksessa (Eeva-Johanna Eloranta sd)
Suullinen kysymys SKT 21/2018 vp

Suullinen kyselytunti

Puhemies Paula Risikko: Ensimmäisenä kysymyksen esittää sosiaalidemokraattinen
eduskuntaryhmä, edustaja Eloranta.

Keskustelu

16.03 Eeva-Johanna Eloranta sd: Arvoisa puhemies! Sosiaali- ja terveysuudistuksen oli
tarkoitus parantaa hoitoa, sujuvoittaa hoitoketjuja ja helpottaa sekä nopeuttaa ihmisten hoi-
toonpääsyä ja myös ennaltaehkäistä. Sen piti pienentää suureksi paisuneita hyvinvointi- ja
terveyseroja.

Yhä useammat asiantuntijat ovat kuitenkin todenneet myöskin hallituspuolueiden omis-
ta riveistä, että näitä tavoitteita ei hallituksen mallilla saavuteta. Me kaikki haluamme kan-
salaisille paremmat sote-palvelut, mutta hallituksen mallilla siihen ei tunnuta pääsevän.
Talouspolitiikan arviointineuvosto on todennut, että hallituksen malli tuo paineita sote-
kustannusten kasvuun. Sen mukaan hallituksen valinnanvapausmalli ja kilpailu tulevat
nostamaan sosiaali- ja terveyspalveluiden kustannuksia.

Arvoisa ministeri Orpo, kun hallituksen sote-uudistus kasvattaa kustannuksia, niin aiot-
teko silloin a) nostaa veroja, b) korottaa asiakasmaksuja vai c) heikentää palveluita? Kan-
salaisilla on oikeus tietää: vastaus a, b vai c?

16.04 Valtiovarainministeri  Petteri Orpo (vastauspuheenvuoro):  Arvoisa puhemies!
Hyvää naistenpäivää!

Ensinnäkin jos uudistusta ei tehdä, niin on aivan varma, että suomalaisten tärkeät sosi-
aali- ja terveyspalvelut heikkenevät ja verot tulevat nousemaan. 

Me olemme tekemässä järjestelmää, jossa siirrytään 200 toimijasta, 300 kunnasta, jotka
järjestävät, kuntayhtymistä 18 vahvan järjestäjän malliin. Me olemme luoneet järjestel-
män, jolla nämä 18 maakuntaa ovat tiukassa hallituksen, eduskunnan ja valtiovarainminis-
teriön ohjauksessa. Meillä on myöskin järjestelmä, joka huolehtii siitä, että kuluja leika-
taan, jos maakunnat eivät pääse tavoitteisiin. Jos maakunta on liian heikko, aika nopeasti
käynnistyy prosessi, jolla maakunta voidaan liittää toiseen. Eli näillä ollaan varmistettu se.
Nykyjärjestelmällä kulut ovat kaksinkertaistuneet 2000-luvulla sosiaali- ja terveyspalve-
luissa, kaksinkertaistuneet, [Puhemies koputtaa] ja jos tässä edellisessä järjestelmässä ei
ollut jarrua, [Puhemies: Aika!] niin nyt meillä on järjestelmä, jossa on nappi, vyö ja henk-
selit.
 Tarkistettu
4.1



Pöytäkirjan asiakohta PTK 19/2018 vp
Puhemies Paula Risikko: Pysytään 1 minuutin vastauksissa. — Pyydän nyt niitä edusta-
jia, jotka haluavat esittää lisäkysymyksiä, ilmoittautumaan painamalla V-painiketta ja nou-
semalla seisomaan. Edustaja Eloranta jatkaa.

16.06 Eeva-Johanna Eloranta sd (vastauspuheenvuoro):  Arvoisa puhemies! Monet ih-
miset ovat hyvin huolestuneita siitä, mitä tärkeille terveyspalveluille oikein on tapahtumas-
sa. Eilen helsinkiläiset päättäjät julkaisivat hätähuudon Helsingin Sanomissa. Tuossa kuu-
den eri puolueen edustajan kirjoituksessa kokoomuksen edustajan johdolla todettiin, että
hallituksen sote-leikkuri johtaa joko valtaviin leikkauksiin pääkaupunkiseudun ihmisten
peruspalveluissa tai rajuihin veronkorotuksiin kaupungissa.

Pelkästään Uudellamaalla on laskettu sote-uudistuksen rahoitusvajeen olevan alkuvai-
heessa vähintään 300 miljoonaa euroa. Tämä tarkoittaa säästöinä 6 000 hoitajaa vähem-
män, siis 6 000 hoitajaa vähemmän. [Susanna Huovinen: Hurjia lukuja!]

Kysynkin teiltä, arvoisa ministeri Orpo — eikä nyt pidä sortua ylimielisyyteen — mitä
luulette sairaanhoitajan, kätilön, lähihoitajan tai osastolla lisäpaikalla olevan potilaan ja
hänen huolissaan olevien omaistensa ajattelevan siitä, että te aiotte leikata näin mittavat
summat hoitajien työpaikoista ja ihmisten hoivasta. Kuka hoitaa sairaat ja apua tarvitsevat?

16.07 Kunta- ja uudistusministeri Anu Vehviläinen (vastauspuheenvuoro): Vastaan tä-
hän kysymykseen, kun tämä maakuntien rahoituslaki, johon tämä asia liittyy, sattuu ole-
maan minun esittelemäni laki.

Ensinnäkin haluan korjata sen, että Helsingin palveluista ei olla leikkaamassa 100:aa
miljoonaa euroa, eikä myöskään Uudenmaan palveluista. [Olavi Ala-Nissilä: Se on väärä
tieto!] Tässä muutama viikko sitten julkistettiin tuoreet rahoituslaskelmat maakunnittain,
ja Uudenmaan osalta se näyttää sitä, että siellä on plus 1 euro per asukas niin sanotusti voit-
toa, kun 2020 lasketaan rahoitus vuosien 2018 ja 2019 kuntien sote-käyttömenojen keski-
arvon perusteella. Tämä on fakta, ja tämä on tässä vaiheessa rahoituslaskelma, ja huhti-
kuussa päivittyvät uudet laskelmat.

Mutta tämä teidän kysymyksenne liittyy siihen, että Uudenmaan valmistelussa on tehty
tämmöinen kauhuskenaarioanalyysi siitä, että jos tämä toimeenpano ei onnistu, niin sieltä
saattaa tulla jopa 200—400 miljoonan euron kustannuspaine. [Susanna Huovinen: Ei tämä
ole toimeenpanokysymys, tämä on rakenneasia!]

16.08 Maria Guzenina sd (vastauspuheenvuoro):  Arvoisa puhemies! Tämä hallituksen
sote-mallin yhtälö on itse asiassa aivan järjetön. Tätä mieltä ovat asiantuntijat, ja asiantun-
tijat tietävät, mistä puhuvat. 

Kaupunkialueella väkimäärä kasvaa, ja se tarkoittaa palveluiden tarpeen määrän kas-
vua. Mikäli maakunta- ja sote-lait menevät läpi täällä eduskunnassa, tarkoittaisi se esimer-
kiksi omassa maakunnassani Uudellamaalla, että meille tulisi melkein 200 henkilön mam-
muttiluottamushenkilöorganisaatio, jonka ensimmäisenä tehtävänä olisi tehdä säästöjä ar-
violta noin 300 miljoonalla eurolla. [Ben Zyskowicz: Kasvavatko kustannukset, vai eivät-
kö ne kasva?]

Mistä te, ministeri Orpo, leikkaisitte — vanhuksilta, perheiltä, terveydenhuollosta, sosi-
aalipalveluista? Mistä te leikkaisitte? [Oikealta: Mistä te leikkaisitte?]
2



Pöytäkirjan asiakohta PTK 19/2018 vp
16.09 Kunta- ja uudistusministeri  Anu Vehviläinen (vastauspuheenvuoro):  Arvoisa
puhemies! Haluan vielä todeta sen, että tämän uudistuksen myötä tästä maasta poistuu noin
70 kuntayhtymää ja sitä kautta valtava määrä hallintoa. Eli voisimme laskea myös, minkä
verran Uudenmaan maakunnan alueella on tällä hetkellä luottamusmiesorganisaatioita
näitten nykyisten yhtymien ja erilaisten isäntäkuntamallien kanssa.

Mutta itse peruskysymykseen. Tästä Uudenmaan tilanteesta, kun sanottiin, että se ei
pidä paikkaansa, että nämä olisivat näistä muutoskustannuksista: minulla sattuu olemaan
edessäni tämä paperi, johon perustuu tämä arvio 200—400 miljoonaa euroa, ja siellä on ar-
vioitu tämmöistä kauhuskenaariota, jossa palkkaharmonisaatio viedään ihan täyteen mit-
taan nopeasti, erilaiset muutoskustannukset, sopeuttamisriskit ynnä muuta. Eli he ovat las-
keneet, mikä on minusta aivan oikein. Pitää totta kai jokaisessa maakunnassa käyttää pal-
jon energiaa tässä esivalmistelu- ja valmisteluvaiheessa siihen, että tulevat ne kustannuk-
set esille. Mutta tämä on todellakin se kauhuskenaario, jos kaikki menee pieleen.

16.10 Anneli Kiljunen sd (vastauspuheenvuoro):  Arvoisa puhemies! Yksinkertaistettu-
na: Valtio antaa maakunnille könttäsumman rahaa, jolla maakunta sitten järjestää sosiaali-
ja terveyspalvelut asiakkaille. [Ben Zyskowicz: Tähän saakka oikein!] Maakunta ei saa ra-
haa, ei saa ottaa lainaa, eikä sillä ole verotusoikeutta, se on täysin riippuvainen valtion ra-
hoituksesta. [Ben Zyskowicz: Edelleen oikein!] Samalla hallitus on asettanut 3 miljardin
euron säästötavoitteet, leikkaustavoitteet, ja nyt kun maakunnat ovat täysin riippuvaisia
valtiosta, niin valtio voi käyttää omaa valtaansa ja antaa sen 3 miljardin euron säästötavoit-
teen maakunnille ja maakuntien on tästä syystä pakko toteuttaa ne säästöt, [Ben Zysko-
wicz: Tämäkin on totta, eikös ne kustannukset kasvakaan?] mitä hallitus nyt odottaa.

Arvoisa ministeri Orpo, asiantuntijat ovat teidän kanssanne eri mieltä, he ovat olleet sitä
mieltä, että hallituksen arvio on väärä. Kuinka te suhtaudutte siihen näkemykseen, että asi-
antuntijat arvioivat, että tästä tulee jopa lisäkustannuksia? Millä te tulette rahoittamaan tä-
män? Tuletteko nostamaan asiakasmaksuja? [Puhemies: Aika!] Siirrättekö osan asiakas-
palvelumaksuista asiakkaille itselleen? [Ben Zyskowicz: Miten samaan aikaan kustannuk-
set kasvaa ja ei kasva?]

Puhemies Paula Risikko: Pidetään minuutista kiinni, niin että kaikki ehtivät puhua.

16.11 Valtiovarainministeri  Petteri Orpo (vastauspuheenvuoro):  Arvoisa puhemies!
Kuten aikaisemmin kerroin, tämän vuosituhannen aikana Suomessa sosiaali- ja terveyspal-
veluiden kulut ovat kaksinkertaistuneet. [Ben Zyskowicz: Kuulitteko?] Se lisäys tarkoittaa
muistaakseni 5:tä miljardia. Meillä on vanheneva väestö. Tämä tulee tarkoittamaan, että
seuraavan vuosikymmenen aikana tämä kehitys tulee olemaan aivan hurjaa. Siksi meidän
pitää tehdä tämä uudistus, saada vahvemmat järjestäjät. Me olemme kaikki olleet samaa
mieltä tässä salissa siitä, että me tarvitsemme vahvemmat järjestäjät. Kun on noin 18 maa-
kuntaa, siihen tarvitaan vahva valtion ohjaus. Te itse asiassa puhutte ihan oikeita asioita,
olette hyvin perehtynyt, mutta yksi iso virhe siinä on. Me yritämme rajoittaa sitä kovaa
kustannusten nousua tällä uudella järjestelmällä, ja sen tavoite on käyttää 3 miljardia vä-
hemmän [Susanna Huovinen: Se ei toteudu tällä!] kuin mihin nykyjärjestelmä johtaisi.
Tehdään parempi järjestelmä, niin että on sujuva hoitoonpääsy, lääkäriin pääsee, on hyvät
hoitoketjut, käytetään teknologiaa hyväksi [Puhemies koputtaa] ja on paljon yksinkertai-
sempi malli kuin nykyinen satojen järjestäjien ja tuottajien hässäkkä.
3



Pöytäkirjan asiakohta PTK 19/2018 vp
16.12 Hanna Halmeenpää vihr (vastauspuheenvuoro):  Arvoisa puhemies! Hallituksen
esittämässä sote- ja maakuntauudistuksessa maakunta päättäisi, missä ja mitkä maakunnan
sote-palveluyksiköt säilyisivät. On vain niin, että vaikka maakunnan naiset ja miehet kuin-
ka haluaisivat, kaikki ei tule säilymään. [Ben Zyskowicz: Tämäkin on totta!] Esitättekö te
aivan vakavissanne, kun meillä on sitten tämä markkinamalli eli niin kutsuttu valinnanva-
paus, että vaikkapa tehostetun palveluasumisen piirissä olevat vammaiset ja heikkokuntoi-
set vanhukset pystyisivät ja ryhtyisivät arvioimaan, onko heidän saamansa palvelun taso
nyt hyvä ja kattava, ja lähtisivät kilpailuttamaan ja urakoimaan itselleen uutta tehostetun
palveluasumisen paikkaa niin sanotun valinnanvapauden turvin, jos muualta sitä olisi saa-
tavissa, vaikka paikkakunnalla ei tätä toista palveluntarjoajaa olisikaan eikä edes lähimail-
lakaan? Esitättekö, että vanhukset ja vammaiset näin voisivat tehdä valinnanvapauden tur-
vin? [Ben Zyskowicz: Kysyttekö te ihan tosissanne?]

16.13 Kunta- ja uudistusministeri  Anu Vehviläinen (vastauspuheenvuoro):  Arvoisa
puhemies! Ensinnäkin perusasia on se, että jokainen maakunta tekee maakuntastrategian,
joka pitää sisällään sote-palvelustrategian ja myös palvelulupauksen ja myös esityksen sii-
tä, minkälainen palveluverkko siellä maakunnassa on.

Mitä tulee sitten erikseen vanhusten ja vammaisten palveluihin, niin minä ajattelen kyl-
lä niin, että myös tämä henkilökohtainen budjetti — tänään hyväksyimme valinnanvapaus-
lain tuolla valtioneuvoston istunnossa — ja toisaalta nämä asiakassetelit tulevat tuomaan
lisää välineitä sille maakunnalle järjestää vanhuksille ja vammaisille paremmin räätälöity-
jä palveluita.

16.14 Arja Juvonen ps (vastauspuheenvuoro): Arvoisa rouva puhemies! Ministeri Orpo,
mainitsitte puheenvuorossanne, että jos sotea ei tehdä, niin vaarana on, että palvelut heik-
kenevät ja verotus kasvaa. Uudellamaalla, kuten kotikunnassani Espoossa, on jo arvioitu,
että verorasitus kyllä kasvaa tämän soten myötä.

Nostaisin tässä esille ikääntyneet ja kotihoidon soten keskiössä. THL tutki vanhuslain
aikaan, että kun kotihoitoon tuli entistä enemmän ihmisiä hoidettavaksi, niin hoitajien
määrä väheni. Mitenkä te lupaatte, että tulevaisuudessa tässä sotessa riittää hoitajia sinne
kotihoitoon?

Sitten vielä yksi hyvin tärkeä kysymys. Kukaan kansalainen ei ymmärrä tästä sotesta yh-
tään mitään. [Ben Zyskowiczin välihuuto] Olen saanut valtavasti yhteydenottoja — Ben
Zyskowicz, varmasti te myös — että mitä se sote tarkoittaa. Voitteko te vääntää sen selko-
kielellä ihmisille, koska ihmiset kysyvät, että ”mikä ihmeen sote-keskus, onko se terveys-
asema, minne minä tulevaisuudessa menen, pääsenkö minä röntgeniin, entä magneettiku-
vaan, eihän sinne tänä päivänäkään pääse”? [Puhemies koputtaa] Ja missä on se Roope An-
kan [Puhemies: Aika!] rahakirstu, mistä raha tähän kaikkeen löytyy?

16.15 Kunta- ja uudistusministeri  Anu Vehviläinen (vastauspuheenvuoro):  Arvoisa
puhemies! Vastaan erityisesti tähän loppupään kysymykseen informaation tarpeesta.

Me jaamme hallituksessa sen ajatuksen todella, että me tarvitsemme ymmärrettävää, ar-
kikielistä informaatiota tästä uudistuksesta, ja voin kertoa teille, että itse asiassa tänään on
alkanut valtioneuvoston yhteinen Maakunta tutuksi -kampanja. Se sisältää sitä viestintää,
joka nimenomaan on tarkoitettu asukkaille, kansalaisille, ymmärrettävässä kielellisessä
muodossa, ja tätä tullaan jatkamaan tulevien kuukausien aikana. Minä itsekin myönnän, ja
4



Pöytäkirjan asiakohta PTK 19/2018 vp
minä tiedän sen, ja täällä varmasti koko aition puolella ja myös siellä puolella tiedetään se,
että yleensä kun puhutaan soten järjestämisestä ja tuottamisesta, niin ne termit ovat sellai-
sia, että siinä saa itsekin olla tarkkana, että varmasti menee oikein. Mutta meidän velvoit-
teemme on myös tehdä sellaista materiaalia, jolla pystytään tätä informaatiota jakamaan jo-
kaiseen kotiin ja jokaiselle ihmiselle ja myös vähemmistökielillä.

16.16 Hanna Sarkkinen vas (vastauspuheenvuoro): Arvoisa puhemies! Hallituksen sote-
malli sisältää valtavia riskejä: kustannukset uhkaavat paisua, asiakasmaksut nousta, eri-
koissairaanhoito heikentyä, paljon palvelua tarvitsevien palvelukokonaisuudet pirstoutua
ja terveyserot kasvaa.

Arvoisa puhemies! Maakunnille tulee myös muita tehtäviä kuin sote-tehtäviä. Tärkeinä
tehtävinä ovat myös niin sanotut kasvupalvelut, sisältäen työllisyydenhoidon palvelut. Kun
te rakennatte sote-järjestelmän, joka siirtää verorahat kansainvälisten terveysjättien tas-
kuun, niin maakunnille ei jää juuri rahaa hoitaa näitä muita elintärkeitä tehtäviä, kuten työl-
lisyydenhoitoa. Maakunta ei saa verotusoikeutta, se ei voi ottaa lainaa, mutta sen kustan-
nukset uhkaavat hallituksen sote-mallin myötä kasvaa. [Puhemies koputtaa]

Arvoisa puhemies! Miten maakunnille jää rahaa hoitaa työllisyydenhoidon tehtävät, kun
te rakennatte sote-mallin, joka syö kaikki rahat? [Puhemies: Aika!] Ja jäävätkö työttömät
nyt heitteille?

16.17 Kunta- ja uudistusministeri  Anu Vehviläinen (vastauspuheenvuoro):  Arvoisa
puhemies! Täällä eduskunnan käsittelyssä on tämä maakuntien rahoituslaki, jossa kerro-
taan myös, miten ja mistä se yleiskatteellinen rahoitus koostuu. Ja se on totta, me kaikki tie-
dämme sen, että sosiaali- ja terveyspalveluihin menee lähes suurin osa sieltä, mutta siellä
yleiskatteellisessa rahoituksessa on selvästi myös kasvupalveluihin tarkoitettua rahoitusta.

Haluan ministeri Lintilän puolesta, jonka asia tämä erityisesti on, myös todeta sen, mikä
innovaatio siellä on, tämä allianssimalli, että kunnat ja maakunnat pystyisivät jatkossa
myös laittamaan omia resurssejaan enemmän yhteen. Sekin on tärkeä asia työvoima- ja
elinvoimapalveluitten kannalta: on todella tärkeätä, että kaikki se resurssi, mitä siellä maa-
kunnissa ja paikallisesti on, pystytään hyödyntämään työllisyyden parhaaksi.

16.18 Anna-Maja Henriksson r (vastauspuheenvuoro): Värderade fru talman! Vi behö-
ver en vårdreform, men vi behöver en bra vårdreform. Nu ser det inte ut som om vi skulle få
en sådan, tvärtom är det många sakkunniga som har sagt att de målsättningar regeringen
har inte kommer att uppnås. Inte heller de ekonomiska målsättningarna.

Arvoisa hallitus, monet Suomen johtavista asiantuntijoista ovat todenneet, että sote-uudis-
tuksen tavoite kustannussäästöistä ei ole toteutumassa. Ja nyt, arvoisa hallitus, haluaisin
tietää, mihinkä laskelmiin perustuu se, että me tulevaisuudessa säästämme 3 miljardia.
Tämä on erittäin suuri kysymys, koska se liittyy Suomen talous- ja finanssipolitiikkaan. Se
liittyy siihen, miten meidän kestävyysvaje kehittyy tulevaisuudessa.

Arvoisa puhemies! Jos meille on pakko maakuntia antaa, niin antakaa maakunnille oi-
kea itsehallinto, antakaa maakuntien itse päättää verotuksesta, tuloistaan [Puhemies koput-
taa] ja myös siitä, mitä leikataan missäkin sairaalassa. [Mikaela Nylander: Exakt!]
5



Pöytäkirjan asiakohta PTK 19/2018 vp
16.19 Valtiovarainministeri  Petteri Orpo (vastauspuheenvuoro):  Arvoisa puhemies!
Niin kuin olen kuvannut, nykyjärjestelmällä nämä menot ovat kaksinkertaistuneet tämän
vuosituhannen aikana. Jos me emme muuta järjestelmää, niin me olemme erittäin vaikeas-
sa tilanteessa.

Maakunnille tullaan asettamaan erittäin tiukat tavoitteet, kriteerit, laatuvaatimukset, pal-
velun järjestämisvaatimukset, jotta me huolehdimme koko Suomessa ihmisille tärkeistä
sosiaali- ja terveyspalveluista. [Eva Biaudet: Pitääkö palveluja vähentää?] Tämä lakiperus-
ta on perusta myöskin sille, että taloudellinen raami pitää. Sanotaan, että se lakiperusta on
puolet tästä kokonaisuudesta. Toinen puoli tulee toimeenpanon myötä. Siihen nyt pitää
päästä. Tämä lakipaketti pitää viedä läpi, mennä toimeenpanoon, tehdä hyvä järjestelmä,
rakentaa se maakunnissa, mitä työtä tällä hetkellä tehdään — huolehtia, että tästä tulee hy-
vä. Sitä kautta, toimeenpanon kautta, pystytään saamaan aikaan se 3 miljardin säästö. Nyt-
kin meillä on lähes identtisiä maakuntia. [Puhemies: Aika!] Toisessa hoidetaan tehokkaas-
ti ja toisessa paljon kalliimmin. Se kertoo, kuinka tärkeää se toimeenpano [Puhemies: Ai-
ka!] tässä on. [Eva Biaudet: Ei riitä, nyt siirretään vastuuta toimeenpanolle!]

16.20 Sari Essayah kd (vastauspuheenvuoro): Arvoisa rouva puhemies! Monissa kunnis-
sa on nyt tehty ulkoistuspäätöksiä, koska hallituksen malli on saanut pelkäämään, että
edessä on joka tapauksessa leikkauksia: maakuntarahoitus ei tule riittämään, ja joudutaan
sulkemaan oma terveyskeskus tai siirtämään omat vanhukset sieltä omasta kotikunnasta
toiselle puolelle maakuntaa.

Arvoisa valtiovarainministeri, vääntäkää nyt meille rautalangasta, miten tämä on mah-
dollista, että tällä mallilla ollaan hakemassa niitä 3 miljardin säästöjä mutta kuitenkin sa-
manaikaisesti voitaisiin varmistaa se, että tällä annetulla rahoituksella tullaan pärjäämään
siellä maakunnissa ilman, että edessä on massiivinen omien terveysasemien tai vanhusten
palveluasuntojen alasajo. [Susanna Huovinen: Juuri näin, erinomainen kysymys!]

16.21 Valtiovarainministeri Petteri Orpo (vastauspuheenvuoro):  Arvoisa puhemies!
Se, mitä tällä hetkellä Suomessa tapahtuu ja mitä on tapahtunut viimeisen 10—20 vuoden
aikana, on ollut se, että meidän sosiaali- ja terveyspalvelut ovat monilla alueilla rapautu-
neet. Terveyskeskukseen ei pääse. Se oli se perimmäinen syy, miksi tähän sosiaali- ja ter-
veyspalveluiden uudistamiseen on lähdetty — ja koska me tiedämme, että muun muassa
väestön ikääntymisestä johtuen nämä kulut tulevat kasvamaan räjähdysmäisesti ensi vuo-
sikymmenen aikana. Siksi me lähdimme tähän.

Valinnanvapaus tulee tarjoamaan työvälineen siihen, että lääkäriin pääsee sujuvasti,
[Eduskunnasta: Joko lisätään palveluja tai säästetään, ei voi tehdä molempia!] ja hyvä hoi-
toketju vahvan järjestäjän, sen maakunnan, hoitamana takaa sen, että tästä järjestelmästä
tulee hyvä. [Eva Biaudet: Miten?]

Hyvät kollegat, nyt on havahduttu siihen, että jos tätä uudistusta ei tehdä, niin isot mo-
nikansalliset terveysyhtiöt valtaavat Suomen, mitä tapahtuu tällä hetkellä. [Välihuutoja va-
semmalta] Nykyisen lainsäädännön puitteissa hallitus pelastaa Suomen näiltä suurilta yh-
tiöiltä. [Hälinää — Puhemies koputtaa — Vasemmalta: Melkoinen uutinen! — Eva Biau-
det: Se on suuri lupaus!]

Kysymyksen käsittely päättyi.
6


	2.1
	16.03
	16.04
	16.06
	16.07
	16.08
	16.09
	16.10
	16.11
	16.12
	16.13
	16.14
	16.15
	16.16
	16.17
	16.18
	16.19
	16.20
	16.21


