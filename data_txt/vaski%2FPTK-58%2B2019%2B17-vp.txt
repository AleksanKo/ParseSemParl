















































DEMAD96.tmp.xml


Pöytäkirjan asiakohta PTK 58/2019 vp

 Tarkistettu
3.0

Pöytäkirjan asiakohta 

PTK 58/2019 vp

Täysistunto

Tiistai 5.11.2019 klo 14.00—19.35

17. Hallituksen esitys eduskunnalle kasvinterveyslaiksi sekä laiksi sakon täytäntöönpanos-
ta annetun lain 1 §:n muuttamisesta

Hallituksen esitys HE 11/2019 vp
Valiokunnan mietintö MmVM 1/2019 vp

Toinen käsittely

Ensimmäinen varapuhemies Tuula Haatainen: Toiseen käsittelyyn esitellään päiväjär-
jestyksen 17. asia. Nyt voidaan hyväksyä tai hylätä lakiehdotukset, joiden sisällöstä pää-
tettiin ensimmäisessä käsittelyssä.

Keskustelu

19.06 Heikki Autto kok: Arvoisa rouva puhemies! Tämä uusi kasvinterveyslaki on mie-
lestäni, ellen nyt aivan erehdy, maa- ja metsätalousvaliokunnan ensimmäinen mietintö,
josta nyt säädetään tämän uuden eduskunnan toimesta uusi laki. Vaikka tämä voi tuntua
näin illan ollessa jo pitkällä kovin tekniseltä muutokselta Suomen lainsäädäntöön osana
EU-lainsäädäntöä, niin jokapäiväinen leipämme on meille kaikille valtavan tärkeä asia. 

Tässä mielessä me suomalaiset olemme onnekkaita, että meillä kasvinterveystilanne on
perinteisesti ollut hyvä, paljon parempi kuin Euroopassa keskimäärin. Meillä esimerkiksi
kasvinsuojeluaineita tarvitsee käyttää paljon vähemmän kuin muualla ja näin ollen sitten
myös näitä kasvinsuojeluaineitten torjunta-ainejäämiä ei elimistöömme kerry sillä tavoin
kuin kanssaihmisillä tuolla etelämpänä Eurooppaa. Tässä mielessä on tärkeää, että meillä
on ajantasainen kasvinsuojelulainsäädäntö, niin että kasvinterveystilanne Suomessa on hy-
vä. 

Oikein hyvillä mielin voimme nyt sitten hyväksyä tämän lainsäädännön sekä maa- ja
metsätalousvaliokunnan mietinnön pohjalta että eduskunnan ensimmäisessä käsittelyssä
hyväksymän sisällön mukaisesti. Haluan vielä kiittää myös maa- ja metsätalousvaliokun-
nan jäseniä niin hallituksessa kuin oppositiossakin, että tämä meni oikein jouhevasti eteen-
päin.

Keskustelu päättyi.

Eduskunta hyväksyi ensimmäisessä käsittelyssä sisällöltään päätetyt, hallituksen esityk-
seen HE 11/2019 vp sisältyvät 1.-2. lakiehdotuksen. Lakiehdotusten toinen käsittely päät-
tyi. Eduskunta hyväksyi mietintöön sisältyvän lausumaehdotuksen. Asian käsittely päättyi.


	17
	19.06


